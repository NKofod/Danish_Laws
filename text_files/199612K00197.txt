Nr LSF 197 Forslag til Lov om byfornyelse Fremsat af boligministeren (Ole Løvig Simonsen) den 19. marts 1997 Vedtaget ved tredjebehandling den 30. maj 1997 Lov nr. 381 af 10/06/1997 Kapitel 1 Almindelige bestemmelser Formål § 1. Det påhviler kommunalbestyrelserne efter bestemmelserne i  

 denne lov at medvirke til 1) at skabe velfungerende byområder og forbedring af generelle levevilkår  

 gennem en helhedsorienteret indsats rettet mod boliger, bygninger,  

 friarealer, boligsociale og områdemæssige forhold, 2) at skabe velfungerende boliger og boligområder gennem istandsættelse og  

 ombygning af boliger, der er væsentligt nedslidte, etablering af friarealer  

 samt indpasning af nybyggeri, 3) at imødegå væsentlig nedslidning af boliger, 4) at fremme økologiske, ressource- og miljømæssige samt arkitektonisk  

 rigtige løsninger i byfornyelsen, 5) at beboere og ejere inddrages i planlægningen og gennemførelsen og 6) at give kommunerne mulighed for at målrette byfornyelsesindsatsen  

 gennem valg af den mest hensigtsmæssige beslutningstype og støtteform.
§ 2. Kommunalbestyrelsen skal tilrettelægge sine aktiviteter efter  

 loven således, 1) at et passende antal boliger udformes i overensstemmelse med reglerne  

 om almene ældreboliger i lov om almene boliger m.v., 2) at der i passende omfang sker en begrænsning af bygningernes  

 ressourceforbrug og gennemføres miljømæssige foranstaltninger, og 3) at forbedringer og nybyggeri bevarer eller styrker områdernes  

 arkitektoniske værdier.
 § 3. Bestemmelserne i kapitel 2 og 3 kan anvendes, når der  

 foreligger det fornødne plangrundlag i henhold til lov om planlægning.
Kapitel 2 Helhedsorienteret byfornyelse § 4. I områder, hvor der findes en flerhed af væsentlige  

 problemer, navnlig af bygningsmæssig, boligsocial, kulturel og trafikal  

 karakter, kan kommunalbestyrelsen træffe beslutning om en helhedsorienteret  

 byfornyelse.
Beslutningen skal gå ud på at iværksætte og koordinere  

 foranstaltninger med henblik på at skabe velfungerende områder og forbedre de  

 generelle levevilkår.
Byfornyelsesprogram § 5. Beslutning om en helhedsorienteret byfornyelse træffes på  

 grundlag af et byfornyelsesprogram.
 Stk. 2. Kommunalbestyrelsen skal i forbindelse med udarbejdelsen  

 af byfornyelsesprogram etablere et forpligtende samarbejde med de parter, der  

 måtte blive berørt af kommunalbestyrelsens beslutning om helhedsorienteret  

 byfornyelse.
Stk. 3. Byfornyelsesprogrammet skal indeholde 1) en beskrivelse af området samt problemer og ressourcer i området, jf. §  

 4, 2) en beskrivelse af kommunale og private initiativer inden for de nævnte  

 problemområder og af initiativernes koordinering, 3) en handlings- og tidsplan, herunder frist for afslutning af  

 gennemførelsen, samt et budget, der dokumenterer, hvordan udgifterne  

 finansieres, og 4) en beskrivelse af støtteberettigede foranstaltninger efter dette  

 kapitel.
Stk. 4. Kommunalbestyrelsen skal gennemføre beslutningen inden for  

 en frist på højst 5 år fra vedtagelsen af beslutningen.
Boligministeren kan i  

 særlige tilfælde dispensere fra fristen.
 Stk. 5. Gennemføres beslutningen ikke inden for fristen, kan  

 udbetalt statsstøtte kræves tilbagebetalt.
Refusion § 6. Boligministeren kan inden for en investeringsramme på 100  

 mio. kr. i 1998, 125 mio. kr. i 1999 og 150 mio. kr. i år 2000 og i hvert af  

 de følgende år bevilge kommunalbestyrelsen refusion af udgifter til  

 gennemførelse af en beslutning om helhedsorienteret byfornyelse.
 Stk. 2. Kommunalbestyrelsen kan på baggrund af en kortfattet  

 beskrivelse af området og de påtænkte initiativer, jf. § 4, samt budget over  

 de forventede udgifter søge boligministeren om reservation af midler fra den  

 i stk. 1 nævnte ramme.
 Stk. 3. Boligministeren kan på baggrund af det i stk. 2 omhandlede  

 materiale meddele kommunalbestyrelsen reservation af midler fra den i stk. 1  

 nævnte ramme.
 Stk. 4. Kommunalbestyrelsen skal inden en af boligministeren  

 nærmere fastsat frist indsende beslutning om en helhedsorienteret byfornyelse  

 til boligministeren, som herefter meddeler tilsagn om refusion under  

 forudsætning af, at beslutningen og byfornyelsesprogrammet overholder  

 reglerne i § 4 og § 5, stk. 3.
Refusionsberettigede foranstaltninger § 7. Der kan ydes refusion til kommunalbestyrelsens udgifter til  

 følgende foranstaltninger:
 1) Programudarbejdelse og beboerinddragelse i forbindelse med en  

 helhedsorienteret byfornyelsesbeslutning, herunder informationsudgifter, samt  

 udgifter til rådgivere.
 2) Udgifter til etablering af lokale forsamlings- og aktivitetscentre, der  

 styrker en bred folkelig indsats i området.
 3) Forbedring af torve og pladser, opholdsarealer m.v.
 4) Etablering af kulturelle eller særlige boligsociale foranstaltninger.
 5) Særlige byøkologiske foranstaltninger for hele området.
 6) Særlige trafikale foranstaltninger.
Refusionens omfang og betingelser § 8. Boligministeren kan inden for den årlige investeringsramme  

 meddele tilsagn om refusion til den enkelte helhedsorienterede beslutning  

 efter følgende regler:
 1) Staten kan refundere op til 50 pct. af kommunens udgifter efter § 7,  

 nr. 1 og 2.
 2) Staten kan refundere op til 20 pct. af kommunens udgifter til de øvrige  

 refusionsberettigede foranstaltninger, jf. § 7, nr. 3-6.
 3) Den samlede tildeling af investeringsramme til en beslutning om  

 helhedsorienteret byfornyelse kan højst udgøre 10 mio. kr.
 Stk. 2. Refusion kan kun bevilges, såfremt arbejdet ikke er  

 igangsat, inden tilsagn om refusion meddeles.
 Stk. 3. Boligministeren kan fastsætte nærmere regler om  

 administration af ordningen samt om afgrænsningen af de foranstaltninger,  

 hvortil der kan ydes refusion efter § 7.
Kapitel 3 Bygningsfornyelse § 9. Kommunalbestyrelsen kan for en eller flere ejendomme træffe  

 beslutning om:
 1) Ombygning og istandsættelse af beboelse, der er væsentligt nedslidt.
2) Ombygning og istandsættelse af bygninger, der helt eller delvis  

 indeholder privat erhverv, såfremt foranstaltningerne sker af hensyn til den  

 umiddelbart tilgrænsende beboelse.
Foranstaltningerne kan kun omfatte  

 arbejder på klimaskærmen samt etablering af tidssvarende opvarmning.  

 Bestemmelsen finder ikke anvendelse på bygninger, som er offentligt ejede,  

 eller hvor det offentlige har en ikke uvæsentlig indflydelse på driften,  

 medmindre bygningen indeholder beboelse i væsentligt omfang.
 3) Etablering af beboelse ved inddragelse af uudnyttede arealer i  

 bygninger, der er omfattet af en beslutning efter dette kapitel.
 4) Opførelse af mindre tilbygninger med henblik på etablering af wc eller  

 bad i bygninger, hvor de enkelte boliger ikke indeholder wc eller bad, samt  

 opførelse af mindre bygninger til brug for tekniske installationer el. lign.
5) Ombygning af privat erhverv til beboelse, såfremt erhvervet er nedlagt  

 og genanvendelse til erhvervsformål må anses for udelukket, og såfremt  

 bygningen skønnes egnet til at blive ombygget inden for en rimelig økonomisk  

 ramme.
I bygninger, hvor der ikke er beboelse, eller hvor beboelse udgør en  

 mindre del, er det endvidere en betingelse, at bygningen skønnes  

 bevaringsværdig.
Bestemmelsen finder ikke anvendelse på bygninger, der senest  

 har været anvendt til offentligt formål, eller hvor det offentlige har haft  

 en ikke uvæsentlig indflydelse på driften.
 6) Tilvejebringelse af fællesarealer og fællesanlæg for en eller flere  

 ejendomme, herunder for ejendomme, der ikke indeholder beboelse, samt sikring  

 af vedligeholdelse og drift af sådanne anlæg.
7) Nedrivning af bygninger, der helt eller delvis indeholder beboelse, når  

 nedrivningen er begrundet i a) bygningens fysiske tilstand eller b) hensynet til at skaffe rimelig adgang til lys, luft, opholds- eller  

 friarealer for den eksisterende boligbebyggelse beliggende i umiddelbar  

 tilknytning til det ryddede areal.
8) Nedrivning af privat erhverv, når nedrivningen er begrundet i de i nr.  

 7, litra b, nævnte hensyn eller i, at bygningens fysiske tilstand er til gene  

 for den umiddelbart tilgrænsende beboelse.
Bestemmelsen finder ikke  

 anvendelse på bygninger, der senest har været anvendt til offentligt formål,  

 eller hvor det offentlige har haft en ikke uvæsentlig indflydelse på driften.
 9) Nybyggeri af boliger i begrænset omfang til erstatning af bygninger,  

 der nedrives efter nr. 7 eller 8. Nybyggeri kan kun opføres, hvis de skønnede  

 omkostninger til ombygning og istandsættelse af de nedrevne bygninger ville  

 overstige et af boligministeren fastsat niveau.
 Stk. 2. Inden for den tildelte investeringsramme til  

 bygningsfornyelse, jf. § 91, skal kommunalbestyrelsen i almindelighed først  

 søge gennemført bygningsfornyelse af beboelse, som efter kommunalbestyrelsens  

 vurdering er mest nedslidt.
 Stk. 3. Kommunalbestyrelsen kan kun træffe beslutning efter stk.  

 1, såfremt kondemnable forhold og sikkerhedsmæssige mangler er afhjulpet  

 eller afhjælpes senest i forbindelse med gennemførelsen af beslutningen.  

 Undtaget herfra er tilvejebringelse af udendørs fællesarealer jf. stk. 1, nr.  

 6.
Stk. 4. Kommunalbestyrelsen kan kun træffe beslutning efter stk.  

 1, nr. 1, såfremt de samlede udgifter til ombygning og istandsættelse for den  

 enkelte bygning overstiger 1.000 kr. pr. m2 istandsat areal.
For ombygninger  

 og istandsættelser, hvor beslutningen indeholder oplysning om gennemførelse  

 af efterfølgende etaper, gælder 1. pkt. ikke for de enkelte etaper, men for  

 de samlede udgifter til ombygning og istandsættelse. 1. pkt. gælder ikke for  

 beslutninger, der kun vedrører afhjælpning af kondemnable forhold og  

 sikkerhedsmæssige mangler.
 Stk. 5. Kommunalbestyrelsens beslutning om bygningsfornyelse kan  

 omfatte bygninger, der er opført før 1. januar 1970.
 Stk. 6. Boligministeren fastsætter nærmere regler om beregning af  

 det i stk. 4 nævnte areal.
§ 10. Kommunalbestyrelsen skal i sin beslutning angive 1) den eller de ejendomme eller dele heraf, det er nødvendigt for  

 kommunalbestyrelsen at råde over, samt begrundelsen herfor, jf. § 15, 2) de bygninger, der helt eller delvis skal nedrives, samt begrundelsen  

 herfor, jf. § 9, stk. 1, nr. 7 og 8, 3) de arbejder, der kan udføres særskilt af den enkelte ejendoms ejer, og 4) de fælles foranstaltninger, der kun kan gennemføres for flere ejendomme  

 under et, herunder om arbejderne gennemføres af kommunalbestyrelsen eller  

 ejerne.
Beslutningens tilvejebringelse § 11. Kommunalbestyrelsen udarbejder et forslag til beslutning  

 efter § 9. Kommunalbestyrelsen skal offentliggøre forslaget.
 Stk. 2. Samtidig med offentliggørelsen efter stk. 1 skal  

 kommunalbestyrelsen give de berørte ejere og lejere en sådan orientering om  

 forslaget, at de kan vurdere forslaget og dets konsekvenser.
 Stk. 3. Orienteringen efter stk. 2 skal indeholde oplysning om, at  

 der kan fremsættes indsigelse mod og ændringsforslag til den planlagte  

 beslutning inden for en af kommunalbestyrelsen fastsat passende frist.
Stk. 4. Hvis kommunalbestyrelsen vil foretage ændringer i  

 forslaget, som på væsentlig måde berører andre end dem, der har foranlediget  

 ændringen foretaget, kan kommunalbestyrelsen ikke træffe beslutning efter §  

 9, før de pågældende er underrettet om ændringen og har fået lejlighed til at  

 fremsætte bemærkninger inden en af kommunalbestyrelsen fastsat frist.
Hvis  

 ændringerne er så omfattende, at der reelt foreligger et nyt forslag, skal  

 kommunalbestyrelsen foretage fornyet offentliggørelse efter reglerne i stk.  

 1, 2. pkt., stk. 2 og 3.
 Stk. 5. Såfremt ejeren og mindst halvdelen af de berørte lejere  

 anmoder kommunalbestyrelsen om at træffe beslutning om bygningsfornyelse  

 efter § 9, stk. 1, kan beslutningen undtages fra reglerne i stk. 1-3.  

 Kommunalbestyrelsen kan samtidig godkende et fremsendt projekt under  

 iagttagelse af reglerne om lejernes indsigelsesret og individuelt veto i §§  

 26 og 27.
 § 12. Når kommunalbestyrelsen har truffet beslutning i henhold til  

 § 9, stk. 1, skal beslutningen bekendtgøres.
Stk. 2. Samtidig med bekendtgørelse efter stk. 1 underretter  

 kommunalbestyrelsen ejerne og lejerne om beslutningen i de ejendomme, der er  

 omfattet af denne.
Beslutningen skal være ledsaget af oplysning om, hvilke  

 ejendomme eller dele af ejendomme kommunalbestyrelsen skal råde over af  

 hensyn til beslutningens gennemførelse.
 Stk. 3. Kommunalbestyrelsen lader beslutningen tinglyse på de  

 ejendomme, den vedrører.
 § 13. Fremgår det af kommunalbestyrelsens beslutning i henhold til  

 § 9, jf. § 10, at det er nødvendigt at råde over en ejendom, kan ejeren mod  

 erstatning forlange ejendommen overtaget af kommunen, så snart bekendtgørelse  

 i henhold til § 12, stk. 1, har fundet sted.
 Stk. 2. Fremgår det af kommunalbestyrelsens forslag til  

 beslutning, at det forventes at blive nødvendigt at råde over en ejendom, der  

 overvejende anvendes til erhvervsformål af ejendommens ejer, kan ejeren mod  

 erstatning forlange ejendommen overtaget af kommunen, så snart  

 offentliggørelsen har fundet sted.
 § 14. Når der er foretaget bekendtgørelse i henhold til § 12, stk.  

 1, må der ikke retligt eller faktisk etableres forhold i strid med  

 kommunalbestyrelsens beslutning, medmindre kommunalbestyrelsen meddeler  

 tilladelse hertil.
 Stk. 2. Fra det i stk. 1 nævnte tidspunkt må de ejendomme, der er  

 omfattet af beslutningen, ikke prioriteres eller omprioriteres, medmindre  

 kommunalbestyrelsen meddeler tilladelse hertil.
 Stk. 3. Kommunalbestyrelsen kan inden det i stk. 1 nævnte  

 tidspunkt nedlægge forbud mod, at der retligt eller faktisk etableres  

 forhold, som kan hindres ved en beslutning om bygningsfornyelse efter § 9.  

 Forbudet kan nedlægges for et tidsrum af indtil 2 år og kan i særlige  

 tilfælde med tilladelse fra byfornyelsesnævnet forlænges med yderligere 1 år.  

 Kommunalbestyrelsen lader forbudet tinglyse på ejendommen.
Retlig og faktisk råden § 15. Kommunalbestyrelsen kan forlange, at private tilhørende  

 grunde og bygninger helt eller delvis skal afstås mod erstatning, når det er  

 nødvendigt for kommunalbestyrelsen at råde over dem af hensyn til  

 beslutningens gennemførelse.
Det samme gælder private rettigheder over de  

 pågældende ejendomme.
 Stk. 2. For ejendomme, der ombygges eller istandsættes, og hvor  

 ejeren eller rettighedshaveren ikke er indforstået med afståelse efter stk.  

 1, kan afståelse kun ske, hvis kommunalbestyrelsen kan begrunde, at særlige  

 omstændigheder vedrørende ejendommen eller ejerens forhold medfører, at  

 ejeren ikke vil være i stand til at gennemføre beslutningen, og at en  

 afståelse derfor er nødvendig for arbejdernes gennemførelse.
 Stk. 3. For ejendomme, der ombygges eller istandsættes, og hvor  

 ejeren eller rettighedshaveren ikke er indforstået med afståelse efter stk.  

 1, kan afståelse uanset bestemmelsen i stk. 2 ikke ske, hvis ejeren opnår  

 tilslutning hos mindst halvdelen af de beboere, der vil blive berørt af  

 beslutningen, til at gennemføre et projekt, der som minimum omfatter  

 arbejder, der ikke kan nedlægges veto imod, jf. § 28, stk. 2.
Udlejningspligt og fortrinsret § 16. En kommunalbestyrelse, der i medfør af § 13, § 15, stk. 1 og  

 2, § 36 eller § 159 har overtaget eller i stedet herfor ved aftale med ejeren  

 har erhvervet en ejendom, der efter bygningsfornyelsesarbejdernes  

 gennemførelse skal anvendes til beboelse, skal efter afslutningen af  

 bygningsfornyelsen fortrinsvis udleje ledige boliger til tidligere beboere,  

 der har fået anvist en erstatningsbolig i forbindelse med ejendommens  

 ombygning eller forbedring.
 Stk. 2. Kommunalbestyrelsen kan beslutte at ophæve eller begrænse  

 tidligere beboeres fortrinsret, jf. stk. 1, til de lejligheder, som er gjort  

 egnede for ældre og personer med handicap ved etablering af elevator eller  

 tilkørselsrampe samt en hensigtsmæssig planudformning af lejlighederne.  

 Kommunalbestyrelsen kan ligeledes beslutte at ophæve eller begrænse tidligere  

 beboeres fortrinsret til de lejligheder, som ved omfattende ændringer i  

 planudformningen er gjort egnede for bofællesskaber til personer med særlige  

 sociale behov.
Tilbudspligt og stiftelse af andelsboligforeninger § 17. Kommunalbestyrelsen skal efter bygningsfornyelsesarbejdernes  

 afslutning tilbyde lejerne i de i § 16, stk. 1, nævnte ejendomme at overtage  

 ejendommen på andelsbasis.
Dette gælder dog ikke, hvis ejendommen har mindre  

 end 6 boliger eller mere end en tredjedel af lejeindtægten vedrører  

 erhvervsarealer.
 Stk. 2. Tilbudspligten opfyldes ved, at kommunalbestyrelsen over  

 for samtlige lejere af beboelseslejligheder fremsætter tilbud om, at en af  

 lejerne dannet privat andelsboligforening efter reglerne i lov om  

 andelsboligforeninger og andre boligfællesskaber eller en almen  

 andelsboligorganisation, jf. lov om almene boliger m.v., kan erhverve  

 ejendommen.
 Stk. 3. Købesummen fastsættes til ejendommens handelsværdi som  

 udlejningsejendom, jf. dog stk. 4. Lån optaget til finansiering af  

 ombygningstabet overtages ud over købesummen.
 Stk. 4. Såfremt den samlede ydelse på de i stk. 5 nævnte lån,  

 bortset fra lån optaget til finansiering af bygningsfornyelsesarbejderne,  

 overstiger det kapitalafkast, der før bygningsfornyelsesarbejdernes  

 iværksættelse lovligt kunne beregnes i henhold til § 9 i lov om midlertidig  

 regulering af boligforholdene med tillæg af det kapitalafkast, der efter  

 samme lovs § 27 kunne være krævet for tidligere gennemførte forbedringer, og  

 et beregnet kapitalafkast af erhvervsarealer, nedsættes købesummen, således  

 at ydelsen kommer til at svare til det nævnte kapitalafkast.
Stk. 5. Købesummen berigtiges, for så vidt angår en privat  

 andelsboligforening, ved, at 20 pct. betales kontant, og, for så vidt angår  

 en almen andelsboligorganisation, ved, at 2 pct. betales kontant.
Endvidere  

 overtages de lån, der er optaget til finansiering af de værdiforøgende  

 forbedringer.
Kommunalbestyrelsen kan bestemme, at også andre indestående lån  

 skal overtages.
Resten af købesummen berigtiges ved optagelse af et 30-årigt  

 realkreditlån eller et kommunalt lån på tilsvarende vilkår.
 Stk. 6. Lejerne skal samtidig med tilbudet have oplysning om  

 størrelsen af andelsindskud, boligafgift og vilkårene for foreningens  

 overtagelse af ejendommen samt om, at dannelsen af foreningen er betinget af  

 fornøden tilslutning, jf. § 18.
 Stk. 7. Til lejere, der har haft ret til at få anvist en  

 erstatningsbolig, kan kommunalbestyrelsen yde lån til erhvervelse af  

 boligandel, såfremt husstanden skønnes at have behov derfor.  

 Kommunalbestyrelsens afgørelse om ydelse af lån kan ikke indbringes for anden  

 administrativ myndighed.
§ 18. Efter udløbet af en i tilbudet fastsat frist, der skal være  

 mindst 6 uger, skal kommunalbestyrelsen forestå dannelsen af en privat  

 andelsboligforening, såfremt et flertal af lejerne ønsker det og vil indmelde  

 sig i foreningen og betale andelsindskud.
Hvis et flertal af lejere, der vil  

 indmelde sig i foreningen, ønsker det, forestår lejerne selv dannelsen af  

 andelsboligforeningen.
Såfremt der til uudlejede boliger i ejendommen har  

 meldt sig boligsøgende, der ønsker at indtræde i andelsboligforeningen,  

 ligestilles de pågældende med lejere.
Stk. 2. Såfremt et flertal af lejerne efter udløbet af den i stk.  

 1 nævnte frist ønsker det, påhviler det kommunalbestyrelsen at forestå  

 dannelsen af en almen andelsboligorganisation.
Hvis et flertal af lejere, der  

 vil indmelde sig i organisationen, ønsker det, forestår lejerne selv  

 dannelsen af andelsboligorganisationen.
Stk. 3. Såfremt der ikke blandt lejerne opnås flertal efter stk. 1  

 eller 2, skal ejendommen fortsat være en udlejningsejendom.
Reglerne om  

 tilbudspligt i lov om leje finder ikke anvendelse indtil 2 år efter, at  

 lejerne har afslået at overtage ejendommen i medfør af § 17, stk. 1, såfremt  

 ejendommen overdrages til en købesum, der er den samme eller større end den,  

 der er tilbudt lejerne efter § 17, stk. 3 og 4.
 Stk. 4. Et flertal af lejere i ejendommen, der opfylder vilkårene  

 i stk. 1 eller 2, kan, så længe ejendommen er i kommunens eje, begære  

 ejendommen overtaget som privat andelsboligforening eller som almen  

 andelsboligorganisation til en købesum, der svarer til ejendommens værdi som  

 udlejningsejendom på det tidspunkt, begæringen fremsættes. § 17, stk. 3-7,  

 finder tilsvarende anvendelse, såfremt begæring om overtagelse fremsættes  

 senest et år efter fremsættelsen af kommunens tilbud efter § 17, stk. 2.
§ 19. Uanset reglen i § 2, stk. 3 og 4, i lov om  

 andelsboligforeninger og andre boligfællesskaber kan en kommunalbestyrelse  

 med foreningens samtykke indtræde som andelshaver til andele i en privat  

 andelsboligforening vedrørende boliger, der ikke er overdraget til  

 andelshavere.
Udlejede boliger, der tilhører kommunalbestyrelsen som  

 andelshaver, skal ved ledighed søges overdraget til nye andelshavere.  

 Kommunalbestyrelsen kan ikke betinge sit medlemskab af indflydelse på  

 ejendommens eller foreningens drift, ud over hvad stemmeret for de af  

 kommunalbestyrelsen overtagne andele berettiger til.
Kommunalbestyrelsen kan  

 heller ikke betinge sig særstilling i forhold til andre medlemmer.
De af  

 kommunalbestyrelsen tegnede andele medregnes ikke ved opgørelsen af  

 andelshavere efter § 18.
 Stk. 2. Uanset reglen i § 2, stk. 3 og 4, i lov om  

 andelsboligforeninger og andre boligfællesskaber kan endvidere en almen  

 boligorganisation, der har til formål at opføre eller indrette boliger for  

 unge under uddannelse og andre unge med et særligt behov derfor, med  

 andelsboligforeningens samtykke indtræde som andelshaver til boliger, der  

 ikke er overdraget til andelshavere.
 § 20. De i § 16, stk. 2, nævnte personer med særlige sociale behov  

 er ikke omfattet af § 17, stk. 1, og § 18, stk. 4, for så vidt angår dannelse  

 af en privat andelsboligforening.
 § 21. Boligministeren kan bestemme, at reglerne om tilbudspligt og  

 stiftelse af andelsboligforening jf. §§ 17-19, ikke skal finde anvendelse på  

 byfornyelsesforsøg, jf. § 92.
 Stk. 2. Boligministeren kan endvidere bestemme, at reglerne om  

 lejernes fortrinsret jf. § 16, stk. 1, ikke finder anvendelse på  

 byfornyelsesforsøg med henblik på indretning af boliger for unge under  

 uddannelse og andre unge med et særligt behov for boliger samt boliger for  

 ældre og handicappede.
Offentligt udbud § 22. Grunde og bygninger erhvervet i medfør af denne lov skal  

 søges afhændet ved offentligt udbud, medmindre afhændelse sker i medfør af §§  

 17-21. Kommunalbestyrelsen kan i særlige tilfælde beslutte en anden  

 afhændelsesmåde.
Beslutningens gennemførelse ved ejendommens ejer § 23. For de foranstaltninger, som efter kommunalbestyrelsens  

 beslutning kan udføres af ejeren af en enkelt ejendom, skal  

 kommunalbestyrelsen opfordre ejeren til inden for en passende frist at  

 udarbejde et forslag til udførelse af foranstaltningerne.
 Stk. 2. Kommunalbestyrelsens opfordring skal indeholde oplysninger  

 om reglerne i §§ 24-28.
 Stk. 3. Kommunalbestyrelsens opfordring skal endvidere indeholde oplysning  

 om den maksimale størrelse af den lejeforhøjelse, som kommunalbestyrelsen  

 forventer at kunne godkende som følge af foranstaltningernes gennemførelse,  

 jf. § 50, stk. 8. Ændringer, der medfører en større lejeforhøjelse end  

 meddelt efter 1. pkt. eller reduktion af projektet uden en tilsvarende  

 lejenedsættelse, kan kun foretages efter fornyet opfordring, jf. stk. 1.
 Stk. 4. Senest i forbindelse med opfordringen skal ejeren have  

 oplysning om, hvorvidt kommunalbestyrelsen vil optage forhandling om  

 støtteafkald i medfør af § 57 og i bekræftende fald, hvilke krav  

 kommunalbestyrelsen vil stille i forbindelse hermed.
 Stk. 5. Lejerne i de pågældende ejendomme skal have samme  

 underretning som ejerne.
 § 24. Ejeren har pligt til at inddrage lejerne i udarbejdelsen af  

 projektforslaget.
 Stk. 2. Ejeren skal skriftligt opfordre lejerne til at antage  

 konsulentbistand efter § 25.
 Stk. 3. Ejeren skal underrette kommunalbestyrelsen om lejernes  

 skriftligt fremsatte indsigelser.
§ 25. Hvis mindst 1/4 af lejerne ønsker det, kan lejerne antage  

 konsulentbistand.
Dokumenterede udgifter til konsulentbistand indgår som en  

 støtteberettiget udgift.
 § 26. Lejerne i en ejendom, hvor der er sket opfordring efter §  

 23, stk. 1, kan inden for en frist på 6 uger efter, at lejerne har modtaget  

 det endelige projektforslag, over for ejeren skriftligt fremsætte indsigelser  

 mod projektforslaget eller dele heraf.
§ 27. Den enkelte lejer kan nedlægge individuelt veto, hvorved  

 forstås, at lejeren kan modsætte sig gennemførelsen af arbejder, der alene  

 vedrører denne lejers lejlighed.
Når lejligheden bliver ledig, kan de  

 arbejder, der er nedlagt individuelt veto imod, gennemføres.
 § 28. Et flertal af lejerne kan nedlægge kollektivt veto, hvorved  

 forstås, at de kan modsætte sig gennemførelsen af de i projektet foreslåede  

 arbejder.
Stk. 2. Kollektivt veto kan ikke omfatte 1) foranstaltninger om tidssvarende opvarmningsmuligheder, 2) foranstaltninger til afhjælpning af sundhedsfare og brandfare, jf. §  

 165, 3) foranstaltninger, der er af almen betydning for områdets forbedring  

 eller for bygningens forbedring, og 4) basisinstallationer.
§ 29. Såfremt lejerne har nedlagt veto efter § 28, kan de  

 arbejder, der er nedlagt kollektivt veto imod, kun fremmes efter påbud fra  

 kommunalbestyrelsen.
Påbudet kan kun omfatte 1) de arbejder, som er nævnt i § 28, stk. 2, nr. 1-4, 2) inddragelse af fælles adgangsarealer og 3) opførelse af en tilbygning, jf. § 9, stk.1, nr. 4, når der foreligger  

 tilslutning hertil fra mindst 60 pct. af beboerne.
 § 30. Såfremt lejerne har nedlagt veto efter § 27 eller § 28, kan  

 ejeren tidligst 5 år efter projektets færdiggørelse gennemføre disse arbejder  

 i henhold til lov om leje eller lov om midlertidig regulering af  

 boligforholdene, medmindre de berørte lejere giver deres samtykke hertil  

 eller lejlighederne bliver ledige.
 § 31. I ejendomme opdelt i ejerlejligheder eller ejendomme, der  

 ejes af en privat andelsboligforening, hvor der er sket opfordring efter §  

 23, stk. 1, og hvor ingen af lejlighederne er udlejet, kan en beboer nedlægge  

 individuelt veto mod arbejder, der alene vedrører denne beboers bolig.
 Stk. 2. Krav efter stk. 1 skal fremsættes over for  

 andelsboligforeningen henholdsvis ejerforeningen inden 6 uger efter, at den  

 kompetente forsamling har vedtaget et projekt.
§ 32. I ejendomme opdelt i ejerlejligheder eller ejendomme, der  

 ejes af en privat andelsboligforening, hvor der er sket opfordring efter §  

 23, stk. 1, og hvor enkelte lejligheder er udlejet, finder §§ 26-30  

 tilsvarende anvendelse på de udlejede lejligheder.
Der kan dog kun nedlægges  

 kollektivt veto, såfremt et flertal af samtlige beboere skriftligt har  

 fremsat indsigelse mod projektet.
 Stk. 2. § 27 om individuelt veto finder anvendelse på samtlige  

 boliger i ejendommen.
§ 33. Har en ejer ikke fremsendt projekt efter § 23, stk. 1, inden  

 for den frist, kommunalbestyrelsen har fastsat, kan kommunalbestyrelsen give  

 ejeren påbud.
Påbudet kan kun omfatte foranstaltninger som nævnt i § 28, stk.  

 2, og skal indeholde en frist for fremsendelse af et projekt til udførelse af  

 foranstaltningerne.
§ 34. Påbud efter §§ 29 og 33 skal meddeles ejeren ved anbefalet  

 brev.
Panthavere, hvis rettigheder fremgår af tingbogen, skal underrettes om  

 påbudet.
Stk. 2. Lejerne i de pågældende ejendomme skal have samme  

 underretning som ejerne.
Lejerne skal endvidere orienteres om reglerne for at  

 opnå erstatningsboliger og økonomisk støtte til betaling af husleje,  

 boligindskud m.v., hvis et påbud indebærer, at boliger skal fraflyttes.
 Stk. 3. Reglerne i § 26 om indsigelsesret finder tilsvarende  

 anvendelse.
 § 35. Kommunalbestyrelsen fastsætter samtidig med godkendelse af  

 et projekt fremsendt efter § 23 eller efter påbud, jf. § 33, en passende  

 frist for at gennemføre foranstaltningerne.
§ 36. Fremsender ejeren ikke et projekt inden for den i medfør af  

 § 33 fastsatte frist, eller gennemfører ejeren ikke foranstaltningerne inden  

 for den i medfør af § 35 fastsatte frist, kan kommunalbestyrelsen enten 1) lade foranstaltningerne gennemføre for ejerens regning eller 2) forlange, at private tilhørende grunde og bygninger helt eller delvis  

 skal afstås mod erstatning, når det vil være af væsentlig betydning for  

 gennemførelsen af foranstaltningerne.
 Stk. 2. Bestemmelserne i §§ 24-32 finder tilsvarende anvendelse.
Gennemførelse af beslutning om fællesarealer og fællesanlæg for flere  

 ejendomme § 37. Kommunalbestyrelsen skal opfordre ejerne til inden for en  

 fastsat passende tidsfrist at udarbejde et forslag til gennemførelsesprojekt  

 med de foranstaltninger, som efter kommunalbestyrelsens beslutning skal  

 gennemføres af flere ejere i fællesskab, jf. § 10, nr. 4.
 Stk. 2. Kommunalbestyrelsens opfordring skal indeholde oplysninger  

 om reglerne i §§ 38 og 39.
 Stk. 3. Lejerne i de pågældende ejendomme skal have samme  

 underretning som ejerne.
 § 38. Ejerne har pligt til skriftligt at orientere lejerne om  

 indholdet af projektforslaget.
 Stk. 2. Ejerne skal underrette kommunalbestyrelsen om lejernes  

 skriftligt fremsatte indsigelser og ændringsforslag.
 § 39. Lejerne i ejendomme, hvor der er sket opfordring efter § 37,  

 kan inden for en frist på 6 uger over for ejerne skriftligt fremsætte  

 indsigelser mod projektforslaget eller dele heraf samt fremkomme med  

 ændringsforslag til projektforslaget.
 § 40. Såfremt ejerne sammen med et forslag til  

 gennemførelsesprojekt fremsender accept fra halvdelen af lejerne, i blandede  

 ejendomme, jf. § 32, halvdelen af beboerne, samt eventuelle skriftlige  

 indsigelser mod projektet, kan kommunalbestyrelsen umiddelbart vedtage  

 forslaget.
§ 41. Hvis ejerne ikke inden den frist, som kommunalbestyrelsen  

 har fastsat for udarbejdelse af gennemførelsesprojekt, jf. § 37, har indsendt  

 dette til kommunalbestyrelsen, udarbejder kommunalbestyrelsen inden for en  

 passende frist forslaget for ejerens regning.
Det samme gælder, hvis det i  

 beslutningen er bestemt, at foranstaltningerne skal gennemføres af  

 kommunalbestyrelsen.
 Stk. 2. Kommunalbestyrelsen har pligt til skriftligt at orientere  

 ejerne og lejerne i de pågældende ejendomme om indholdet af projektforslaget.
 Stk. 3. Kommunalbestyrelsens orientering skal indeholde oplysning  

 om reglerne i stk. 4 og § 42.
 Stk. 4. Ejerne og lejerne kan inden for en frist på 6 uger  

 skriftligt fremsætte indsigelser mod projektforslaget eller dele heraf samt  

 fremkomme med ændringsforslag til projektforslaget.
§ 42. Efter udløbet af 6-ugers-fristen i §§ 39 og 41 kan  

 kommunalbestyrelsen vedtage forslaget.
Kommunalbestyrelsen fastsætter  

 samtidig hermed en passende frist for gennemførelse af foranstaltningerne.
 Stk. 2. Lejerne i de pågældende ejendomme skal have samme  

 underretning om forslagets vedtagelse og fristen for arbejdernes  

 gennemførelse som ejerne.
 § 43. Såfremt ejerne ikke har udført de vedtagne arbejder inden  

 for den af kommunalbestyrelsen fastsatte frist, kan kommunalbestyrelsen  

 gennemføre arbejderne for ejernes regning.
 § 44. Et vedtaget gennemførelsesprojekt er bindende for ejere og  

 indehavere af andre rettigheder over ejendommen fra det tidspunkt, de  

 pågældende har fået meddelelse om vedtagelsen, uden hensyn til hvornår retten  

 er stiftet.
§ 45. Når et gennemførelsesprojekt er vedtaget, skal  

 kommunalbestyrelsen pålægge ejendomme, der omfattes af projektet, de som  

 følge heraf nødvendige servitutter om udlæg af fællesarealer og indretning af  

 fællesanlæg for områdets bebyggelse samt om gennemførelsen af den fremtidige  

 vedligeholdelse og drift af de omhandlede fællesanlæg.
Servitutterne er  

 bindende for ejere og indehavere af andre rettigheder over ejendommene, uden  

 hensyn til hvornår retten er stiftet.
Kommunalbestyrelsen lader servitutterne  

 tinglyse på ejendommene.
Stk. 2. Servitutpålæg efter stk. 1 skal meddeles ejerne ved  

 anbefalet brev.
Panthavere, hvis rettigheder fremgår af tingbogen, skal på  

 samme måde underrettes herom.
Meddelelsen til ejerne skal indeholde oplysning  

 om reglerne i § 159, stk. 2, 4 og 5.
 § 46. Kommunalbestyrelsen kan forlange, at private tilhørende  

 bygninger og grunde helt eller delvis skal afstås mod erstatning, når det vil  

 være af væsentlig betydning for udførelsen af de i gennemførelsesprojektet  

 beskrevne arbejder.
 Klage m.v.
§ 47. Boligministeren kan fastsætte nærmere regler om  

 bygningsfornyelsesbeslutningers indhold, tilvejebringelse og gennemførelse  

 samt om ændring af allerede vedtagne beslutninger.
Boligministeren kan  

 endvidere fastsætte nærmere regler om den i § 25 nævnte konsulentbistand.  

 Boligministeren kan endelig fastsætte regler om indbringelse for  

 byfornyelsesnævnet af kommunalbestyrelsens beslutninger i medfør af dette  

 kapitel og i medfør af regler udfærdiget i henhold til denne bestemmelse.
 § 48. Kommunalbestyrelsens beslutninger efter § 9, § 11, stk. 5, §  

 14, § 17, stk. 1-6, §§ 24-29, 31-33, 35, § 36, stk. 1, nr. 1, § 41, stk. 1, §  

 42, stk. 1, og § 43 kan af ejeren eller mindst 1/4 af de lejere i ejendommen,  

 der berøres af afgørelsen, indbringes for byfornyelsesnævnet, jf. dog stk. 5.
 Stk. 2. Kommunalbestyrelsens beslutning om gennemførelse af et  

 forbedringsprojekt for en ejendom, som det efter en  

 bygningsfornyelsesbeslutning er nødvendigt at råde over, jf. § 10, nr. 1, kan  

 af mindst 1/4 af de lejere i ejendommen, der berøres af beslutningen,  

 indbringes for byfornyelsesnævnet, jf. dog stk. 5.
 Stk. 3. Kommunalbestyrelsens beslutninger efter § 16, stk. 1, kan  

 af en tidligere beboer, der berøres af afgørelsen, indbringes for  

 byfornyelsesnævnet, jf. dog stk. 5.
 Stk. 4. Kommunalbestyrelsens beslutninger efter § 45 kan af  

 ejendommens ejer indbringes for byfornyelsesnævnet, jf. dog stk. 5.
Stk. 5. Indbringelse af kommunalbestyrelsens beslutninger efter  

 stk. 1-4 for byfornyelsesnævnet kan kun ske, hvis beslutningen omfatter  

 spørgsmål om forståelse af loven eller af en i medfør af denne fastsat  

 bestemmelse.
Indbringelse kan endvidere tillades, hvis beslutningen efter  

 byfornyelsesnævnets vurdering har almindelig interesse eller videregående  

 betydelige følger for klageren.
 Stk. 6. Kommunalbestyrelsen skal underrette de klageberettigede om  

 de beslutninger, der kan påklages efter stk. 1-5. Underretningen skal  

 indeholde oplysning om klageadgang og klagefrist, jf. § 188, stk. 1.
Kapitel 4 Huslejefastsættelse og offentlig støtte til bygningsfornyelse efter  

 lovens kapitel 3 Fastsættelse af husleje efter bygningsfornyelse § 49. For lejemål forhøjes lejen som følge af  

 ombygningsarbejdernes gennemførelse med et beløb svarende til ydelsen, med  

 fradrag af ydelsesstøtte eller ydelsesbidrag, på de lån, der optages til  

 finansiering af de værdiforøgende forbedringsudgifter, jf. § 59. For  

 beboelseslejemål kan lejen dog ikke overstige en sammenligningsleje svarende  

 til lejen for nye almene familieboliger i området opført med støtte efter lov  

 om almene boliger m.v.
Kommunalbestyrelsen kan for beboelseslejemål fastsætte  

 en lavere maksimal leje, der dog mindst skal udgøre 83 pct. af  

 sammenligningslejen.
Hvis ejendommen skønnes at have særlige kvaliteter,  

 f.eks. med hensyn til beliggenhed, arkitektonisk udtryk eller frednings-  

 eller bevaringsværdi, kan kommunalbestyrelsen med boligministerens tilladelse  

 beslutte, at lejen i beboelseslejemål kan overstige sammenligningslejen.
Stk. 2. For beboelseslejemål i ejendomme, hvor alle  

 beboelseslejemål er uudlejede eller opsagt i forbindelse med gennemførelsen  

 af ombygningsarbejderne, fastsættes lejen til det lejedes værdi, jf. § 47 i  

 lov om leje.
Lejen beregnes dog efter stk. 1, hvis dette medfører en højere  

 leje.
For lejemål, der udelukkende må anvendes til andet end beboelse, finder  

 1. og 2. pkt. tilsvarende anvendelse, såfremt lejemålet er uudlejet eller  

 opsagt i forbindelse med gennemførelsen af ombygningsarbejderne.
Lejen  

 fastsættes på samme måde for beboelse, der etableres ved ombygning af  

 erhvervsarealer eller inddragelse af uudnyttede arealer.
Stk. 3. Efter anmodning fra en lejer, udlejeren eller  

 kommunalbestyrelsen kan huslejenævnet for beboelseslejemål fastsætte en leje,  

 der er lavere end 83 pct. af den i stk. 1 nævnte sammenligningsleje.
Nævnet  

 kan kun fastsætte en lavere leje, hvis det finder, at a) arealudnyttelsen i den enkelte bolig er af en sådan karakter set i  

 forhold til nyopførte almene familieboliger i området, at dette alene kan  

 betinge en lavere leje end den, der kan kræves efter stk. 1 og 2, b) de nære opholdsarealer efter beslutningens gennemførelse er af en sådan  

 karakter, at dette alene kan betinge en lavere leje end den, der kan kræves  

 efter stk. 1 og 2, eller c) den enkelte bolig er belastet af fugt-, lugt-, støj- eller andre  

 miljømæssige gener, herunder manglende lys, luft eller isolering, i et sådant  

 omfang, at dette alene kan betinge en lavere leje end den, der kan kræves  

 efter stk. 1 og 2.
 Stk. 4. Den enkelte beboelseslejer og udlejeren kan senest 6 uger  

 efter, at meddelelse om kommunalbestyrelsens godkendelse af lejen er kommet  

 frem til vedkommende, anmode nævnet om at fastsætte en lavere leje i henhold  

 til stk. 3. Kommunalbestyrelsen kan senest 6 uger efter, at udlejeren har  

 fremsendt regnskab over de støtteberettigede ombygningsudgifter, anmode  

 nævnet om at fastsætte en lavere leje i henhold til stk. 3.
 Stk. 5. Kommunalbestyrelsen tinglyser en deklaration på ejendommen  

 om, at lejen i beboelseslejemål i private udlejningsejendomme skal fastsættes  

 efter denne lov, så længe der ydes eller kunne være ydet offentlig støtte til  

 lån optaget til finansiering af de værdiforøgende forbedringsudgifter, jf. §  

 61. Deklarationen skal respekteres af ejere og indehavere af andre  

 rettigheder over ejendommen uden hensyn til, hvornår retten er stiftet.
 Stk. 6. Såfremt ejeren ikke ønsker at modtage ydelsesstøtte eller  

 ydelsesbidrag, beregnes lejen, som om nominallån er optaget og ydelsesbidrag  

 ydet.
 Stk. 7. Boligministeren fastsætter standardsatser for den i stk. 1  

 nævnte sammenligningsleje for nærmere bestemte geografiske områder.
§ 50. Krav om lejeforhøjelse som følge af ombygningsarbejdernes  

 gennemførelse skal fremsættes samtidig over for de lejere, hvis leje ønskes  

 forhøjet.
Kravet skal være skriftligt.
Det skal indeholde oplysning om  

 lejeforhøjelsens størrelse og dens beregning.
Med kravet skal endvidere for  

 beboelseslejemål medsendes et specificeret regnskab for ejendommens  

 vedligeholdelseskonto, jf. § 20 i lov om midlertidig regulering af  

 boligforholdene, for tiden fra det senest udsendte regnskab og til et  

 tidspunkt, der ligger højst 3 måneder før varslingstidspunktet.
Kravet skal  

 indeholde oplysning om, at lejefastsættelsen skal godkendes af  

 kommunalbestyrelsen, og om lejernes adgang til at gøre indsigelse efter stk.  

 6 og 7 samt § 49, stk. 3. Indeholder kravet ikke disse oplysninger, er det  

 ugyldigt.
 Stk. 2. Udlejeren kan kræve en foreløbig lejeforhøjelse.  

 Lejeforhøjelsen kan ikke overstige den af kommunalbestyrelsen forventede  

 lejeforhøjelse, jf. stk. 8.
Stk. 3. Den endelige lejeforhøjelse skal godkendes af  

 kommunalbestyrelsen.
Når godkendelsen foreligger, skal udlejeren fremsende  

 denne til lejerne.
Stk. 4. Lejeforhøjelsen har, medmindre parterne træffer anden  

 aftale, virkning fra den 1. i den måned, der indtræder 3 måneder efter  

 kravets fremsættelse.
Lejeforhøjelsen kan dog tidligst få virkning fra det  

 tidspunkt, hvor ombygningsarbejderne er gennemført.
 Stk. 5. Når lejen er godkendt af kommunalbestyrelsen, kan kravet  

 om lejeforhøjelse og lejefastsættelsen kun indbringes for anden administrativ  

 myndighed efter stk. 6 og 7 samt § 49, stk. 3.
Stk. 6. Kommunalbestyrelsens godkendelse af størrelsen af den del  

 af de støtteberettigede udgifter, der anses for værdiforøgende  

 forbedringsudgifter, jf. § 59, kan af enhver beboelseslejer indbringes for  

 huslejenævnet.
I ejendomme med beboerrepræsentation kan spørgsmålet endvidere  

 indbringes for huslejenævnet af beboerrepræsentanterne på samtlige lejeres  

 vegne.
Stk. 7. Såfremt en beboelseslejer på grundlag af en syns- og  

 skønsrapport kan godtgøre, at der er væsentlig forskel mellem det projekt,  

 der har dannet grundlag for udbudet af ombygningsarbejderne, og de  

 gennemførte arbejder, kan lejeren anmode huslejenævnet om at tage stilling  

 til, om der foreligger en sådan forskel, at det skal pålægges  

 kommunalbestyrelsen at foretage en fornyet vurdering af, i hvilket omfang de  

 gennemførte ombygningsarbejder kan danne grundlag for en lejeforhøjelse.  

Stk. 8. Ved meddelelsen om tilsagn om offentlig støtte i forbindelse  

 med godkendelsen af resultatet af udbudet af ombygningsarbejderne fastsætter  

 kommunalbestyrelsen en forventet lejeforhøjelse for det enkelte lejemål som  

 følge af arbejdernes gennemførelse.
Den endelige lejeforhøjelse kan ikke  

 overstige den fastsatte forventede lejeforhøjelse.
Uanset 1. og 2. pkt. kan  

 den endelige lejeforhøjelse dog overstige den forventede lejeforhøjelse,  

 såfremt der efter tilsagnstidspunktet er gennemført ændringer i projektet,  

 der er godkendt af et flertal af lejerne.
Lejerne skal inden godkendelsen  

 have oplysning om, hvilken lejeforhøjelse ændringen vil medføre.
Såfremt  

 ændringen kun vedrører en enkelt lejlighed, skal alene den pågældende lejer  

 godkende ændringen.
 Stk. 9. Indbringelse af lejeforhøjelsen efter stk. 6 og 7 skal ske  

 senest 6 uger efter, at det endelige krav om lejeforhøjelse er modtaget.
 Stk. 10. Boligministeren fastsætter nærmere regler om nævnets  

 adgang til at nedsætte lejeforhøjelsen efter stk. 7.
 § 51. Ved senere forhøjelser af lejen fastsættes lejen for  

 lejemål, der helt eller delvis anvendes til beboelse, efter principperne i  

 kapitel II, bortset fra § 15 a, i lov om midlertidig regulering af  

 boligforholdene.
 Stk. 2. Ved vurderingen af det lejedes værdi og lejen ses der bort  

 fra arbejder gennemført efter kapitel 3 og lejeforhøjelser efter § 49 eller  

 som følge af reguleringen af grundydelsen, jf. stk. 3.
 Stk. 3. Lejen kan forhøjes som følge af reguleringen af  

 grundydelsen efter §§ 63 og 64. Lejeforhøjelsen fordeles efter reglerne i §  

 50 i lov om leje.
 Stk. 4. Såfremt ydelsesstøtte og ydelsesbidrag helt eller delvis  

 bringes til ophør efter § 71, kan stigningen i lejernes betaling efter  

 boligministerens nærmere bestemmelse udlignes på lejlighederne og lokalerne  

 efter reglerne i § 50 i lov om leje.
 Stk. 5. Stk. 1 og 2 finder ikke anvendelse på lejemål, der ved  

 lejeaftalens indgåelse var omfattet af lov om almene boliger m.v., den  

 tidligere lov om boligbyggeri eller den tidligere lov om boliger for ældre og  

 personer med handicap.
§ 52. Krav om senere lejeforhøjelser fremsættes efter reglerne i  

 kapitel II i lov om midlertidig regulering af boligforholdene.
Krav om  

 lejeforhøjelse, der udelukkende skyldes regulering af grundydelsen efter §§  

 63 og 64, kan gennemføres alene ved udlejerens skriftlige meddelelse herom  

 til lejerne.
 Stk. 2. Lejeforhøjelsen har, medmindre parterne træffer anden  

 aftale, virkning fra den 1. i den måned, der indtræder 3 måneder efter  

 kravets fremsættelse.
Stk. 3. Lejeforhøjelsen kan endvidere af kommunalbestyrelsen  

 indbringes for huslejenævnet.
Indbringelsen skal ske senest 6 uger efter, at  

 kommunalbestyrelsen har fået meddelelse om kravets fremsættelse.
 § 53. I kommuner, hvor der ikke er nedsat huslejenævn, indbringes  

 spørgsmål, der efter §§ 49-52 kan indbringes for huslejenævnet, for  

 byfornyelsesnævnet.
 § 54. Tilbagebetaling til lejerne af for meget erlagt leje  

 forrentes fra betalingstidspunktet med den rente, der er fastsat efter § 5,  

 stk. 1 og 2, i lov om renter ved forsinket betaling m.v.
 § 55. For private andelsboliger fastsættes forhøjelsen af  

 boligafgiften som følge af ombygningsarbejdernes gennemførelse efter reglerne  

 i § 49, stk. 1-3.
Offentlig støtte til bygningsfornyelse § 56. Kommunalbestyrelsen kan give tilsagn om ydelsesstøtte og  

 ydelsesbidrag til finansiering af udgifter til ombygning, nybyggeri og  

 nedrivning, der iværksættes efter kapitel 3, samt arbejder, der udføres efter  

 påbud i henhold til § 166, stk. 2, inden for en investeringsramme, der  

 fastsættes af boligministeren, jf. § 91. Dette gælder også ejendomme, der  

 ejes af kommunen.
 Stk. 2. Kommunalbestyrelsen kan kun meddele påbud efter kapitel 3,  

 hvis den samtidig giver tilsagn om støtte til de hermed forbundne udgifter.
 Stk. 3. Kommunalbestyrelsen kan uden for den i stk. 1 nævnte ramme  

 lade en beslutning efter § 9 træde i kraft, såfremt den påtager sig at yde  

 den i § 88 nævnte støtte og den i § 66 nævnte garanti.
Stk. 4. Kommunalbestyrelsen kan uden for den i stk. 1 nævnte ramme  

 lade en beslutning efter § 9 træde i kraft for ejendomme, der ejes af en  

 realrenteafgiftspligtig institution.
Det er en betingelse, at ejeren giver  

 afkald på offentlig støtte efter dette kapitel.
Hvis ejendommen efter  

 beslutningen skal ombygges, er det endvidere en betingelse, at de godkendte  

 ombygningsudgifter udgør mindst 100 pct. af ejendommens værdi før  

 bygningsfornyelsens gennemførelse.
 Stk. 5. Det er et vilkår for udbetaling af støtte, at arbejderne  

 først påbegyndes, når kommunalbestyrelsen har givet tilladelse hertil.
§ 57. Inden kommunalbestyrelsen giver tilsagn om støtte til  

 finansiering af udgifter til ombygning efter § 56, stk. 1, kan den optage  

 forhandling med ejeren af ejendommen med henblik på at aftale, at ejeren  

 giver afkald på støtte til en del af ombygningsudgifterne.
Hvis ejeren af  

 ejendommen er en almen boligorganisation, kan kommunalbestyrelsen tillige  

 optage forhandling med Landsbyggefonden.
 Stk. 2. Ved forhandling efter stk. 1 kan kommunalbestyrelsen ikke  

 stille større krav til ejeren, end denne er oplyst om i forbindelse med  

 opfordringen, jf. § 23.
Stk. 3. Hvis der indgås en aftale efter stk. 1, beregnes lejen,  

 som om fuld støtte efter dette kapitel er ydet.
Reglen i § 50, stk. 3, om  

 kommunalbestyrelsens godkendelse af lejen finder tilsvarende anvendelse.
 Stk. 4. Der kan ikke ydes støtte efter reglerne om aftalt  

 boligforbedring, jf. kapitel 5, til istandsættelses- eller  

 forbedringsarbejder omfattet af en beslutning om bygningsfornyelse, hvori  

 indgår en aftale om afkald på støtte, jf. stk. 1.
§ 58. De støtteberettigede udgifter udgør de godkendte  

 ombygningsudgifter med fradrag af 1) støtte efter anden lovgivning, 2) indestående på udvendige vedligeholdelseskonti, jf. lov om midlertidig  

 regulering af boligforholdene, samt indestående på konto for forbedringer,  

 jf. lov om leje, i det omfang beløb fra de pågældende konti kan anvendes til  

 dækning af udgifterne, 3) indestående på indvendige vedligeholdelseskonti, jf. lov om leje, i det  

 omfang der som led i forbedringen gennemføres hvidtning, maling og  

 tapetsering, samt 4) for indkomstskattepligtige ejere en andel af de godkendte udgifter til  

 byggelånsrenter, der vedrører midlertidig finansiering af udgifter til  

 ombygningstab.
Andelen udgør 34 pct. for indkomstskattepligtige selskaber  

 m.v. og 44 pct. for indkomstskattepligtige personer.
 § 59. De støtteberettigede udgifter opdeles i værdiforøgende  

 forbedringsudgifter og ombygningstab.
Stk. 2. For udlejningsejendomme og private andelsboligforeninger  

 udgør de værdiforøgende forbedringsudgifter den del af de støtteberettigede  

 udgifter, der kan danne grundlag for en forbedringsforhøjelse, jf. § 58 i lov  

 om leje.
De forbedringsudgifter, der efter §§ 49 og 50 ikke kan betinge en  

 forhøjelse af lejen eller boligafgiften, indgår dog ikke.
Ombygningstabet  

 udgøres af de resterende støtteberettigede udgifter.
Bidrag til  

 byggeskadefonden, jf. § 177, indgår i ombygningstabet.
 Stk. 3. For lejemål, hvor lejeforhøjelsen efter § 49, stk. 2,  

 fastsættes til det lejedes værdi, udgør de værdiforøgende forbedringsudgifter  

 den del af de støtteberettigede udgifter, der kan betinge en forhøjelse af  

 lejen.
Stk. 4. For ejerboliger udgøres de værdiforøgende  

 forbedringsudgifter af de støtteberettigede udgifter, der medfører en  

 forøgelse af ejendommens handelsværdi.
Ombygningstabet udgøres af de  

 resterende støtteberettigede udgifter.
 § 60. Som led i udmålingen af den offentlige støtte til  

 udlejningsboliger og private andelsboliger skal kommunalbestyrelsen efter  

 stk. 2 og 3 foretage en vurdering af den leje eller boligafgift, der betales  

 før ombygningsarbejdernes iværksættelse.
Stk. 2. For private udlejningsboliger skal kommunalbestyrelsen,  

 såfremt lejen efter kommunalbestyrelsens skøn overstiger det lejedes værdi,  

 indbringe lejeforhøjelser, som er gennemført indtil 3 år før bekendtgørelsen  

 af beslutning efter § 12, stk. 1, for huslejenævn henholdsvis boligret med  

 krav om nedsættelse af lejen til det lejedes værdi.
Dette gælder ligeledes,  

 hvis kommunalbestyrelsen skønner, at lejen ved genudlejning, der er foretaget  

 inden for samme periode, overstiger det lejedes værdi.
 Stk. 3. For private andelsboliger skal kommunalbestyrelsen bortse  

 fra boligafgiftsforhøjelser, som er gennemført indtil 3 år før  

 bekendtgørelsen af beslutning efter § 12, stk. 1, og som efter  

 kommunalbestyrelsens skøn medfører, at boligafgiften overstiger lejen for  

 tilsvarende hus eller husrum.
 § 61. De værdiforøgende forbedringsudgifter finansieres efter  

 ejerens valg med indekslån (IS35) eller 30-årige fast forrentede nominallån.
 Stk. 2. Til ejendomme, der på tilsagnstidspunktet er  

 udlejningsejendomme eller tilhører private andelsboligforeninger, kan  

 kommunalbestyrelsen give tilsagn om ydelsesstøtte eller ydelsesbidrag.
 Stk. 3. Til ejendomme, der på tilsagnstidspunktet er ejerboliger,  

 kan kommunalbestyrelsen give tilsagn om ydelsesstøtte.
 § 62. Ombygningstabet finansieres med et særskilt indekslån  

 (IS35). Kommunalbestyrelsen kan give tilsagn om ydelsesstøtte.
 Stk. 2. Udgifter til nedrivning finansieres med et særskilt  

 indekslån (IS35). Kommunalbestyrelsen kan give tilsagn om ydelsesstøtte.
 Stk. 3. Hvis et lån efter stk. 1 eller 2 udgør mindre end 40.000  

 kr., afholdes udgifterne af kommunen, jf. § 87, stk. 1, nr. 9 og 10.
§ 63. Ydelsesstøtte til det indekslån, der finansierer de  

 værdiforøgende forbedringsudgifter, jf. § 61, udgør et beløb, der svarer til  

 den del af ydelsen på lånet, som overstiger en grundydelse.
Grundydelsen  

 beregnes første gang ved lånets 2. terminsbetaling og udgør 2,4 pct. pr.  

 termin af den regulerede bogførte hovedstol.
 Stk. 2. Ydelsesstøtten aftrappes ved, at grundydelsen reguleres  

 som afdraget på indekslån, type IS, jf. realkreditloven.
 Stk. 3. Ydelsesstøtte til de indekslån, der finansierer udgifter  

 til ombygningstab og nedrivning, jf. § 62, udgør et beløb, der svarer til den  

 samlede ydelse på lånene.
 Stk. 4. Ydelsesstøtte ydes med virkning fra optagelsen af  

 indekslånet, der skal optages snarest muligt efter ombygningsarbejdernes  

 afslutning, og udbetales bagud i tilknytning til de fastsatte terminer.  

 Udbetalingen sker til det långivende realkreditinstitut på grundlag af en  

 specificeret opgørelse fra instituttet.
 § 64. Ydelsesbidraget udgør et beløb, der svarer til den del af  

 ydelsen på optagne nominallån, der overstiger en grundydelse på 5 pct. pr. år  

 af det kontante låneprovenu.
 Stk. 2. Ydelsesbidraget aftrappes ved, at grundydelsen med  

 virkning fra nominallånets udbetaling reguleres to gange årligt efter samme  

 regler som afdraget på indekslån, type IS, jf. realkreditloven.
 Stk. 3. Ydelsesbidraget ydes med virkning fra optagelsen af  

 nominallånet, der skal optages snarest muligt efter ombygningsarbejdernes  

 afslutning, og udbetales bagud i tilknytning til de fastsatte terminer.  

 Udbetalingen sker til det långivende realkreditinstitut på grundlag af en  

 specificeret opgørelse fra instituttet.
 § 65. Kommunalbestyrelsen kan stille garanti for byggelån til  

 finansiering af de støtteberettigede udgifter samt for lån til endelig  

 finansiering af værdiforøgende forbedringsudgifter, jf. § 61.
 Stk. 2. Garantien kan ydes i det omfang, finansieringen ikke kan  

 gennemføres, medmindre der stilles særlig sikkerhed for långivningen.
 Stk. 3. Såfremt en privat udlejningsejendom er ejet af et  

 aktieselskab, et anpartsselskab eller lignende, kan kommunalbestyrelsen som  

 betingelse for at yde garanti stille krav om, at selskabets hovedaktionær  

 eller andre personer, der har en bestemmende indflydelse på selskabet, hæfter  

 personligt for lån til finansiering af de værdiforøgende forbedringsudgifter.
 Stk. 4. Inden der meddeles en ejer tilsagn om offentlig støtte,  

 skal kommunalbestyrelsen med henblik på at sikre den bedst mulige  

 prioritetsstilling for de lån, hvortil der ydes kommunal garanti, tage  

 stilling til, i hvilket omfang det kan accepteres, at disse lån skal  

 respektere foranstående lån med pant i ejendommen.
 Stk. 5. Boligministeren fastsætter nærmere regler om  

 kommunalbestyrelsens ydelse af garanti, herunder om størrelsen af garantien.
 § 66. Staten yder garanti for lån til endelig finansiering af  

 ombygningstab og nedrivningsudgifter, jf. § 62.
 § 67. Til ejendomme, hvor ejeren på tilsagnstidspunktet selv  

 anvender mindst 80 pct. af bruttoetagearealet til erhvervsformål, ydes  

 støtten efter reglerne for ejerboliger.
 Stk. 2. Til ejendomme, der ejes af et boligaktie- eller  

 boliganpartsselskab, jf. kapitel III i lov om andelsboligforeninger og andre  

 boligfællesskaber, ydes støtten efter reglerne for ejendomme, der ejes af  

 private andelsboligforeninger.
 Stk. 3. Til ejendomme, der ejes af et boligfællesskab omfattet af  

 kapitel IV eller IV A i lov om andelsboligforeninger og andre  

 boligfællesskaber, ydes støtten efter reglerne for ejerboliger.
§ 68. Er en ejendom på tilsagnstidspunktet opdelt i  

 ejerlejligheder, ydes støtten efter reglerne for ejerboliger til de  

 ejerlejligheder, a) som bebos af ejeren, b) som er overdraget enkeltvis og er udlejet tidsbegrænset, eller c) som er overdraget enkeltvis og omfattet af opsigelsesbestemmelsen i §  

 83, litra a, i lov om leje, jf. samme lovs § 84.
Stk. 2. Til andre ejerlejligheder ydes støtten efter reglerne for  

 udlejningsejendomme.
Der foretages dog en alternativ beregning af  

 ombygningstabet efter reglerne for ejerboliger.
Denne del af ombygningstabet  

 finansieres med et særskilt indekslån.
Stk. 3. Ved enkeltvis salg af de i stk. 2 nævnte ejerlejligheder  

 bortfalder ydelsesbidrag og ydelsesstøtte bortset fra ydelsesstøtte til det i  

 stk. 2, 3. pkt., nævnte indekslån.
Er ejerlejligheden udlejet på  

 salgstidspunktet, kan lejen ikke forhøjes som følge af støttens bortfald.
 § 69. For enfamilieshuse, som på tilsagnstidspunktet er udlejede,  

 ydes støtten efter reglerne for udlejningsejendomme.
 Stk. 2. For tofamilieshuse, hvor ejeren på tilsagnspunktet bebor  

 den ene lejlighed, ydes støtten efter reglerne for udlejningsejendomme.
 § 70. Ved afhændelse af en ejerbolig ophører udbetaling af  

 ydelsesstøtte efter § 63, stk. 1 og 2.
 Stk. 2. Ved afhændelse af et tofamilieshus, hvor ejeren på  

 tilsagnstidspunktet beboede den ene lejlighed, ophører udbetaling af  

 ydelsesstøtte efter § 63, stk. 1 og 2, og ydelsesbidrag efter § 64 til den  

 del af ejendommen, som ejeren har beboet.
 Stk. 3. Overdragelse eller overgang til medejer, ægtefælle,  

 registreret partner, livsarvinger eller samlever af samme eller modsat køn,  

 hvormed der i de seneste 2 år har været etableret et ægteskabslignende  

 forhold med fælles folkeregisteradresse, betragtes ikke som afhændelse.
 Stk. 4. Såfremt en senere ejer af ejendomme som nævnt i § 69 selv  

 helt eller delvis tager det udlejede i brug, ophører udbetaling af  

 ydelsesstøtte efter § 63, stk. 1 og 2, og ydelsesbidrag efter § 64 til den  

 ibrugtagne del.
§ 71. Boligministeren kan helt eller delvis bringe udbetaling af  

 ydelsesstøtte og ydelsesbidrag til lån optaget til finansiering af de  

 værdiforøgende forbedringsudgifter, jf. § 61, til ophør, såfremt der som  

 følge af en stigning i det almindelige lejeniveau eller af andre generelle  

 årsager sker en forbedring af ejendommens økonomi.
Ydelsesstøtte og  

 ydelsesbidrag kan ligeledes bringes til ophør i det omfang, der sker  

 nedsættelse eller bortfald af ydelse på lån, hvortil der ydes støtte efter  

 denne lov, lov om sanering, lov om byfornyelse og boligforbedring, lov om  

 almene boliger, lov om boligbyggeri eller lov om boliger for ældre og  

 personer med handicap.
 § 72. Ydelsesbidrag kan videreføres ved omprioritering.
 Stk. 2. Videreførelse af ydelsesbidraget forudsætter, at  

 låntageren ikke opnår et kontantprovenu ved omprioriteringen, samt at  

 restløbetiden ikke forkortes.
Stk. 3. Efter omprioriteringen beregnes ydelsesbidraget på  

 grundlag af ydelsen på det nye lån.
Ved beregningen kan dog ikke anvendes en  

 højere ydelse end ydelsen på det indfriede lån.
Ydelsesbidraget ophører  

 senest på det tidspunkt, hvor det indfriede lån ville være afviklet.
Stk. 4. Efter omprioriteringen overføres den kommunale garanti til  

 det nye lån.
For det nye lån ydes samme procentvise kommunale garanti som for  

 det indfriede lån.
Garantien kan dog ikke forlænges ud over restløbetiden for  

 det indfriede lån.
 Stk. 5. Lejeforhøjelsen i private udlejningsejendomme for  

 værdiforøgende forbedringsudgifter, der er finansieret med nominallån med  

 ydelsesbidrag, kan efter ydelsesbidragets ophør ikke overstige den ydelse,  

 der er anvendt ved den seneste omberegning af ydelsesbidraget.
 § 73. For lokaler, som er omfattet af en byfornyelsesbeslutning,  

 og som anvendes til eller er egnede til anvendelse for erhvervsvirksomheder,  

 kan kommunalbestyrelsen med henblik på at tilgodese bydelens forsyning med  

 servicefunktioner, fastsætte en leje, der muliggør en sådan anvendelse.  

 Kommunalbestyrelsen foretager anvisning af sådanne ledige lokaler.
 Stk. 2. For den del af lokalernes værdi, som med tillæg af  

 eventuelle udgifter til forbedringsarbejder på ejendommene og indretningen af  

 lokalerne til formålet ikke forrentes og afdrages gennem den i stk. 1  

 fastsatte leje med tillæg af ydelsesstøtte eller ydelsesbidrag, ydes  

 erstatning, jf. § 159, stk. 3.
 Stk. 3. I det omfang forudsætningen for udbetaling af erstatning  

 efter stk. 2 senere ændres, f.eks hvis lokalerne frigives til andet formål,  

 kan kommunalbestyrelsen, når betingelserne i § 71 er opfyldt, forlange, at  

 erstatningen tilbagebetales helt eller delvis med et tillæg, der svarer til  

 ejendomsprisudviklingen i det forløbne tidsrum.
 Stk. 4. Regulering af den fastsatte begyndelsesleje sker som  

 anført i § 51, stk. 1-3.
 Stk. 5. Kommunalbestyrelsen tinglyser deklaration om  

 bestemmelserne i stk. 3 og 4 på ejendommen.
 § 74. Kommunalbestyrelsen skal godkende ejerens regnskab over de  

 støtteberettigede ombygningsudgifter senest 6 måneder efter, at ejeren har  

 afleveret fyldestgørende oplysninger, som muliggør godkendelsen.
§ 75. Såfremt kommunalbestyrelsen ikke har godkendt  

 byggeregnskabet inden for den i § 74 nævnte frist, yder kommunalbestyrelsen  

 efter de almindelige erstatningsregler ejeren erstatning for det derved  

 påførte tab.
Kommunalbestyrelsens udgifter hertil refunderes ikke af staten.
 § 76. Boligministeren kan fastsætte nærmere bestemmelser for  

 kommunalbestyrelsens ydelse af støtte og beføjelser efter reglerne i §§  

 49-75.
 § 77. Kommunalbestyrelsens beslutninger efter § 49, § 56, stk. 2  

 og 5, §§ 58 og 59, § 60, stk. 3, §§ 68-70 og § 73, stk. 1, kan af ejeren  

 indbringes for byfornyelsesnævnet, jf. dog stk. 2.
Stk. 2. Indbringelse af kommunalbestyrelsens beslutninger efter  

 stk. 1 for byfornyelsesnævnet kan kun ske, hvis beslutningen omfatter  

 spørgsmål om forståelse af loven eller en i medfør af denne fastsat  

 bestemmelse.
Indbringelse kan endvidere tillades, hvis beslutningen efter  

 byfornyelsesnævnets vurdering har almindelig interesse eller videregående  

 betydelige følger for klageren.
Nybyggeri § 78. For nybyggeri, der opføres i henhold til § 9, stk. 1, nr. 9,  

 gælder reglerne om huslejefastsættelse, offentlig støtte og forhandlet  

 finansiering i §§ 49-77 med de i §§ 79-86 anførte afvigelser.
 § 79. Nybyggeri kan opføres af almene boligorganisationer.
Stk. 2. Nybyggeri kan også opføres af private bygherrer, herunder  

 realrenteafgiftspligtige institutioner.
Det er en betingelse, at nybyggeriet  

 opføres med henblik på udlejning.
Stk. 3. Nybyggeri kan endvidere opføres af og med henblik på  

 overdragelse til private andelsboligforeninger.
Bestemmelserne i § 63, stk.  

 5-7, i lov om boligbyggeri samt bestemmelserne om byggeriets udformning og  

 kvalitet i § 65, stk. 1, i samme lov finder tilsvarende anvendelse.  

 Udbetaling af ydelsesstøtte og ydelsesbidrag kan ikke påbegyndes, før 75 pct.  

 af boligerne er taget i brug af andelshaverne.
 § 80. Boligministeren fastsætter en vejledende udgiftsramme for  

 anskaffelsessummen for nybyggeri.
 Stk. 2. For nybyggeri, der opføres af almene boligorganisationer,  

 kan kommunalbestyrelsen godkende en anskaffelsessum, der ligger ud over den  

 vejledende udgiftsramme.
Stk. 3. For nybyggeri, der opføres af private bygherrer med  

 henblik på udlejning, kan der ikke godkendes en anskaffelsessum, der  

 overstiger den vejledende udgiftsramme.
Hvis anskaffelsessummen overstiger  

 den vejledende udgiftsramme, kan den overskydende del ikke indgå ved  

 beregning af leje og støtte.
 Stk. 4. For nybyggeri, der opføres af eller med henblik på  

 overdragelse til private andelsboligforeninger, kan kommunalbestyrelsen  

 godkende en anskaffelsessum, der ligger ud over den vejledende udgiftsramme.
§ 81. Ved den første lejefastsættelse fastsættes lejen henholdsvis  

 boligafgiften til et beløb svarende til ydelsen på de lån, der er optaget til  

 finansiering af den godkendte anskaffelsessum, med fradrag af ydelsesstøtte  

 og ydelsesbidrag og tillæg af et beløb til dækning af nødvendige  

 driftsudgifter.
For nybyggeri, der opføres af private bygherrer med henblik  

 på udlejning, kan det i § 83 nævnte afkast af egenkapitalen med fradrag af  

 ydelsesstøtten hertil endvidere indregnes i lejen.
 Stk. 2. For nybyggeri, der opføres af almene boligorganisationer,  

 fastsættes beløbet til dækning af nødvendige driftsudgifter efter reglerne i  

 lov om almene boliger m.v.
 Stk. 3. For nybyggeri, der opføres af private bygherrer med  

 henblik på udlejning, fastsættes beløbet til dækning af nødvendige  

 driftsudgifter efter reglerne i § 8 i lov om midlertidig regulering af  

 boligforholdene.
 Stk. 4. For nybyggeri, der opføres af eller med henblik på  

 overdragelse til private andelsboligforeninger, fastsættes beløbet til  

 dækning af nødvendige driftsudgifter efter reglerne i § 8 i lov om  

 midlertidig regulering af boligforholdene.
 Stk. 5. Såfremt lejen henholdsvis boligafgiften beregnet efter  

 stk. 1-4 overstiger den i § 49, stk. 1, 2. pkt., nævnte sammenligningsleje,  

 fastsættes lejen eller boligafgiften til sammenligningslejen.
 § 82. For nybyggeri, der opføres af almene boligorganisationer,  

 finansieres 2 pct. af den godkendte anskaffelsessum med beboerindskud.
 Stk. 2. For nybyggeri, der opføres af private bygherrer med  

 henblik på udlejning, finansieres 2 pct. af den godkendte anskaffelsessum med  

 egenkapital.
 Stk. 3. For nybyggeri, der opføres af eller med henblik på  

 overdragelse til private andelsboligforeninger, finansieres 20 pct. af den  

 godkendte anskaffelsessum af andelshavernes indskud.
 Stk. 4. De i stk. 1-3 nævnte beløb kan ikke indgå ved beregning af  

 leje, henholdsvis boligafgift, og støtte.
 § 83. Private bygherrer skal ud over den i § 82, stk. 2, nævnte  

 egenkapital finansiere 18 pct. af den godkendte anskaffelsessum med  

 egenkapital.
 Stk. 2. Af den i stk. 1 nævnte egenkapital kan bygherren kræve et  

 afkast svarende til ydelsen på et indekslån (IS35). Der kan ydes støtte til  

 afkastet i form af ydelsesstøtte beregnet efter reglerne for det indekslån,  

 der finansierer de værdiforøgende forbedringsudgifter, jf. § 63.
 § 84. Den del af den godkendte anskaffelsessum, der efter § 81  

 ikke kan indgå i beregningsgrundlaget for lejen, og som ikke er omfattet af §  

 82, betegnes som nybygningstab.
 Stk. 2. Nybygningstab finansieres og støttes på samme måde som  

 ombygningstab, jf. § 62, stk. 1, § 63, stk. 3, og § 66.
 § 85. Til realrenteafgiftspligtige institutioner, der finansierer  

 anskaffelsessummen med egne midler, kan der ydes ydelsesstøtte.  

 Ydelsesstøtten beregnes, som om anskaffelsessummen var finansieret med  

 indekslån, jf. § 63.
 Stk. 2. Der kan ikke ydes ydelsesbidrag til nybyggeri, der opføres  

 af realrenteafgiftspligtige institutioner, såfremt ejendommen opnår  

 fritagelse for realrenteafgift.
 Stk. 3. Der kan ikke ydes støtte til nybygningstab til nybyggeri,  

 der opføres af realrenteafgiftspligtige institutioner, såfremt ejendommen  

 opnår fritagelse for realrenteafgift.
§ 86. Støtte, herunder garanti, efter §§ 78-85 bortfalder, hvis 1) en ejendom overgår til anden benyttelse end beboelse, 2) en ejendom opdeles i ejerlejligheder eller 3) ejeren af en ejendom tager ejendommen i brug til beboelse.
 Stk. 2. Ved delvis overgang til anden benyttelse bortfalder en  

 forholdsmæssig andel af støtten.
 Stk. 3. Hvis en privat udlejningsejendom overdrages til en privat  

 andelsboligforening, bortfalder støtte til den i § 83 nævnte egenkapital.
Støttens fordeling mellem stat og kommune § 87. Kommunen afholder følgende udgifter:
 1) Erstatning efter kapitel 3, 7, 8 og 9.
 2) Udgifter til ekspropriation, jf. kapitel 8.
 3) Udgifter til etablering af fælles friarealer, jf. kapitel 3.
 4) Udgifter til tilvejebringelse af erstatningsboliger, herunder til  

 betaling af boligudgiften i midlertidige erstatningsboliger, jf. kapitel 7.
 5) Udgifter til dækning af antagne rådgiveres informations- og  

 administrationsudgifter, i det omfang de varetager opgaver for  

 kommunalbestyrelsen, jf. kapitel 13.
 6) Særlige udgifter til orientering og beboermedvirken, jf. kapitel 3.
 7) Nedslag i købesummen efter § 17, stk. 4.
 8) Udgifter til konsulentbistand efter § 25.
 9) Udgifter til ombygningstab, der for den enkelte ejendom udgør mindre  

 end 40.000 kr., jf. § 62, stk. 3.
 10) Udgifter til nedrivning, der for den enkelte ejendom udgør mindre end  

 40.000 kr., jf. § 62, stk. 3.
 11) Godtgørelse af flytteudgifter efter § 149.
 12) Godtgørelse efter § 150.
 13) Godtgørelse til erhvervslejere efter §§ 151, 152 og 153.
 14) Kondemneringstilskud efter §§ 161 og 169.
 15) Udgifter til andre foranstaltninger, som kommunalbestyrelsen forlanger  

 eller giver påbud om, jf. dette kapitel.
 Stk. 2. Ved opgørelsen af kommunens udgifter efter stk. 1 fragår  

 værdien af overtagne ejendomme og alle indtægter, der indvindes i forbindelse  

 med byfornyelsesforanstaltninger.
 Stk. 3. Kommunen afholder endvidere udgifter til tilskud til  

 erhvervslejere efter § 154.
 Stk. 4. Kommunen refunderer staten 50 pct. af udgiften til  

 ydelsesstøtte til indekslån optaget til finansiering af ombygningstab og  

 nedrivningudgifter, jf. § 62.
 Stk. 5. Kommunen refunderer 50 pct. af statens tab på garantier  

 efter § 66.
 § 88. Udgifter til ydelsesstøtte og ydelsesbidrag afholdes af  

 staten.
 Stk. 2. Staten refunderer 50 pct. af de udgifter, som kommunen har  

 afholdt efter § 87, stk. 1 og 2.
 Stk. 3. Staten refunderer ligeledes 50 pct. af de udgifter, som  

 kommunen har afholdt efter § 87, stk. 3.
 Stk. 4. Staten refunderer endvidere som regarant kommunen 75 pct.  

 af kommunens tab på garantier efter § 65.
 Stk. 5. Boligministeren kan fastsætte nærmere regler om, i hvilket  

 omfang udgifter til etablering af friarealer, orientering og beboermedvirken  

 samt konsulentbistand kan refunderes, jf. § 87, stk. 1, nr. 3, 6 og 8.
§ 89. Ved kommunalbestyrelsens beslutninger efter § 56, stk. 3,  

 afholdes de i §§ 87 og 88 nævnte udgifter endeligt af kommunen.
Endvidere  

 afgives garanti efter § 66 af kommunalbestyrelsen.
Stk. 2. Godkender kommunalbestyrelsen for nybyggeri, der opføres  

 af en almen boligorganisation eller en privat andelsboligforening, en  

 anskaffelsessum for nybyggeri, der ligger ud over den vejledende  

 udgiftsramme, jf. § 80, afholder kommunen hele den offentlige støtte til  

 denne del af anskaffelsessummen.
Endvidere afgives garanti efter § 66 til  

 denne del af anskaffelsessummen af kommunalbestyrelsen.
Investeringsramme og forsøg § 90. Inden for en investeringsramme, der fastsættes på de årlige  

 finanslove, kan boligministeren 1) bevilge kommunalbestyrelsen refusion af udgifter til  

 byfornyelsesformål, jf. § 88, stk. 2, 2) bemyndige kommunalbestyrelsen til at give tilsagn om ydelsesstøtte og  

 ydelsesbidrag til udgifter til ombygning, nedrivning og nybyggeri omfattet af  

 en beslutning efter kapitel 3 eller 9 samt 3) bemyndige kommunalbestyrelsen til at stille offentlige midler til  

 rådighed for bygningsforbedringsudvalg, jf. kapitel 6.
 Stk. 2. Uudnyttet investeringsramme ved udgangen af et finansår  

 overføres til næste finansår.
 § 91. Ved begyndelsen af hvert år meddeler boligministeren de  

 enkelte kommunalbestyrelser en vejledende investeringsramme, inden for  

 hvilken kommunalbestyrelsen kan påregne at kunne opnå bindende tilsagn til  

 beslutninger efter kapitel 3 og 9 samt til at stille offentlige midler til  

 rådighed for bygningsforbedringsudvalg, jf. kapitel 6. Boligministeren kan  

 senere ændre de udmeldte vejledende investeringsrammer.
Stk. 2. Investeringsrammer fordeles mellem de enkelte kommuner  

 efter objektive kriterier, der afspejler kommunernes byfornyelsesbehov.
En  

 del af investeringsrammen kan dog anvendes til byfornyelsesforsøg efter § 92  

 og til løsning af afgrænsede byfornyelsesopgaver.
 Stk. 3. De udgifter, som kommunalbestyrelsen afholder efter § 87,  

 stk. 1 og 2, og udgifter til ombygninger, nedrivning og nybyggeri efter  

 kapitel 3 og 9, hvortil der ydes statslig støtte, samt offentlige midler, der  

 stilles til rådighed for lokale bygningsforbedringsudvalg, trækkes på  

 investeringsrammen.
Stk. 4. Et bindende tilsagn skal anvendes af kommunen senest 4 år  

 efter datoen for det bindende tilsagn.
Et bindende tilsagn anses for anvendt,  

 når kommunalbestyrelsen har forpligtet sig til at afholde de i § 87, stk. 1,  

 nævnte udgifter og givet tilsagn om støtte til ombygningsarbejderne til de  

 enkelte ejendommes ejere.
Et bindende tilsagn bortfalder, i det omfang det  

 ikke er anvendt inden den nævnte frist.
 Stk. 5. Boligministeren kan fastsætte nærmere regler for  

 beregningen af ydelsesstøtte og ydelsesbidrag og for opgørelsen af  

 refusionen, herunder fastsætte rammer for de udgifter, der kan medtages som  

 godkendte ombygningsudgifter og ved refusionsberegning af de enkelte arter af  

 byfornyelsesforanstaltninger og tidsfrister for endelig afregning.  

 Boligministeren kan endvidere fastsætte nærmere regler om fordeling af  

 investeringsrammen.
 § 92. Boligministeren kan inden for et beløb, der fastsættes på de  

 årlige finanslove, yde tilskud til oplysning, forskning, rådgivning og  

 planlægning inden for lovens område.
 Stk. 2. Boligministeren kan give kommunalbestyrelsen tilladelse  

 til at træffe beslutning om bygningsfornyelsesforsøg og yde særlig støtte  

 hertil, herunder til foranstaltninger, der ikke i øvrigt ydes støtte til.
 Stk. 3. Boligministeren kan inden for et beløb, der fastsættes på  

 de årlige finanslove, yde støtte til programudarbejdelse vedrørende forsøg  

 efter stk. 2 samt erfaringsformidling inden for lovens område.
 Stk. 4. Boligministeren kan for forsøg efter stk. 2 yde  

 forskudsvis refusion af statens andel af udgifterne, herunder de særlige  

 forsøgsudgifter til kommunerne, inden arbejderne iværksættes.
 Stk. 5. Boligministeren kan for forsøg efter stk. 2 og 3 forhøje  

 refusionen efter § 88, stk. 2, fra 50 pct. og indtil 100 pct., for så vidt  

 angår de særlige forsøgsudgifter.
 Stk. 6. Efter boligministerens nærmere bestemmelse kan der ydes  

 støtte til bygningsfornyelsesforsøg omfattende udgifter, hvortil der ikke kan  

 ydes refusion efter § 88, stk. 2.
 § 93. Boligministeren kan inden for den investeringsramme, der  

 efter § 90 er fastsat på de årlige finanslove, give kommunalbestyrelsen  

 tilladelse til at træffe beslutning om helhedsorienteret byfornyelsesforsøg.
 Stk. 2. Boligministeren kan for forsøg efter stk. 1 yde støtte til  

 andre end de i § 7 nævnte foranstaltninger, som kommunalbestyrelsen afholder  

 udgifterne til.
 Stk. 3. Boligministeren kan for forsøg efter stk. 1 forhøje de i §  

 8, stk. 1, nævnte refusionssatser fra henholdsvis 50 pct. og 20 pct. og  

 indtil 100 pct., for så vidt angår særlige forsøgsudgifter.
 Stk. 4. Boligministeren kan for forsøg efter stk. 1 forhøje den i  

 § 8, stk. 1, nr. 3, nævnte rammetildeling fra 10 mio. kr. til 25 mio. kr.
Stk. 5. Boligministeren kan for forsøg efter stk. 1 yde  

 forskudsvis refusion af statens andel af byfornyelsesudgifterne, herunder de  

 særlige forsøgsudgifter til kommunen.
Den forskudsvise refusion kan  

 udbetales, inden arbejderne iværksættes.
Kapitel 5 Aftalt boligforbedring § 94. Kommunalbestyrelsen kan på boligministerens vegne inden for  

 den investeringsramme, der fastsættes til aftalt boligforbedring på de årlige  

 bevillingslove, meddele tilsagn om tilskud til gennemførelse af  

 forbedringsarbejder i 1) private udlejningsejendomme, herunder ejendomme, der ejes af  

 realrenteafgiftspligtige institutioner, der fritages for afgift efter § 3 b i  

 lov om en realrenteafgift af visse pensionskapitaler m.v., og i 2) ejendomme ejet af private andelsboligforeninger, som ikke har modtaget  

 støtte til opførelsen efter lov om boligbyggeri.
 Stk. 2. Boligministeren fastsætter regler om fordeling af den i  

 stk. 1 nævnte investeringsramme.
 Stk. 3. Uudnyttet investeringsramme ved udgangen af et finansår  

 overføres til næste finansår.
 § 95. Kommunalbestyrelsen kan beslutte at udpege områder eller  

 konkrete ejendomme omfattet af § 94, hvor den vil tilskynde ejere og beboere  

 til at gennemføre boligforbedring efter reglerne i dette kapitel.
 Stk. 2. Hvis der er truffet beslutning efter stk. 1, kan  

 kommunalbestyrelsen eller den, som kommunalbestyrelsen har overladt dette  

 til, jf. § 194, stk. 2, informere generelt om den aftalte boligforbedring  

 samt yde konsulentbistand i forbindelse med gennemførelse af konkrete  

 boligforbedringsprojekter.
 Stk. 3. Kommunalbestyrelsen afholder udgifter til tilvejebringelse  

 af erstatningsboliger, jf. kapitel 7, godtgørelse af flytteudgifter efter §  

 149 og godtgørelse efter § 150 i forbindelse med gennemførelse af projekter  

 om aftalt boligforbedring.
 Stk. 4. Staten refunderer 50 pct. af de udgifter, som  

 kommunalbestyrelsen afholder efter stk. 2 og 3.
§ 96. Med henblik på at gennemføre boligforbedring kan 1) ejere og lejere i private udlejningsejendomme, jf. § 94, stk. 1, nr. 1,  

 hvor et eller flere lejemål helt eller delvis er udlejet til beboelse, indgå  

 aftale om gennemførelse af forbedringsarbejder i ejendommen, 2) ejere af private udlejningsejendomme, jf. § 94, stk. 1, nr. 1, hvor  

 samtlige beboelseslejemål er ubeboede og uudlejede, gennemføre  

 forbedringsarbejder i ejendommen, 3) ejere af private udlejningsejendomme, jf. § 94, stk. 1, nr. 1,  

 gennemføre forbedringsarbejder i et uudlejet lejemål, der udelukkende har  

 været anvendt til erhvervsformål, med henblik på omdannelse til beboelse, 4) ejere af private udlejningsejendomme, jf. § 94, stk. 1, nr. 1,  

 gennemføre forbedringsarbejder i den del af et ubeboet og uudlejet lejemål,  

 der har været anvendt til erhvervsformål, med henblik på omdannelse til  

 beboelse, og 5) private andelsboligforeninger, jf. § 94, stk. 1, nr. 2, træffe  

 beslutning om gennemførelse af forbedringsarbejder i beboelsesejendommen.
 Stk. 2. For lejemål omfattet af stk. 1, nr. 2-4, er det en  

 betingelse, at lejemålets status både på tidspunktet for fremsættelse af  

 anmodning efter § 59 b, stk. 1, 1. pkt., og stk. 2, i lov om leje eller § 25  

 b, stk. 1, 1. pkt., og stk. 2, i lov om midlertidig regulering af  

 boligforholdene og på tidspunktet for ansøgning om tilsagn om tilskud, jf. §  

 108, har været lovligt, jf. reglerne i kapitel VII i lov om midlertidig  

 regulering af boligforholdene.
 Stk. 3. Bestemmelserne i dette kapitel finder ikke anvendelse på  

 ubeboede ejendomme, jf. dog stk. 1, nr. 2-4. Bestemmelserne i dette kapitel  

 finder endvidere ikke anvendelse på enkelte boliger, der er ubeboede og  

 uudlejede.
 Stk. 4. I lejemål omfattet af stk. 1, nr. 3, finder § 53, stk. 8,  

 1. og 2. pkt., i lov om leje eller § 15 a, stk. 5, 1. og 2. pkt., i lov om  

 midlertidig regulering af boligforholdene ikke anvendelse.
 § 97. Flere ejerlejligheder, der henhører under samme  

 ejerforening, og som ejes af den samme udlejer, anses efter reglerne i dette  

 kapitel som en ejendom.
Stk. 2. Er flere ejendomme, der ejes af samme udlejer, opført  

 kontinuerligt som en samlet bebyggelse, og har disse ejendomme fælles  

 friarealer eller nogen form for driftsfællesskab, anses disse ligeledes efter  

 reglerne i dette kapitel som en ejendom.
Det samme gælder, hvor flere  

 ejendomme er samvurderet eller samnoteret i tingbogen.
Private udlejningsejendomme § 98. Der kan gennemføres forbedringsarbejder og lejeforhøjelser  

 uden fradrag af tilskud på samtlige lejeres vegne, hvis udlejeren og mindst  

 60 pct. af lejerne indgår en skriftlig aftale herom.
Stk. 2. Hvis der er tale om gennemførelse af forbedringsarbejder  

 og en lejeforhøjelse uden fradrag af tilskud, der kun vedrører en lejers eget  

 beboelseslejemål, kan denne lejer uanset bestemmelsen i stk. 1 indgå en  

 skriftlig aftale herom.
Det er dog en betingelse, at samtlige beboelseslejere  

 har fået mulighed for at indgå en skriftlig aftale om gennemførelse af de  

 pågældende forbedringsarbejder i deres lejemål.
 Stk. 3. Hvis der er tale om gennemførelse af forbedringsarbejder  

 og en lejeforhøjelse uden fradrag af tilskud, der vedrører et lejemål, der i  

 forbindelse med genudlejning er ubeboet, kan den lejer, hvormed der er  

 indgået en lejeaftale for det pågældende lejemål uanset bestemmelsen i stk. 1  

 indgå en skriftlig aftale herom.
Stk. 4. Den lejer, som har indgået lejeaftale om en  

 beboelseslejlighed, jf. stk. 3, kan senest 2 uger efter skriftligt at have  

 aftalt gennemførelse af forbedringsarbejder i det pågældende lejemål over for  

 udlejeren afvise gennemførelse af aftalen.
Afviser lejeren aftalen, kan  

 udlejeren senest 2 uger efter at have fået meddelelse om lejerens afvisning  

 af aftalen hæve lejeaftalen med lejeren.
Hæver udlejeren lejeaftalen efter  

 bestemmelserne i 1. og 2. pkt., bliver hverken udlejeren eller lejeren  

 erstatningsberettigede som følge heraf.
 § 99. I ejendomme, hvor der er valgt beboerrepræsentation, jf. §  

 64 i lov om leje, skal udlejeren inddrage beboerrepræsentanterne i projektet,  

 forinden ejendommens øvrige lejere inddrages. § 66 i lov om leje finder ikke  

 anvendelse på forbedringsarbejder omfattet af dette kapitel.
Stk.2. Beboerrepræsentanterne kan på samtlige lejeres vegne indgå  

 en skriftlig aftale med udlejer om gennemførelse af forbedringsarbejder og  

 lejeforhøjelser uden fradrag af tilskud. 1. pkt. finder kun anvendelse,  

 såfremt gennemførelsen af forbedringsarbejderne vil medføre en lejeforhøjelse  

 uden fradrag af tilskud, der sammen med lejeforhøjelser for forbedringer, som  

 beboerrepræsentanterne inden for de sidste 3 år har tiltrådt efter denne  

 bestemmelse, maksimalt vil udgøre 64 kr. pr. m2 bruttoetageareal.  

 Beboerrepræsentanterne skal, forinden de tiltræder forbedringsarbejderne,  

 afholde beboermøde til drøftelse af de pågældende forbedringsarbejder, og der  

 skal på beboermødet være flertal blandt de fremmødte beboere for  

 forbedringsarbejdernes gennemførelse.
Efter beboermødet skal  

 beboerrepræsentanterne snarest skriftligt meddele samtlige beboere om  

 beslutningen samt oplyse, at såfremt 1/4 af beboerne inden 2 uger efter  

 meddelelsen forlanger det, skal beboerrepræsentanterne foranstalte  

 urafstemning blandt ejendommens beboere.
Det i 2. pkt. nævnte beløb er  

 opgjort i 1994-niveau og reguleres en gang årligt med 2,0 pct. tillagt en  

 tilpasningsprocent for det pågældende finansår, jf. lov om en  

 satsreguleringsprocent.
For 1998 og fremover reguleres beløbet efter 2. pkt.  

 i stedet efter udviklingen i Danmarks Statistiks nettoprisindeks i en  

 12-måneders-periode sluttende i juni måned før det finansår, reguleringen  

 vedrører.
Beløbet afrundes til nærmeste hele kronebeløb.
 § 100. Det er et vilkår for aftalens gyldighed, jf. § 96, stk. 1,  

 nr. 1:
 1) Aftalen er indgået på en af Boligministeriet udarbejdet aftaleblanket.
2) Udlejeren og lejerne før aftalens indgåelse modtager en skriftlig  

 erklæring fra kommunalbestyrelsen om de lejemæssige konsekvenser for det  

 enkelte lejemål både efter reglerne i dette kapitel og efter reglerne i lov  

 om midlertidig regulering af boligforholdene og lov om leje som følge af  

 gennemførelsen af det samlede projekt.
Den skriftlige erklæring skal  

 endvidere indeholde oplysning om de lejemæssige konsekvenser af, at der kan  

 ydes tilskud til lejefastsættelsen efter § 106.
 3) Bestemmelserne i § 98 og § 99, stk. 2, er opfyldt.
 4) Lejerne, før de modtager kommunalbestyrelsen erklæring efter nr. 2, af  

 udlejer får udleveret Boligministeriets vejledning om aftalt boligforbedring.
5) Lejerne før aftalens indgåelse af udlejeren får underretning om, a) at de har ret til at antage konsulentbistand, jf. § 111, b) at de kan afvise gennemførelsen af visse forbedringsarbejder, jf. §  

 101, og c) at de har ret til at få tilbudt en anden passende bolig, jf. § 157.
 6) Udlejerens meddelelse om aftalens indgåelse er kommet frem til lejerne.
 Stk. 2. For lejemål omfattet af § 96, stk. 1, nr. 1, som er  

 udlejet til såvel beboelse som erhvervsformål, er det endvidere et vilkår for  

 aftalens gyldighed, at lejeren inden aftalens indgåelse får udleveret den  

 samme afgørelse, som er vedlagt ansøgning om tilsagn om tilskud, jf. § 108,  

 stk. 3.
§ 101. Lejeren af et beboelseslejemål kan senest 6 uger efter, at  

 udlejerens meddelelse om aftalens indgåelse er kommet frem til lejeren,  

 afvise gennemførelse af arbejder, der alene vedrører det pågældende lejemål.  

 Lejeren kan dog ikke modsætte sig gennemførelsen af arbejder, der er af almen  

 betydning for boligens eller ejendommens forbedring.
Endvidere kan lejeren  

 ikke modsætte sig gennemførelse af arbejder, som lejeren tidligere skriftligt  

 har accepteret gennemførelsen af.
Stk. 2. Vil udlejeren ikke godkende lejerens afvisning af  

 gennemførelse af arbejder efter stk. 1, 1. pkt., skal udlejeren indbringe  

 sagen for huslejenævnet senest 6 uger efter, at lejerens afvisning er kommet  

 frem til udlejeren, såfremt udlejeren fastholder kravet om gennemførelse af  

 arbejderne.
I kommuner, hvor bestemmelserne i kapitel II-V i lov om  

 midlertidig regulering af boligforholdene ikke finder anvendelse, skal  

 indbringelse dog ske for byfornyelsesnævnet.
Såfremt udlejeren ikke gives  

 medhold, kan lejeforhøjelse for de af udlejer gennemførte arbejder i den  

 omhandlede bolig ikke gennemføres over for den lejer, der har afvist  

 arbejdernes gennemførelse, jf. stk. 1, 1. pkt.
Ved genudlejning finder § 112,  

 stk. 1, 2. pkt., tilsvarende anvendelse.
 § 102. Såfremt lejerne har nedlagt veto efter § 101, kan udlejer  

 tidligst 5 år efter projektets færdiggørelse gennemføre disse arbejder i  

 henhold til lov om leje eller lov om midlertidig regulering af  

 boligforholdene, medmindre de berørte lejere giver deres samtykke hertil.
 § 103. I lejemål omfattet af § 96, stk. 1, nr. 1, kan udlejeren  

 uanset §§ 58 og 59 i lov om leje og § 27 i lov om midlertidig regulering af  

 boligforholdene maksimalt forlange en lejeforhøjelse uden fradrag af tilskud  

 som følge af gennemførelsen af forbedringsarbejder, der er omfattet af  

 reglerne i dette kapitel, og som beregnes på grundlag af ydelsen på et  

 30-årigt annuitetslån med et kontant provenu svarende til de aftalte og  

 dokumenterede udgifter.
 Stk. 2. Den i stk. 1 nævnte ydelse fastsættes på grundlag af en  

 rente svarende til den gennemsnitlige effektive rente, der beregnes af  

 Københavns Fondsbørs A/S for restløbetid 25-35 år for åbne fastforrentede  

 kroneobligationer på tidspunktet for aftalens indgåelse.
 Stk. 3. Såfremt der til gennemførelse af forbedringsarbejderne  

 anvendes beløb afsat efter §§ 18 og 18 b i lov om midlertidig regulering af  

 boligforholdene eller efter §§ 22 og 63 a i lov om leje eller støtte efter  

 anden lovgivning, kan den del af udgiften, som herved dækkes, ikke medregnes  

 ved beregning af lejeforhøjelse efter stk. 1 uden fradrag af tilskud.
 § 104. I lejemål omfattet af § 96, stk. 1, nr. 2-4, kan udlejeren  

 uanset §§ 58 og 59 i lov om leje og § 27 i lov om midlertidig regulering af  

 boligforholdene maksimalt forlange en leje uden fradrag af tilskud som følge  

 af gennemførelsen af forbedringsarbejder, der er omfattet af reglerne i dette  

 kapitel, og som beregnes på grundlag af ydelsen på et 30-årigt annuitetslån  

 med et kontant provenu svarende til de dokumenterede udgifter.
 Stk. 2. Den i stk. 1 nævnte ydelse fastsættes på grundlag af en  

 rente svarende til den gennemsnitlige effektive rente, der beregnes af  

 Københavns Fondsbørs A/S for restløbetid 25-35 år for åbne fastforrentede  

 kroneobligationer på den sidste børsdag, der ligger forud for tidspunktet for  

 meddelelse af tilsagn.
 Stk. 3. § 103, stk. 3, finder tilsvarende anvendelse.
 § 105. Det påhviler udlejeren at sikre, at den opkrævede  

 lejeforhøjelse beregnes under hensyntagen til det bevilgede tilskud til hvert  

 enkelt beboelseslejemål.
Stk. 2. I ejendomme, der opnår fritagelse for afgift efter § 3 b i  

 lov om en realrenteafgift af visse pensionskapitaler m.v., kan udlejeren  

 højst opkræve en lejeforhøjelse, der i 8 år efter den aftalte lejeforhøjelses  

 ikrafttræden udgør 85 pct. af den aftalte lejeforhøjelse uden tilskud.
Lejen  

 forhøjes herefter hvert år i 3 år med 5 pct. af den aftalte lejeforhøjelse  

 uden tilskud.
Forhøjelse af lejen kan ske alene ved udlejerens skriftlige  

 meddelelse herom til lejerne efter reglerne i § 50 i lov om leje.
Stk. 3. I lejemål omfattet af § 96, stk. 1, nr. 1, skal udlejeren  

 efter arbejdernes gennemførelse fremsætte krav om lejeforhøjelse med fradrag  

 af tilskud.
Kravet skal vedlægges et byggeregnskab attesteret af en  

 registreret eller statsautoriseret revisor eller af Kommunernes  

 Revisionsafdeling samt indeholde oplysninger om lejerens adgang til og frist  

 for at gøre indsigelse, jf. § 114, stk. 2. Modtager lejeren ikke det  

 attesterede byggeregnskab, eller indeholder kravet ikke disse oplysninger,  

 løber fristen på 6 uger først fra det tidspunkt, det attesterede regnskab  

 samt udlejerens oplysninger om lejerens adgang til og frist for at gøre  

 indsigelse er kommet frem til lejeren.
Stk. 4. I lejemål omfattet af § 96, stk. 1, nr. 1, kan udlejeren  

 kræve en foreløbig lejeforhøjelse på grundlag af et overslag over udgifterne  

 og forbeholde sig at fremsætte nyt krav, når byggeregnskabet foreligger  

 attesteret af en registreret eller statsautoriseret revisor eller af  

 Kommunernes Revisionsafdeling.
Lejen skal reguleres efter det attesterede  

 byggeregnskab, når det foreligger.
Stk. 5. I lejemål omfattet af § 96, stk. 1, nr. 2-4, skal lejeren  

 senest ved den første lejeaftales indgåelse efter forbedringsarbejdernes  

 gennemførelse have udleveret den samme afgørelse, som er vedlagt ansøgning om  

 tilsagn om tilskud, jf. § 108, stk. 3. Senest 4 uger efter modtagelsen skal  

 udlejer til lejeren udlevere samme afgørelse, som skal vedlægges ansøgning om  

 udbetaling af tilskud, jf. § 109, stk. 3. Samtidig hermed skal udlejer oplyse  

 om lejerens adgang til og frist for at gøre indsigelse, jf. § 25 b, stk. 5, i  

 lov om midlertidig regulering af boligforholdene og § 59 b, stk. 5, i lov om  

 leje.
Modtager lejeren ikke disse oplysninger, løber fristen på 6 uger først  

 fra det tidspunkt, udlejerens oplysninger om lejerens adgang til og frist for  

 at gøre indsigelse er kommet frem til lejeren.
 Stk. 6. Senere lejeforhøjelser som følge af nedsættelse af  

 tilskuddet efter § 106 kan gennemføres alene ved udlejerens skriftlige  

 meddelelse herom til lejerne efter reglerne i § 50 i lov om leje.
 § 106. Kommunalbestyrelsen kan på boligministerens vegne yde  

 tilskud til nedsættelse af lejeforhøjelsen.
Stk. 2. Tilskuddet udgør i 8 år 50 pct. af den aftalte  

 lejeforhøjelse uden tilskud for de gennemførte forbedringsarbejder.
Herefter  

 nedsættes tilskuddet i hvert af de efterfølgende 8 år med 6,25 pct. af den  

 aftalte lejeforhøjelse uden tilskud.
Stk. 3. I ejendomme omfattet af § 105, stk. 2, udgør tilskuddet i  

 8 år 35 pct. af den aftalte lejeforhøjelse uden tilskud for de gennemførte  

 forbedringsarbejder.
Herefter nedsættes tilskuddet hvert af de efterfølgende  

 3 år med 1,25 pct. og i hvert af de efterfølgende 5 år med 6,25 pct. af den  

 aftalte lejeforhøjelse uden tilskud.
 Stk. 4. Tilskuddet kan højst udgøre 10.000 kr. årligt pr. bolig.  

 Tilskud, der udgør mindre end 250 kr. pr. aftale pr. betalingstermin,  

 udbetales ikke.
Stk. 5. De udgifter, staten har afholdt efter stk. 2 og 3, kan  

 staten i 8 år forlange refunderet af Grundejernes Investeringsfond med 10  

 pct. af den aftalte lejeforhøjelse uden tilskud.
I hvert af de efterfølgende  

 8 år nedsættes refusionsbeløbet med 1,25 pct. af den aftalte lejeforhøjelse  

 uden tilskud.
Staten kan højst forlange refusion af udgifter, hvortil der er  

 meddelt tilsagn om tilskud inden for den investeringsramme til aftalt  

 boligforbedring vedrørende private udlejningsejendomme, der fastsættes på de  

 årlige finanslove, eller hvortil der er meddelt reservation, jf. § 107, stk.  

 2, eller supplerende reservation, jf. § 107, stk. 5, senest den 31. december  

 2000.
 § 107. Inden aftalens indgåelse kan der ansøges om reservation af  

 investeringsramme til et planlagt projekt.
 Stk. 2. Ansøgning om reservation af investeringsramme skal ske på  

 et af Boligministeriet udfærdiget skema og indsendes til kommunalbestyrelsen.
 Stk. 3. I lejemål omfattet af § 96, stk. 1, nr. 2-4, er det dog en  

 betingelse, at der inden anmodning om en afgørelse efter § 25 b, stk. 1, 1.  

 pkt., og stk. 2, i lov om midlertidig regulering af boligforholdene eller §  

 59 b, stk. 1, 1. pkt., og stk. 2, i lov om leje, er meddelt reservation af  

 investeringsramme.
 Stk. 4. En reservation bortfalder, hvis ansøgning om tilsagn om  

 tilskud ikke er indsendt senest 9 måneder efter, at reservationen er meddelt  

 af kommunalbestyrelsen.
Stk. 5. Efter at kommunalbestyrelsen har meddelt reservation af  

 investeringsramme, kan der ansøges om supplerende reservation af  

 investeringsramme.
Ansøgning om supplerende reservation af investeringsramme  

 skal ske på et af Boligministeriet udfærdiget skema og indsendes til  

 kommunalbestyrelsen.
En supplerende reservation kan ikke forlænge fristen  

 efter stk. 4.
 § 108. Ansøgning om tilsagn om tilskud skal ske på et af  

 Boligministeriet udfærdiget skema og indsendes til kommunalbestyrelsen.
Stk. 2. For lejemål omfattet af § 96, stk. 1, nr. 1, som er  

 udlejet til såvel beboelse som erhvervsmæssige formål, skal ansøgning om  

 tilsagn om tilskud vedlægges en afgørelse truffet af huslejenævnet i medfør  

 af § 25 b, stk. 1, 2. pkt., i lov om midlertidig regulering af  

 boligforholdene.
I kommuner, hvor bestemmelserne i kapitel II-V i lov om  

 midlertidig regulering af boligforholdene ikke finder anvendelse, skal  

 ansøgningen vedlægges en afgørelse truffet af byfornyelsesnævnet i medfør af  

 § 59 b, stk. 1, 2. pkt., i lov om leje.
Afgørelsen, jf. 1. og 2. pkt., må på  

 ansøgningstidspunktet ikke være mere end 6 måneder gammel.
Stk. 3. For lejemål omfattet af § 96, stk. 1, nr. 2-4, skal  

 ansøgningen vedlægges en afgørelse truffet af huslejenævnet i medfør af § 25  

 b, stk. 1, 1. pkt., og stk. 2, i lov om midlertidig regulering af  

 boligforholdene.
I kommuner, hvor bestemmelserne i kapitel II-V i lov om  

 midlertidig regulering af boligforholdene ikke finder anvendelse, skal  

 ansøgningen vedlægges en afgørelse truffet af byfornyelsesnævnet i medfør af  

 § 59 b, stk. 1, 1. pkt., og stk. 2, i lov om leje.
Afgørelsen, jf. 1. og 2.  

 pkt., må på ansøgningstidspunktet ikke være mere end 6 måneder gammel.
 Stk. 4. Tilskud kan kun bevilges, såfremt arbejdet ikke er  

 igangsat, inden tilsagn om tilskud meddeles.
Stk. 5. Efter at kommunalbestyrelsen har meddelt tilsagn om  

 tilskud, kan der senest i forbindelse med ansøgning om udbetaling af tilskud  

 ansøges om supplerende tilsagn om tilskud, uanset at betingelsen i stk. 4  

 ikke er opfyldt.
Det er en forudsætning for meddelelse af supplerende tilsagn  

 om tilskud, at der er tale om nøjagtig de samme forbedringsarbejder, som er  

 omfattet af det tidligere meddelte tilsagn, og at de afholdte  

 forbedringsudgifter overstiger det tidligere meddelte tilsagn.
Ansøgning om  

 supplerende tilsagn om tilskud skal ske på et af Boligministeriet udfærdiget  

 skema og indsendes til kommunalbestyrelsen.
§ 109. Ansøgning om udbetaling af tilskud indsendes på et af  

 Boligministeriet udfærdiget skema til kommunalbestyrelsen efter  

 forbedringsarbejdernes gennemførelse.
Ansøgningen skal indeholde oplysning om  

 de aftalte og dokumenterede udgifter og om lejestigningen for hvert enkelt  

 lejemål og skal vedlægges et byggeregnskab attesteret af en registreret eller  

 statsautoriseret revisor eller af Kommunernes Revisionsafdeling.
Stk. 2. For lejemål omfattet af § 96, stk. 1, nr. 1, kan  

 ansøgningen først indsendes efter udløbet af den i § 114, stk. 2, angivne  

 frist på 6 uger.
For lejemål omfattet af § 96, stk. 1, nr. 2-4, kan  

 ansøgningen først indsendes efter udløbet af fristen for klage over  

 huslejenævnets afgørelse, jf. § 25 b, stk. 5, i lov om midlertidig regulering  

 af boligforholdene.
I kommuner, hvor bestemmelserne i kapitel II-V i lov om  

 midlertidig regulering af boligforholdene ikke finder anvendelse, kan  

 ansøgningen for lejemål omfattet af 2. pkt. først indsendes efter udløbet af  

 fristen for klage over byfornyelsesnævnets afgørelse, jf. § 59 b, stk. 5, i  

 lov om leje.
Stk. 3. For lejemål omfattet af § 96, stk. 1, nr. 2-4, skal  

 ansøgningen vedlægges en afgørelse truffet af huslejenævnet i medfør af § 25  

 b, stk. 3, i lov om midlertidig regulering af boligforholdene.
I kommuner,  

 hvor bestemmelserne i kapitel II-V i lov om midlertidig regulering af  

 boligforholdene ikke finder anvendelse, skal ansøgningen vedlægges en  

 afgørelse truffet af byfornyelsesnævnet i medfør af § 59 b, stk. 3, i lov om  

 leje.
 Stk. 4. Kommunalbestyrelsen skal påse, at de gennemførte  

 forbedringsarbejder er omfattet af det meddelte tilsagn om tilskud, og at  

 tilskuddet til den enkelte bolig højst udgør kr. 10.000 pr. bolig pr. år.
§ 110. Tilskuddet ydes med virkning fra datoen for den aftalte  

 lejeforhøjelses ikrafttræden.
I lejemål omfattet af § 96, stk. 1, nr. 2-4,  

 ydes tilskuddet med virkning fra datoen for den første lejeaftales  

 ikrafttræden efter forbedringsarbejdernes gennemførelse.
 Stk. 2. Udbetaling sker kvartalsvis bagud til udlejer på grundlag  

 af de i ansøgning om udbetaling af tilskud afgivne oplysninger.
§ 111. Udlejer kan i forbindelse med gennemførelse af  

 forbedringsarbejderne antage konsulentbistand.
Tilsvarende kan mindst 1/4 af  

 lejerne eller beboerrepræsentationen i ejendomme, hvor der er valgt  

 beboerrepræsentation, jf. § 64 i lov om leje, i forbindelse med gennemførelse  

 af forbedringsarbejderne antage konsulentbistand.
 Stk. 2. Udgiften til udlejers og lejers konsulentbistand indgår  

 som en del af de aftalte og dokumenterede udgifter, der danner grundlag for  

 beregning af lejeforhøjelsen.
 Stk. 3. Udgifter til lejers konsulentbistand, der er afholdt  

 senest den 31. december 2000, refunderes af Grundejernes Investeringsfond,  

 såfremt der ikke indgås aftale, jf. § 96, stk. 1, nr. 1.
§ 112. Hvis en aftale om gennemførelse af forbedringsarbejder  

 efter reglerne i dette kapitel er eller bliver ugyldig eller ophæves, finder  

 §§ 58-59 a i lov om leje og § 27 i lov om midlertidig regulering af  

 boligforholdene anvendelse.
Er forbedringsarbejderne igangsat på tidspunktet  

 for aftalens bortfald, finder §§ 59 a og 66, stk. 1, litra b, i lov om leje  

 og §§ 23-26 i lov om midlertidig regulering af boligforholdene dog ikke  

 anvendelse.
Stk. 2. Hvis der i lejemål omfattet af § 96, stk. 1, nr. 2-4, ikke  

 er udleveret de i § 108, stk. 3, og § 109, stk. 3, nævnte afgørelser til  

 lejer som angivet i § 105, stk. 5, 1. og 2. pkt., kan lejen ikke overstige  

 den leje, der er fastslået efter § 59 b, stk. 1, 1. pkt., og stk. 2, i lov om  

 leje eller § 25 b, stk. 1, 1. pkt., og stk. 2, i lov om midlertidig  

 regulering af lejeforholdene.
Ved genudlejning finder stk. 1, 2. pkt.,  

 tilsvarende anvendelse.
 § 113. Hvis en bolig skal fraflyttes som følge af  

 forbedringsarbejder i medfør af reglerne i dette kapitel og lejer ønsker at  

 fortsætte lejemålet efter forbedringsarbejdernes gennemførelse, kan udlejer  

 ikke opsige lejer efter bestemmelserne i lov om leje.
§ 114. Klage over lejeforhøjelse efter § 105 kan indbringes af den  

 enkelte lejer for huslejenævnet.
Det samme gælder klage over, at den af lejer  

 skriftligt accepterede aftale om gennemførelse af forbedringsarbejder ikke  

 opfylder vilkårene i § 100, samt klage over, at de i medfør af § 123  

 fastsatte bestemmelser ikke er overholdt ved gennemførelse af aftalen.
I  

 kommuner, hvor bestemmelserne i kapitel II-V i lov om midlertidig regulering  

 af boligforholdene ikke finder anvendelse, skal indbringelse dog ske for  

 byfornyelsesnævnet.
 Stk. 2. Indbringelsen efter stk. 1, 1. pkt., skal ske senest 6  

 uger efter, at kravet om lejeforhøjelse er kommet frem til lejeren, jf. dog §  

 105, stk. 3.
 Stk. 3. Klage over byfornyelsesnævnets henholdsvis huslejenævnets  

 afgørelser efter § 59 b, stk. 1-3, i lov om leje eller § 25 b, stk. 1-3, i  

 lov om midlertidig regulering af lejeforholdene sker efter reglerne i § 59 b,  

 stk. 5, i lov om leje og § 25 b, stk. 5, i lov om midlertidig regulering af  

 boligforholdene.
 Stk. 4. Hvis der ikke foreligger dokumentation for de afholdte  

 udgifter eller lejeforhøjelsen ikke er beregnet i overensstemmelse med § 103  

 eller § 104 eller de i medfør af § 123 fastsatte bestemmelser ikke er  

 overholdt, bortfalder kravet om lejeforhøjelse helt eller delvis.
 § 115. De i lov om midlertidig regulering af boligforholdene  

 indeholdte bestemmelser for sagernes behandling i huslejenævn finder  

 tilsvarende anvendelse ved behandling af sager efter reglerne i dette  

 kapitel.
Private andelsboligforeninger § 116. Beslutning om gennemførelse af forbedringsarbejder i en  

 privat andelsboligforening sker i overensstemmelse med foreningens vedtægter.
§ 117. Tilskuddet til gennemførelse af forbedringsarbejder i  

 ejendomme ejet af private andelsboligforeninger udgør i 8 år 40 pct. af  

 ydelsen på et 30-årigt annuitetslån med et kontant provenu svarende til de  

 afholdte og dokumenterede udgifter.
Herefter nedsættes tilskuddet i hvert af  

 de efterfølgende 8 år med 5 pct. af den i 1. pkt. nævnte ydelse.
 Stk. 2. Den i stk. 1 nævnte ydelse fastsættes på grundlag af en  

 rente svarende til den gennemsnitlige effektive rente, der beregnes af  

 Københavns Fondsbørs A/S for restløbetid 25-35 år for åbne fastforrentede  

 kroneobligationer på den sidste børsdag, der ligger forud for tidspunktet for  

 meddelelse af tilsagn.
 Stk. 3. Såfremt der til gennemførelsen af forbedringsarbejderne  

 ydes støtte efter anden lovgivning, kan den del af udgiften, som herved  

 dækkes, ikke medregnes ved beregning af ydelsen efter stk. 1 og 2.
 Stk. 4. Tilskuddet kan højst udgøre 10.000 kr. årligt pr. bolig.  

 Tilskud, der udgør mindre end 250 kr. pr. tilsagn pr. betalingstermin,  

 udbetales ikke.
 § 118. Hvis der i en ejendom ejet af en privat andelsboligforening  

 gennemføres forbedringsarbejder i udlejede andelsboliger, der bebos af  

 lejere, der i forbindelse med oprettelsen af andelsboligforeningen ikke  

 ønskede at blive andelshavere, skal gennemførelse af forbedringsarbejder for  

 disse lejere ske i overensstemmelse med reglerne for private  

 udlejningsejendomme.
 § 119. Inden der i andelsboligforeningen træffes beslutning om  

 gennemførelse af forbedringsarbejderne, kan der ansøges om reservation af  

 investeringsramme til et planlagt projekt.
 Stk. 2. Ansøgning om reservation af investeringsramme skal ske på  

 et af Boligministeriet udfærdiget skema og indsendes til kommunalbestyrelsen.
 Stk. 3. En reservation bortfalder, hvis ansøgning om tilsagn om  

 tilskud ikke er indsendt senest 9 måneder efter, at reservationen er meddelt  

 af kommunalbestyrelsen.
Stk. 4. Efter at kommunalbestyrelsen har meddelt reservation af  

 investeringsramme, kan der ansøges om supplerende reservation af  

 investeringsramme.
Ansøgning om supplerende reservation af investeringsramme  

 skal ske på et af Boligministeriet udfærdiget skema og indsendes til  

 kommunalbestyrelsen.
En supplerende reservation kan ikke forlænge fristen  

 efter stk. 3.
 § 120. Ansøgning om tilsagn om tilskud skal ske på et af  

 Boligministeriet udfærdiget skema og indsendes til kommunalbestyrelsen.
 Stk. 2. Tilskud kan kun bevilges, såfremt arbejdet ikke er  

 igangsat, inden tilsagn om tilskud meddeles.
Stk. 3. Efter at kommunalbestyrelsen har meddelt tilsagn om  

 tilskud, kan der senest i forbindelse med ansøgning om udbetaling af tilskud  

 ansøges om supplerende tilsagn om tilskud, uanset at betingelsen i stk. 2  

 ikke er opfyldt.
Det er en forudsætning for meddelelse af supplerende tilsagn  

 om tilskud, at der er tale om nøjagtig de samme forbedringsarbejder, som er  

 omfattet af det tidligere meddelte tilsagn, og at de afholdte  

 forbedringsudgifter overstiger det tidligere meddelte tilsagn.
Ansøgning om  

 supplerende tilsagn om tilskud skal ske på et af Boligministeriet udfærdiget  

 skema og indsendes til kommunalbestyrelsen.
 § 121. Efter forbedringsarbejdernes gennemførelse indsendes  

 ansøgning om udbetaling af tilskud til kommunalbestyrelsen på et af  

 Boligministeriet udfærdiget skema.
 Stk. 2. Ansøgningen skal indeholde oplysninger om de dokumenterede  

 udgifter og om fordelingen af tilskuddet på de enkelte andelsboliger samt  

 vedlægges et byggeregnskab attesteret af en registreret eller  

 statsautoriseret revisor eller af Kommunernes Revisionsafdeling.
 Stk. 3. Kommunalbestyrelsen skal påse, at de gennemførte  

 forbedringsarbejder er omfattet af det meddelte tilsagn om tilskud, og at  

 tilskuddet til den enkelte bolig højst udgør kr. 10.000 pr. bolig pr. år.
Stk. 4. Tilskuddet ydes med virkning fra forbedringsarbejdernes  

 færdiggørelse.
Udbetalingen sker kvartalsvis bagud til andelsboligforeningen  

 på grundlag af de i stk. 1 og 2 afgivne oplysninger.
Garanti § 122. Staten stiller garanti for lån, der optages til dækning af  

 de dokumenterede udgifter som følge af gennemførelse af forbedringsarbejderne  

 inklusive låneomkostninger og eventuelt kurstab.
Stk. 2. Garantien omfatter lån ydet i medfør af § 28 eller § 29 i  

 realkreditloven og realkreditlignende lån ydet af et pengeinstitut.  

 Nettoprovenuet af lån, hvortil der ydes statsgaranti, må ikke overstige de i  

 stk. 1 nævnte udgifter.
Det er en betingelse for garantistillelsen, at lånet  

 er ydet mod pant i den forbedrede ejendom.
 Stk. 3. Garantien dækker långivers tab på lån som nævnt i stk. 1  

 med 80 pct. af forholdet mellem den aktuelle nominelle restgæld på lånet og  

 de i stk. 1 nævnte udgifter med fradrag af 40 pct. af forholdet mellem det  

 konstaterede tab på lånet og de i stk. 1 nævnte udgifter, jf. dog stk. 4.
 Stk. 4. Er der tinglyst flere lån til dækning af de i stk. 1  

 nævnte udgifter, beregnes garantien efter stk. 3 for hvert enkelt lån,  

 således at der til den aktuelle nominelle restgæld på lånet tillægges den  

 aktuelle nominelle restgæld på foranstående lån ydet til udgifter som nævnt i  

 stk. 1 og omfattet af samme tilsagn.
 Stk. 5. Forfaldne ikke betalte terminsydelser på de i stk. 1  

 nævnte lån dækkes med samme procentsats, som er beregnet efter stk. 3 og 4  

 for det konstaterede tab.
§ 123. Boligministeren kan fastsætte regler om  

 forbedringsarbejdernes gennemførelse, herunder om 1) beregning og gennemførelse af lejeforhøjelsen, 2) konsulentbistanden, herunder med hvilket højeste beløb udgiften hertil  

 kan indgå enten i de i § 111, stk. 2, nævnte udgifter eller i de udgifter,  

 som kan kræves refunderet af Grundejernes Investeringsfond, jf. § 111, stk.  

 3, 3) indholdskrav til aftalen, 4) kommunalbestyrelsens beslutning efter § 95, stk. 1, og opgørelse af  

 refusion, jf. § 95, stk. 4, 5) administrationen af tilskudsordningen, herunder tilskuddets beregning  

 og udbetaling, samt 6) eventuelt bortfald af tilskud og garanti.
 § 124. Kommunalbestyrelsens afgørelser efter dette kapitel kan  

 ikke indbringes for anden administrativ myndighed.
Kapitel 6 Bygningsforbedringsudvalg Formål og anvendelsesområde § 125. Kommunalbestyrelsen kan efter reglerne i dette kapitel  

 nedsætte et bygningsforbedringsudvalg med det formål at yde støtte til:
1) Bygninger, der helt eller delvis anvendes til beboelse samt  

 forsamlingshuse og lignende.
Bygningerne skal være beliggende i landsbyer,  

 hvorved forstås byer med op til 1.000 indbyggere og landdistrikter.
 2) Fredede og bevaringsværdige bygninger, der helt eller delvis anvendes  

 til beboelse, uanset hvor disse bygninger er beliggende.
Stk. 2. Kommunalbestyrelsen fastlægger gennem kommuneplan eller  

 lokalplan, jf. lov om bygningsfredning § 17, hvilke bygninger der er  

 bevaringsværdige.
Indtil udpegning i plangrundlaget er sket, betragtes  

 bygninger som bevaringsværdige, hvis de har fået en bevaringsværdi fra 1 til  

 og med 4 i SAVE-registreringen i forbindelse med udarbejdelse af  

 kommuneatlas, eller hvis kommunalbestyrelsen efter en konkret vurdering  

 fastsætter bygningens bevaringsværdi fra 1 til og med 4 efter kriterierne i  

 SAVE-systemet.
 § 126. Støtte ydes til istandsættelse af bygningens klimaskærm  

 samt til afhjælpning af kondemnable forhold.
 Stk. 2. Istandsættelse skal sikre eller øge bevaringsværdien af de  

 udvendige bygningsdele.
Bygningsforbedringsudvalgets sammensætning § 127. Det kommunale bygningsforbedringsudvalg består af 5  

 medlemmer, der udpeges af kommunalbestyrelsen således:
 1) 2 kommunale repræsentanter.
 2) 1 medlem til varetagelse af grundejerinteresser.
 3) 1 medlem til varetagelse af lejerinteresser.
 4) 1 medlem til varetagelse af bevarings- og landsbyinteresser.
 Stk. 2. Samtidig med valget af medlemmer vælges en eller flere  

 suppleanter for hvert medlem.
 Stk. 3. Udvalgsmedlemmerne og suppleanterne udpeges for en  

 periode, der følger kommunens valgperiode.
 Stk. 4. Finder udpegning sted i løbet af en valgperiode, udpeges  

 et nyt medlem eller en suppleant kun for den resterende del af perioden.
 § 128. Sekretariatsfunktion for bygningsforbedringsudvalget  

 varetages af kommunen.
 § 129. Boligministeren fastsætter de nærmere regler for udvalgets  

 organisation og virksomhed m.v. samt regnskabsaflæggelse og revision.
Finansiering § 130. Midler til bygningsforbedringsudvalgets virksomhed stilles  

 til rådighed af kommunen, staten og private bidragydere.
 § 131. Kommunale og statslige støttemidler fragår kommunens årlige  

 investeringsramme til bygningsfornyelse, jf. § 91.
 Stk. 2. Kommunalbestyrelsen beslutter på baggrund af de lokale  

 forhold, hvor stor en del af kommunens årlige investeringsramme til  

 bygningsfornyelse der stilles til rådighed for bygningsforbedringsudvalget.
Ansøgnings- og beslutningsprocedure § 132. Ejere af bygninger omfattet af § 125 kan ansøge om støtte  

 fra udvalget ved fremsendelse af projekt.
 Stk. 2. Udvalget kan stille krav om oplysninger vedrørende  

 projektet og ejendommen, som er relevante for behandlingen af ansøgningen.
 § 133. Udvalget behandler indkomne ansøgninger og træffer  

 beslutning om meddelelse af støtte, herunder støttens størrelse.
 Stk. 2. Udvalget kan stille arkitektoniske, miljømæssige og  

 udførelsesmæssige betingelser for støtte samt frister for arbejdernes  

 gennemførelse.
Støtte § 134. Støtte ydes som rente- og afdragsfrie lån til ejer.
Lånet  

 sikres ved tinglyst pant i den faste ejendom.
 Stk. 2. Udgifter i forbindelse med optagelse af lånet kan indgå i  

 de støtteberettigede udgifter.
§ 135. Lånet, der udgør støttebeløbet, skal ud over eventuelle  

 private midler være sammensat af lige dele kommunale og statslige midler.
Den  

 del af lånet, der udgøres af kommunale og statslige midler, må højst udgøre  

 2/3 af de støtteberettigede udgifter.
 § 136. Lån ydet efter § 134 forfalder til fuld og hel indfrielse  

 ved ejerskifte eller ved misligholdelse i forhold til de stillede vilkår.  

 Overdragelse eller overgang til medejer, ægtefælle, registreret partner,  

 livsarvinger eller samlever af samme eller modsat køn, hvormed der i de  

 seneste 2 år har været etableret et ægteskabslignende forhold med fælles  

 folkeregisteradresse, betragtes ikke som ejerskifte.
 Stk. 2. Uanset stk. 1 kan udvalget, når forholdene taler herfor,  

 beslutte, at lån helt eller delvis forbliver indestående i ejendommen.
Stk. 3. Tilbagebetalte lån kan efter kommunalbestyrelsens  

 beslutning enten 1) i sin helhed stilles til rådighed for bygningsforbedringsudvalget til  

 genuddeling eller 2) fordeles således, at den statslige og kommunale del tilfalder  

 henholdsvis staten og kommunen, mens den private del tilfalder kommunen til  

 byfornyelsesformål efter kommunalbestyrelsens beslutning.
Stk. 4. Tilbagebetalte lån, som efter stk. 3, nr. 1, i sin helhed  

 stilles til rådighed for bygningsforbedringsudvalget til genuddeling,  

 opfylder betingelserne i § 135 og kan umiddelbart genuddeles.
Den statslige  

 og kommunale del af lånet fragår ikke kommunens investeringsramme til  

 byfornyelse ved genuddeling.
Udbetaling af støtte og refusion § 137. Kommunalbestyrelsen afholder udgiften til støtten i takt  

 med udbetaling af støtten.
Staten refunderer herefter kommunen halvdelen af  

 den del af udgiften, der ikke hidrører fra private bidragydere.
Lejefastsættelse § 138. Ejere af private udlejningsejendomme kan ikke beregne  

 lejeforhøjelse for gennemførte forbedringsarbejder, der er finansieret med  

 rente- og afdragsfrie lån, jf. § 134.
 Stk. 2. Ved gennemførelse af foranstaltninger, der omfatter både  

 forbedrings- og vedligeholdelsesarbejder, fragår rente- og afdragsfrie lån  

 efter § 134 forlods forbedringsdelen.
 § 139. Vedligeholdelses- eller forbedringsudgifter, som er  

 finansieret med rente- og afdragsfrie lån efter § 134, kan ikke debiteres  

 ejendommens vedligeholdelses- eller forbedringskonto i henhold til regler  

 herom i lov om leje, lov om midlertidig regulering af boligforholdene eller  

 lov om almene boliger m.v.
Klage § 140. Udvalgets afgørelser efter dette kapitel kan ikke  

 indbringes for anden administrativ myndighed.
Bygningsforbedringsudvalgets nedlæggelse § 141. Nedlæggelse af bygningsforbedringsudvalget kan ske efter  

 kommunalbestyrelsens beslutning.
 Stk. 2. Lån fordeles efterhånden, som de tilbagebetales efter  

 reglen i § 136, stk. 3, nr. 2.
Kapitel 7 Erstatningsboliger og kommunal anvisning Opsigelse af lejemål § 142. Når en bolig eller et erhvervslokale skal fraflyttes som  

 følge af en beslutning i medfør af denne lov, lov om sanering eller lov om  

 boligtilsyn, fastsættes tidspunktet for fraflytning ved aftale mellem  

 kommunalbestyrelsen og ejeren.
Stk. 2. Efter at tidspunktet for fraflytning er aftalt, skal  

 udlejeren foretage opsigelse af de berørte lejemål.
Opsigelse efter denne lov  

 kan tidligst foretages 6 måneder før det tidspunkt, hvor lejeren skal være  

 fraflyttet.
Opsigelse kan ske med 3 måneders varsel uanset modstående aftale.  

 Såfremt fortsat benyttelse vil være forbundet med nærliggende sundheds- eller  

 brandfare, jf. § 167, kan opsigelse ske med mindre end 3 måneders varsel.
Stk. 3. Opsigelse efter stk. 2 skal være skriftlig og indeholde  

 oplysning om opsigelsesgrunden og om adgang til at gøre indsigelse efter stk.  

 4. Er det lejede udlejet til andet end beboelse, skal opsigelsen tillige  

 indeholde oplysning om, at bestemmelserne om lejerens rettigheder efter §§  

 88-90 i lov om leje finder tilsvarende anvendelse ved opsigelse efter denne  

 lov, og om rettighedernes indhold.
Indeholder opsigelsen ikke de oplysninger,  

 der er nævnt i 1. og 2. pkt., er den ugyldig.
 Stk. 4. Hvis en lejer af en bolig senest 6 uger efter, at en  

 opsigelse efter stk. 2 er kommet frem, fremsætter skriftlig indsigelse mod  

 opsigelsen, skal udlejeren indbringe opsigelsen for byfornyelsesnævnet senest  

 6 uger efter lejefristens udløb, hvis opsigelsen ønskes opretholdt.
 § 143. Udlejes en beboelseslejlighed, efter at udlejeren er blevet  

 gjort bekendt med, at lejligheden skal fraflyttes efter § 142, eller at §  

 144, stk. 2, vil kunne finde anvendelse, har lejeren ikke ret til  

 erstatningsbolig efter § 144, medmindre fraflytningen først forlanges eller  

 lejeforhøjelsen først varsles mindst 2 år efter lejeforholdets påbegyndelse.
Stk. 2. Udlejeren skal skriftligt gøre lejeren bekendt med  

 reglerne i stk. 1, inden lejeaftalen indgås.
Opfylder udlejeren ikke denne  

 oplysningspligt, kan lejeren forlange erstatning af udlejeren.
 Stk. 3. Opsigelse af lejeaftale efter stk. 1 og 2 kan ske med 1  

 måneds varsel uanset modstående aftale.
Anvisning af erstatningsboliger § 144. Når en bolig skal fraflyttes som følge af en beslutning i  

 medfør af denne lov, lov om sanering eller lov om boligtilsyn, skal  

 kommunalbestyrelsen anvise husstanden en anden bolig.
Denne ret tilkommer  

 lejere af beboelseslejligheder, lejere af enkeltværelser, der ifølge  

 lejeloven er beskyttet mod opsigelse, andelshavere og beboere, der selv ejer  

 deres bolig.
Retten til at få anvist en erstatningsbolig indtræder, når der  

 træffes beslutning som nævnt i 1. pkt., dog tidligst 6 måneder før det  

 tidspunkt, hvor boligen skal være fraflyttet.
Stk. 2. Når en bolig skal ombygges efter en beslutning i medfør af  

 denne lov eller lov om sanering, har husstanden ret til at få anvist en  

 erstatningsbolig, såfremt ombygningen for lejere medfører en lejeforhøjelse,  

 der sammen med lejeforhøjelser for forbedringer gennemført i de sidste 3 år  

 vil udgøre mere end 80 kr. pr. m2 bruttoetageareal.
Beløbet reguleres en gang  

 årligt efter udviklingen i Danmarks Statistiks nettoprisindeks i en  

 12-måneders-periode sluttende i juni måned året før det finansår,  

 reguleringen vedrører.
Beløbet afrundes til nærmeste hele kronebeløb.  

 Tilsvarende har andelshavere og beboere, der selv ejer deres bolig, ret til  

 at få anvist en erstatningsbolig, hvis nettoboligudgiften forøges med samme  

 beløb som nævnt i 1.-3. pkt.
Boligministeren kan fastsætte nærmere regler om  

 beregningen af nettoboligudgiften.
Stk. 3. Husstanden har fortrinsret til de boliger, der anvises i  

 det samme boligkvarter som den fraflyttede bolig eller et tilstødende  

 boligkvarter.
Når en bolig skal fraflyttes, fordi ejendommen skal nedrives og  

 erstattes af nybyggeri efter § 9, stk. 1, nr. 9, opført af almene  

 boligorganisationer eller af private bygherrer, har husstanden fortrinsret  

 til en lejlighed i nybyggeriet ved den første udlejning.
Stk. 4. Den anviste erstatningsbolig skal have enten et rum mere  

 end antallet af husstandsmedlemmer eller samme rumantal som den tidligere  

 bolig, medmindre denne var overbefolket.
Boligen skal have passende kvalitet,  

 udstyr og beliggenhed.
 Stk. 5. En husstand, der får tilbudt en erstatningsbolig, har en  

 gang ret til at afvise den tilbudte erstatningsbolig og få tilbudt en anden  

 erstatningsbolig i stedet, uanset om den tilbudte erstatningsbolig opfylder  

 kravene i stk. 4.
Stk. 6. En husstand, der har fået anvist en erstatningsbolig, har  

 i indtil 2 år efter anvisningen ret til at få tilbudt en anden  

 erstatningsbolig.
Husstanden har fortrinsret til boliger, der anvises i  

 husstandens tidligere bykvarter.
 Stk. 7. Tilbudet om erstatningsbolig skal indeholde oplysning om  

 husstandens adgang til at gøre indsigelse samt oplysning om fristen herfor,  

 jf. stk. 8. Indeholder tilbudet om erstatningsbolig ikke disse oplysninger,  

 løber fristen på 6 uger først fra det tidspunkt, kommunalbestyrelsens  

 oplysning om husstandens adgang til at gøre indsigelse og oplysningen om  

 fristen herfor er kommet frem til husstanden.
Stk. 8. Såfremt husstanden ikke finder den erstatningsbolig, som  

 kommunalbestyrelsen tilbyder, passende, skal husstanden gøre indsigelse herom  

 til kommunalbestyrelsen senest 6 uger efter, at tilbudet er fremsat over for  

 husstanden.
Vil kommunalbestyrelsen ikke godkende husstandens afvisning af  

 den tilbudte erstatningsbolig, skal kommunalbestyrelsen indbringe sagen for  

 byfornyelsesnævnet senest 6 uger efter, at husstandens afvisning er kommet  

 frem, såfremt kommunalbestyrelsen fastholder, at den tilbudte  

 erstatningsbolig er passende, jf. stk. 4.
 Stk. 9. Når en bolig skal ombygges efter en beslutning i medfør af  

 denne lov eller lov om sanering, men ombygningen ikke er omfattet af stk. 2,  

 kan kommunalbestyrelsen anvise en erstatningsbolig, såfremt ombygningen  

 medfører en sådan forhøjelse af boligudgiften, at forholdet mellem  

 boligudgiften og husstandens samlede økonomi forrykkes væsentligt.
§ 145. Når en bolig skal fraflyttes som følge af en beslutning i  

 medfør af denne lov, lov om sanering eller lov om boligtilsyn, men på ny kan  

 være beboelig inden for højst 6 måneder, kan kommunalbestyrelsen forlange, at  

 husstanden midlertidigt overtager en anden bolig.
Udlejeren kan ikke opsige  

 lejeaftalen.
I særlige tilfælde, og hvis husstanden er indforstået hermed,  

 kan den midlertidige genhusning forlænges indtil højst 12 måneder.
Stk. 2. Kommunalbestyrelsen anviser en midlertidig bolig i henhold  

 til stk. 1. Den midlertidige bolig skal indeholde mindst 1 rum for hver 2  

 personer i husstanden.
Boligen kan være beliggende uden for kommunen, såfremt  

 husstanden er indforstået hermed.
Som midlertidig erstatningsbolig kan  

 anvises ophold på hotel eller lignende.
 Stk. 3. Husstanden betaler boligudgiften i den hidtidige bolig,  

 for lejere dog højst den samme leje som før fraflytningen.  

 Kommunalbestyrelsen betaler lejen i den midlertidige erstatningsbolig.
Fremskaffelse af boliger til kommunal anvisning § 146. Kommunalbestyrelsen kan bestemme, at almene  

 boligorganisationer med afdelinger i kommunen skal stille indtil hver 3.  

 ledige lejlighed i disse afdelinger til rådighed som erstatningsbolig efter  

 §§ 144 og 145.
 Stk. 2. Kommunalbestyrelsen kan samtidig hermed bestemme, at ejere  

 af private udlejningsejendomme med mindst 6 beboelseslejligheder skal stille  

 indtil hver 3. ledige lejlighed til rådighed som erstatningsbolig efter §§  

 144 og 145.
 Stk. 3. Kommunalbestyrelsen kan bestemme, at så længe ejere af  

 private udlejningsejendomme modtager støtte til bygningsfornyelse efter  

 kapitel 3, skal de stille indtil hver 4. ledige lejlighed til rådighed for  

 kommunalbestyrelsen til løsning af påtrængende boligsociale problemer i  

 kommunen.
 Stk. 4. Kommunalbestyrelsen kan kun træffe beslutning efter stk. 1  

 og 2, såfremt den samtidig bestemmer, at halvdelen af ledige lejligheder i  

 kommunens egne beboelsesejendomme stilles til rådighed som erstatningsbolig  

 efter §§ 144 og 145.
Stk. 5. Skønnes behovet for boliger til kommunal anvisning at  

 kunne begrænses til en nærmere bestemt periode, kan kommunalbestyrelsens  

 beslutning efter stk. 1-4 tidsbegrænses.
Kommunalbestyrelsen kan endvidere  

 undtage nærmere fastlagte kvarterer eller områder i kommunen fra  

 forpligtelsen i stk. 1-4, såfremt den skønner, at der ikke vil være behov for  

 at anvende lejligheder i sådanne områder som erstatningsboliger efter §§ 144  

 og 145, eller at boligsociale hensyn i øvrigt taler derfor.
Stk. 6. Lejligheder i nybyggeri efter § 9, stk. 1, nr. 9, opført  

 af almene boligorganisationer eller af private bygherrer samt i ombyggede  

 ejendomme, hvor lejligheden er blevet ledige ved opsigelse efter § 142, eller  

 hvor husstanden har fået anvist erstatningsbolig efter § 144, stk. 2, skal  

 ved første udlejning stilles til rådighed som erstatningsboliger efter §§ 144  

 og 145 samt efter bestemmelsen i § 144, stk. 3, 2. pkt.
Dette gælder dog ikke  

 lejligheder, der indgår i byfornyelsesforsøg efter § 21, stk. 2, eller som er  

 gjort egnede for ældre og personer med handicap samt for andre personer med  

 særlige sociale behov.
 Stk. 7. Kommunalbestyrelsen kan bestemme, at lejemål om  

 beboelseslejligheder, der bliver ledige, inden de skal fraflyttes, overtages  

 af kommunen eller ved sanering efter saneringsloven den sanerende.
Stk. 8. Ved opgørelse efter stk. 1-4 ses der bort fra lejligheder,  

 der overdrages til ejendomsfunktionærer, samt lejligheder, der overdrages ved  

 bytning, eller som overdrages boligsøgende, der allerede har bolig i samme  

 ejendom.
Endvidere ses der bort fra beboelseslejligheder, som står i  

 umiddelbar forbindelse med et forretningslokale og udlejes i forbindelse med  

 dette.
 Stk. 9. Ved opgørelse efter stk. 2 ses der, ud over hvad der er  

 angivet i stk. 8, ligeledes bort fra lejligheder, der lovligt agtes benyttet  

 af ejeren, samt lejligheder, hvor ejeren i øvrigt har rimelig grund til at  

 modsætte sig, at disse stilles til rådighed som erstatningsbolig efter §§ 144  

 og 145.
Stk. 10. Pligten til at stille lejligheder til rådighed som  

 erstatningsbolig efter stk. 1, 2 og 4 gælder uanset modstående bestemmelser i  

 vedtægter eller servitutter, men er i så fald betinget af, at den lejer, der  

 anvises, opfylder de særlige vilkår, der gælder for overtagelse af sådanne  

 lejligheder.
Pligten til at stille lejligheder til rådighed efter stk. 3  

 gælder kun i det omfang, nuværende lejeres rettigheder ikke tilsidesættes.
 Stk. 11. En ejer kan ikke tilpligtes at udleje en lejlighed efter  

 ovenstående regler, hvis der på grund af den anviste lejers eller dennes  

 husstands forhold eller andre særlige omstændigheder er rimelig grund til at  

 modsætte sig udlejningen.
Stk. 12. Ejerens pligt i henhold til stk. 1 og 2 anses for opfyldt  

 i det omfang, ejeren med kommunalbestyrelsen, et godkendt byfornyelsesselskab  

 eller en anden af kommunalbestyrelsen antaget rådgiver indgår aftale om, at  

 kommunalbestyrelsen, byfornyelsesselskabet eller rådgiveren inden for en vis  

 periode kan disponere over lejligheder som erstatningsboliger i et antal, der  

 mindst svarer til det i stk. 1 og 2 anførte.
Aftalen mellem ejeren og  

 byfornyelsesselskabet eller rådgiveren anmeldes af ejeren til  

 kommunalbestyrelsen.
 Stk. 13. Er flere ejendomme, der ejes af samme ejer, opført  

 kontinuerligt som en samlet bebyggelse, og har disse ejendomme fælles  

 friareal eller nogen form for driftsfællesskab, skal opgørelsen af pligten  

 efter stk. 2, 8 og 9 beregnes for den samlede bebyggelse.
§ 147. Når kommunalbestyrelsen har truffet beslutning efter § 146,  

 skal beslutningen bekendtgøres i Statstidende og i øvrigt på den måde, der er  

 sædvanlig i kommunen.
Efter en frist, der fastsættes af kommunalbestyrelsen,  

 og som skal være på mindst 3 måneder fra bekendtgørelsen i Statstidende, skal  

 udlejeren anmelde indtil hver 3. henholdsvis hver 4. ledige lejlighed, jf. §  

 146, der hidtil har været benyttet helt eller delvis til beboelse, til  

 kommunalbestyrelsen.
Anmeldelsen skal indeholde oplysning om lejlighedens  

 beliggenhed, størrelse og indretning og om huslejens størrelse og skal være  

 indgivet senest 2 uger efter, at opsigelsen af lejeaftalen om lejligheden er  

 sket, eller efter at udlejeren på anden måde er blevet vidende om, at  

 lejligheden er eller vil blive ledig.
Stk. 2. Senest 2 uger efter, at lejligheden er blevet anmeldt,  

 skal kommunalbestyrelsen meddele udlejeren, om lejligheden ønskes benyttet  

 til kommunal anvisning.
Eventuelt lejetab i forbindelse med anvisningen  

 afholdes af kommunalbestyrelsen.
 Stk. 3. En udlejer kan frit udleje en rettidig anmeldt lejlighed,  

 såfremt kommunalbestyrelsen ikke inden 2 uger fra anmeldelsen har meddelt, at  

 den ønsker at anvise lejligheden.
 Stk. 4. Kommunalbestyrelsen er berettiget til ved fogedretten at  

 lade en lejlighedssøgende, som kommunalbestyrelsen har anvist, indsætte i  

 lejligheden samt at lade en lejer, hvis lejemåI er indgået i strid med  

 foranstående bestemmelser, udsætte af lejligheden.
Økonomisk støtte § 148. Husstande, som efter § 144, stk. 2, har ret til en  

 erstatningsbolig, har ret til en godtgørelse, såfremt husstanden har anmodet  

 om at få, men ikke har fået anvist en erstatningsbolig inden 3 måneder efter  

 det tidspunkt, hvor den forhøjede boligudgift første gang skal betales.  

 Godtgørelsen kan højst ydes i 2 år efter dette tidspunkt.
Godtgørelsen udgør  

 den del af boligudgiftsforhøjelsen, der overstiger den i § 144, stk. 2,  

 angivne beløbsgrænse.
§ 149. Husstande, som kommunalbestyrelsen har pligt til at anvise  

 en erstatningsbolig, jf. §§ 144 og 145, har ret til godtgørelse af  

 flytteudgifter, medmindre flytteudgifterne indgår i en erstatning ydet efter  

 denne lov.
Udgifterne afholdes af den hidtidige opholdskommune.
§ 150. Såfremt en husstand, inden den efter § 144, stk. 1 og 2,  

 får ret til en erstatningsbolig, tilbyder selv at skaffe sig anden bolig, kan  

 kommunalbestyrelsen, ved sanering efter saneringsloven den sanerende, give  

 tilsagn om en rimelig godtgørelse.
Godtgørelsen kan tidligst ydes på det i §  

 12, stk. 1, eller i lov om sanering § 13 nævnte tidspunkt for  

 offentliggørelse og kan udbetales, når det er dokumenteret, at husstanden har  

 skaffet sig anden passende bolig.
§ 151. Ved opsigelse af lejeaftaler om lejligheder, der helt eller  

 delvis anvendes til andet end beboelse, skal lejerens eventuelle krav på  

 erstatning rettes mod kommunalbestyrelsen.
Ved sanering efter saneringsloven  

 skal lejerens eventuelle krav om erstatning rettes mod den sanerende.
 Stk. 2. En lejer, der driver erhverv fra lokaler, som skal  

 fraflyttes efter § 142, har ret til godtgørelse.
Stk. 3. Godtgørelse efter stk. 2 ydes til dækning af 1) tab på inventar og installationer, 2) driftstab i flytteperioden, 3) flytteudgifter og 4) rimelige udgifter til sagkyndig bistand.
 Stk. 4. Godtgørelse efter stk. 2 nedsættes i det omfang, der ydes  

 erstatning for ekspropriation efter denne lov eller efter lov om leje, jf. §  

 142, stk. 3.
 Stk. 5. Reglerne i stk. 1-4 finder tilsvarende anvendelse på  

 erhvervsdrivende, som modtager støtte efter § 153.
 Stk. 6. Kommunalbestyrelsen kan nedsætte godtgørelsen efter stk.  

 2, 3 og 4, såfremt modtageren kan foretage fradrag i sin skattepligtige  

 indkomst for udgifter som nævnt i stk. 3. Kommunalbestyrelsen kan endvidere  

 ved udmåling af godtgørelsen tage hensyn til, om modtageren har foretaget  

 skattemæssige afskrivninger af aktiver, hvis værdi indgår i  

 beregningsgrundlaget for godtgørelsen.
 § 152. Er forbedringsarbejderne så omfattende, at  

 erhvervsvirksomheden ikke kan drives, mens arbejderne foregår, men arbejderne  

 kan udføres, uden at lokalerne skal fraflyttes efter § 142, kan  

 kommunalbestyrelsen yde godtgørelse for driftstab i den periode, hvor  

 erhvervsvirksomheden ikke kan drives.
 § 153. Såfremt en lejer af erhvervslokaler, der skal fraflyttes  

 efter § 142, selv skaffer sig andre lokaler, der kan overtages forinden det  

 fastsatte tidspunkt for fraflytningen af de hidtidige lokaler, kan  

 kommunalbestyrelsen, ved sanering efter saneringsloven den sanerende, yde en  

 rimelig godtgørelse, der højst kan udgøre lejen af de hidtidige lokaler for  

 en periode fra fraflytningen til det fastsatte fraflytningstidspunkt.  

 Godtgørelsen kan tidligst ydes på det i § 11, stk. 1, eller i lov om sanering  

 § 9 a nævnte tidspunkt og kan udbetales, når det er dokumenteret, at lejeren  

 har skaffet sig andre lokaler.
 Stk. 2. Kommunalbestyrelsen kan bestemme, at lejemålet for  

 lokaler, der bliver ledige efter stk. 1, skal overtages af kommunen, ved  

 sanering efter saneringsloven den sanerende.
 Stk. 3. Reglerne i stk. 1 og 2 finder tilsvarende anvendelse på  

 andelshavere i private andelsboligforeninger, der driver erhverv fra andelen.
§ 154. En lejer af et erhvervslokale, der skal fraflyttes efter  

 bestemmelserne i denne lov eller lov om sanering, har ret til et tilskud  

 svarende til 75 pct. af forskellen mellem en rimelig leje af de lokaler,  

 hvortil virksomheden flytter, og lejen i de hidtidige lokaler.
Ved beregning  

 af den rimelige leje skal der foretages fradrag i det omfang, de nye lokaler  

 ved størrelse eller udformning indeholder en væsentlig forbedring for  

 virksomheden i forhold til de hidtidige lokaler.
 Stk. 2. Tilskuddet nedsættes efter 1 år hvert år med 20 pct. af  

 første års tilskud.
 Stk. 3. Tilskuddet kan tidligst ydes fra det tidspunkt, der er  

 nævnt i § 11, stk. 1, i denne lov eller i § 9 a i lov om sanering.
 Stk. 4. Tilskuddet afrundes til nærmeste kronebeløb, der er  

 deleligt med 12.
 § 155. Ved sanering efter saneringsloven afholder den sanerende  

 udgifter som følge af §§ 144 og 145 samt udgifter til erstatning efter § 151,  

 stk. 1, tilskud efter § 154 og godtgørelse efter §§ 148-150, § 151, stk. 2-6,  

 §§ 152 og 153, leje efter § 145, stk. 3, og refusion af lejetab efter § 147,  

 stk. 2. Udgifterne kan medregnes som saneringsudgifter efter saneringslovens  

 § 32, stk. 1.
Klage § 156. Kommunalbestyrelsens beslutninger efter § 146, stk. 8-11,  

 kan indbringes for byfornyelsesnævnet, hvis beslutningen omfatter spørgsmål  

 om forståelse af loven eller af en i medfør af denne fastsat bestemmelse.  

 Nævnet kan endvidere behandle klager, hvis beslutningen efter nævnets  

 vurdering har almindelig interesse eller videregående betydelige følger for  

 klageren.
Stk. 2. Kommunalbestyrelsens afgørelser efter § 151 kan indbringes  

 for taksationsmyndighederne, jf. lov om offentlige veje.
Indbringelse skal  

 ske inden 4 uger efter, at klageren har fået meddelelse om afgørelsen.
Stk. 3. Et byfornyelsesselskabs afgørelser efter § 150, § 153,  

 stk. 1 og 2, og § 154 kan indbringes for kommunalbestyrelsen.
Indbringelse  

 skal ske inden 4 uger efter, at klageren har fået meddelelse om afgørelsen.  

 Kommunalbestyrelsen kan se bort fra denne frist, når der er særlig grund  

 hertil.
 Stk. 4. Kommunalbestyrelsens afgørelser efter §§ 149, 150, 152-154  

 samt § 156, stk. 3, kan ikke indbringes for anden administrativ myndighed.  

 Boligministeren kan dog optage en sag til behandling, når det skønnes, at  

 sagen er af principiel betydning.
Aftalt boligforbedring § 157. §§ 143-145, § 146, stk. 1, 2 og 4-13, §§ 147-150 og § 156  

 finder tilsvarende anvendelse ved gennemførelse af aftalt boligforbedring  

 efter kapitel 5.
 Stk. 2. Boligministeren kan fastsætte nærmere regler om anvisning  

 af erstatningsbolig.
Kapitel 8 Fremgangsmåden ved ekspropriation m.v.
§ 158. En ekspropriationsbeslutning skal ved anbefalet brev  

 meddeles til ejeren ogandre, hvis rettigheder over ejendommen fremgår af  

 tingbogen, eller som kommunalbestyrelsen er bekendt med.
Er det ikke muligt  

 at give meddelelse til vedkommende efter 1. pkt., skal  

 ekspropriationsbeslutningen kundgøres mindst 2 gange i stedlige blade efter  

 kommunalbestyrelsens bestemmelse.
Meddelelsen eller kundgørelsen skal  

 indeholde ejendommens nøjagtige betegnelse og beliggenhed, navnet på ejeren  

 samt de rettighedshavere, der ikke har fået underretning, og oplysning om  

 klageadgangen og klagefristen efter § 162. Ved ekspropriation af en del af en  

 ejendom eller af rettigheder knyttet til en ejendom skal meddelelsen eller  

 kundgørelsen tillige indeholde oplysning om bestemmelserne i § 159, stk. 1 og  

 4.
 § 159. Når der forlanges overtagelse af en del af en ejendom eller  

 af rettigheder knyttet til denne og den tilbageblivende del af ejendommen vil  

 få en sådan form, beliggenhed eller beskaffenhed i øvrigt, at den ikke mere  

 vil kunne anvendes som selvstændig ejendom med den hidtil gjorte brug, kan  

 ejeren forlange hele ejendommen overtaget af kommunen mod erstatning.
 Stk. 2. Når der meddeles påbud eller servitutpålæg og ejendommen  

 som følge heraf ikke mere vil kunne anvendes som selvstændig ejendom med den  

 hidtil gjorte brug, kan ejeren forlange ejendommen overtaget af kommunen mod  

 erstatning.
 Stk. 3. Såfremt en foranstaltning, der er udført i henhold til en  

 beslutning efter kapitel 3 undtagelsesvis ikke vil medføre en forøgelse af  

 ejendommens værdi, der svarer til de godkendte udgifter ved den pågældende  

 foranstaltning, ydes der ejeren erstatning for tabet, medmindre ejeren er  

 berettiget til ydelsesstøtte efter § 62.
 Stk. 4. Krav i medfør af stk. 1 eller 2 skal fremsættes for de i  

 lov om offentlige veje omhandlede taksationsmyndigheder inden 4 uger efter,  

 at ekspropriationsbeslutningen, påbudet eller servitutpålægget er meddelt  

 eller kundgjort for den pågældende eller byfornyelsesnævnet har truffet  

 afgørelse herom.
Stk. 5. Erstatningsfastsættelse efter stk. 3 kan af ejeren  

 indbringes for de i lov om offentlige veje omhandlede taksationsmyndigheder  

 inden 6 uger efter, at afgørelsen er meddelt ejeren.
Det samme gælder  

 kommunalbestyrelsens beregning af det beløb, kommunalbestyrelsen forlanger  

 tilbagebetalt efter § 73, stk. 3.
§ 160. Ved ekspropriation ydes fuld erstatning.
Erstatningen  

 fastsættes af de i lov om offentlige veje nævnte taksationsmyndigheder.
 § 161. Ejere af fast ejendom har ret til et særligt tilskud,  

 såfremt kondemnerede ejendomme, der tilhører vedkommende, helt eller delvis  

 afstås eller overtages af kommunalbestyrelsen i forbindelse med  

 gennemførelsen af en beslutning efter kapitel 3. Tilskuddet opgøres som  

 forskellen mellem erstatningen efter § 160 og det afståedes værdi opgjort  

 efter reglerne i stk. 4-8.
Stk. 2. Tilskud efter stk. 1 kan kun ydes, såfremt kondemneringen  

 er foretaget på et tidspunkt, der ikke ligger længere tilbage end 2 år, før  

 der 1) i medfør af § 11, stk. 1, er offentliggjort et forslag til beslutning  

 efter kapitel 3, der omfatter den pågældende ejendom, eller 2) i medfør af § 14, stk. 3, er nedlagt forbud.
Stk. 3. Tilskud efter stk. 1 kan ikke ydes, såfremt grov  

 misligholdelse af bygningen har været af væsentlig betydning for  

 kondemneringen.
Tilskud efter stk. 1 kan endvidere ikke ydes, såfremt der er  

 opnået tilskud efter § 169.
 Stk. 4. Tilhører det afståede en andelsboligforening, ansættes  

 værdien efter reglerne i § 5 i lov om andelsboligforeninger og andre  

 boligfællesskaber, idet der ses bort fra eventuelle kondemneringer, der er  

 foretaget inden for det tidsrum, der er nævnt i stk. 2.
Stk. 5. Såfremt særlige beregningsregler i andelsboligforeningers  

 vedtægter fastsætter en lavere værdi af det afståede, udmåles tilskuddet  

 efter stk. 1 og 4 efter denne lavere værdi.
Tilsvarende gælder, såfremt  

 andelslejligheder i det afståede, der ikke er kondemneret, i det seneste år  

 før afståelsen er solgt til en lavere pris, end en opgørelse efter reglerne i  

 stk. 4 fører til.
 Stk. 6. Såfremt andelsboligforeningen ved indfrielse af gæld i  

 forbindelse med afståelsen realiserer en kursgevinst, skal kursgevinsten med  

 fradrag af eventuelt kurstab og omkostninger ved indfrielsen fradrages i  

 tilskuddet efter stk. 1.
Stk. 7. Ved opgørelsen af værdien for andre ejendomme ansættes  

 værdien af det afståede til ejendomsværdien eller det afståedes  

 forholdsmæssige værdi af ejendomsværdien ved den seneste almindelige  

 vurdering eller omvurdering, før kondemneringen er foretaget, med fradrag af  

 indestående på udvendige vedligeholdelseskonti, jf. lov om midlertidig  

 regulering af boligforholdene.
Ejendomsværdien forhøjes med værdien af  

 lovlige forbedringer, der er udført på det afståede efter vurderingen, og  

 forhøjes eller nedsættes med et procenttillæg eller -fradrag for den ændring  

 af værdierne, der har fundet sted siden vurderingen.
Procenttillægget eller  

 -fradraget fastsættes af kommunalbestyrelsen på grundlag af statistiske  

 oplysninger om salgsprisen for ejendomme af den pågældende art og geografiske  

 beliggenhed.
 Stk. 8. Såfremt ejendommen inden for de sidste 10 år før  

 afståelsen er overdraget til en pris, der beregnet på kontantbasis efter  

 reglerne i stk. 7 er lavere end værdien beregnet efter samme stykke, skal  

 tilskuddet udmåles på grundlag af den således regulerede pris.
 Stk. 9. Såfremt særlige forhold taler herfor, kan  

 kommunalbestyrelsen dog lægge ejendommens faktiske prioriteringsforhold til  

 grund ved opgørelsen af værdien.
 Stk. 10. Tilskud efter stk. 1 fastsættes i mangel af enighed af de  

 i lov om offentlige veje nævnte taksationsmyndigheder.
 Stk. 11. Boligministeren kan fastsætte nærmere bestemmelser om  

 ansøgning, beregning og udbetaling af tilskuddene.
§ 162. En ekspropriationsbeslutning kan af ejeren og andre  

 rettighedshavere efter § 158 påklages til boligministeren.
Klage skal være  

 indgivet inden 4 uger efter, at beslutningen er meddelt den pågældende.
I  

 tilfælde, hvor kundgørelse har fundet sted, regnes klagefristen fra  

 kundgørelsen uanset tidspunktet for individuel underretning.
Boligministeren  

 kan se bort fra overskridelse af fristen, når der er særlig grund hertil.  

 Klage har ikke opsættende virkning, medmindre boligministeren træffer  

 bestemmelse derom.
§ 163. Søgsmål til prøvelse af ekspropriationsbeslutninger kan  

 ikke indbringes for domstolene, før klageadgangen til boligministeren er  

 udnyttet.
Søgsmål skal anlægges inden 6 måneder efter, at boligministerens  

 afgørelse er meddelt den pågældende.
§ 164. Taksationsmyndighederne afgør spørgsmål om berettigelsen af  

 krav efter § 159, stk. 1 og 2, og fastsætter erstatning for kommunens  

 overtagelse af ejendomme.
Endvidere fastsætter taksationsmyndighederne  

 erstatning for tab som følge af foranstaltninger, der ikke forøger  

 ejendommens værdi, jf. § 159, stk. 3.
 Stk. 2. Om sagens behandling for taksationsmyndighederne og om  

 erstatningens fastsættelse og udbetaling finder reglerne i § 51, stk. 2-4 og  

 7, §§ 52-56, 63, 64, 66 og 67 i lov om offentlige veje tilsvarende  

 anvendelse.
Stk. 3. Spørgsmål, der kan prøves af taksationsmyndighederne, kan  

 ikke indbringes for domstolene, før overtaksationskommissionens afgørelse  

 foreligger.
Søgsmål skal anlægges inden 6 måneder efter, at  

 overtaksationskommissionens afgørelse er meddelt den pågældende.
Stk. 4. Retssag anlægges ved den ret, under hvilken ejendommen er  

 beliggende.
Søgsmål om ekspropriation efter denne lov behandles i første  

 instans ved landsret.
Kapitel 9 Kondemnering m.v. af sundheds- og brandfarlige boliger eller  

 opholdsrum § 165. Kommunalbestyrelsen skal efter retningslinjer, som den selv  

 fastsætter, føre tilsyn med ejendomme, som benyttes til beboelse og ophold,  

 når det vurderes, at disse ejendomme ved deres beliggenhed, indretning eller  

 andre forhold er sundhedsfarlige eller brandfarlige.
 Stk. 2. Ved skønnet over, om benyttelsen af boliger og opholdsrum  

 er forbundet med sundhedsfare, skal der navnlig tages hensyn til, om de  

 pågældende boliger eller opholdsrum væsentligt afviger fra et eller flere af  

 følgende mindstekrav i stk. 3 og 4.
Stk. 3. Alle beboelses- og opholdsrum skal 1) yde tilfredsstillende beskyttelse mod fugtighed, kulde, varme og støj, 2) have fyldestgørende adgang for dagslys, 3) have forsvarlig adgang for luftfornyelse i almindelighed gennem et  

 eller flere oplukkelige vinduer direkte til det fri, 4) have mulighed for tilstrækkelig opvarmning og 5) have et tilfredsstillende indeklima.
Stk. 4. Enhver lejlighed skal 1) have adgang til godt og tilstrækkeligt drikkevand, 2) have behørigt afløb for spildevand og 3) have tilfredsstillende adgang til wc.
 Stk. 5. Ved skønnet over, om personer, som opholder sig i en  

 bygning, udsættes for brandfare, skal der især tages hensyn til byggemåden og  

 indretningen af de enkelte lejligheder og rum samt adgangsforholdene.
 Stk. 6. Boligministeren kan fastsætte regler for  

 kommunalbestyrelsens tilsyn.
§ 166. Skønnes en bygnings benyttelse forbundet med sundhedsfare  

 eller brandfare, jf. § 165, stk.1-5, og vil det ud fra en samlet økonomisk,  

 bebyggelsesmæssig og brand- og sundhedsmæssig vurdering være rimeligt, at der  

 gennemføres foranstaltninger, der afhjælper faren, kan kommunalbestyrelsen  

 meddele påbud herom.
Kommunalbestyrelsen fastsætter samtidig en frist for  

 foranstaltningernes gennemførelse.
 Stk. 2. Kommunalbestyrelsen kan kun meddele påbud efter stk. 1,  

 såfremt den enten yder offentlig støtte til at gennemføre påbudet efter  

 reglerne i kapitel 4 og § 159, stk. 3, eller kommunal støtte efter § 56, stk.  

 3. Tilsagn om offentlig støtte kan gives samtidig med godkendelse af projekt  

 for de påbudte foranstaltninger.
 Stk. 3. Påbud efter stk. 1, som skal indeholde oplysning om  

 klageadgangen, jf. § 173, og om reglerne for offentlig støtte til at  

 gennemføre påbudet, skal skriftligt meddeles ejeren og de lejere, hvis  

 lejemål omfattes af påbudet.
 Stk. 4. Efterkommes et påbud efter stk. 1 ikke inden for den  

 fastsatte frist, kan kommunalbestyrelsen lade foranstaltningerne udføre for  

 ejerens regning.
 Stk. 5. Boligministeren kan fastsætte nærmere regler om  

 fremgangsmåden ved ydelse af offentlig støtte efter stk. 2.
§ 167. Skønnes en bygnings benyttelse forbundet med sundhedsfare  

 eller brandfare, jf. § 165, stk. 1-5, men vil det ud fra en samlet økonomisk,  

 bebyggelsesmæssig og brand- og sundhedsmæssig vurdering ikke være rimeligt at  

 påbyde foranstaltninger, der afhjælper faren, jf. § 166, kan  

 kommunalbestyrelsen nedlægge forbud mod, at bygningen eller en del af denne  

 benyttes til beboelse eller ophold for mennesker.
Kommunalbestyrelsen  

 fastsætter samtidig en frist for fraflytning og rydning af de pågældende  

 boliger eller opholdsrum (kondemnering).
Stk. 2. Fristen må ikke overstige 6 måneder, når fortsat  

 benyttelse skønnes at være forbundet med nærliggende fare, og må i øvrigt  

 ikke overstige 15 år.
Et forbud kan dog begrænses således, at de nuværende  

 brugere kan fortsætte den hidtidige benyttelse enten i et bestemt åremål  

 eller til deres fraflytning eller død, såfremt der foreligger ganske særlige  

 forhold, navnlig i tilfælde, hvor det, der kondemneres, udgør en lille del af  

 en bygning eller den eneste brugsenhed i bygningen.
Stk. 3. Forbud efter stk. 1, som skal indeholde oplysning om  

 klageadgangen, jf. § 173, skal skriftligt meddeles ejeren, lejerne og de  

 panthavere, hvis rettigheder fremgår af tingbogen.
Ejeren og lejerne skal  

 desuden have orientering om reglerne for at opnå erstatningsboliger og om  

 økonomisk støtte til betaling af husleje, boligindskud m.v.
Ved kondemnering  

 af boliger, der er omfattet af § 169, skal kommunalbestyrelsen oplyse om  

 reglerne for at opnå tilskud efter § 169.
 Stk. 4. Skrivelsen til ejeren skal desuden indeholde en  

 beskrivelse af de forhold, der begrunder kondemneringen, og oplysning om  

 reglerne i stk. 7-9 og § 170.
Stk. 5. Kommunalbestyrelsen skal lade forbud efter stk. 1 tinglyse  

 på ejendommen samtidig med meddelelsen herom til de i stk. 3 nævnte.
Det  

 tinglyste forbud, som ejeren skal have genpart af, skal indeholde oplysning  

 om, at prioriteringsmuligheden er indskrænket i medfør af stk. 7-9.
 Stk. 6. Forbud i medfør af stk. 1 skal respekteres af ejendommens  

 ejere og indehavere af andre rettigheder over ejendommen uden hensyn til,  

 hvornår retten er stiftet.
 Stk. 7. En ejendom, på hvilken der er tinglyst forbud efter stk.  

 1, må ikke prioriteres eller omprioriteres ud over ejendommens grundværdi.
Stk. 8. Stk. 7 kan fraviges med kommunalbestyrelsens samtykke, 1) hvis kun en mindre del af ejendommen er kondemneret, eller 2) hvis der foreligger et godkendt forbedringsforslag, jf. § 170.
 Stk. 9. Stk. 7 finder ikke anvendelse på lån, der ydes efter lov  

 om sanering eller efter reglerne i denne lov.
 Stk. 10. Har ejeren ikke ryddet de kondemnerede boliger eller  

 opholdsrum inden for den fastsatte frist, kan kommunalbestyrelsen lade  

 rydningen udføre for ejerens regning.
 § 168. Samtidig med eller efter, at der er nedlagt forbud efter §  

 167 eller efter boligtilsynsloven, kan kommunalbestyrelsen give ejeren påbud  

 om inden en fastsat frist at lade foretage forsvarlig afspærring af  

 kondemnerede lokaliteter, der ikke benyttes.
Stk. 2. Samtidig med eller efter, at der er nedlagt forbud efter §  

 167 eller efter boligtilsynsloven, kan kommunalbestyrelsen give ejeren påbud  

 om inden en fastsat frist at lade bygningen eller en del af denne nedrive og  

 grunden ryddeliggøre.
Ved forbud alene mod beboelse, hvor anden benyttelse af  

 det kondemnerede er lovlig eller ikke kan forhindres efter anden lovgivning,  

 får nedrivningspåbud først virkning, hvis ejeren inden udløbet af en af  

 kommunalbestyrelsen fastsat frist efter forbudets ikrafttræden ikke har ladet  

 det kondemnerede overgå til anden lovlig anvendelse.
Stk. 3. Påbud om afspærring eller nedrivning skal skriftligt  

 meddeles ejeren og de lejere, hvis lejemål er omfattet af påbudet.
Påbud om  

 nedrivning skal tillige skriftligt meddeles de panthavere, hvis rettigheder  

 fremgår af tingbogen.
Påbudet skal indeholde oplysning om klageadgangen, jf.  

 § 173.
Stk. 4. Kondemnering efter § 167 medfører ikke adgang til  

 erstatning.
Ved påbud om nedrivning har ejeren ret til erstatning efter § 160  

 og tilskud efter § 161 med fradrag efter almindelige erstatningsretlige  

 principper for eventuelle økonomiske fordele som følge af nedrivningen samt  

 til at få dækket rimelige udgifter til nedrivning af bygningen og  

 ryddeliggørelse af grunden.
Ejeren har dog ikke ret hertil, når nedrivning  

 påbydes, fordi det kondemnerede efter forbudets ikrafttræden forvolder ulempe  

 for de omboende eller andre, der opholder sig eller færdes i nærheden.
Stk. 5. Naboejere har ret til at få dækket rimelige udgifter til  

 retablering af deres ejendom.
Den del af de rimelige retableringsudgifter på  

 naboejendomme, som ejeren af en bygning, der er påbudt nedrevet, ikke er  

 pligtig at betale, har naboejeren ret til at få dækket efter § 87.  

 Kommunalbestyrelsen kan indtræde som part i en retssag herom.
Stk. 6. Efterkommes et påbud om afspærring eller nedrivning ikke  

 inden for den fastsatte frist, kan kommunalbestyrelsen lade  

 foranstaltningerne udføre.
Nedrivninger, der påbydes, fordi det kondemnerede  

 efter forbudets ikrafttræden forvolder ulempe for de omboende eller andre,  

 der opholder sig eller færdes i nærheden, samt afspærringer udføres for  

 ejerens regning.
 § 169. Ejere af ejerboliger samt andelsboligforeninger,  

 boligaktieselskaber, boliganpartsselskaber og anpartshavere, som er omhandlet  

 i kapitel II-IV i lov om andelsboligforeninger og andre boligfællesskaber,  

 har ret til et særligt tilskud, hvis deres bolig omfattes af et forbud mod  

 beboelse eller ophold efter § 167.
 Stk. 2. Tilskud efter stk. 1 kan ikke ydes, såfremt misligholdelse  

 af bygningen eller det kondemnerede har været af væsentlig betydning for  

 kondemneringen.
Stk. 3. For ejere af ejerboliger og anpartshavere opgøres tilskud  

 efter stk. 1 som forskellen mellem værdien i handel og vandel af de  

 kondemnerede boliger efter forbudet og værdien før forbudet.
Værdien før  

 forbudet opgøres efter reglerne i § 161, stk. 7-9.
Stk. 4. Tilskud efter stk. 1 kan kun ydes til ejere af  

 ejerlejligheder, der efter § 68, stk. 1, anses for ejerboliger.
Tilskud kan  

 endvidere kun ydes til ejere af en- og tofamilieshuse, der er udlejet, på  

 betingelse af, at lejligheden eller, for tofamilieshuse, mindst den ene af  

 lejlighederne er udlejet tidsbegrænset.
Stk. 5. Tilhører den kondemnerede bolig en andelsboligforening,  

 som er omfattet af kapitel II i lov om andelsboligforeninger og andre  

 boligfællesskaber, udmåles tilskuddet for de andelshavere, hvor den til  

 andelen knyttede bolig kondemneres, som forskellen mellem andelens pris før  

 kondemneringen beregnet efter § 5 i lov om andelsboligforeninger og andre  

 boligfællesskaber og salgsværdien efter kondemneringen.
For de andelshavere,  

 hvor den til andelen knyttede bolig ikke kondemneres, opgøres tilskuddet som  

 forskellen mellem andelens værdi før og efter kondemneringen beregnet efter §  

 5 i lov om andelsboligforeninger og andre boligfællesskaber.
Vedrører  

 kondemneringen udlejede boliger, har andelsboligforeningen ikke ret til  

 tilskud, medmindre boligen er udlejet tidsbegrænset.
Tilskuddet udbetales til  

 foreningen.
Andelshavere, der er omfattet af 1. pkt., har ret til at få deres  

 andel af tilskuddet udbetalt af andelsboligforeningen.
Stk. 6. Hvis særlige beregningsregler i andelsboligforeningens  

 vedtægter fastsætter en lavere værdi af det kondemnerede, udmåles tilskuddet  

 efter stk. 1 efter denne lavere værdi.
Tilsvarende gælder, hvis  

 ikkekondemnerede lejligheder i andelsboligforeningen i det seneste år før  

 forbudet er solgt til en lavere pris, end en opgørelse efter reglerne i stk.  

 5 fører til.
 Stk. 7. Hvis andelsboligforeningen ved indfrielse af gæld i  

 forbindelse med kondemneringen realiserer en kursgevinst, skal kursgevinsten  

 med fradrag af eventuelt kurstab og omkostninger ved indfrielsen fradrages i  

 tilskuddet efter stk. 1.
 Stk. 8. Stk. 5-7 finder tilsvarende anvendelse på ejendomme, der  

 ejes af et boligaktie- eller boliganpartsselskab, som er omfattet af kapitel  

 III i lov om andelsboligforeninger og andre boligfællesskaber.
 Stk. 9. Tilskud efter stk. 1 forrentes fra datoen for  

 kommunalbestyrelsens modtagelse af ansøgning om tilskud med en årlig rente,  

 der udgør Nationalbankens diskonto på tidspunktet for kondemneringskendelsen.  

 Ansøgning om tilskud skal være indgivet inden 6 måneder efter modtagelse af  

 forbud efter denne lovs § 167. Såfremt forbudet er søgt ophævet ved et  

 forbedringsforslag eller er indbragt for byfornyelsesnævnet eller domstolene,  

 regnes 6-måneders-fristen dog først fra tidspunktet for meddelelsen af  

 kommunalbestyrelsens eller byfornyelsesnævnets afgørelse eller  

 domsafsigelsen.
 Stk. 10. Tilskud efter stk. 1 fastsættes i mangel af enighed af de  

 i lov om offentlige veje nævnte taksationsmyndigheder.
Stk. 11. Det er en betingelse for at få udbetalt tilskud efter  

 stk. 1, at den berettigede for sig og senere ejere erklærer at ville frafalde  

 retten til efter denne lovs § 170 at fremsætte et forbedringsforslag, eller  

 at fristen herfor er udløbet.
Erklæringen tinglyses på ejendommen.
Hvis et  

 forbedringsforslag er fremsat, kan tilskud ikke udbetales, før  

 kommunalbestyrelsen har afgjort, om forbedringsforslaget kan godkendes.
Stk. 12. Det er ligeledes en betingelse for at få udbetalt tilskud  

 efter stk. 1, at den berettigede for sig og senere ejere erklærer at ville  

 frafalde retten til at indbringe forbudet for byfornyelsesnævnet eller  

 domstolene, eller at fristen herfor er udløbet.
Erklæringen tinglyses på  

 ejendommen.
Hvis forbudet er indbragt for byfornyelsesnævnet eller  

 domstolene, kan tilskud ikke udbetales, før byfornyelsesnævnets afgørelse  

 eller domsafsigelsen foreligger.
Stk. 13. Om sagens behandling for taksationsmyndighederne og om  

 tilskuddets fastsættelse finder reglerne i § 51, stk. 2, §§ 53-55 og § 66 i  

 lov om offentlige veje tilsvarende anvendelse.
Endvidere finder  

 bestemmelserne i § 161, stk. 11, og § 164, stk. 3 og stk. 4, 1. pkt.,  

 tilsvarende anvendelse.
§ 170. Ejeren af en ejendom, der kondemneres helt eller delvis,  

 kan søge kondemneringen ophævet ved at fremsætte et forbedringsforslag over  

 for kommunalbestyrelsen.
Der skal i forbudsskrivelsen til ejeren være fastsat  

 en frist herfor.
Fristen kan ikke være kortere end 2 måneder og kun i særlige  

 tilfælde overstige 12 måneder.
 Stk. 2. Kommunalbestyrelsen kan nægte at godkende et  

 forbedringsforslag, hvis et forslag skønnes at ville komme til at stride mod  

 en beslutning efter denne lovs kapitel 3 eller ejendommen eller en del af  

 denne også efter gennemførelse af forslaget ville vedblive at være væsentlig  

 ringere end ejendomme med boliger og opholdsrum, som opfylder bestemmelserne  

 i byggelovgivningen.
 Stk. 3. Hvis kommunalbestyrelsen kan godkende forslaget, meddeler  

 den ejeren, at den vil ophæve kondemneringen, når forslaget er gennemført.  

 Kommunalbestyrelsen fastsætter samtidig en rimelig frist, der ikke må være  

 kortere end 2 måneder, inden for hvilken forslaget skal være gennemført.
Stk. 4. Kommunalbestyrelsen kan som vilkår for at ophæve  

 kondemneringen efter stk. 3 kræve, at der på ejendommen tinglyses en  

 deklaration om, at ændret benyttelse af de tidligere kondemnerede lokaliteter  

 kræver kommunalbestyrelsens samtykke efter byfornyelsesloven, og at  

 kommunalbestyrelsen er påtaleberettiget.
Deklarationen skal respekteres af  

 ejendommens ejere og indehavere af andre rettigheder over ejendommen uden  

 hensyn til, hvornår retten er stiftet.
 Stk. 5. Kommunalbestyrelsens beslutninger efter stk. 1-4 skal  

 meddeles ejeren skriftligt og indeholde oplysning om klageadgangen, jf. §  

 173. Beslutning efter stk. 3 skal tillige meddeles lejerne.
 Stk. 6. Kommunalbestyrelsen kan i øvrigt ophæve forbud, hvis den  

 finder, at ejendommens forhold er i overensstemmelse med byggelovgivningen.
 Stk. 7. Stk. 1-6 finder tillige anvendelse på ophævelse af forbud,  

 der er nedlagt i medfør af boligtilsynsloven.
§ 171. Skønnes en ejendoms benyttelse forbundet med sundheds-  

 eller brandfare, kan kommunalbestyrelsen nedlægge forbud mod, at der retligt  

 eller faktisk foretages ændringer på ejendommen.
Forbudet kan nedlægges for  

 et tidsrum af indtil 2 år.
Forbudet bortfalder, når kommunalbestyrelsen  

 meddeler påbud efter § 166 eller forbud efter § 167 eller underretter ejeren  

 om, at den ikke har fundet anledning til at træffe beslutning efter dette  

 kapitel.
Kommunalbestyrelsen lader forbudet tinglyse på ejendommen.
 Stk. 2. Når der er meddelt påbud om nedrivning efter § 168, stk.  

 2, eller boligtilsynsloven, må der ikke inden nedrivningen retligt eller  

 faktisk foretages ændringer på ejendommen, medmindre kommunalbestyrelsen  

 meddeler tilladelse hertil, eller der foreligger et godkendt  

 forbedringsforslag efter § 170.
 Stk. 3. Forbud efter stk. 1 skal meddeles ejeren skriftligt og  

 indeholde oplysning om klageadgangen, jf. § 173.
 § 172. Kommunalbestyrelsen kan nedsætte en boligkommission til  

 helt eller delvis at udøve kommunalbestyrelsens virksomhed efter dette  

 kapitel.
 Stk. 2. En boligkommission, der nedsættes efter stk. 1, vælges af  

 kommunalbestyrelsen for dennes funktionsperiode og skal bestå af 9 medlemmer:
 1) 1 formand samt 2 medlemmer, der alle skal være medlemmer af  

 kommunalbestyrelsen.
 2) 1 medlem, der er læge.
 3) 1 medlem, der har brandmæssig sagkundskab.
 4) 1 medlem, der er bygningssagkyndig.
 5) 1 medlem, der har bestået juridisk kandidateksamen.
 6) 1 medlem efter indstilling af de større grundejerforeninger i kommunen.
 7) 1 medlem efter indstilling af de større lejerforeninger i kommunen.
 Stk. 3. Findes der ikke større grundejerforeninger eller  

 lejerforeninger i kommunen, eller afgiver disse ikke inden en af  

 kommunalbestyrelsen fastsat frist indstilling om valg af medlemmer til  

 kommissionen, vælger kommunalbestyrelsen selv en lejer og en ejer, der  

 tillige er udlejer.
 Stk. 4. De i stk. 2, nr. 2-7, nævnte medlemmer må ikke tillige  

 være medlem af kommunalbestyrelsen.
 Stk. 5. Ved behandlingen af sager om ejendomme, der tilhører  

 almene boligorganisationer, jf. lov om almene boliger m.v., erstattes det  

 efter indstilling af grundejerforeninger valgte medlem af boligkommissionen  

 dog af et medlem, der vælges efter indstilling af de pågældende  

 boligorganisationer i kommunen, og det efter indstilling af lejerforeninger  

 valgte medlem af et medlem, der vælges efter indstilling fra  

 afdelingsbestyrelserne i de almene boligorganisationer i kommunen.
 Stk. 6. Samtidig med valget af medlemmer vælges en suppleant for  

 formanden samt en eller flere suppleanter for hvert medlem.
 Stk. 7. Boligkommissionens beslutninger træffes med almindelig  

 stemmeflerhed, og i tilfælde af stemmelighed er formandens stemme afgørende.
 Stk. 8. Kommunalbestyrelsen fastsætter et regulativ for  

 boligkommissionens virksomhed.
 Stk. 9. Kommunalbestyrelsen stiller den fornødne medhjælp til  

 rådighed for boligkommissionen, og udgifterne ved dennes virksomhed, herunder  

 eventuelle vederlag til formand og medlemmer efter kommunalbestyrelsens  

 nærmere bestemmelse, afholdes af kommunen.
 § 173. Kommunalbestyrelsens beslutninger efter dette kapitel kan  

 af ejere, lejere af erhvervslokaler, hvis lejemål omfattes af beslutningen,  

 eller mindst 1/4 af ejendommens boliglejere, hvis lejemål omfattes af  

 beslutningen, indbringes for byfornyelsesnævnet, jf. dog stk. 3.
 Stk. 2. Kondemneringer og påbud om nedrivning kan tillige  

 indbringes for nævnet af panthavere i ejendommen, jf. dog stk. 3.
Stk. 3. Indbringelse af kommunalbestyrelsens beslutninger efter  

 stk. 1 og 2 for byfornyelsesnævnet kan kun ske, hvis beslutningen omfatter  

 spørgsmål om forståelse af loven eller af en i medfør af denne fastsat  

 bestemmelse.
Indbringelse kan endvidere tillades, hvis beslutningen efter  

 byfornyelsesnævnets vurdering har almindelig interesse eller videregående  

 betydelige følger for klageren.
Kapitel 10 Byggeskadefonden vedrørende bygningsfornyelse § 174. Byggeskadefonden er en selvejende institution, der yder  

 støtte til udbedring af skader, der har årsag i forhold ved ombygningen m.v.
 Stk. 2. Fondens dækningsområde omfatter:
 1) Ombygningsarbejder efter kapitel 3 gennemført med offentlig støtte i  

 henhold til reglerne i kapitel 4.
 2) Nybyggeri efter kapitel 3 opført med støtte i henhold til reglerne i  

 kapitel 4. Dog er nybyggeri opført af almene boligorganisationer eller som  

 private andelsboliger omfattet af Byggeskadefonden for støttet nybyggeri, jf.  

 lov om almene boliger m.v.
 3) Udbedringsarbejder, der udføres med støtte fra fonden efter reglerne i  

 dette kapitel.
 Stk. 3. Fondens dækningsområde omfatter ikke mindre ombygninger.
Stk. 4. Fonden yder støtte til dækning af indtil 95 pct. af  

 ejerens udgifter til udbedring af byggeskader.
I fondens støtte fragår  

 eventuelle beløb, som ejeren har krav på at få dækket hos et  

 forsikringsselskab eller en ansvarlig skadevolder.
Stk. 5. Støtte fra fonden kan opnås til udbedring af skader, der  

 anmeldes til fonden inden 20 år fra arbejdernes aflevering.
Ved private  

 andelsboliger opført væsentligt i bygherrens eget regi kan dækning dog opnås  

 for skader, der anmeldes inden 20 år fra skæringsdagen for byggeriets  

 overgang fra anlæg til drift.
Stk. 6. Boligministeren fastsætter nærmere regler om 1) de i stk. 2-5 nævnte forhold, 2) de i § 175, stk. 1-3 samt 6 og 7, nævnte forhold, 3) fondens administration, regnskaber og revision heraf.
 Stk. 7. Boligministeren kan endvidere fastsætte nærmere regler for  

 fondens regresret ved senere overdragelse af ejendomme, der er ombygget eller  

 opført efter reglerne i kapitel 3.
 § 175. Bygherren skal foranledige, at der foretages en  

 registrering af bygningens tilstand, inden ombygningen påbegyndes.
 Stk. 2. Bygherren skal stille fornødne krav til byggeriets andre  

 parter om kvalitetssikring i forbindelse med ombygningen.
Stk. 3. Ejer skal udarbejde og følge en plan for drift og  

 vedligeholdelse for hele bygningen og friarealer samt holde dette forsvarligt  

 ved lige.
Ejer skal hvert 5. år revidere den i 1. pkt. nævnte drifts- og  

 vedligeholdelsesplan.
Drifts- og vedligeholdelsesplaner skal indsendes til  

 kommunalbestyrelsen, som påser, at de overholdes.
Ejer skal på lejerens  

 forlangende give denne eller dennes befuldmægtigede adgang til at gennemgå de  

 i 1. og 2. pkt. nævnte planer på ejendommen eller andetsteds i vedkommende  

 byområde.
Stk. 4. Kommunalbestyrelsen skal for byfornyelsesnævnet indbringe  

 spørgsmål om overtrædelse af de i stk. 3 nævnte planer, der efter  

 kommunalbestyrelsens vurdering er af væsentlig betydning for, at bygningens  

 vedligeholdelsestilstand kan opretholdes.
Endvidere kan uenighed om  

 bygningsejerens opfyldelse af de i stk. 3 nævnte planer af mindst 1/4 af  

 lejerne eller i ejendomme med beboerrepræsentation efter lov om leje af  

 beboerrepræsentanterne i den pågældende ejendom indbringes for  

 byfornyelsesnævnet.
Hvis ejendommen er omfattet af bestemmelserne i kapitel  

 II-V i lov om midlertidig regulering af boligforholdene, skal indbringelse  

 efter 1. og 2. pkt. dog ske for huslejenævnet. § 22, stk. 3, i lov om  

 midlertidig boligregulering finder tilsvarende anvendelse ved  

 byfornyelsesnævnets eller huslejenævnets afgørelse af, om de i stk. 3 nævnte  

 planer er overholdt.
Lov om midlertidig regulering af boligforholdene § 60  

 finder anvendelse på Grundejernes Investeringsfonds gennemførelse af  

 arbejder, der er omfattet af de i stk. 3 nævnte planer .
 Stk. 5. Byggeskadefonden skal med henblik på at vurdere bygningens  

 tilstand og registrere eventuelle skader inden udløbet af en periode på 5 år  

 efter arbejdernes aflevering forestå og afholde udgiften ved gennemførelse af  

 et eftersyn (5-års-eftersyn). Ved private andelsboliger opført væsentligt i  

 bygherrens eget regi beregnes 5-års-perioden fra skæringsdagen for byggeriets  

 overgang fra anlæg til drift.
 Stk. 6. Fonden kan opdele eftersynet som omhandlet i stk. 5 i to  

 eftersyn, der afholdes inden henholdsvis 1 og 5 år fra afleveringen af det  

 enkelte byggeri og ved private andelsboliger opført væsentligt i bygherrens  

 eget regi fra skæringsdagen for byggeriets overgang fra anlæg til drift.
 Stk. 7. Ejeren og bygherren er forpligtet til at meddele fonden  

 enhver oplysning, der er nødvendig for fondens administration af reglerne i  

 dette kapitel.
§ 176. Fonden ledes af en bestyrelse på 5 medlemmer.
Bestyrelsen  

 udpeges af boligministeren på grundlag af indstillinger fra de i stk. 2  

 nævnte organisationer og myndigheder.
Stk. 2. Kommunernes Landsforening samt landsomfattende  

 sammenslutninger af henholdsvis grundejerforeninger, private  

 andelsboligforeninger og lejerforeninger indstiller hver et medlem til  

 fondens bestyrelse.
Københavns og Frederiksberg Kommuner indstiller i  

 fællesskab et medlem.
Stk. 3. Der udpeges og indstilles stedfortrædere efter reglerne i  

 stk. 1 og 2. Udpegning af bestyrelsen og stedfortrædere sker for 4 år ad  

 gangen.
Finder udpegning sted i løbet af en periode, gælder den kun til  

 periodens udløb.
 Stk. 4. Boligministeren godkender fondens vedtægter.
 Stk. 5. Fonden skal på forlangende give boligministeren enhver  

 oplysning om sin virksomhed.
 § 177. Bidrag til fonden udgør 1,5 pct. af de godkendte  

 ombygningsudgifter, dog 1 pct. af de godkendte udgifter ved nybyggeri.  

 Kommunalbestyrelsen foranlediger bidraget indbetalt til fonden på bygherrens  

 vegne senest i forbindelse med godkendelse af byggeregnskabet.  

 Boligministeren fastsætter nærmere regler for indbetaling af bidrag og  

 kommunalbestyrelsens beføjelser i forbindelse hermed.
 Stk. 2. Der betales ikke bidrag for arbejder udført med støtte fra  

 fonden, jf. § 174, stk. 2, nr. 2.
 Stk. 3. Fonden kan, såfremt det er nødvendigt til dækning af  

 fondens udgifter og efter boligministerens nærmere bestemmelse herom, opkræve  

 et ekstraordinært bidrag fra samtlige ejendomme omfattet af fondens  

 dækningsområde.
 Stk. 4. Såfremt indbetaling af bidrag efter stk. 1 og 3 ikke sker  

 rettidigt, påløber der fra forfaldsdagen renter, der udgør den rente, der  

 fastsættes efter § 5, stk. 1 og 2, i lov om renter ved forsinket betaling  

 m.v.
Stk. 5. Inddrivelse af bidrag efter stk. 3 og renter som følge af  

 forsinket betaling af dette bidrag foretages af kommunalbestyrelsen i den  

 kommune, hvor ejendommen er beliggende.
Der tillægges kommunalbestyrelsen  

 udpantningsret for bidrag og renter.
§ 178. Fondens andel af udgiften til udbedring af byggeskader kan  

 efter fondens bestemmelse herom helt eller delvis finansieres gennem  

 optagelse af indeksregulerede realkreditlån med pant i den pågældende  

 ejendom.
I andre ejendomme end ejerboliger kan lånoptagelse efter ejerens  

 valg i stedet ske med nominallån.
Fonden afholder samtlige ydelser på  

 eventuelt optagne realkreditlån, jf. 1. og 2. pkt.
 Stk. 2. Kommunalbestyrelsen stiller garanti for lånoptagelsen  

 efter stk. 1.
 Stk. 3. Fonden godtgør kommunen eventuelle tab som følge af  

 garantistillelsen.
§ 179. Grundejernes Investeringsfond kan af sine renteindtægter 1) yde lån til Byggeskadefonden i etablerings- og opbygningsfasen.
Renten  

 fastsættes af bestyrelsen for Grundejernes Investeringsfond, 2) stille garanti for Byggeskadefondens udgifter til dækning af skader  

 omfattet af § 174. En eventuel aftale herom mellem Grundejernes  

 Investeringsfond og Byggeskadefonden skal godkendes af boligministeren.
 Stk. 2. Grundejernes Investeringsfond kan kun påtage sig  

 forpligtelser efter stk. 1 inden for den i lov om midlertidig regulering af  

 boligforholdene § 61, stk. 1, fastsatte beløbsramme.
Kapitel 11 Midlertidige boliger til unge § 180. Boligministeren bemyndiges til at oprette en fond med det  

 formål at iværksætte forsøg med at tilvejebringe og formidle midlertidige  

 boliger for unge inden for de økonomiske rammer, der stilles til rådighed for  

 fonden.
Stk. 2. Fonden ledes af en bestyrelse, der udpeges af  

 boligministeren.
Bestyrelsen kan antage bistand til at forestå den daglige  

 ledelse.
 Stk. 3. Fondens vedtægter godkendes af boligministeren.
 Stk. 4. Fonden er underlagt revision efter lov om revision af  

 statens regnskaber.
 § 181. Bestyrelsen for fonden skal søge at tilvejebringe  

 økonomiske bidrag til fonden.
 § 182. Fonden kan tilvejebringe midlertidige boliger til unge i  

 egnede ejendomme, som fonden lejer, låner eller køber.
Stk. 2. Såfremt de i stk. 1 nævnte ejendomme er kondemnerede efter  

 § 167 og ubeboede, kan fonden fremsætte et forbedringsforslag over for  

 kommunalbestyrelsen.
Har fonden lejet eller lånt en sådan ejendom, kan  

 forbedringsforslag kun fremsættes efter ejerens forudgående tiltræden.
Stk. 3. Kommunalbestyrelsen kan godkende forslaget, såfremt den  

 skønner, at sundheds- og brandfare herved afhjælpes i et sådant omfang, at  

 midlertidig benyttelse som boliger for unge er forsvarlig.
Bestemmelsen i §  

 170, stk. 2, om, at kommunalbestyrelsen kan nægte at godkende et  

 forbedringsforslag, hvis ejendommen eller en del af denne også efter  

 forslagets gennemførelse ville vedblive at være væsentlig ringere end  

 ejendomme med boliger og opholdsrum, som opfylder bestemmelserne i  

 byggelovgivningen, finder ikke anvendelse.
 § 183. Bestemmelserne i §§ 4, 5, 7, 46 a, 47-53 e, 58-68, 70, 73,  

 74, 87, 100-105, 113 a og 113 b i lov om leje og bestemmelserne i lov om  

 midlertidig regulering af boligforholdene finder ikke anvendelse på boliger,  

 der er omfattet af bestemmelserne i dette kapitel.
 Stk. 2. Såfremt en beboer har indgået en tidsbestemt aftale med  

 fonden om benyttelse af en beboelseslejlighed eller et enkeltværelse, kan  

 tidsbegrænsningen ikke tilsidesættes.
 Stk. 3. Beboere af midlertidige boliger for unge har ikke ret til  

 en erstatningsbolig efter bestemmelserne i denne lovs kapitel 7.
 § 184. Boligministeren fastsætter nærmere regler om gennemførelse  

 af forsøg efter bestemmelserne i dette kapitel.
Kapitel 12 Byfornyelsesnævn § 185. I hver amtskommune samt i Københavns og Frederiksberg  

 Kommuner nedsættes et eller flere byfornyelsesnævn.
Hvert nævn består af en  

 formand, der skal være dommer, 2 bygningskyndige, en grundejer og en  

 boliglejer.
Ved afgørelse af sager vedrørende private andelsboliger tiltrædes  

 nævnet af yderligere 1 medlem, der skal være privat andelshaver.
Ved  

 afgørelse af sager, hvori der indgår erhvervslejemål, tiltrædes nævnet af  

 yderligere 1 medlem, der skal være erhvervslejer.
Ved afgørelser i henhold  

 til kapitel 9 tiltrædes nævnet af yderligere 2 medlemmer, hvoraf det ene skal  

 have brandmæssig sagkundskab og det andet skal være en læge med  

 bolighygiejnisk sagkundskab.
Stk. 2. Formanden beskikkes af boligministeren.
De 2  

 bygningskyndige medlemmer og medlemmerne med brandmæssig og bolighygiejnisk  

 sagkundskab beskikkes af amtsrådet, i Københavns og Frederiksberg Kommuner af  

 kommunalbestyrelsen.
Hverken formanden eller de bygningskyndige medlemmer må  

 have særlig tilknytning til grundejer- eller private andelsbolig- eller  

 lejerorganisationer eller være erhvervsmæssigt interesseret i  

 ejendomshandler.
 Stk. 3. De medlemmer, der skal være henholdsvis grundejer, privat  

 andelshaver, boliglejer og erhvervslejer, beskikkes af amtsrådet, i  

 Københavns og Frederiksberg Kommuner af kommunalbestyrelsen, efter  

 indstilling fra landsomfattende sammenslutninger af henholdsvis  

 grundejerforeninger, private andelsboligforeninger og lejerforeninger.
 Stk. 4. Der beskikkes en suppleant for formanden samt en eller  

 flere suppleanter for hvert medlem efter reglerne i stk. 1-3.
 Stk. 5. Udnævnelse af formand, medlemmer og suppleanter sker for  

 indtil 4 år.
 § 186. Medlemmer og suppleanter skal opfylde betingelserne for at  

 være lægdommere ved en boligret, jf. § 109, stk. 2 og 3, i lov om leje, der  

 finder tilsvarende anvendelse.
§ 187. Amtsrådet henholdsvis Københavns og Frederiksberg  

 kommunalbestyrelser skal stille de fornødne lokaler til rådighed for nævnet  

 og sørge for den nødvendige medhjælp til dette.
Amtskommunen henholdsvis  

 Københavns og Frederiksberg Kommuner afholder udgifter, som nævnets  

 virksomhed medfører, herunder til kontorhold m.v. og formandens og  

 medlemmernes udlæg i anledning af hvervet.
Vederlag til formanden betales af  

 staten.
Der kan tillægges nævnets øvrige medlemmer vederlag, som betales af  

 amtskommunen, i Københavns og Frederiksberg Kommuner dog af kommunen.
§ 188. Indbringelse af sager for byfornyelsesnævnet skal ske  

 skriftligt inden 6 uger efter, at klageren har fået meddelelse om den  

 beslutning, der påklages.
Den nødvendige dokumentation skal vedlægges.
 Stk. 2. Indbringelsen har ikke opsættende virkning, medmindre  

 nævnet efter begæring af klageren eller af kommunalbestyrelsen træffer  

 bestemmelse derom.
Stk. 3. Senest 1 uge efter sagens indbringelse giver nævnet  

 kommunalbestyrelsen og, hvis klagen vedrører ejendomme, der er udlejede, den  

 anden part i lejeforholdet underretning om indbringelsen med angivelse af, at  

 eventuelle ytringer i sagen må fremsættes inden 4 uger.
Denne frist kan  

 forlænges, såfremt særlige omstændigheder taler herfor.
§ 189. Nævnet afgør selv, hvilke nærmere undersøgelser der skal  

 foretages i forbindelse med behandlingen af den enkelte sag.
Nævnet har ret  

 til at kræve fornødne oplysninger hos sagens parter, alle offentlige  

 myndigheder og private.
Stk. 2. Nævnet fastsætter en frist, der normalt ikke kan overstige  

 4 uger, for besvarelse af de spørgsmål, nævnet stiller til sagens parter  

 eller andre.
Fristen kan forlænges af nævnet, såfremt særlige omstændigheder  

 taler herfor.
§ 190. Nævnet kan foretage besigtigelse.
Sagens parter, herunder  

 kommunalbestyrelsen, skal indkaldes til besigtigelsen med mindst 1 uges  

 varsel.
Stk. 2. Nævnet kan indkalde parterne til at afgive forklaring for  

 nævnet.
Alle parter skal tilvarsles.
De kan give møde ved en befuldmægtiget.
 Stk. 3. Nævnets formand sørger for sagernes forberedelse til  

 behandling i nævnsmøde.
 § 191. Byfornyelsesnævnet skal træffe afgørelse senest 8 uger fra  

 det tidspunkt, hvor nævnet har modtaget svar efter § 188, stk. 3, eller efter  

 § 189, stk. 2, eller hvor fristen for svar efter de nævnte bestemmelser er  

 udløbet.
 Stk. 2. I tilfælde, hvor fristen for svar efter de nævnte  

 bestemmelser er udløbet, uden at svar er afgivet, kan nævnet udlægge  

 tavsheden på den for modparten gunstigste måde og navnlig lægge dennes  

 fremstilling til grund ved afgørelsen af sagen.
Stk. 3. Nævnets afgørelse træffes ved almindelig stemmeflerhed.
I  

 tilfælde af stemmelighed gør formandens stemme udslaget.
Nævnet er kun  

 beslutningsdygtigt, når samtlige medlemmer er til stede.
Stk. 4. Nævnets afgørelse protokolleres.
Er en beslutning ikke  

 enstemmig, indføres tillige oplysning om stemmeafgivningen.
Stk. 5. Nævnets afgørelse meddeles klageren, kommunalbestyrelsen  

 og dem, der i henhold til § 188, stk. 3, har fået underretning om sagens  

 indbringelse for nævnet.
Afgørelsen skal begrundes.
Parterne skal gøres  

 bekendt med adgangen efter § 193 til at indbringe sagen for boligretten.  

 Såfremt afgørelsen ikke er enstemmig, skal dette fremgå af afgørelsen.
 Stk. 6. Har nævnet tiltrådt iværksættelse af en forbedring eller  

 et påbud, meddeles det tillige parterne, at indbringelse af afgørelsen efter  

 § 193 ikke har opsættende virkning, medmindre boligretten efter begæring af  

 klageren eller af kommunalbestyrelsen træffer bestemmelse derom.
 § 192. Boligministeren kan fastsætte nærmere regler om nævnets  

 virksomhed, herunder regler om nævnets kompetence samt om, at nævnsformanden  

 alene uden deltagelse af nævnets øvrige medlemmer træffer afgørelse i  

 formalitetsspørgsmål.
 § 193. Byfornyelsesnævnets afgørelse kan af parterne, herunder  

 kommunalbestyrelsen, indbringes for boligretten efter reglerne i lov om leje.  

 Afgørelser efter § 48 , stk. 1-3, § 77, stk. 1, § 156, stk. 1, og §  

 173, stk. 1 og 2, samt afgørelser efter bestemmelser fastsat i medfør af § 47  

 kan kun indbringes, hvis afgørelsen omfatter spørgsmål om forståelse af loven  

 eller af en i medfør af denne fastsat bestemmelse.
Stk. 2. Indbringelse må ske senest 4 uger efter, at underretning  

 om nævnets afgørelse er meddelt parterne.
Boligretten kan dog undtagelsesvis  

 tillade, at sagen indbringes efter udløbet af fristen, når ansøgning herom  

 indgives inden 1 år efter nævnets afgørelse.
Meddeles tilladelse, skal sag  

 dog anlægges inden 4 uger.
Stk. 3. I ejendomme med beboerrepræsentation kan  

 beboerrepræsentanterne indbringe afgørelsen.
Angår sagen lejens størrelse,  

 finder § 49, stk. 5, sidste pkt., i lov om leje tilsvarende anvendelse.
 Stk. 4. Byfornyelsesnævnet skal efter boligrettens nærmere  

 bestemmelse redegøre for sin afgørelse under boligretssagen.
Stk. 5. Har byfornyelsesnævnet ikke truffet afgørelse inden  

 udløbet af fristen herfor i § 191, stk. 1, kan klageren indbringe sagen for  

 boligretten med de begrænsninger, som følger af stk. 1, uden at afvente  

 nævnets afgørelse.
Stk. 3 og 4 finder tilsvarende anvendelse.
Stk. 6. Indbringelsen har ikke opsættende virkning, medmindre  

 boligretten efter begæring af klageren eller af kommunalbestyrelsen træffer  

 bestemmelse derom.
Med hensyn til byfornyelsesnævnets afgørelse efter § 142  

 kan boligretten dog ikke træffe bestemmelse om opsættende virkning.
Kapitel 13 Godkendte byfornyelsesselskaber og andre rådgivere § 194. Et godkendt byfornyelsesselskab er et selskab, der er  

 godkendt af boligministeren til at bistå kommunalbestyrelsen og ejere med at  

 forberede og gennemføre arbejder efter denne lov.
 Stk. 2. Kommunalbestyrelsen kan overlade til et godkendt  

 byfornyelsesselskab eller en anden af kommunen antaget rådgiver at forberede  

 og gennemføre arbejder efter denne lov samt at varetage nærmere bestemte  

 administrative opgaver, der påhviler kommunalbestyrelsen i forbindelse med  

 arbejder efter denne lovs kapitel 2, 3, 4, 5 og 9.
 Stk. 3. Boligministeren kan tillade, at et godkendt  

 byfornyelsesselskab udøver accessorisk virksomhed, herunder virksomhed i  

 udlandet.
 § 195. Et godkendt byfornyelsesselskabs navn og vedtægter samt  

 ændringer heri skal godkendes af boligministeren for at være gyldige.
Stk. 2. Betegnelsen byfornyelsesselskab, saneringsselskab eller  

 betegnelser, der kan forveksles hermed, er forbeholdt godkendte  

 byfornyelsesselskaber.
Boligministeren kan forbyde andre selskaber at anvende  

 sådanne betegnelser.
Stk. 3. Vedtægterne skal indeholde bestemmelser, der nærmere  

 fastlægger selskabets formål og angiver den måde, hvorpå formålet skal søges  

 virkeliggjort.
Vedtægterne skal endvidere indeholde regler til sikring af en  

 betryggende ledelse og forretningsførelse.
 Stk. 4. Et godkendt byfornyelsesselskab kan ikke opløses,  

 medmindre boligministeren meddeler tilladelse hertil.
Kapitel 14 Forskellige bestemmelser § 196. Nærmere bestemmelser om gennemførelsen af denne lovs  

 bestemmelser fastsættes af boligministeren.
 Stk. 2. Boligministeren kan fra kommuner og godkendte  

 byfornyelsesselskaber indkalde oplysninger om foranstaltninger, der  

 gennemføres eller påtænkes gennemført efter reglerne i denne lov.  

 Boligministeren kan i forbindelse hermed fastsætte nærmere regler for disse  

 oplysningers anvendelse.
 § 197. Den kasse- og regnskabsmæssige forvaltning af statsudgifter  

 udføres af Kongeriget Danmarks Hypotekbank og Finansforvaltning  

 (Hypotekbanken). Nærmere regler herom fastsættes af finansministeren efter  

 forhandling med boligministeren.
 Stk. 2. Statslige garantier afgives af Hypotekbanken over for det  

 långivende realkreditinstitut.
Stk. 3. Når offentlig støtte er bevilget og endeligt berigtiget,  

 udfører Hypotekbanken den efterfølgende administration af lån, tilskud og  

 statslige garantier.
Hypotekbankens kompetence omfatter såvel eksisterende  

 som fremtidige sager.
Stk. 4. I det omfang kommunalbestyrelsen yder en del af den  

 offentlige støtte, kan Hypotekbanken foretage en samlet udbetaling af støtten  

 til det långivende realkreditinstitut.
Kommunalbestyrelsen indbetaler på  

 opkrævning andelen af den offentlige støtte til Hypotekbanken.
 Stk. 5. Boligministeren kan efter forhandling med finansministeren  

 fastsætte nærmere regler for Hypotekbankens administration af sagerne.
 Stk. 6. Klager over Hypotekbankens afgørelse i henhold til stk.  

 3-5 fremsættes over for finansministeren.
 Stk. 7. Boligministeren fastsætter nærmere bestemmelser om  

 regnskabsaflæggelse og revision.
 § 198. Hypotekbanken kan med tillæg af renter og omkostninger  

 inddrive statskassens tilgodehavender på for meget udbetalt tilskud og  

 regreskravet efter indfrielse af en ifølge denne lov eller  

 saneringslovgivningen ydet statsgaranti ved indeholdelse i løn m.v. hos den  

 pågældende efter reglerne for inddrivelse af personlige skatter i  

 kildeskatteloven.
 Stk. 2. Boligministeren kan fastsætte nærmere regler om  

 fremgangsmåden i forbindelse med lønindeholdelsen.
 Stk. 3. Hypotekbanken kan indhente de oplysninger hos  

 skattemyndigheder og andre offentlige myndigheder, som er nødvendige for at  

 varetage inddrivelsen af skyldige beløb efter denne lov eller  

 saneringslovgivningen, herunder oplysninger om indkomst- og formueforhold.
 Stk. 4. Hypotekbankens afgørelser efter stk. 1-3 kan indbringes  

 for finansministeren.
 § 199. Ejere og brugere af fast ejendom samt offentlige  

 myndigheder har pligt til på begæring af kommunalbestyrelsen eller  

 boligkommissionen at afgive oplysninger til brug for  

 byfornyelsesvirksomheden, herunder tilvejebringelse af erstatningsboliger og  

 kondemnering m.v. i medfør af denne lov.
 Stk. 2. Hvis det skønnes nødvendigt, har de i stk. 1 nævnte  

 myndigheder til enhver tid mod behørig legitimation og uden retskendelse  

 adgang til fast ejendom for at udøve den i stk. 1 nævnte virksomhed.
Stk. 3. Politiet yder de i stk. 1 nævnte myndigheder bistand til  

 at opnå en i henhold til loven hjemlet adgang til en ejendom.
Der kan  

 fastsættes nærmere regler om denne bistand efter forhandling mellem  

 boligministeren og justitsministeren.
 Stk. 4. Kommunalbestyrelsen kan bemyndige et godkendt  

 byfornyelsesselskab eller en af kommunen antaget rådgiver til på  

 kommunalbestyrelsens vegne at fordre de i stk. 1 nævnte oplysninger afgivet  

 eller at forlange den i stk. 2 nævnte adgang til fast ejendom.
 Stk. 5. Spørgsmål om, hvorvidt en oplysning efter stk. 1 eller adgang  

 efter stk. 2 kan kræves, kan af ejere eller brugere indbringes for  

 byfornyelsesnævnet.
§ 200. Kommunalbestyrelsen tillægges udpantningsret i den  

 pågældende ejendom for beløb, som kommunalbestyrelsen i henhold til § 36,  

 stk. 1, nr. 1, § 43, § 166, stk. 4, § 167, stk. 10, og § 168, stk. 6, har  

 udredt forskudsvis.
Beløbene har samme fortrinsret som kommunale  

 ejendomsskatter.
Stk. 2. Når kommunalbestyrelsen i henhold til stk. 1 har  

 udpantningsret for afholdte udgifter, skal der tinglyses en kort meddelelse  

 herom på ejendommen.
Kommunalbestyrelsen skal lade meddelelsen tinglyse, når  

 den har truffet beslutning om at lade arbejderne udføre.
§ 201. Med bøde straffes den, som 1) ikke inddrager og orienterer lejerne som angivet i § 24, stk. 1, og §  

 38, stk. 1, 2) ikke underretter kommunalbestyrelsen om lejernes indsigelser som  

 angivet i § 24, stk. 2, og § 38, stk. 2, 3) undlader at foretage anmeldelse af en ledig lejlighed, jf. § 147, stk.  

 1, 4) i strid med § 147, stk. 2, undlader at udleje til en person, der er  

 anvist af kommunen, 5) i strid med § 146 udlejer til en anden lejlighedssøgende, 6) lejer en lejlighed vidende om, at udlejeren efter kommunalbestyrelsens  

 anvisning har pligt til at udleje til en anden lejlighedssøgende, 7) opkræver højere leje end den, der er fastsat efter §§ 49-52, 8) i strid med et forbud efter § 195, stk. 2, anvender betegnelsen  

 byfornyelsesselskab, saneringsselskab eller betegnelser, der kan forveksles  

 hermed, 9) undlader at efterkomme et i medfør af § 166, stk. 1, § 167, stk. 1,  

 eller § 168, stk. 1 og 2, meddelt påbud eller forbud, 10) overtræder en i medfør af § 170, stk. 4, tinglyst deklaration eller 11) undlader at afgive begærede oplysninger, jf. § 195, stk. 1.
 Stk. 2. Boligministeren kan fastsætte straf af bøde for  

 overtrædelse af bestemmelser i forskrifter efter § 198, stk. 2.
Stk. 3. Såfremt en udlejer dømmes for overtrædelse af stk. 1, nr.  

 3-5, og de udviste forhold begrunder en nærliggende fare for yderligere  

 overtrædelser af bestemmelsen, kan det ved dommen bestemmes, at  

 kommunalbestyrelsen i alle tilfælde af genudlejning bestemmer, til hvem en  

 ledig lejlighed skal udlejes.
Reglerne i straffelovens § 79, stk. 1, 3. pkt.,  

 samt stk. 2 og 3, finder tilsvarende anvendelse.
 Stk. 4. Er der sket frakendelse efter stk. 3, skal udlejning ske  

 til den lejlighedssøgende, som anvises af kommunalbestyrelsen.
 Stk. 5. Ved dom for de i stk. 1, nr. 5 og 6, nævnte overtrædelser  

 skal det, selv om straf ikke idømmes, bestemmes, at lejeren senest 1 måned  

 efter, at dommen er forkyndt for lejeren, skal fraflytte det lejede,  

 medmindre kommunalbestyrelsen godkender en anden ordning.
 Stk. 6. Den, der giver urigtige eller vildledende oplysninger  

 eller fortier oplysninger af betydning i forbindelse med ansøgning om  

 tilsagn, udbetaling af tilskud eller bevilling af statsgaranti, straffes med  

 bøde eller hæfte, medmindre højere straf er forskyldt efter anden lovgivning.
 Stk. 7. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 § 202. Boligministeren kan bemyndige en styrelse under ministeriet  

 til at udøve de beføjelser, der i denne lov er tillagt ministeren.
 Stk. 2. Ministeren kan fastsætte regler om adgangen til at påklage  

 afgørelser, der er truffet i henhold til bemyndigelse efter stk. 1, herunder  

 at afgørelserne ikke skal kunne indbringes for ministeren.
 § 203. Loven træder i kraft den 1. januar 1998.
Stk. 2. Lov om byfornyelse og boligforbedring, jf.  

 lovbekendtgørelse nr. 820 af 15. september 1994 med senere ændringer, bortset  

 fra § 90, stk. 2-8, 11, stk. 12, 1.-3. pkt., stk. 13-16, 18, 19 og 21-26,  

 ophæves.
Lov om privat byfornyelse, jf. lovbekendtgørelse nr. 49 af 1.  

 februar 1996 med senere ændring, ophæves ligeledes.
 Stk. 3. §§ 70-76 i lov om byfornyelse og boligforbedring, jf.  

 lovbekendtgørelse nr. 820 af 15. september 1994 med senere ændringer, finder  

 fortsat anvendelse på beslutninger, der er truffet inden den 1. januar 1998.  

 Samme lov finder ligeledes fortsat anvendelse på beslutninger, der er truffet  

 inden den 1. januar 1998, og hvortil der er meddelt kommunalbestyrelsen en  

 bindende tilsagnsramme om offentlig støtte inden den 1. juli 1998.  

 Kommunalbestyrelsen kan beslutte, at samme lov ligeledes finder anvendelse på  

 beslutninger efter § 7, hvis der inden den 2. juni 1997 er udsendt en  

 orientering efter samme lovs § 9, stk. 1.
 Stk. 4. Bestemmelserne i § 72 finder tilsvarende anvendelse på  

 lån, hvortil der ydes rentesikring efter lov om sanering eller ydelsesbidrag  

 efter lov om byfornyelse og boligforbedring.
Stk. 5. I ejendomme omfattet af § 2, stk. 1, nr. 1, i lov om  

 privat byfornyelse, jf. lovbekendtgørelse nr. 84 af 2. februar 1994, hvor der  

 er registreret en indgået aftale mellem udlejer og lejerne senest den 31.  

 december 1995, og i ejendomme omfattet af § 2, stk. 1, nr. 2-6, i lov om  

 privat byfornyelse, jf. lovbekendtgørelse nr. 84 af 2. februar 1994, hvor der  

 er ansøgt om tilsagn om tilskud senest den 31. december 1995, færdigbehandles  

 ansøgningen efter de hidtil gældende regler.
I ejendomme omfattet af § 2,  

 stk. 1, nr. 1, i lov om privat byfornyelse, jf. lovbekendtgørelse nr. 49 af  

 1. februar 1996, hvor der er ansøgt om reservation, eller hvor der er  

 registreret en indgået aftale mellem udlejer og lejerne senest den 31.  

 december 1997, og i ejendomme omfattet af § 2, stk. 1, nr. 2-4, i lov om  

 privat byfornyelse, jf. lovbekendtgørelse nr. 49 af 1. februar 1996, hvor der  

 er ansøgt om reservation eller om tilsagn om tilskud senest den 31. december  

 1997, færdigbehandles ansøgningen efter de hidtil gældende regler i lov om  

 privat byfornyelse.
 § 204. Loven gælder ikke for Færøerne og Grønland.
Oprindeligt fremsat forslag Kapitel 1 Almindelige bestemmelser Formål § 1. Det påhviler kommunalbestyrelserne efter bestemmelserne i  

 denne lov at medvirke til, 1) at skabe velfungerende byområder og forbedring af generelle levevilkår  

 gennem en helhedsorienteret indsats rettet mod boliger, bygninger,  

 friarealer, boligsociale og områdemæssige forhold, 2) at skabe velfungerende boliger og boligområder gennem istandsættelse og  

 ombygning af boliger, der er væsentlig nedslidte, etablering af friarealer  

 samt indpasning af nybyggeri, 3) at imødegå væsentlig nedslidning af boliger, 4) at fremme økologiske, ressource - og miljømæssige samt arkitektonisk  

 rigtige løsninger i byfornyelsen, 5) at beboere og ejere inddrages i planlægningen og gennemførelsen og 6) at give kommunerne mulighed for at målrette byfornyelsesindsatsen  

 gennem valg af den mest hensigtsmæssige beslutningstype og støtteform.
§ 2. Kommunalbestyrelsen skal tilrettelægge sine aktiviteter efter  

 loven således, 1) at et passende antal boliger udformes i overensstemmelse med reglerne  

 om almene ældreboliger i lov om almene boliger m.v., 2) at der i passende omfang sker en begrænsning af bygningernes  

 ressourceforbrug og gennemføres miljømæssige foranstaltninger og 3) at forbedringer og nybyggeri bevarer eller styrker områdernes  

 arkitektoniske værdier.
 § 3. Bestemmelserne i kap. 2 og 3 kan anvendes, når der foreligger  

 det fornødne plangrundlag i henhold til lov om planlægning.
Kapitel 2 Helhedsorienteret byfornyelse § 4. I områder, hvor der findes en flerhed af væsentlige  

 problemer, navnlig af bygningsmæssig, boligsocial, kulturel og trafikal karakter, kan kommunalbestyrelsen træffe beslutning om en helhedsorienteret byfornyelse.
Beslutningen skal gå ud på at iværksætte og koordinere foranstaltninger med henblik på at skabe velfungerende områder og forbedre de generelle levevilkår.
Byfornyelsesprogram § 5. Beslutning om en helhedsorienteret byfornyelse træffes på grundlag af et byfornyelsesprogram.
Stk. 2. Byfornyelsesprogrammet skal indeholde 1) en beskrivelse af området samt problemer og ressourcer i området, jf. §  

 4, 2) en beskrivelse af kommunale og private initiativer inden for de nævnte  

 problemområder og af initiativernes koordinering, 3) en handlings- og tidsplan, herunder frist for afslutning af  

 gennemførelsen, samt et budget, der dokumenterer, hvordan udgifterne  

 finanieres, og 4) en beskrivelse af støtteberettigede foranstaltninger efter dette  

 kapitel.
Stk. 3. Kommunalbestyrelsen skal gennemføre beslutningen inden for  

 en frist på højest 5 år fra vedtagelsen af beslutningen.
Boligministeren kan  

 i særlige tilfælde dispensere fra fristen.
 Stk. 4. Gennemføres beslutningen ikke inden for fristen, kan  

 udbetalt statsstøtte kræves tilbagebetalt.
Refusion § 6. Boligministeren kan inden for en investeringsramme, der  

 fastsættes på de årlige finanslove, bevilge kommunalbestyrelsen refusion af  

 udgifter til gennemførelse af en beslutning om helhedsorienteret byfornyelse.
 Stk. 2. Kommunalbestyrelsen kan på baggrund af en kortfattet  

 beskrivelse af området og de påtænkte initiativer, jf. § 4, samt budget over  

 de forventede udgifter, søge boligministeren om reservation af midler fra den  

 i stk. 1 nævnte ramme.
 Stk. 3. Boligministeren kan på baggrund af det i stk. 2 omhandlede  

 materiale meddele kommunalbestyrelsen reservation af midler fra den i stk. 1  

 nævnte ramme.
 Stk. 4. Kommunalbestyrelsen skal inden en af boligministeren  

 nærmere fastsat frist indsende beslutning om en helhedsorienteret byfornyelse  

 til boligministeren, som herefter meddeler tilsagn om refusion under  

 forudsætning af, at beslutningen og byfornyelsesprogrammet overholder  

 reglerne i §§ 4 og 5, stk. 2.
Refusionsberettigede foranstaltninger § 7. Der kan ydes refusion til kommunalbestyrelsens udgifter til følgende foranstaltninger:
 1) Programudarbejdelse og beboerinddragelse i forbindelse med en  

 helhedsorienteret byfornyelsesbeslutning, herunder informationsudgifter, samt  

 udgifter til rådgivere.
 2) Udgifter til etablering af lokale forsamlings- og aktivitetscentre, der  

 styrker en bred folkelig indsats i området.
 3) Forbedring af torve og pladser, opholdsarealer m.v.
 4) Etablering af kulturelle eller særlige boligsociale foranstaltninger.
 5) Særlige byøkologiske foranstaltninger for hele området.
 6) Særlige trafikale foranstaltninger.
Refusionens omfang og betingelser § 8. Boligministeren kan inden for den årlige investeringsramme meddele tilsagn om refusion til den enkelte helhedsorienterede beslutning efter følgende regler:
 1) Staten kan refundere op til 50 pct. af kommunens udgifter efter § 7,  

 stk. 1, nr. 1 og nr. 2.
 2) Staten kan refundere op til 20 pct. af kommunens udgifter til de øvrige  

 refusionsberettigede foranstaltninger, jf. § 7, stk. 1, nr. 3-6.
 3) Den samlede tildeling af investeringsramme til en beslutning om  

 helhedsorienteret byfornyelse kan højst udgøre 10 mill. kr.
 Stk. 2. Refusion kan kun bevilges, såfremt arbejdet ikke er  

 igangsat, inden tilsagn om refusion meddeles.
 Stk. 3. Boligministeren kan fastsætte nærmere regler om  

 administration af ordningen samt om afgrænsningen af de foranstaltninger,  

 hvortil der kan ydes refusion efter § 7.
Kapitel 3 Bygningsfornyelse § 9. Kommunalbestyrelsen kan for en eller flere ejendomme træffe beslutning om:
 1) Ombygning og istandsættelse af beboelse, der er væsentligt nedslidt.
2) Ombygning og istandsættelse af bygninger, der helt eller delvis  

 indeholder privat erhverv, såfremt foranstaltningerne sker af hensyn til den  

 umiddelbart tilgrænsende beboelse.
Foranstaltningerne kan kun omfatte  

 arbejder på klimaskærmen samt etablering af tidssvarende opvarmning.  

 Bestemmelsen finder ikke anvendelse på bygninger, som er offentligt ejede,  

 eller hvor det offentlige har en ikke uvæsentlig indflydelse på driften,  

 medmindre bygningen indeholder beboelse i væsentligt omfang.
 3) Etablering af beboelse ved inddragelse af uudnyttede arealer i  

 bygninger, der er omfattet af en beslutning efter dette kapitel.
 4) Opførelse af mindre tilbygninger med henblik på etablering af wc eller  

 bad i bygninger, hvor de enkelte boliger ikke indeholder wc eller bad.
5) Ombygning af privat erhverv til beboelse, såfremt erhvervet er nedlagt  

 og genanvendelse til erhvervsformål må anses for udelukket, og såfremt  

 bygningen skønnes egnet til at blive ombygget indenfor en rimelig økonomisk  

 ramme.
I bygninger, hvor der ikke er beboelse, eller hvor beboelse udgør en  

 mindre del, er det endvidere en betingelse, at bygningen skønnes  

 bevaringsværdig.
Bestemmelsen finder ikke anvendelse på bygninger, der senest  

 har været anvendt til offentligt formål, eller hvor det offentlige har haft  

 en ikke uvæsentlig indflydelse på driften.
 6) Tilvejebringelse af fællesarealer og fællesanlæg for en eller flere  

 ejendomme, herunder for ejendomme, der ikke indeholder beboelse samt sikring  

 af vedligeholdelse og drift af sådanne anlæg.
7) Nedrivning af bygninger, der helt eller delvis indeholder beboelse, når  

 nedrivningen er begrundet i a) bygningens fysiske tilstand eller b) hensynet til at skaffe rimelig adgang til lys, luft, opholds- eller  

 friarealer for den eksisterende boligbebyggelse beliggende i umiddelbar  

 tilknytning til det ryddede areal.
8) Nedrivning af privat erhverv, når nedrivningen er begrundet i de i nr.  

 7, litra b, nævnte hensyn eller i, at bygningens fysiske tilstand er til gene  

 for den umiddelbart tilgrænsende beboelse.
Bestemmelsen finder ikke  

 anvendelse på bygninger, der senest har været anvendt til offentligt formål,  

 eller hvor det offentlige har haft en ikke uvæsentlig indflydelse på driften.
 9) Nybyggeri af boliger i begrænset omfang til erstatning af bygninger,  

 der nedrives efter nr. 7 eller nr. 8. Nybyggeri kan kun opføres, hvis de  

 skønnede omkostninger til ombygning og istandsættelse af de nedrevne  

 bygninger ville overstige et af boligministeren fastsat niveau.
 Stk. 2. Inden for den tildelte investeringsramme til  

 bygningsfornyelse, jf. § 91, skal kommunalbestyrelsen i almindelighed først  

 søge gennemført bygningsfornyelse af beboelse, som efter kommunalbestyrelsens  

 vurdering er mest nedslidt.
 Stk. 3. Kommunalbestyrelsen kan kun træffe beslutning efter stk.  

 1, såfremt kondemnable forhold og sikkerhedsmæssige mangler er afhjulpet  

 eller afhjælpes senest i forbindelse med gennemførelsen af beslutningen.  

 Undtaget herfra er tilvejebringelse af udendørs fællesarealer jf. stk. 1, nr.  

 6.
Stk. 4. Kommunalbestyrelsen kan kun træffe beslutning efter stk.  

 1, nr. 1, såfremt de samlede udgifter til ombygning og istandsættelse  

 overstiger 1.000 kr. pr. m2 istandsat areal.
Dette gælder dog ikke  

 beslutninger, der kun vedrører afhjælpning af kondemnable forhold og  

 sikkerhedsmæssige mangler.
For beslutninger, der gennemføres i etaper, skal  

 den samlede udgift overstige det nævnte beløb.
 Stk. 5. Kommunalbestyrelsens beslutning om bygningsfornyelse kan  

 ikke omfatte bygninger, der er opført indenfor de sidste 25 år.
 Stk. 6. Boligministeren fastsætter nærmere regler om beregning af  

 det i stk. 4 nævnte areal.
§ 10. Kommunalbestyrelsen skal i sin beslutning angive 1) den eller de ejendomme eller dele heraf, det er nødvendigt for  

 kommunalbestyrelsen at råde over samt begrundelsen herfor, jf. § 15, 2) de bygninger, der helt eller delvis skal nedrives samt begrundelsen  

 herfor, jf. § 9, stk. 1, nr. 7-8, 3) de arbejder, der kan udføres særskilt af den enkelte ejendoms ejer og 4) de fælles foranstaltninger, der kun kan gennemføres for flere ejendomme  

 under et, herunder om arbejderne gennemføres af kommunalbestyrelsen eller  

 ejerne.
Beslutningens tilvejebringelse § 11. Kommunalbestyrelsen udarbejder et forslag til beslutning  

 efter § 9. Kommunalbestyrelsen skal offentliggøre forslaget.
 Stk. 2. Samtidig med offentliggørelsen efter stk. 1 skal  

 kommunalbestyrelsen give de berørte ejere og lejere en sådan orientering om  

 forslaget, at de kan vurdere forslaget og dets konsekvenser.
 Stk. 3. Orienteringen efter stk. 2 skal indeholde oplysning om, at  

 der kan fremsættes indsigelse mod og ændringsforslag til den planlagte  

 beslutning inden for en af kommunalbestyrelsen fastsat passende frist.
Stk. 4. Hvis kommunalbestyrelsen vil foretage ændringer i  

 forslaget, som på væsentlig måde berører andre end dem, der har foranlediget  

 ændringen foretaget, kan kommunalbestyrelsen ikke træffe beslutning efter §  

 9, før de pågældende er underrettet om ændringen og har fået lejlighed til at  

 fremsætte bemærkninger inden en af kommunalbestyrelsen fastsat frist.
Hvis  

 ændringerne er så omfattende, at der reelt foreligger et nyt forslag, skal  

 kommunalbestyrelsen foretage fornyet offentliggørelse efter reglerne i stk.  

 1, 2. pkt., stk. 2 og stk. 3.
 Stk. 5. Såfremt ejeren og mindst halvdelen af de berørte lejere  

 anmoder kommunalbestyrelsen om at træffe beslutning om bygningsfornyelse  

 efter § 9, stk. 1, kan beslutningen undtages fra reglerne i stk. 1 - 3.  

 Kommunalbestyrelsen kan samtidig godkende et fremsendt projekt under  

 iagttagelse af reglerne om lejernes indsigelsesret og individuelt veto i § 26  

 og § 27.
 § 12. Når kommunalbestyrelsen har truffet beslutning i henhold til  

 § 9, stk. 1, skal beslutningen bekendtgøres.
Stk. 2. Samtidig med bekendtgørelse efter stk. 1 underretter  

 kommunalbestyrelsen ejerne og lejerne om beslutningen i de ejendomme, der er  

 omfattet af denne.
Beslutningen skal være ledsaget af oplysning om, hvilke  

 ejendomme eller dele af ejendomme kommunalbestyrelsen skal råde over af  

 hensyn til beslutningens gennemførelse.
 Stk. 3. Kommunalbestyrelsen lader beslutningen tinglyse på de  

 ejendomme, den vedrører.
 § 13. Fremgår det af kommunalbestyrelsens beslutning i henhold til  

 § 9, jf. § 10, at det er nødvendigt at råde over en ejendom, kan ejeren mod  

 erstatning forlange ejendommen overtaget af kommunen, så snart bekendtgørelse  

 i henhold til § 12, stk. 1, har fundet sted.
 Stk. 2. Fremgår det af kommunalbestyrelsens forslag til  

 beslutning, at det forventes at blive nødvendigt at råde over en ejendom, der  

 overvejende anvendes til erhvervsformål af ejendommens ejer, kan ejeren mod  

 erstatning forlange ejendommen overtaget af kommunen, så snart  

 offentliggørelsen har fundet sted.
 § 14. Når der er foretaget bekendtgørelse i henhold til § 12, stk.  

 1, må der ikke retligt eller faktisk etableres forhold i strid med  

 kommunalbestyrelsens beslutning, medmindre kommunalbestyrelsen meddeler  

 tilladelse hertil.
 Stk. 2. Fra det i stk. 1 nævnte tidspunkt må de ejendomme, der er  

 omfattet af beslutningen, ikke prioriteres eller omprioriteres, medmindre  

 kommunalbestyrelsen meddeler tilladelse hertil.
Stk. 3. Kommunalbestyrelsen kan inden det i stk. 1 nævnte  

 tidspunkt nedlægge forbud mod, at der retligt eller faktisk etableres  

 forhold, som kan hindres ved en beslutning om bygningsfornyelse efter § 9.  

 Forbuddet kan nedlægges for et tidsrum af indtil 2 år og kan i særlige  

 tilfælde, med tilladelse fra byfornyelsesnævnet, forlænges med yderligere 1  

 år.
Kommunalbestyrelsen lader forbuddet tinglyse på ejendommen.
Retlig og faktisk råden § 15. Kommunalbestyrelsen kan forlange, at private tilhørende  

 grunde og bygninger helt eller delvis skal afstås mod erstatning, når det er nødvendigt for kommunalbestyrelsen at råde over dem af hensyn til beslutningens gennemførelse.
Det samme gælder private rettigheder over de pågældende ejendomme.
 Stk. 2. For ejendomme, der ombygges eller istandsættes, og hvor  

 ejeren eller rettighedshaveren ikke er indforstået med afståelse efter stk.  

 1, kan afståelse kun ske, hvis kommunalbestyrelsen kan begrunde, at særlige  

 omstændigheder vedrørende ejendommen eller ejerens forhold medfører, at  

 ejeren ikke vil være i stand til at gennemføre beslutningen, og at en  

 afståelse derfor er nødvendig for arbejdernes gennemførelse.
Udlejningspligt og fortrinsret § 16. En kommunalbestyrelse, der i medfør af §§ 13, 15, 36, eller  

 § 159 har overtaget eller i stedet herfor ved aftale med ejeren har erhvervet en ejendom, der efter bygningsfornyelsesarbejdernes gennemførelse skal anvendes til beboelse, skal efter afslutningen af bygningsfornyelsen fortrinsvis udleje ledige boliger til tidligere beboere, der har fået anvist en erstatningsbolig i forbindelse med ejendommens ombygning eller forbedring.
 Stk. 2. Kommunalbestyrelsen kan beslutte at ophæve eller begrænse  

 tidligere beboeres fortrinsret, jf. stk. 1, til de lejligheder, som er gjort  

 egnede for ældre og personer med handicap ved etablering af elevator eller  

 tilkørselsrampe samt en hensigtsmæssig planudformning af lejlighederne.  

 Kommunalbestyrelsen kan ligeledes beslutte at ophæve eller begrænse tidligere  

 beboeres fortrinsret til de lejligheder, som ved omfattende ændringer i  

 planudformningen er gjort egnede for bofællesskaber til personer med særlige  

 sociale behov.
Tilbudspligt og stiftelse af andelsboligforeninger § 17. Kommunalbestyrelsen skal efter bygningsfornyelsesarbejdernes afslutning tilbyde lejerne i de i § 16, stk. 1, nævnte ejendomme, at overtage ejendommen på andelsbasis.
Dette gælder dog ikke, hvis ejendommen har mindre end 6 boliger, eller mere end en tredjedel af lejeindtægten vedrører erhvervsarealer.
 Stk. 2. Tilbudspligten opfyldes ved, at kommunalbestyrelsen over  

 for samtlige lejere af beboelseslejligheder fremsætter tilbud om, at en af  

 lejerne dannet privat andelsboligforening efter reglerne i lov om  

 andelsboligerforeninger og andre boligfællesskaber eller en almen  

 andelsboligorganisation, jf. lov om almene boliger m.v., kan erhverve  

 ejendommen.
 Stk. 3. Købesummen fastsættes til ejendommens handelsværdi som  

 udlejningsejendom, jf. dog stk. 4. Lån optaget til finansiering af  

 ombygningstabet overtages ud over købesummen.
 Stk. 4. Såfremt den samlede ydelse på de i stk. 5 nævnte lån,  

 bortset fra lån optaget til finansiering af bygningsfornyelsesarbejderne,  

 overstiger det kapitalafkast, der før bygningsfornyelsesarbejdernes  

 iværksættelse lovligt kunne beregnes i henhold til § 9 i lov om midlertidig  

 regulering af boligforholdene med tillæg af det kapitalafkast, der efter  

 samme lovs § 27 kunne være krævet for tidligere gennemførte forbedringer, og  

 et beregnet kapitalafkast af erhvervsarealer, nedsættes købesummen, således  

 at ydelsen kommer til at svare til det nævnte kapitalafkast.
Stk. 5. Købesummen berigtiges for så vidt angår en privat  

 andelsboligforening ved, at 20 pct. betales kontant, og for så vidt angår en  

 almen andelsboligorganisation ved, at 2 pct. betales kontant.
Endvidere  

 overtages de lån, der er optaget til finansiering af de værdiforøgende  

 forbedringer.
Kommunalbestyrelsen kan bestemme, at også andre indestående lån  

 skal overtages.
Resten af købesummen berigtiges ved optagelse af et 30-årigt  

 realkreditlån eller et kommunalt lån på tilsvarende vilkår.
 Stk. 6. Lejerne skal samtidig med tilbuddet have oplysning om  

 størrelsen af andelsindskud, boligafgift og vilkårene for foreningens  

 overtagelse af ejendommen, samt om at dannelsen af foreningen er betinget af  

 fornøden tilslutning, jf. § 18.
 Stk. 7. Til lejere, der har haft ret til at få anvist en  

 erstatningsbolig, kan kommunalbestyrelsen yde lån til erhvervelse af  

 boligandel, såfremt husstanden skønnes at have behov derfor.  

 Kommunalbestyrelsens afgørelse om ydelse af lån kan ikke indbringes for anden  

 administrativ myndighed.
§ 18. Efter udløbet af en i tilbuddet fastsat frist, der skal være  

 mindst 6 uger, skal kommunalbestyrelsen forestå dannelsen af en privat  

 andelsboligforening, såfremt et flertal af lejerne ønsker det og vil indmelde  

 sig i foreningen og betale andelsindskud.
Hvis et flertal af lejere, der vil  

 indmelde sig i foreningen, ønsker det, forestår lejerne selv dannelsen af  

 andelsboligforeningen.
Såfremt der til uudlejede boliger i ejendommen har  

 meldt sig boligsøgende, der ønsker at indtræde i andelsboligforeningen,  

 ligestilles de pågældende med lejere.
Stk. 2. Såfremt et flertal af lejerne efter udløbet af den i stk.  

 1 nævnte frist ønsker det, påhviler det kommunalbestyrelsen at forestå  

 dannelsen af en almen andelsboligorganisation.
Hvis et flertal af lejere, der  

 vil indmelde sig i organisationen, ønsker det, forestår lejerne selv  

 dannelsen af andelsboligorganisationen.
Stk. 3. Såfremt der ikke blandt lejerne opnås flertal efter stk. 1  

 eller stk. 2, skal ejendommen fortsat være en udlejningsejendom.
Reglerne om  

 tilbudspligt i lov om leje finder ikke anvendelse indtil 2 år efter, at  

 lejerne har afslået at overtage ejendommen i medfør af § 17, stk. 1, såfremt  

 ejendommen overdrages til en købesum, der er den samme eller større end den,  

 der er tilbudt lejerne efter § 17, stk. 3-4.
 Stk. 4. Et flertal af lejere i ejendommen, der opfylder vilkårene  

 i stk. 1 eller stk. 2, kan, så længe ejendommen er i kommunens eje, begære  

 ejendommen overtaget som privat andelsboligforening eller som almen  

 andelsboligorganisation til en købesum, der svarer til ejendommens værdi som  

 udlejningsejendom på det tidspunkt, begæringen fremsættes. § 17, stk. 3-7,  

 finder tilsvarende anvendelse, såfremt begæring om overtagelse fremsættes  

 senest et år efter fremsættelsen af kommunens tilbud efter § 17, stk. 2.
§ 19. Uanset reglen i § 2, stk. 3 og 4, i lov om  

 andelsboligforeninger og andre boligfællesskaber kan en kommunalbestyrelse  

 med foreningens samtykke indtræde som andelshaver til andele i en privat  

 andelsboligforening vedrørende boliger, der ikke er overdraget til  

 andelshavere.
Udlejede boliger, der tilhører kommunalbestyrelsen som  

 andelshaver, skal ved ledighed søges overdraget til nye andelshavere.  

 Kommunalbestyrelsen kan ikke betinge sit medlemskab af indflydelse på  

 ejendommens eller foreningens drift, ud over hvad stemmeret for de af  

 kommunalbestyrelsen overtagne andele berettiger til.
Kommunalbestyrelsen kan  

 heller ikke betinge sig særstilling i forhold til andre medlemmer.
De af  

 kommunalbestyrelsen tegnede andele medregnes ikke ved opgørelsen af  

 andelshavere efter § 18.
 Stk. 2. Uanset reglen i § 2, stk. 3 og 4, i lov om  

 andelsboligforeninger og andre boligfællesskaber kan endvidere en almen  

 boligorganisation, der har til formål at opføre eller indrette boliger for  

 unge under uddannelse og andre unge med et særligt behov derfor, med  

 andelsboligforeningens samtykke indtræde som andelshaver til boliger, der  

 ikke er overdraget til andelshavere.
 § 20. De i § 16, stk. 2, nævnte personer med særlige sociale behov  

 er ikke omfattet af § 17, stk. 1, og § 18, stk. 4, for så vidt angår dannelse  

 af en privat andelsboligforening.
 § 21. Boligministeren kan bestemme, at reglerne om tilbudspligt og  

 stiftelse af andelsboligforening jf. §§ 17 - 19, ikke skal finde anvendelse  

 på byfornyelsesforsøg, jf. § 92.
 Stk. 2. Boligministeren kan endvidere bestemme, at reglerne om  

 lejernes fortrinsret jf. § 16, stk. 1, ikke finder anvendelse på  

 byfornyelsesforsøg med henblik på indretning af boliger for unge under  

 uddannelse og andre unge med et særligt behov for boliger samt boliger for  

 ældre og handicappede.
Offentligt udbud § 22. Grunde og bygninger erhvervet i medfør af denne lov skal  

 søges afhændet ved offentligt udbud, medmindre afhændelse sker i medfør af §§ 17-21. Kommunalbestyrelsen kan i særlige tilfælde beslutte en anden afhændelsesmåde.
Beslutningens gennemførelse ved ejendommens ejer § 23. For de foranstaltninger, som efter kommunalbestyrelsens beslutning kan udføres af ejeren af en enkelt ejendom, skal kommunalbestyrelsen opfordre ejeren til indenfor en passende frist at udarbejde et forslag til udførelse af foranstaltningerne.
 Stk. 2. Kommunalbestyrelsens opfordring skal indeholde oplysninger  

 om reglerne i §§ 24 - 28.
 Stk. 3. Lejerne i de pågældende ejendomme skal have samme underretning som  

 ejerne.
 § 24. Ejeren har pligt til at inddrage lejerne i udarbejdelsen af  

 projektforslaget.
 Stk. 2. Ejeren skal underrette kommunalbestyrelsen om lejernes  

 skriftligt fremsatte indsigelser.
§ 25. Hvis et flertal af lejerne ønsker det, kan lejerne antage  

 konsulentbistand.
Dokumenterede udgifter til konsulentbistand indgår som en  

 støtteberettiget udgift.
 § 26. Lejerne i en ejendom, hvor der er sket opfordring efter §  

 23, stk. 1, kan indenfor en frist på 6 uger overfor ejeren skriftligt  

 fremsætte indsigelser mod projektforslaget eller dele heraf.
 § 27. Den enkelte lejer kan nedlægge individuelt veto, hvorved  

 forstås, at lejeren kan modsætte sig gennemførelsen af arbejder, der alene  

 vedrører denne lejers lejlighed.
 § 28. Et flertal af lejerne kan nedlægge kollektivt veto, hvorved  

 forstås, at de kan modsætte sig gennemførelsen af de i projektet foreslåede  

 arbejder.
Stk. 2. Kollektivt veto kan ikke omfatte 1) foranstaltninger om tidssvarende opvarmningsmuligheder, 2) foranstaltninger til afhjælpning af sundhedsfare og brandfare, jf. §  

 165, 3) foranstaltninger, der er af almen betydning for områdets forbedring  

 eller for bygningens forbedring og 4) basisinstallationer.
§ 29. Såfremt lejerne har nedlagt veto efter § 28, kan de i  

 projektet foreslåede arbejder kun fremmes efter påbud fra  

 kommunalbestyrelsen.
Påbuddet kan kun omfatte 1) de arbejder, som nævnt i § 28, stk. 2, nr. 1-4, 2) inddragelse af fælles adgangsarealer, og 3) opførelse af en tilbygning jf § 9, stk.1, nr. 4, når der foreligger  

 tilslutning hertil fra mindst 60 pct. af beboerne.
 § 30. Såfremt lejerne har nedlagt veto efter § 27 eller § 28, kan  

 ejeren tidligst 5 år efter projektets færdiggørelse gennemføre disse arbejder  

 i henhold til lov om leje eller lov om midlertidig regulering af  

 boligforholdene, med mindre de berørte lejere giver deres samtykke hertil.
 § 31. I ejendomme, opdelt i ejerlejligheder, eller ejendomme, der  

 ejes af en privat andelsboligforening, hvor der er sket opfordring efter §  

 23, stk. 1, og hvor ingen af lejlighederne er udlejet, kan en beboer nedlægge  

 individuelt veto mod arbejder, der alene vedrører denne beboers bolig.
 Stk. 2. Krav efter stk. 1 skal fremsættes over for kommunen inden  

 6 uger efter, at den kompetente forsamling har vedtaget at efterkomme  

 kommunens opfordring til at udarbejde projekt, jf. § 23, stk. 1.
§ 32. I ejendomme opdelt i ejerlejligheder eller ejendomme, der  

 ejes af en privat andelsboligforening hvor der er sket opfordring efter § 23,  

 stk. 1, og hvor enkelte lejligheder er udlejet finder §§ 26 - 30 tilsvarende  

 anvendelse på de udlejede lejligheder.
Der kan dog kun nedlægges kollektivt  

 veto, såfremt et flertal af samtlige beboere skriftligt har fremsat  

 indsigelse mod projektet.
 Stk. 2. § 27 om individuelt veto finder anvendelse på samtlige  

 boliger i ejendommen.
§ 33. Har en ejer ikke fremsendt projekt efter § 23, stk. 1, inden  

 for den frist, kommunalbestyrelsen har fastsat, kan kommunalbestyrelsen give  

 ejeren påbud.
Påbuddet kan kun omfatte foranstaltninger som nævnt i § 28,  

 stk. 2, og skal indeholde en frist for fremsendelse af et projekt til  

 udførelse af foranstaltningerne.
§ 34. Påbud efter §§ 29 og 33 skal meddeles ejeren ved anbefalet  

 brev.
Panthavere, hvis rettigheder fremgår af tingbogen, skal underrettes om  

 påbuddet.
Stk. 2. Lejerne i de pågældende ejendomme skal have samme  

 underretning som ejerne.
Lejerne skal endvidere orienteres om reglerne for at  

 opnå erstatningsboliger og økonomisk støtte til betaling af husleje,  

 boligindskud m.v., hvis et påbud indebærer, at boliger skal fraflyttes.
 Stk. 3. Reglerne i § 26 om indsigelsesret finder tilsvarende  

 anvendelse.
 § 35. Kommunalbestyrelsen fastsætter samtidig med godkendelse af  

 et projekt fremsendt efter § 23 eller efter påbud jf. § 33 en passende frist  

 for at gennemføre foranstaltningerne.
§ 36. Fremsender ejeren ikke et projekt inden for den i medfør af  

 § 33 fastsatte frist, eller gennemfører ejeren ikke foranstaltningerne  

 indenfor den i medfør af § 35 fastsatte frist, kan kommunalbestyrelsen enten 1) lade foranstaltningerne gennemføre for ejerens regning eller 2) forlange, at private tilhørende grunde og bygninger helt eller delvis  

 skal afstås mod erstatning, når det vil være af væsentlig betydning for  

 gennemførelsen af foranstaltningerne.
 Stk. 3. Bestemmelserne i §§ 24-32 finder tilsvarende anvendelse.
Gennemførelse af beslutning om fællesarealer og fællesanlæg for flere  

 ejendomme § 37. Kommunalbestyrelsen skal opfordre ejerne til indenfor en fastsat passende tidsfrist at udarbejde et forslag til gennemførelsesprojekt med de foranstaltninger, som efter kommunalbestyrelsens beslutning skal gennemføres af flere ejere i fællesskab jf. § 10, nr. 4.
 Stk. 2. Kommunalbestyrelsens opfordring skal indeholde oplysninger  

 om reglerne i §§ 38 og 39.
 Stk. 3. Lejerne i de pågældende ejendomme skal have samme  

 underretning som ejerne.
 § 38. Ejerne har pligt til skriftligt at orientere lejerne om  

 indholdet af projektforslaget.
 Stk. 2. Ejerne skal underrette kommunalbestyrelsen om lejernes  

 skriftligt fremsatte indsigelser og ændringsforslag.
 § 39. Lejerne i ejendomme, hvor der er sket opfordring efter § 37,  

 kan indenfor en frist på 6 uger overfor ejerne skriftligt fremsætte  

 indsigelser mod projektforslaget eller dele heraf samt fremkomme med  

 ændringsforslag til projektforslaget.
 § 40. Såfremt ejeren sammen med et forslag til  

 gennemførelsesprojekt fremsender accept fra halvdelen af lejerne, i blandede  

 ejendomme, jf. § 32, halvdelen af beboerne, samt eventuelle skriftlige  

 indsigelser mod projektet, kan kommunalbestyrelsen umiddelbart vedtage  

 forslaget.
§ 41. Hvis ejerne ikke inden den frist, som kommunalbestyrelsen  

 har fastsat for udarbejdelse af gennemførelsesprojekt, jf. § 37, har indsendt  

 dette til kommunalbestyrelsen, udarbejder kommunalbestyrelsen indenfor en  

 passende frist forslaget for ejerens regning.
Det samme gælder, hvis det i  

 beslutningen er bestemt, at foranstaltningerne skal gennemføres af  

 kommunalbestyrelsen.
 Stk. 2. Kommunalbestyrelsen har pligt til skriftligt at orientere  

 ejerne og lejerne i de pågældende ejendomme om indholdet af projektforslaget.
 Stk. 3. Kommunalbestyrelsens orientering skal indeholde oplysning  

 om reglerne i stk. 4 og § 42.
 Stk. 4. Ejerne og lejerne kan indenfor en frist på 6 uger  

 skriftligt fremsætte indsigelser mod projektforslaget eller dele heraf samt  

 fremkomme med ændringsforslag til projektforslaget.
§ 42. Efter udløbet af 6 ugers fristen i §§ 39 og 41 kan  

 kommunalbestyrelsen vedtage forslaget.
Kommunalbestyrelsen fastsætter  

 samtidig hermed en passende frist for gennemførelse af foranstaltningerne.
 Stk. 2. Lejerne i de pågældende ejendomme skal have samme  

 underretning om forslagets vedtagelse og fristen for arbejdernes  

 gennemførelse som ejerne.
 § 43. Såfremt ejerne ikke har udført de vedtagne arbejder indenfor  

 den af kommunalbestyrelsen fastsatte frist, kan kommunalbestyrelsen  

 gennemføre arbejderne for ejerens regning.
 § 44. Et vedtaget gennemførelsesprojekt er bindende for ejere og  

 indehavere af andre rettigheder over ejendommen fra det tidspunkt, de  

 pågældende har fået meddelelse om vedtagelsen, uden hensyn til hvornår retten  

 er stiftet.
§ 45. Når et gennemførelsesprojekt er vedtaget, skal  

 kommunalbestyrelsen pålægge ejendomme, der omfattes af projektet, de som  

 følge heraf nødvendige servitutter om udlæg af fællesarealer og indretning af  

 fællesanlæg for områdets bebyggelse samt om gennemførelsen af den fremtidige  

 vedligeholdelse og drift af de omhandlede fællesanlæg.
Servitutterne er  

 bindende for ejere og indehavere af andre rettigheder over ejendommene, uden  

 hensyn til hvornår retten er stiftet.
Kommunalbestyrelsen lader servitutterne  

 tinglyse på ejendommene.
Stk. 2. Servitutpålæg efter stk. 1 skal meddeles ejerne ved  

 anbefalet brev.
Panthavere, hvis rettigheder fremgår af tingbogen, skal på  

 samme måde underrettes herom.
Meddelelsen til ejerne skal indeholde oplysning  

 om reglerne i § 159, stk. 2, 4 og 5.
 § 46. Kommunalbestyrelsen kan forlange, at private tilhørende  

 bygninger og grunde helt eller delvis skal afstås mod erstatning, når det vil  

 være af væsentlig betydning for udførelsen af de i gennemførelsesprojektet  

 beskrevne arbejder.
 Klage m.v.
§ 47. Boligministeren kan fastsætte nærmere regler om bygningsfornyelsesbeslutningers indhold, tilvejebringelse og gennemførelse samt om ændring af allerede vedtagne beslutninger.
Boligministeren kan endvidere fastsætte nærmere regler om den i § 25 nævnte konsulentbistand.
Boligministeren kan endelig fastsætte regler om indbringelse for byfornyelsesnævnet af kommunalbestyrelsens beslutninger i medfør af dette kapitel og i medfør af regler udfærdiget i henhold til denne bestemmelse.
 § 48. Kommunalbestyrelsens beslutninger efter §§ 9, 11, stk. 5, §§  

 14, 15, 17, 24-29, 31-33, 35, 36, 41, stk. 1, § 42, stk. 1 og § 43, kan af  

 ejeren eller mindst 1/4 af de lejere i ejendommen, der berøres af afgørelsen,  

 indbringes for byfornyelsesnævnet, jf. dog stk. 5.
 Stk. 2. Kommunalbestyrelsens beslutning om gennemførelse af et  

 forbedringsprojekt for en ejendom, som det efter en  

 bygningsfornyelsesbeslutning er nødvendigt at råde over, jf. § 10, nr. 1, kan  

 af mindst 1/4 af de lejere i ejendommen, der berøres af beslutningen,  

 indbringes for byfornyelsesnævnet, jf. dog stk. 5.
 Stk. 3. Kommunalbestyrelsens beslutninger efter § 16, stk. 1, kan  

 af en tidligere beboer, der berøres af afgørelsen, indbringes for  

 byfornyelsesnævnet, jf. dog stk. 5.
 Stk. 4. Kommunalbestyrelsens beslutninger efter § 45 kan af  

 ejendommens ejer indbringes for byfornyelsesnævnet.
Stk. 5. Indbringelse af kommunalbestyrelsens beslutninger efter  

 stk. 1-4 for byfornyelsesnævnet kan kun ske, hvis beslutningen omfatter  

 spørgsmål om forståelse af loven eller af en i medfør af denne fastsat  

 bestemmelse.
Indbringelse kan endvidere tillades, hvis beslutningen efter  

 byfornyelsesnævnets vurdering har almindelig interesse eller videregående  

 betydelige følger for klageren.
 Stk. 6. Kommunalbestyrelsen skal underrette de klageberettigede om  

 de beslutninger, der kan påklages efter stk. 1-5. Underretningen skal  

 indeholde oplysning om klageadgang og klagefrist, jf. § 188, stk. 1.
Kapitel 4 Huslejefastsættelse og offentlig støtte til bygningsfornyelse efter lovens  

 kapitel 3 Fastsættelse af husleje efter bygningsfornyelse § 49. For lejemål forhøjes lejen som følge af  

 ombygningsarbejdernes gennemførelse med et beløb svarende til ydelsen, med fradrag af ydelsesstøtte eller ydelsesbidrag, på de lån, der optages til finansiering af de værdiforøgende forbedringsudgifter, jf. § 59. For beboelseslejemål kan lejen dog ikke overstige en sammenligningsleje svarende til lejen for nye almene familieboliger i området opført med støtte efter lov om almene boliger m.v.
Kommunalbestyrelsen kan for beboelseslejemål fastsætte en lavere maksimal leje, der dog mindst skal udgøre 83 pct. af sammenligningslejen.
Hvis ejendommen skønnes at have særlige kvaliteter, f.eks. med hensyn til beliggenhed, arkitektonisk udtryk eller frednings- eller bevaringsværdi, kan kommunalbestyrelsen med boligministerens tilladelse beslutte, at lejen i beboelseslejemål kan overstige sammenligningslejen.
Stk. 2. For beboelseslejemål i ejendomme, hvor alle  

 beboelseslejemål er uudlejede eller opsagt i forbindelse med gennemførelsen  

 af ombygningsarbejderne, fastsættes lejen til det lejedes værdi, jf. § 47 i  

 lov om leje.
Lejen beregnes dog efter stk. 1, hvis dette medfører en højere  

 leje.
For lejemål, der udelukkende må anvendes til andet end beboelse, finder  

 1. og 2. pkt. tilsvarende anvendelse, såfremt lejemålet er uudlejet eller  

 opsagt i forbindelse med gennemførelsen af ombygningsarbejderne.
Lejen  

 fastsættes på samme måde for beboelse, der etableres ved ombygning af  

 erhvervsarealer eller inddragelse af uudnyttede arealer.
Stk. 3. Efter anmodning fra en lejer, udlejeren eller  

 kommunalbestyrelsen kan huslejenævnet for beboelseslejemål fastsætte en leje,  

 der er lavere end 83 pct. af den i stk. 1 nævnte sammenligningsleje.
Nævnet  

 kan kun fastsætte en lavere leje, hvis det finder, at a) arealudnyttelsen i den enkelte bolig er af en sådan karakter set i  

 forhold til nyopførte almene familieboliger i området, at dette alene kan  

 betinge en lavere leje end den, der kan kræves efter stk. 1-2, b) de nære opholdsarealer efter beslutningens gennemførelse er af en sådan  

 karakter, at dette alene kan betinge en lavere leje end den, der kan kræves  

 efter stk. 1-2, eller c) den enkelte bolig er belastet af fugt-, lugt-, støj- eller andre  

 miljømæssige gener, herunder manglende lys, luft eller isolering, i et sådant  

 omfang, at dette alene kan betinge en lavere leje end den, der kan kræves  

 efter stk. 1-2.
 Stk. 4. Den enkelte beboelseslejer og udlejeren kan senest 6 uger  

 efter, at meddelelse om kommunalbestyrelsens godkendelse af lejen er kommet  

 frem til vedkommende, anmode nævnet om at fastsætte en lavere leje i henhold  

 til stk. 3. Kommunalbestyrelsen kan senest 6 uger efter, at udlejeren har  

 fremsendt regnskab over de støtteberettigede ombygningsudgifter, anmode  

 nævnet om at fastsætte en lavere leje i henhold til stk. 3.
Stk. 5. Kommunalbestyrelsen tinglyser en deklaration på ejendommen  

 om, at lejen i beboelseslejemål i private udlejningsejendomme skal fastsættes  

 efter denne lov, så længe der ydes eller kunne være ydet offentlig støtte til  

 lån optaget til finansiering af byfornyelsesarbejderne.
Deklarationen skal  

 respekteres af ejere og indehavere af andre rettigheder over ejendommen uden  

 hensyn til, hvornår retten er stiftet.
 Stk. 6. Såfremt ejeren ikke ønsker at modtage ydelsesstøtte eller  

 ydelsesbidrag, beregnes lejen, som om nominallån er optaget og ydelsesbidrag  

 ydet.
 Stk. 7. Boligministeren fastsætter standardsatser for den i stk. 1  

 nævnte sammenligningsleje for nærmere bestemte geografiske områder.
§ 50. Krav om lejeforhøjelse som følge af ombygningsarbejdernes  

 gennemførelse skal fremsættes samtidigt over for de lejere, hvis leje ønskes  

 forhøjet.
Kravet skal være skriftligt.
Det skal indeholde oplysning om  

 lejeforhøjelsens størrelse og dens beregning.
Med kravet skal endvidere for  

 beboelseslejemål medsendes et specificeret regnskab for ejendommens  

 vedligeholdelseskonto, jf. § 20 i lov om midlertidig regulering af  

 boligforholdene, for tiden fra det senest udsendte regnskab og til et  

 tidspunkt, der ligger højest 3 måneder før varslingstidspunktet.
Kravet skal  

 indeholde oplysning om, at lejefastsættelsen skal godkendes af  

 kommunalbestyrelsen, og om lejernes adgang til at gøre indsigelse efter stk.  

 6-8 samt § 49, stk. 3. Indeholder kravet ikke disse oplysninger, er det  

 ugyldigt.
Stk. 2. Udlejeren kan kræve en foreløbig lejeforhøjelse på  

 grundlag af et overslag over udgifterne.
Kravet skal indeholde oplysning om,  

 at lejen vil blive reguleret efter det godkendte byggeregnskab, når det  

 foreligger.
Stk. 3. Den endelige lejeforhøjelse skal godkendes af  

 kommunalbestyrelsen.
Når godkendelsen foreligger, skal udlejeren fremsende  

 denne til lejerne.
Stk. 4. Lejeforhøjelsen har, medmindre parterne træffer anden  

 aftale, virkning fra den 1. i den måned, der indtræder 3 måneder efter  

 kravets fremsættelse.
Lejeforhøjelsen kan dog tidligst få virkning fra det  

 tidspunkt, hvor ombygningsarbejderne er gennemført.
 Stk. 5. Når lejen er godkendt af kommunalbestyrelsen, kan kravet  

 om lejeforhøjelse og lejefastsættelsen kun indbringes for anden administrativ  

 myndighed efter stk. 6-8 samt § 49, stk. 3.
 Stk. 6. Kommunalbestyrelsens godkendelse af størrelsen af den del  

 af de støtteberettigede udgifter, der anses for værdiforøgende  

 forbedringsudgifter, jf. § 59, kan af enhver beboelseslejer indbringes for  

 huslejenævnet.
Stk. 7. Såfremt en beboelseslejer på grundlag af en syns- og  

 skønsrapport kan godtgøre, at der er væsentlig forskel mellem det projekt,  

 der har dannet grundlag for udbuddet af ombygningsarbejderne, og de  

 gennemførte arbejder, kan lejeren anmode huslejenævnet om at tage stilling  

 til, om der foreligger en sådan forskel, at det skal pålægges  

 kommunalbestyrelsen at foretage en fornyet vurdering af, i hvilket omfang de  

 gennemførte ombygningsarbejder kan danne grundlag for en lejeforhøjelse.  

Stk. 8. Ved meddelelsen af tilsagn om offentlig støtte i forbindelse  

 med godkendelsen af resultatet af udbuddet af ombygningsarbejderne fastsætter  

 kommunalbestyrelsen en forventet lejeforhøjelse for det enkelte lejemål som  

 følge af arbejdernes gennemførelse.
Overstiger den endeligt godkendte  

 lejeforhøjelse efter § 49, stk. 1, den forventede lejeforhøjelse, kan den  

 enkelte beboelseslejer indbringe den endelige lejeforhøjelse for  

 huslejenævnet.
Nævnet kan ikke fastsætte en lejeforhøjelse, der er lavere end  

 den forventede lejeforhøjelse.
 Stk. 9. Indbringelse af lejeforhøjelsen efter stk. 6-8 skal ske  

 senest 6 uger efter, at det endelige krav om lejeforhøjelse er modtaget.
 Stk. 10. Boligministeren fastsætter nærmere regler om nævnets  

 adgang til at nedsætte lejeforhøjelsen efter stk. 7 og 8.
 § 51. Ved senere forhøjelser af lejen fastsættes lejen for  

 lejemål, der helt eller delvis anvendes til beboelse, efter principperne i  

 kapitel II, bortset fra § 15 a, i lov om midlertidig regulering af  

 boligforholdene.
 Stk. 2. Ved vurderingen af det lejedes værdi og lejen ses der bort  

 fra arbejder gennemført efter kapitel 3 og lejeforhøjelser efter § 49.
 Stk. 3. Lejen kan forhøjes som følge af reguleringen af  

 grundydelsen efter §§ 63 og 64. Lejeforhøjelsen fordeles efter reglerne i §  

 50 i lov om leje.
 Stk. 4. Såfremt ydelsesstøtte og ydelsesbidrag helt eller delvis  

 bringes til ophør efter § 71, kan stigningen i lejernes betaling efter  

 boligministerens nærmere bestemmelse udlignes på lejlighederne og lokalerne  

 efter reglerne i § 50 i lov om leje.
 Stk. 5. Stk 1 og 2 finder ikke anvendelse på lejemål, der ved  

 lejeaftalens indgåelse var omfattet af lov om almene boliger m.v., den  

 tidligere lov om boligbyggeri eller den tidligere lov om boliger for ældre og  

 personer med handicap.
§ 52. Krav om senere lejeforhøjelser skal fremsættes samtidigt  

 over for de lejere, hvis leje ønskes forhøjet.
Kravet skal være skriftligt.  

 Det skal indeholde oplysning om lejeforhøjelsens størrelse og dens beregning.  

 Med kravet skal endvidere for beboelseslejemål medsendes et specificeret  

 regnskab for ejendommens vedligeholdelseskonto, jf. § 20 i lov om midlertidig  

 regulering af boligforholdene, for tiden fra det senest udsendte regnskab og  

 til et tidspunkt, der ligger højest 3 måneder før varslingstidspunktet.  

 Kravet skal indeholde oplysning om lejernes adgang til at gøre indsigelse  

 efter stk. 3. Indeholder kravet ikke disse oplysninger, er det ugyldigt.
 Stk. 2. Lejeforhøjelsen har, medmindre parterne træffer anden  

 aftale, virkning fra den 1. i den måned, der indtræder 3 måneder efter  

 kravets fremsættelse.
 Stk. 3. Lejeforhøjelsen kan af enhver af de berørte  

 beboelseslejere samt af kommunalbestyrelsen indbringes for huslejenævnet.  

 Indbringelsen skal ske senest 6 uger efter, at kravet om lejeforhøjelse er  

 modtaget.
 § 53. I kommuner, hvor der ikke er nedsat huslejenævn, indbringes  

 spørgsmål, der efter §§ 49-52 kan indbringes for huslejenævnet, for  

 byfornyelsesnævnet.
 § 54. Tilbagebetaling til lejerne af for meget erlagt leje  

 forrentes fra betalingstidspunktet med den rente, der er fastsat efter § 5,  

 stk. 1 og 2, i lov om renter ved forsinket betaling mv.
 § 55. For private andelsboliger fastsættes forhøjelsen af  

 boligafgiften som følge af ombygningsarbejdernes gennemførelse efter reglerne  

 i § 49, stk. 1-3.
Offentlig støtte til bygningsfornyelse § 56. Kommunalbestyrelsen kan give tilsagn om ydelsesstøtte og ydelsesbidrag til finansiering af udgifter til ombygning, nybyggeri og nedrivning, der iværksættes efter kapitel 3, samt arbejder, der udføres efter påbud i henhold til § 166, stk. 2, inden for en investeringsramme, der fastsættes af boligministeren, jf. § 91. Dette gælder også ejendomme, der ejes af kommunen.
 Stk. 2. Kommunalbestyrelsen kan kun meddele påbud efter kapitel 3,  

 hvis den samtidig giver tilsagn om støtte til de hermed forbundne udgifter.
 Stk. 3. Kommunalbestyrelsen kan uden for den i stk. 1 nævnte ramme  

 lade en beslutning efter § 9 træde i kraft, såfremt den påtager sig at yde  

 den i § 88 nævnte støtte og den i § 66 nævnte garanti.
Stk. 4. Kommunalbestyrelsen kan uden for den i stk. 1 nævnte ramme  

 lade en beslutning efter § 9 træde i kraft for ejendomme, der ejes af en  

 realrenteafgiftspligtig institution.
Det er en betingelse, at ejeren giver  

 afkald på offentlig støtte efter dette kapitel.
Hvis ejendommen efter  

 beslutningen skal ombygges, er det endvidere en betingelse, at de godkendte  

 ombygningsudgifter udgør mindst 100 pct. af ejendommens værdi før  

 bygningsfornyelsens gennemførelse.
 Stk. 5. Det er et vilkår for udbetaling af støtte, at arbejderne  

 først påbegyndes, når kommunalbestyrelsen har givet tilladelse hertil.
§ 57. Inden kommunalbestyrelsen giver tilsagn om støtte til  

 finansiering af udgifter til ombygning efter § 56, stk. 1, skal den optage  

 forhandling med ejeren af ejendommen med henblik på at aftale, at ejeren  

 giver afkald på støtte til en del af ombygningsudgifterne.
Hvis ejeren af  

 ejendommen er en almen boligorganisation, skal kommunalbestyrelsen tillige  

 optage forhandling med Landsbyggefonden.
Stk. 2. Hvis der indgås en aftale efter stk. 1, beregnes lejen som  

 om fuld støtte efter dette kapitel er ydet.
Reglen i § 50, stk 3, om  

 kommunalbestyrelsens godkendelse af lejen finder tilsvarende anvendelse.
 Stk. 3. Der kan ikke ydes støtte efter reglerne om aftalt  

 boligforbedring, jf. kapitel 5, til istandsættelses- eller  

 forbedringsarbejder omfattet af en beslutning om bygningsfornyelse, hvori  

 indgår en aftale om afkald på støtte, jf. stk 1.
§ 58. De støtteberettigede udgifter udgør de godkendte  

 ombygningsudgifter med fradrag af 1) støtte efter anden lovgivning, 2) indestående på udvendige vedligeholdelseskonti, jf. lov om midlertidig  

 regulering af boligforholdene, samt indestående på konto for forbedringer,  

 jf. lov om leje, i det omfang beløb fra de pågældende konti kan anvendes til  

 dækning af udgifterne, 3) indestående på indvendige vedligeholdelseskonti, jf. lov om leje, i det  

 omfang der somled i forbedringen gennemføres hvidtning, maling og  

 tapetsering, samt 4) for indkomstskattepligtige ejere en andel af de godkendte udgifter til  

 byggelånsrenter, der vedrører midlertidig finansiering af udgifter til  

 ombygningstab.
Andelen udgør 34 pct. for indkomstskattepligtige selskaber  

 m.v. og 44 pct. for indkomstskattepligtige personer.
 § 59. De støtteberettigede udgifter opdeles i værdiforøgende  

 forbedringsudgifter og ombygningstab.
Stk. 2. For udlejningsejendomme og private andelsboligforeninger  

 udgør de værdiforøgende forbedringsudgifter den del af de støtteberettigede  

 udgifter, der kan danne grundlag for en forbedringsforhøjelse, jf. § 58 i lov  

 om leje.
De forbedringsudgifter, der efter §§ 49 og 50 ikke kan betinge en  

 forhøjelse af lejen eller boligafgiften, indgår dog ikke.
Ombygningstabet  

 udgøres af de resterende støtteberettigede udgifter.
Bidrag til  

 byggeskadefonden, jf. § 177, indgår i ombygningstabet.
 Stk. 3. For lejemål, hvor lejeforhøjelsen efter § 49, stk. 2,  

 fastsættes til det lejedes værdi, udgør de værdiforøgende forbedringsudgifter  

 den del af de støtteberettigede udgifter, der kan betinge en forhøjelse af  

 lejen.
Stk. 4. For ejerboliger udgøres de værdiforøgende  

 forbedringsudgifter af de støtteberettigede udgifter, der medfører en  

 forøgelse af ejendommens handelsværdi.
Ombygningstabet udgøres af de  

 resterende støtteberettigede udgifter.
 § 60. Som led i udmålingen af den offentlige støtte til  

 udlejningsboliger og private andelsboliger, skal kommunalbestyrelsen efter  

 stk. 2-3 foretage en vurdering af den leje eller boligafgift, der betales før  

 ombygningsarbejdernes iværksættelse.
Stk. 2. For private udlejningsboliger skal kommunalbestyrelsen,  

 såfremt lejen efter kommunalbestyrelsens skøn overstiger det lejedes værdi,  

 indbringe lejeforhøjelser, som er gennemført indtil 3 år før bekendtgørelsen  

 af beslutning efter § 12, stk. 1, for huslejenævn henholdsvis boligret med  

 krav om nedsættelse af lejen til det lejedes værdi.
Dette gælder ligeledes,  

 hvis kommunalbestyrelsen skønner, at lejen ved genudlejning, der er foretaget  

 inden for samme periode, overstiger det lejedes værdi.
 Stk. 3. For private andelsboliger skal kommunalbestyrelsen bortse  

 fra boligafgiftsforhøjelser, som er gennemført indtil 3 år før  

 bekendtgørelsen af beslutning efter § 12, stk. 1, og som efter  

 kommunalbestyrelsens skøn medfører, at boligafgiften overstiger lejen for  

 tilsvarende hus eller husrum.
 § 61. De værdiforøgende forbedringsudgifter finansieres efter  

 ejerens valg med indekslån (IS35) eller 30 årige nominallån.
 Stk. 2. Til ejendomme, der på tilsagnstidspunktet er  

 udlejningsejendomme eller tilhører private andelsboligforeninger, kan  

 kommunalbestyrelsen give tilsagn om ydelsesstøtte eller ydelsesbidrag.
 Stk. 3. Til ejendomme, der på tilsagnstidspunktet er ejerboliger,  

 kan kommunalbestyrelsen give tilsagn om ydelsesstøtte.
 § 62. Ombygningstabet finansieres med et særskilt indekslån  

 (IS35). Kommunalbestyrelsen kan give tilsagn om ydelsesstøtte.
 Stk. 2. Udgifter til nedrivning finansieres med et særskilt  

 indekslån (IS35). Kommunalbestyrelsen kan give tilsagn om ydelsesstøtte.
§ 63. Ydelsesstøtte til det indekslån, der finansierer de  

 værdiforøgende forbedringsudgifter, jf. § 61, udgør et beløb, der svarer til  

 den del af ydelsen på lånet, som overstiger en grundydelse.
Grundydelsen  

 beregnes første gang ved lånets 2. terminsbetaling og udgør 2,4 pct. pr.  

 termin af den regulerede bogførte hovedstol.
 Stk. 2. Ydelsesstøtten aftrappes ved, at grundydelsen reguleres  

 som afdraget på indekslån, type IS, jf. realkreditloven.
 Stk. 3. Ydelsesstøtte til de indekslån, der finansierer udgifter  

 til ombygningtab og nedrivning, jf. § 62, udgør et beløb, der svarer til den  

 samlede ydelse på lånene.
 Stk. 4. Ydelsesstøtte ydes med virkning fra optagelsen af  

 indekslånet, der skal optages snarest muligt efter ombygningsarbejdernes  

 afslutning, og udbetales bagud i tilknytning til de fastsatte terminer.  

 Udbetalingen sker til det långivende realkreditinstitut på grundlag af en  

 specificeret opgørelse fra instituttet.
 § 64. Ydelsesbidraget udgør et beløb, der svarer til den del af  

 ydelsen på optagne nominallån, der overstiger en grundydelse på 5 pct. pr. år  

 af det kontante låneprovenu.
 Stk. 2. Ydelsesbidraget aftrappes ved, at grundydelsen med  

 virkning fra nominallånets udbetaling reguleres to gange årligt efter samme  

 regler som afdraget på indekslån, type IS, jf. realkreditloven.
 Stk. 3. Ydelsesbidraget ydes med virkning fra optagelsen af  

 nominallånet, der skal optages snarest muligt efter ombygningsarbejdernes  

 afslutning, og udbetales bagud i tilknytning til de fastsatte terminer.  

 Udbetalingen sker til det långivende realkreditinstitut på grundlag af en  

 specificeret opgørelse fra instituttet.
 § 65. Kommunalbestyrelsen kan yde garanti til byggelån til  

 finansiering af de støtteberettigede udgifter, samt for lån til endelig  

 finansiering af værdiforøgende forbedringsudgifter, jf. § 61.
 Stk. 2. Garantien kan ydes i det omfang, finansieringen ikke kan  

 gennemføres, medmindre der stilles særlig sikkerhed for långivningen.
 Stk. 3. Såfremt en privat udlejningsejendom er ejet af et  

 aktieselskab, et anpartsselskab eller lignende, kan kommunalbestyrelsen som  

 betingelse for at yde garanti stille krav om, at selskabets hovedaktionær  

 eller andre personer, der har en bestemmende indflydelse på selskabet, hæfter  

 personligt for lån til finansiering af de værdiforøgende forbedringsudgifter.
 Stk. 4. Inden der meddeles en ejer tilsagn om offentlig støtte,  

 skal kommunalbestyrelsen med henblik på at sikre den bedst mulige  

 prioritetsstilling for de lån, hvortil der ydes kommunal garanti, tage  

 stilling til, i hvilket omfang det kan accepteres, at disse lån skal  

 respektere foranstående lån med pant i ejendommen.
 Stk. 5. Boligministeren fastsætter nærmere regler om  

 kommunalbestyrelsens ydelse af garanti, herunder om størrelsen af garantien.
 § 66. Staten yder garanti for lån til endelig finansiering af  

 ombygningstab og nedrivningsudgifter, jf. § 62.
 § 67. Til ejendomme, hvor ejeren på tilsagnstidspunktet selv  

 anvender mindst 80 pct. af bruttoetagearealet til erhvervsformål, ydes  

 støtten efter reglerne for ejerboliger.
 Stk. 2. Til ejendomme, der ejes af et boligaktie- eller  

 boliganpartsselskab, jf. kapitel III i lov om andelsboligforeninger og andre  

 boligfællesskaber, ydes støtten efter reglerne for ejendomme, der ejes af  

 private andelsboligforeninger.
 Stk. 3. Til ejendomme, der ejes af et boligfællesskab omfattet af  

 kapitel IV eller IV A i lov om andelsboligforeninger og andre  

 boligfællesskaber, ydes støtten efter reglerne for ejerboliger.
 § 68. Er en ejendom på tilsagnstidspunktet opdelt i  

 ejerlejligheder, ydes støtten efter reglerne for ejerboliger til de  

 ejerlejligheder,a) som bebos af ejeren,b) som er overdraget enkeltvis og er  

 udlejet tidsbegrænset, ellerc) som er overdraget enkeltvis og omfattet af  

 opsigelsesbestemmelsen i § 83, litra a, i lov om leje, jf. samme lovs § 84.
 Stk. 2. Til andre ejerlejligheder ydes støtten efter reglerne for  

 udlejningsejendomme.
 Stk. 3. Ved enkeltvis salg af de i stk. 2 nævnte ejerlejligheder  

 bortfalder støtten, herunder eventuel garanti for lån efter §§ 65 og 66. Er  

 lejligheden udlejet på salgstidspunktet, kan lejen ikke forhøjes som følge af  

 støttens bortfald.
 § 69. For enfamiliehuse, som på tilsagnstidspunktet er udlejede,  

 ydes støtten efter reglerne for udlejningsejendomme.
 Stk. 2. For tofamiliehuse, hvor ejeren på tilsagnspunktet bebor  

 den ene lejlighed, ydes støtten efter reglerne for udlejningsejendomme.
 § 70. Ved afhændelse af en ejerbolig ophører udbetaling af  

 ydelsesstøtte efter § 63, stk. 1-2.
 Stk. 2. Ved afhændelse af et tofamiliehus, hvor ejeren på  

 tilsagnspunktet beboede den ene lejlighed, ophører udbetaling af  

 ydelsesstøtte efter § 63, stk. 1-2, til den del af ejendommen, som ejeren har  

 beboet.
 Stk. 3. Overdragelse eller overgang til medejer, ægtefælle,  

 registreret partner, livsarvinger eller samlever af samme eller modsat køn,  

 hvormed der i de seneste 2 år har været etableret et ægteskabslignende  

 forhold med fælles folkeregisteradresse, betragtes ikke som afhændelse.
 Stk. 4. Såfremt en senere ejer af ejendomme som nævnt i § 69 selv  

 helt eller delvis tager det udlejede i brug, ophører udbetaling af  

 ydelsesstøtte efter § 63, stk. 1-2, til den ibrugtagne del.
 § 71. Boligministeren kan helt eller delvis bringe udbetaling af  

 ydelsesstøtte og ydelsesbidrag til lån optaget til finansiering af de  

 værdiforøgende forbedringsudgifter, jf. § 61, til ophør, såfremt ejendommens  

 økonomi forbedres.
 Stk. 2. Boligministeren kan helt eller delvis bringe udbetaling af  

 ydelsesstøtte til den del af ydelsen, som ikke vedrører betaling af afdrag,  

 på indekslån optaget til finansiering af ombygningstab, jf. § 62, stk. 1, til  

 ophør, såfremt ejendommens økonomi forbedres.
 § 72. Ydelsesbidrag kan videreføres ved omprioritering.
 Stk. 2. Videreførelse af ydelsesbidraget forudsætter, at  

 låntageren ikke opnår et kontantprovenu ved omprioriteringen, samt at  

 restløbetiden ikke forkortes.
Stk. 3. Efter omprioriteringen beregnes ydelsesbidraget på  

 grundlag af ydelsen på det nye lån.
Ved beregningen kan dog ikke anvendes en  

 højere ydelse end ydelsen på det indfriede lån.
Ydelsesbidraget ophører  

 senest på det tidspunkt, hvor det indfriede lån ville være afviklet.
Stk. 4. Efter omprioriteringen overføres den kommunale garanti til  

 det nye lån.
For det nye lån ydes samme procentvise kommunale garanti som for  

 det indfriede lån.
Garantien kan dog ikke forlænges ud over restløbetiden for  

 det indfriede lån.
 Stk. 5. Lejeforhøjelsen i private udlejningsejendomme for  

 værdiforøgende forbedringsudgifter, der er finansieret med nominallån med  

 ydelsesbidrag, kan efter ydelsesbidragets ophør ikke overstige ydelsen på det  

 nye lån.
 § 73. For lokaler, som er omfattet af en byfornyelsesbeslutning,  

 og som anvendes til eller er egnede til anvendelse for erhvervsvirksomheder,  

 kan kommunalbestyrelsen med henblik på at tilgodese bydelens forsyning med  

 servicefunktioner, fastsætte en leje, der muliggør en sådan anvendelse.  

 Kommunalbestyrelsen foretager anvisning af sådanne ledige lokaler.
 Stk. 2. For den del af lokalernes værdi, som, med tillæg af  

 eventuelle udgifter til forbedringsarbejder på ejendommene og indretningen af  

 lokalerne til formålet, ikke forrentes og afdrages gennem den i stk. 1  

 fastsatte leje med tillæg af ydelsesstøtte eller ydelsesbidrag, ydes  

 erstatning, jf. § 159, stk. 3.
 Stk. 3. I det omfang forudsætningen for udbetaling af erstatning  

 efter stk. 2 senere ændres, f.eks hvis lokalerne frigives til andet formål,  

 kan kommunalbestyrelsen, når betingelserne i § 71 er opfyldt, forlange, at  

 erstatningen tilbagebetales helt eller delvis med et tillæg, der svarer til  

 ejendomsprisudviklingen i det forløbne tidsrum.
 Stk. 4. Regulering af den fastsatte begyndelsesleje sker som  

 anført i § 51, stk. 1-3.
 Stk. 5. Kommunalbestyrelsen tinglyser deklaration om  

 bestemmelserne i stk. 3 og 4 på ejendommen.
 § 74. Kommunalbestyrelsen skal godkende ejerens regnskab over de  

 støtteberettigede ombygningsudgifter senest 6 måneder efter, at ejeren har  

 afleveret fyldestgørende oplysninger, som muliggør godkendelsen.
§ 75. Såfremt kommunalbestyrelsen ikke har godkendt  

 byggeregnskabet inden for den i § 74 nævnte frist, yder kommunalbestyrelsen  

 efter de almindelige erstatningsregler ejeren erstatning for det derved  

 påførte tab.
Kommunalbestyrelsens udgifter hertil refunderes ikke af staten.
 § 76. Boligministeren kan fastsætte nærmere bestemmelser for  

 kommunalbestyrelsens ydelse af støtte og beføjelser efter reglerne i §§  

 49-75.
 § 77. Kommunalbestyrelsens beslutninger efter §§ 49, 56, stk. 2 og  

 5, 58-59, 60, stk. 3, 68-70 og 73, stk. 1, kan af ejeren indbringes for  

 byfornyelsesnævnet, jf. dog stk. 2.
Stk. 2. Indbringelse af kommunalbestyrelsens beslutninger efter  

 stk. 1 for byfornyelsesnævnet kan kun ske, hvis beslutningen omfatter  

 spørgsmål om forståelse af loven eller en i medfør af denne fastsat  

 bestemmelse.
Indbringelse kan endvidere tillades, hvis beslutningen efter  

 byfornyelsesnævnets vurdering har almindelig interesse eller videregående  

 betydelige følger for klageren.
Nybyggeri § 78. For nybyggeri, der opføres i henhold til § 9, stk 1, nr. 9, gælder reglerne om huslejefastsættelse, offentlig støtte og forhandlet finansiering i §§ 49-77 med de i §§ 79-86 anførte afvigelser.
 § 79. Nybyggeri kan opføres af almene boligorganisationer.
Stk. 2. Nybyggeri kan også opføres af private bygherrer, herunder  

 realrenteafgiftspligtige institutioner.
Det er en betingelse, at nybyggeriet  

 opføres med henblik på udlejning.
Stk. 3. Nybyggeri kan endvidere opføres af og med henblik på  

 overdragelse til private andelsboligforeninger.
Bestemmelserne i § 63, stk.  

 5-7, og § 63 a, stk. 5, 1. pkt., i lov om boligbyggeri, samt bestemmelserne  

 om byggeriets udformning og kvalitet i § 65, stk. 1, i samme lov finder  

 tilsvarende anvendelse.
 § 80. Boligministeren fastsætter en vejledende udgiftsramme for  

 anskaffelsessummen for nybyggeri.
 Stk. 2. For nybyggeri, der opføres af almene boligorganisationer,  

 kan kommunalbestyrelsen godkende en anskaffelsessum, der ligger ud over den  

 vejledende udgiftsramme.
Stk. 3. For nybyggeri, der opføres af private bygherrer med  

 henblik på udlejning, kan der ikke godkendes en anskaffelsessum, der  

 overstiger den vejledende udgiftsramme.
Hvis anskaffelsessummen overstiger  

 den vejledende udgiftsramme, kan den overskydende del ikke indgå ved  

 beregning af leje og støtte.
 Stk. 4. For nybyggeri, der opføres af eller med henblik på  

 overdragelse til private andelsboligforeninger, kan kommunalbestyrelsen  

 godkende en anskaffelsessum, der ligger ud over den vejledende udgiftsramme.
§ 81. Ved den første lejefastsættelse fastsættes lejen,  

 henholdsvis boligafgiften, til et beløb svarende til ydelsen på de lån, der  

 er optaget til finansiering af den godkendte anskaffelsessum, med fradrag af  

 ydelsesstøtte og ydelsesbidrag og tillæg af et beløb til dækning af  

 nødvendige driftsudgifter.
For nybyggeri, der opføres af private bygherrer  

 med henblik på udlejning, kan det i § 83, stk. 2, nævnte afkast af  

 egenkapitalen med fradrag af ydelsesstøtten hertil, endvidere indregnes i  

 lejen.
 Stk. 2. For nybyggeri, der opføres af almene boligorganisationer,  

 fastsættes beløbet til dækning af nødvendige driftsudgifter efter reglerne i  

 lov om almene boliger m.v.
 Stk. 3. For nybyggeri, der opføres af private bygherrer med  

 henblik på udlejning, fastsættes beløbet til dækning af nødvendige  

 driftsudgifter efter reglerne i § 8 i lov om midlertidig regulering af  

 boligforholdene.
 Stk. 4. For nybyggeri, der opføres af eller med henblik på  

 overdragelse til private andelsboligforeninger, fastsættes beløbet til  

 dækning af nødvendige driftsudgifter efter reglerne i § 8 i lov om  

 midlertidig regulering af boligforholdene.
 Stk. 5. Såfremt lejen henholdsvis boligafgiften beregnet efter  

 stk. 1-4 overstiger den i § 49, stk. 1, 2. pkt., nævnte sammenligningsleje,  

 fastsættes lejen eller boligafgiften til sammenligningslejen.
 § 82. For nybyggeri, der opføres af almene boligorganisationer,  

 finansieres 2 pct. af den godkendte anskaffelsessum med beboerindskud.
 Stk. 2. For nybyggeri, der opføres af private bygherrer med  

 henblik på udlejning, finansieres 2 pct. af den godkendte anskaffelsessum med  

 egenkapital.
 Stk. 3. For nybyggeri, der opføres af eller med henblik på  

 overdragelse til private andelsboligforeninger, finansieres 20 pct. af den  

 godkendte anskaffelsessum af andelshavernes indskud.
 Stk. 4. De i stk. 1-3 nævnte beløb kan ikke indgå ved beregning af  

 leje, henholdsvis boligafgift, og støtte.
 § 83. Private bygherrer skal, udover den i § 82, stk. 2, nævnte  

 egenkapital, finansiere 18 pct. af den godkendte anskaffelsessum med  

 egenkapital.
 Stk. 2. Af den i stk. 1 nævnte egenkapital kan bygherren kræve et  

 afkast svarende til ydelsen på et indekslån (IS35). Der kan ydes støtte til  

 afkastet i form af ydelsesstøtte beregnet efter reglerne for det indekslån,  

 der finansierer de værdiforøgende forbedringsudgifter, jf. § 63.
 § 84. Den del af den godkendte anskaffelsessum, der efter § 81  

 ikke kan indgå i beregningsgrundlaget for lejen, og som ikke er omfattet af §  

 82, betegnes som nybygningstab.
 Stk. 2. Nybygningstab finansieres og støttes på samme måde som  

 ombygningstab, jf. § 62, stk. 1, § 63, stk. 3, § 66 og § 71, stk. 2.
 § 85. Til realrenteafgiftspligtige institutioner, der finansierer  

 anskaffelsessummen med egne midler, kan der ydes ydelsesstøtte.  

 Ydelsesstøtten beregnes som om anskaffelsessummen var finansieret med  

 indekslån, jf. § 63.
 Stk. 2. Der kan ikke ydes ydelsesbidrag til nybyggeri, der opføres  

 af realrenteafgiftspligtige institutioner, såfremt ejendommen opnår  

 fritagelse for realrenteafgift.
 Stk. 3. Der kan ikke ydes støtte til nybygningstab til nybyggeri,  

 der opføres af realrenteafgiftspligtige institutioner, såfremt ejendommen  

 opnår fritagelse for realrenteafgift.
§ 86. Støtte, herunder garanti, efter §§ 78-85 bortfalder, hvis 1) en udlejningsejendom overgår til anden benyttelse end udlejning, 2) en ejendom overgår til anden benyttelse end beboelse, 3) en privat andelsboligforening opløses, eller 4) en ejendom opdeles i ejerlejligheder.
 Stk. 2. Ved delvis overgang til anden benyttelse, bortfalder en  

 forholdsmæssig andel af støtten.
Støttens fordeling mellem stat og kommune § 87. Kommunen afholder følgende udgifter:
 1) Erstatning efter kapitel 3, 7, 8 og 9.
 2) Udgifter til ekspropriation, jf. kapitel 8.
 3) Udgifter til etablering af fælles friarealer, jf. kapitel 3.
 4) Udgifter til tilvejebringelse af erstatningsboliger, herunder til  

 betaling af boligudgiften i midlertidige erstatningsboliger, jf. kapitel 7.
 5) Udgifter til dækning af antagne rådgiveres informations- og  

 administrationsudgifter, i det omfang de varetager opgaver for  

 kommunalbestyrelsen, jf. kapitel 13.
 6) Særlige udgifter til orientering og beboermedvirken, jf. kapitel 3.
 7) Udgifter til konsulentbistand efter § 25.
 8) Godtgørelse af flytteudgifter efter § 149.
 9) Godtgørelse efter § 150.
 10) Godtgørelse til erhvervslejere efter §§ 151, 152 og 153.
 11) Kondemneringstilskud efter §§ 161 og 169.
 12) Udgifter til andre foranstaltninger, som kommunalbestyrelsen forlanger  

 eller giver påbud om, jf. dette kapitel.
 Stk. 2. Ved opgørelsen af kommunens udgifter efter stk. 1 fragår  

 værdien af overtagne ejendomme og alle indtægter, der indvindes i forbindelse  

 med byfornyelsesforanstaltninger.
 Stk. 3. Kommunen afholder endvidere udgifter til tilskud til  

 erhvervslejere efter § 154.
 Stk. 4. Kommunen refunderer staten 50 pct. af udgiften til  

 ydelsesstøtte til indekslån optaget til finansiering af ombygningstab og  

 nedrivningudgifter, jf. § 62.
 Stk. 5. Kommunen refunderer 50 pct. af statens tab på garantier  

 efter § 66.
 § 88. Udgifter til ydelsesstøtte og ydelsesbidrag afholdes af  

 staten.
 Stk. 2. Staten refunderer 50 pct. af de udgifter, som kommunen har  

 afholdt efter § 87, stk. 1 og 2.
 Stk. 3. Staten refunderer ligeledes 50 pct. af de udgifter, som  

 kommunen har afholdt efter § 87, stk. 3.
 Stk. 4. Staten refunderer endvidere som regarant kommunen 75 pct.  

 af kommunens tab på garantier efter § 65.
 Stk. 5. Boligministeren kan fastsætte nærmere regler om, i hvilket  

 omfang udgifter til etablering af friarealer, orientering og beboermedvirken,  

 samt konsulentbistand kan refunderes, jf. § 85, stk. 1, nr. 3, 6 og 7.
§ 89. Ved kommunalbestyrelsens beslutninger efter § 56, stk. 3,  

 afholdes de i § 87-88 nævnte udgifter endeligt af kommunen.
Endvidere afgives  

 garanti efter § 66 af kommunalbestyrelsen.
Stk. 2. Godkender kommunalbestyrelsen for nybyggeri, der opføres  

 af en almen boligorganisation eller en privat andelsboligforening, en  

 anskaffelsessum for nybyggeri, der ligger ud over den vejledende  

 udgiftsramme, jf. § 80, afholder kommunen hele den offentlige støtte til  

 denne del af anskaffelsessummen.
Endvidere afgives garanti efter § 66 til  

 denne del af anskaffelsessummen af kommunalbestyrelsen.
Investeringsramme og forsøg § 90. Inden for en investeringsramme, der fastsættes på de årlige finanslove, kan boligministeren 1) bevilge kommunalbestyrelsen refusion af udgifter til  

 byfornyelsesformål, jf. § 88, stk. 2, 2) bemyndige kommunalbestyrelsen til at give tilsagn om ydelsesstøtte og  

 ydelsesbidrag til ombygningsarbejder og nybyggeri omfattet af en beslutning  

 efter kapitel 3 eller 9, samt 3) bemyndige kommunalbestyrelsen til at stille offentlige midler til  

 rådighed for bygningsforbedringsudvalg, jf. kapitel 6.
 Stk. 2. Uudnyttet investeringsramme ved udgangen af et finansår  

 overføres til næste finansår.
 § 91. Ved begyndelsen af hvert år meddeler boligministeren de  

 enkelte kommunalbestyrelser en vejledende investeringsramme, inden for  

 hvilken kommunalbestyrelsen kan påregne at kunne opnå bindende tilsagn til  

 beslutninger efter kapitel 3 og 9, samt til at stille offentlige midler til  

 rådighed for bygningsforbedringsudvalg, jf. kapitel 6. Boligministeren kan  

 senere ændre de udmeldte vejledende investeringsrammer.
Stk. 2. Investeringsrammer fordeles mellem de enkelte kommuner  

 efter objektive kriterier, der afspejler kommunernes byfornyelsesbehov.
En  

 del af investeringsrammen kan dog anvendes til byfornyelsesforsøg efter § 92  

 og til løsning af afgrænsede byfornyelsesopgaver.
 Stk. 3. De udgifter, som kommunalbestyrelsen afholder efter § 87,  

 stk. 1-2, og udgifter til ombygninger og nybyggeri efter kapitel 3 og 9,  

 hvortil der ydes statslig støtte, samt offentlige midler der stilles til  

 rådighed for lokale bygningsforbedringsudvalg, trækkes på investeringsrammen.
Stk. 4. Et bindende tilsagn skal anvendes af kommunen senest 4 år  

 efter datoen for det bindende tilsagn.
Et bindende tilsagn anses for anvendt,  

 når kommunalbestyrelsen har forpligtet sig til at afholde de i § 87, stk. 1,  

 nævnte udgifter, og givet tilsagn om støtte til ombygningsarbejderne til de  

 enkelte ejendommes ejere.
Et bindende tilsagn bortfalder, i det omfang det  

 ikke er anvendt inden den nævnte frist.
 Stk. 5. Boligministeren kan fastsætte nærmere regler for  

 beregningen af ydelsesstøtte og ydelsesbidrag og for opgørelsen af  

 refusionen, herunder fastsætte rammer for de udgifter, der kan medtages som  

 godkendte ombygningsudgifter og ved refusionsberegning af de enkelte arter af  

 byfornyelsesforanstaltninger og tidsfrister for endelig afregning.  

 Boligministeren kan endvidere fastsætte nærmere regler om fordeling af  

 investeringsrammen.
 § 92. Boligministeren kan inden for et beløb, der fastsættes på de  

 årlige finanslove, yde tilskud til oplysning, forskning, rådgivning og  

 planlægning inden for lovens område.
 Stk. 2. Boligministeren kan give kommunalbestyrelsen tilladelse  

 til at træffe beslutning om bygningsfornyelsesforsøg og yde særlig støtte  

 hertil, herunder til foranstaltninger, der ikke i øvrigt ydes støtte til.
 Stk. 3. Boligministeren kan inden for et beløb, der fastsættes på  

 de årlige finanslove, yde støtte til programudarbejdelse vedrørende forsøg  

 efter stk. 2, samt erfaringsformidling inden for lovens område.
 Stk. 4. Boligministeren kan for forsøg efter stk. 2 yde  

 forskudsvis refusion af statens andel af udgifterne, herunder de særlige  

 forsøgsudgifter til kommunerne, inden arbejderne iværksættes.
 Stk. 5. Boligministeren kan for forsøg efter stk. 2 og 3 forhøje  

 refusionen efter § 88, stk. 2, fra 50 pct. og indtil 100 pct. for så vidt  

 angår de særlige forsøgsudgifter.
 Stk. 6. Efter boligministerens nærmere bestemmelse kan der ydes  

 støtte til bygningsfornyelsesforsøg omfattende udgifter, hvortil der ikke kan  

 ydes refusion efter § 88, stk. 2.
 § 93. Boligministeren kan inden for den investeringsramme, der  

 efter § 90 er fastsat på de årlige finanslove give kommunalbestyrelsen  

 tilladelse til at træffe beslutning om helhedsorienteret byfornyelsesforsøg.
 Stk. 2. Boligministeren kan for forsøg efter stk. 1 yde støtte til  

 andre end de i § 7 nævnte foranstaltninger, som kommunalbestyrelsen afholder  

 udgifterne til.
 Stk. 3. Boligministeren kan for forsøg efter stk. 1 forhøje de i §  

 8, stk. 1, nævnte refusionssatser fra henholdsvis 50 pct. og 20 pct. og  

 indtil 100 pct. for så vidt angår særlige forsøgsudgifter.
 Stk. 4. Boligministeren kan for forsøg efter stk. 1, forhøje den i  

 § 8, stk. 1, nr. 3, nævnte rammetildeling fra 10 mill. kr. til 25 mill. kr.
Stk. 5. Boligministeren kan for forsøg efter stk. 1 yde  

 forskudsvis refusion af statens andel af byfornyelsesudgifterne, herunder de  

 særlige forsøgsudgifter til kommunen.
Den forskudsvise refusion kan udbetales  

 inden arbejderne iværksættes.
Kapitel 5 Aftalt boligforbedring § 94. Kommunalbestyrelsen kan på boligministerens vegne inden for den investeringsramme, der fastsættes til aftalt boligforbedring på de årlige bevillingslove, meddele tilsagn om tilskud til gennemførelse af forbedringsarbejder i 1) private udlejningsejendomme, herunder ejendomme, der ejes af  

 realrenteafgiftspligtige institutioner, der fritages for afgift efter § 3 b i  

 lov om en realrenteafgift af visse pensionskapitaler mv., og i 2) ejendomme ejet af private andelsboligforeninger, som ikke har modtaget  

 støtte til opførelsen efter lov om boligbyggeri.
 Stk. 2. Boligministeren fastsætter regler om den i stk. 1 nævnte  

 investeringsrammme.
 Stk. 3. Uudnyttet investeringsramme ved udgangen af et finansår  

 overføres til næste finansår.
 § 95. Kommunalbestyrelsen kan beslutte at udpege områder eller  

 konkrete ejendomme omfattet af § 94, hvor den vil tilskynde ejere og beboere  

 til at gennemføre boligforbedring efter reglerne i dette kapitel.
 Stk. 2. Hvis der er truffet beslutning efter stk. 1, kan  

 kommunalbestyrelsen eller den, som kommunalbestyrelsen har overladt dette  

 til, jf. § 194, stk. 2, informere generelt om den aftalte boligforbedring  

 samt yde konsulentbistand i forbindelse med gennemførelse af konkrete  

 boligforbedringsprojekter.
 Stk. 3. Staten yder refusion til udgifter, som kommunalbestyrelsen  

 har afholdt efter stk. 2.
§ 96. Med henblik på at gennemføre boligforbedring, kan 1) ejere og lejere i private udlejningsejendomme, jf. § 94, stk. 1, nr. 1,  

 hvor et eller flere lejemål helt eller delvis er udlejet til beboelse, indgå  

 aftale om gennemførelse af forbedringsarbejder i ejendommen, 2) ejere af private udlejningsejendomme, jf. § 94, stk. 1, nr. 1, hvor  

 samtlige beboelseslejemål er ubeboede og uudlejede, gennemføre  

 forbedringsarbejder i ejendommen, 3) ejere af private udlejningsejendomme, jf. § 94, stk. 1, nr. 1,  

 gennemføre forbedringsarbejder i et uudlejet lejemål, der udelukkende har  

 været anvendt til erhvervsformål, med henblik på omdannelse til beboelse, 4) ejere af private udlejningsejendomme, jf. § 94, stk. 1, nr. 1,  

 gennemføre forbedringsarbejder i den del af et ubeboet og uudlejet lejemål,  

 der har været anvendt til erhvervsformål, med henblik på omdannelse til  

 beboelse, og 5) private andelsboligforeninger, jf. § 94, stk. 1, nr. 2, træffe  

 beslutning om gennemførelse af forbedringsarbejder i beboelsesejendommen.
 Stk. 2. For lejemål omfattet af stk. 1, nr. 2-4, er det en  

 betingelse, at lejemålets status både på tidspunktet for fremsættelse af  

 anmodning efter § 59 b, stk. 1, 1. pkt., og stk. 2, i lov om leje eller § 25  

 b, stk. 1, 1. pkt., og stk. 2, i lov om midlertidig regulering af  

 boligforholdene og på tidspunktet for ansøgning om tilsagn om tilskud, jf. §  

 108, har været lovligt, jf. reglerne i kapitel VII i lov om midlertidig  

 regulering af boligforholdene.
 Stk. 3. Bestemmelserne i dette kapitel finder ikke anvendelse på  

 ubeboede ejendomme, jf. dog stk. 1, nr. 2-4. Bestemmelserne i dette kapitel  

 finder endvidere ikke anvendelse på enkelte boliger, der er ubeboede og  

 uudlejede.
 Stk. 4. I lejemål omfattet af stk. 1, nr. 3, finder § 53, stk. 8,  

 1. og 2. pkt., i lov om leje eller § 15 a, stk. 5. 1. og 2. pkt., i lov om  

 midlertidig regulering af boligforholdene ikke anvendelse.
 § 97. Flere ejerlejligheder, der henhører under samme  

 ejerforening, og som ejes af den samme udlejer, anses efter reglerne i dette  

 kapitel som en ejendom.
Stk. 2. Er flere ejendomme, der ejes af samme udlejer, opført  

 kontinuerligt som en samlet bebyggelse, og har disse ejendomme fælles  

 friarealer eller nogen form for driftsfællesskab, anses disse ligeledes efter  

 reglerne i dette kapitel som en ejendom.
Det samme gælder, hvor flere  

 ejendomme er samvurderet eller samnoteret i tingbogen.
Private udlejningsejendomme § 98. Der kan gennemføres forbedringsarbejder og lejeforhøjelser uden fradrag af tilskud på samtlige lejeres vegne, hvis udlejeren og et flertal af de lejere, der bebor ejendommen, indgår en skriftlig aftale herom.
Stk. 2. Hvis der er tale om gennemførelse af forbedringsarbejder  

 og en lejeforhøjelse uden fradrag af tilskud, der kun vedrører en lejers eget  

 beboelseslejemål, kan denne lejer uanset bestemmelsen i stk. 1, indgå en  

 skriftlig aftale herom.
Det er dog en betingelse, at samtlige beboelseslejere  

 har fået mulighed for at indgå en skriftlig aftale om gennemførelse af de  

 pågældende forbedringsarbejder i deres lejemål.
 § 99. I ejendomme, hvor der er valgt beboerrepræsentation, jf. §  

 64 i lov om leje, skal udlejeren inddrage beboerrepræsentanterne i projektet,  

 forinden ejendommens øvrige lejere inddrages. § 66 i lov om leje finder ikke  

 anvendelse på forbedringsarbejder omfattet af dette kapitel.
Stk.2. Beboerrepræsentanterne kan på samtlige lejeres vegne indgå  

 en skriftlig aftale med udlejer om gennemførelse af forbedringsarbejder og  

 lejeforhøjelser uden fradrag af tilskud. 1. pkt. finder kun anvendelse,  

 såfremt gennemførelsen af forbedringsarbejderne vil medføre en lejeforhøjelse  

 uden fradrag af tilskud, der sammen med lejeforhøjelser for forbedringer, som  

 beboerrepræsentanterne inden for de sidste 3 år har tiltrådt efter denne  

 bestemmelse, maksimalt vil udgøre 64 kr. pr. m2 bruttoetageareal.  

 Beboerrepræsentanterne skal, forinden de tiltræder forbedringsarbejderne,  

 afholde beboermøde til drøftelse af de pågældende forbedringsarbejder, og der  

 skal på beboermødet være flertal blandt de fremmødte beboere for  

 forbedringsarbejdernes gennemførelse.
Efter beboermødet skal  

 beboerrepræsentanterne snarest skriftligt meddele samtlige beboere om  

 beslutningen samt oplyse, at såfremt 1/4 af beboerne inden 2 uger efter  

 meddelelsen forlanger det, skal beboerrepræsentanterne foranstalte  

 urafstemning blandt ejendommens beboere.
Det i 2. pkt. nævnte beløb er  

 opgjort i 1994-niveau og reguleres en gang årligt med 2,0 pct. tillagt en  

 tilpasningsprocent for det pågældende finansår, jf. lov om en  

 satsreguleringsprocent.
For 1998 og fremover reguleres beløbet efter 2. pkt.  

 i stedet efter udviklingen i Danmarks Statistiks nettoprisindeks i en 12  

 måneders periode sluttende i juni måned før det finansår, reguleringen  

 vedrører.
Beløbet afrundes til nærmeste hele kronebeløb.
 § 100. Det er et vilkår for aftalens gyldighed, jf. § 96, stk. 1  

 nr. 1:
 1) Aftalen er indgået på en af Boligministeriet udarbejdet aftaleblanket.
2) Udlejeren og lejerne før aftalens indgåelse modtager en skriftlig  

 erklæring fra kommunalbestyrelsen om, a) at vedligeholdelsesandelen for det samlede projekt ikke overskrider den  

 maksimalt tilladte størrelse, og b) de lejemæssige konsekvenser for det enkelte lejemål både efter reglerne  

 i dette kapitel og efter reglerne i lov om midlertidig regulering af  

 boligforholdene og lov om leje som følge af gennemførelsen af det samlede  

 projekt.
Den skriftlige erklæring skal endvidere indeholde oplysning om de  

 lejemæssige konsekvenser af, at der kan ydes tilskud til lejefastsættelsen  

 efter § 106.
 3) Bestemmelserne i § 98 og § 99, stk. 2, er opfyldt.
 4) Lejerne, før de modtager kommunalbestyrelsen erklæring efter nr. 2, af  

 udlejer får udleveret Boligministeriets vejledning om aftalt boligforbedring.
5) Lejerne før aftalens indgåelse af udlejeren får underretning om, a) at de kan afvise gennemførelsen af visse forbedringsarbejder, jf. §  

 101, og b) at de har ret til at få tilbudt en anden passende bolig, jf. § 157.
 6) Udlejerens meddelelse om aftalens indgåelse er kommet frem til lejerne.
 Stk. 2. For lejemål omfattet af § 96, stk. 1, nr. 1, som er  

 udlejet til såvel beboelse som erhvervsformål, er det endvidere et vilkår for  

 aftalens gyldighed, at lejeren inden aftalens indgåelse får udleveret den  

 samme afgørelse, som er vedlagt ansøgning om tilsagn om tilskud, jf. § 108,  

 stk. 3.
§ 101. Lejeren af et beboelseslejemål kan senest 6 uger efter, at  

 udlejerens meddelelse om aftalens indgåelse er kommet frem til lejeren,  

 afvise gennemførelse af arbejder, der alene vedrører det pågældende lejemål.  

 Lejeren kan dog ikke modsætte sig gennemførelsen af arbejder, der er af almen  

 betydning for boligens eller ejendommens forbedring.
Endvidere kan lejeren  

 ikke modsætte sig gennemførelse af arbejder, som lejeren tidligere skriftligt  

 har accepteret gennemførelsen af.
Stk. 2. Vil udlejeren ikke godkende lejerens afvisning af  

 gennemførelse af arbejder efter stk. 1, 1. pkt., skal udlejeren indbringe  

 sagen for huslejenævnet senest 6 uger efter, at lejerens afvisning er kommet  

 frem til udlejeren, såfremt udlejeren fastholder kravet om gennemførelse af  

 arbejderne.
I kommuner, hvor bestemmelserne i kapitel II-V i lov om  

 midlertidig regulering af boligforholdene ikke finder anvendelse, skal  

 indbringelse dog ske for byfornyelsesnævnet.
Såfremt udlejeren ikke gives  

 medhold, kan lejeforhøjelse for de af udlejer gennemførte arbejder i den  

 omhandlede bolig ikke gennemføres over for den lejer, der har afvist  

 arbejdernes gennemførelse, jf. stk. 1, 1. pkt.
Ved genudlejning finder § 109,  

 stk. 1, 2. pkt., tilsvarende anvendelse.
 § 102. Såfremt lejerne har nedlagt veto efter § 101 kan udlejer  

 tidligst 5 år efter projektets færdiggørelse gennemføre disse arbejder i  

 henhold til lov om leje eller lov om midlertidig regulering af  

 boligforholdene, med mindre de berørte lejere giver deres samtykke hertil.
 § 103. I lejemål omfattet af § 96, stk. 1, nr. 1, kan udlejeren  

 uanset §§ 58 og 59 i lov om leje og § 27 i lov om midlertidig regulering af  

 boligforholdene maksimalt forlange en lejeforhøjelse uden fradrag af tilskud  

 som følge af gennemførelsen af forbedringsarbejder, der er omfattet af denne  

 lov, og som beregnes på grundlag af ydelsen på et 30-årigt annuitetslån med  

 et kontant provenu svarende til de aftalte og dokumenterede udgifter.
 Stk. 2. Den i stk. 1 nævnte ydelse fastsættes på grundlag af en  

 rente svarende til den gennemsnitlige effektive rente, der beregnes af  

 Københavns Fondsbørs A/S for restløbetid 25-35 år for åbne fastforrentede  

 krone-obligationer på tidspunktet for aftalens indgåelse.
 Stk. 3. Såfremt der til gennemførelse af forbedringsarbejderne  

 anvendes beløb afsat efter §§ 18 og 18 b i lov om midlertidig regulering af  

 boligforholdene eller efter §§ 22 og 63 a i lov om leje eller støtte efter  

 anden lovgivning, kan den del af udgiften, som herved dækkes, ikke medregnes  

 ved beregning af lejeforhøjelse efter stk. 1 uden fradrag af tilskud.
 § 104. I lejemål omfattet af § 96, stk. 1, nr. 2-4, kan udlejeren  

 uanset §§ 58 og 59 i lov om leje og § 27 i lov om midlertidig regulering af  

 boligforholdene maksimalt forlange en leje uden fradrag af tilskud som følge  

 af gennemførelsen af forbedringsarbejder, der er omfattet af reglerne i dette  

 kapitel, og som beregnes på grundlag af ydelsen på et 30-årigt annuitetslån  

 med et kontant provenu svarende til de dokumenterede udgifter.
 Stk. 2. Den i stk. 1 nævnte ydelse fastsættes på grundlag af en  

 rente svarende til den gennemsnitlige effektive rente, der beregnes af  

 Københavns Fondsbørs A/S for restløbetid 25-35 år for åbne fastforrentede  

 kroneobligationer på den sidste børsdag, der ligger forud for tidspunktet for  

 meddelelse af tilsagn.
 Stk. 3. § 103, stk. 3, finder tilsvarende anvendelse.
 § 105. Det påhviler udlejeren at sikre, at den opkrævede  

 lejeforhøjelse beregnes under hensyntagen til det bevilgede tilskud til hvert  

 enkelt beboelseslejemål.
Stk. 2. I ejendomme, der opnår fritagelse for afgift efter § 3 b i  

 lov om en realrenteafgift af visse pensionskapitaler m.v., kan udlejeren  

 højst opkræve en lejeforhøjelse, der i 8 år efter den aftalte lejeforhøjelses  

 ikrafttræden udgør 85 pct. af den aftalte lejeforhøjelse uden tilskud.
Lejen  

 forhøjes herefter hvert år i 3 år med 5 pct. af den aftalte lejeforhøjelse  

 uden tilskud.
Forhøjelse af lejen kan alene ske ved udlejerens skriftlige  

 meddelelse herom til lejerne efter reglerne i § 50 i lov om leje.
Stk. 3. I lejemål omfattet af § 96, stk. 1, nr. 1, skal udlejeren  

 efter arbejdernes gennemførelse fremsætte krav om lejeforhøjelse med fradrag  

 af tilskud.
Kravet skal vedlægges et byggeregnskab attesteret af en  

 registreret eller statsautoriseret revisor eller af Kommunernes  

 Revisionsafdeling samt indeholde oplysninger om lejerens adgang til og frist  

 for at gøre indsigelse, jf. § 114, stk. 2. Modtager lejeren ikke det  

 attesterede byggeregnskab eller indeholder kravet ikke disse oplysninger,  

 løber fristen på 6 uger først fra det tidspunkt, det attesterede regnskab  

 samt udlejerens oplysninger om lejerens adgang til og frist for at gøre  

 indsigelse er kommet frem til lejeren.
Stk. 4. I lejemål omfattet af § 96, stk. 1, nr. 1, kan udlejeren  

 kræve en foreløbig lejeforhøjelse på grundlag af et overslag over udgifterne  

 og forbeholde sig at fremsætte nyt krav, når byggeregnskabet foreligger  

 attesteret af en registreret eller statsautoriseret revisor eller af  

 Kommunernes Revisionsafdeling.
Lejen skal reguleres efter det attesterede  

 byggeregnskab, når det foreligger.
Stk. 5. I lejemål omfattet af § 96, stk. 1, nr. 2-4, skal lejeren  

 senest ved den første lejeaftales indgåelse have udleveret den samme  

 afgørelse, som er vedlagt ansøgning om tilsagn om tilskud, jf. § 108, stk. 3.  

 Lejeren skal endvidere senest ved første lejeaftales indgåelse have udleveret  

 samme afgørelse, som er vedlagt ansøgning om udbetaling af tilskud, jf. §  

 109, stk. 3. Samtidig hermed skal udlejer oplyse om lejerens adgang til og  

 frist for at gøre indsigelse, jf. § 25 b, stk. 5, i lov om midlertidig  

 regulering af boligforholdene og § 59 b, stk. 5, i lov om leje.
Modtager  

 lejeren ikke disse oplysninger, løber fristen på 6 uger først fra det  

 tidspunkt, udlejerens oplysninger om lejerens adgang til og frist for at gøre  

 indsigelse er kommet frem til lejeren.
 Stk. 6. Senere lejeforhøjelser som følge af nedsættelse af  

 tilskuddet efter § 106 kan gennemføres alene ved udlejerens skriftlige  

 meddelelse herom til lejerne efter reglerne i § 50 i lov om leje.
 § 106. Kommunalbestyrelsen kan på boligministerens vegne yde  

 tilskud til nedsættelse af lejeforhøjelsen.
Stk. 2. Tilskuddet udgør i 8 år 40 pct. af den aftalte  

 lejeforhøjelse uden tilskud for de gennemførte forbedringsarbejder.
Herefter  

 nedsættes tilskuddet i hvert af de efterfølgende 8 år med 5 pct. af den  

 aftalte lejeforhøjelse uden tilskud.
Stk. 3. I ejendomme omfattet af § 105, stk. 2, udgør tilskuddet i  

 11 år 25 pct. af den aftalte lejeforhøjelse uden tilskud for de gennemførte  

 forbedringsarbejder.
Herefter nedsættes tilskuddet hvert af de efterfølgende  

 5 år med 5 pct. af den aftalte lejeforhøjelse uden tilskud.
 Stk. 4. Tilskuddet kan højst udgøre 10.000 kr. årligt pr. bolig.  

 Tilskud, der udgør mindre end 250 kr. pr. aftale pr. betalingstermin,  

 udbetales ikke.
 § 107. Inden aftalens indgåelse kan der ansøges om reservation af  

 investeringsramme til et planlagt projekt.
 Stk. 2. Ansøgning om reservation af investeringsramme skal ske på  

 et af Boligministeriet udfærdiget skema og indsendes til kommunalbestyrelsen.
 Stk. 3. I lejemål omfattet af § 96, stk. 1, nr. 2-4, er det dog en  

 betingelse, at der inden anmodning om en afgørelse efter § 25 b, stk. 1, 1.  

 pkt., og stk. 2, i lov om midlertidig regulering af boligforholdene eller §  

 59 b, stk. 1, 1. pkt., og stk. 2, i lov om leje, er meddelt reservation af  

 investeringsramme.
 Stk. 4. En reservation bortfalder, hvis ansøgning om tilsagn om  

 tilskud ikke er indsendt senest 9 måneder efter, at reservationen er meddelt  

 af kommunalbestyrelsen.
Stk. 5. Efter at kommunalbestyrelsen har meddelt reservation af  

 investeringsramme, kan der ansøges om supplerende reservation af  

 investeringsramme.
Ansøgning om supplerende reservation af investeringsramme  

 skal ske på et af Boligministeriet udfærdiget skema og indsendes til  

 kommunalbestyrelsen.
En supplerende reservation kan ikke forlænge fristen  

 efter stk. 4.
 § 108. Ansøgning om tilsagn om tilskud skal ske på et af  

 Boligministeriet udfærdiget skema og indsendes til kommunalbestyrelsen.
Stk. 2. For lejemål omfattet af § 96, stk. 1, nr. 1, skal  

 ansøgningen indeholde en erklæring afgivet af kommunalbestyrelsen om, at de  

 påtænkte forbedringsarbejder er omfattet af de i medfør af § 123 fastsatte  

 regler.
For lejemål omfattet af § 96, stk. 1, nr. 1, som er udlejet til såvel  

 beboelse som erhvervsmæssige formål, skal ansøgningen endvidere vedlægges en  

 afgørelse truffet af huslejenævnet i medfør af § 25 b, stk. 1, 2. pkt., i lov  

 om midlertidig regulering af boligforholdene.
I kommuner, hvor bestemmelserne  

 i kapitel II-V i lov om midlertidig regulering af boligforholdene ikke finder  

 anvendelse, skal ansøgningen vedlægges en afgørelse truffet af  

 byfornyelsesnævnet i medfør af § 59 b, stk. 1, 2. pkt., i lov om leje.  

 Afgørelsen, jf. 1. og 2. pkt., må på ansøgningstidspunktet ikke være mere end  

 6 måneder gammel.
Stk. 3. For lejemål omfattet af § 96, stk. 1, nr. 2-4, skal  

 ansøgningen vedlægges en afgørelse truffet af huslejenævnet i medfør af § 25  

 b, stk. 1, 1. pkt., og stk. 2, i lov om midlertidig regulering af  

 boligforholdene.
I kommuner, hvor bestemmelserne i kapitel II-V i lov om  

 midlertidig regulering af boligforholdene ikke finder anvendelse, skal  

 ansøgningen vedlægges en afgørelse truffet af byfornyelsesnævnet i medfør af  

 § 59 b, stk. 1, 1. pkt., og stk. 2, i lov om leje.
Afgørelsen, jf. 1. og 2.  

 pkt., må på ansøgningstidspunktet ikke være mere end 6 måneder gammel.
 Stk. 4. Tilskud kan kun bevilges, såfremt arbejdet ikke er  

 igangsat, inden tilsagn om tilskud meddeles.
Stk. 5. Efter at kommunalbestyrelsen har meddelt tilsagn om  

 tilskud, kan der senest i forbindelse med ansøgning om udbetaling af tilskud  

 ansøges om supplerende tilsagn om tilskud, uanset at betingelsen i stk. 4,  

 ikke er opfyldt.
Det er en forudsætning for meddelelse af supplerende tilsagn  

 om tilskud, at der er tale om nøjagtig de samme forbedringsarbejder, som er  

 omfattet af det tidligere meddelte tilsagn, og at de afholdte  

 forbedringsudgifter overstiger det tidligere meddelte tilsagn.
Ansøgning om  

 supplerende tilsagn om tilskud skal ske på et af Boligministeriet udfærdiget  

 skema og indsendes til kommunalbestyrelsen.
§ 109. Ansøgning om udbetaling af tilskud indsendes på et af  

 Boligministeriet udfærdiget skema til kommunalbestyrelsen efter  

 forbedringsarbejdernes gennemførelse.
Ansøgningen skal indeholde oplysning om  

 de aftalte og dokumenterede udgifter og om lejestigningen for hvert enkelt  

 lejemål og skal vedlægges et byggeregnskab attesteret af en registreret eller  

 statsautoriseret revisor eller af Kommunernes Revisionsafdeling.
Stk. 2. For lejemål omfattet af § 96, stk. 1, nr. 1, kan  

 ansøgningen først indsendes efter udløbet af den i § 114, stk. 2, angivne  

 frist på 6 uger.
For lejemål omfattet af § 96, stk. 1, nr. 2-4, kan  

 ansøgningen først indsendes efter udløbet af fristen for klage over  

 huslejenævnets afgørelse, jf. § 25 b, stk. 5, i lov om midlertidig regulering  

 af boligforholdene.
I kommuner, hvor bestemmelserne i kapitel II-V i lov om  

 midlertidig regulering af boligforholdene ikke finder anvendelse, kan  

 ansøgningen for lejemål omfattet af 2. pkt. først indsendes efter udløbet af  

 fristen for klage over byfornyelsesnævnets afgørelse, jf. § 59 b, stk. 5, i  

 lov om leje.
Stk. 3. For lejemål omfattet af § 96, stk. 1, nr. 2-4, skal  

 ansøgningen vedlægges en afgørelse truffet af huslejenævnet i medfør af § 25  

 b, stk. 3, i lov om midlertidig regulering af boligforholdene.
I kommuner,  

 hvor bestemmelserne i kapitel II-V i lov om midlertidig regulering af  

 boligforholdene ikke finder anvendelse, skal ansøgningen vedlægges en  

 afgørelse truffet af byfornyelsesnævnet i medfør af § 59 b, stk. 3, i lov om  

 leje.
 Stk. 4. Kommunalbestyrelsen skal påse, at de gennemførte  

 forbedringsarbejder er omfattet af det meddelte tilsagn om tilskud, og at  

 tilskuddet til den enkelte bolig højst udgør kr. 10.000 pr. bolig pr. år.
§ 110. Tilskuddet ydes med virkning fra datoen for den aftalte  

 lejeforhøjelses ikrafttræden.
I lejemål omfattet af § 96, stk. 1, nr. 24,  

 ydes tilskuddet med virkning fra datoen for den første lejeaftales  

 ikrafttræden efter forbedringsarbejdernes gennemførelse.
 Stk. 2. Udbetaling sker kvartalsvis bagud til udlejer på grundlag  

 af de i ansøgning om udbetaling af tilskud afgivne oplysninger.
§ 111. Udlejer kan i forbindelse med gennemførelse af  

 forbedringsarbejderne antage konsulentbistand.
Tilsvarende kan et flertal af  

 lejerne i forbindelse med gennemførelse af forbedringsarbejderne antage  

 konsulentbistand.
 Stk. 2. Udgiften til udlejers og lejers konsulentbistand indgår  

 som en del af de aftalte og dokumenterede udgifter, der danner grundlag for  

 beregning af lejeforhøjelsen.
§ 112. Hvis en aftale om gennemførelse af forbedringsarbejder  

 efter reglerne i dette kapitel er eller bliver ugyldig eller ophæves, finder  

 §§ 58-59 a i lov om leje og § 27 i lov om midlertidig regulering af  

 boligforholdene anvendelse.
Er forbedringsarbejderne igangsat på tidspunktet  

 for aftalens bortfald, finder §§ 59 a og 66, stk. 1, litra b, i lov om leje  

 og §§ 23-26 i lov om midlertidig regulering af boligforholdene dog ikke  

 anvendelse.
Stk. 2. Hvis der i lejemål omfattet af § 96, stk. 1, nr. 2-4, ikke  

 er udleveret de i §§ 108, stk. 3, og 109, stk. 3, nævnte afgørelser til lejer  

 senest ved den første lejeaftales indgåelse efter forbedringsarbejdernes  

 gennemførelse, kan lejen ikke overstige den leje, der er fastslået efter § 59  

 b, stk. 1, 1. pkt., og stk. 2, i lov om leje eller § 25 b, stk. 1, 1. pkt.,  

 og stk. 2, i lov om midlertidig regulering af lejeforholdene.
Ved  

 genudlejning finder stk. 1, 2. pkt., tilsvarende anvendelse.
 § 113. Hvis en bolig skal fraflyttes som følge af  

 forbedringsarbejder i medfør af reglerne i dette kapitel, og lejer ønsker at  

 fortsætte lejemålet efter forbedringsarbejdernes gennemførelse, kan udlejer  

 ikke opsige lejer efter bestemmelserne i lov om leje.
§ 114. Klage over lejeforhøjelse efter § 105 kan indbringes af den  

 enkelte lejer for huslejenævnet.
Det samme gælder klage over, at de af lejer  

 skriftligt accepterede forbedringsarbejder ikke opfylder reglerne i §§ 98,  

 99, stk. 2, og 100 samt klage over, at de i medfør af § 123 fastsatte  

 bestemmelser ikke er overholdt ved gennemførelse af aftalen.
I kommuner, hvor  

 bestemmelserne i kapitel II-V i lov om midlertidig regulering af  

 boligforholdene ikke finder anvendelse, skal indbringelse dog ske for  

 byfornyelsesnævnet.
 Stk. 2. Indbringelsen efter stk. 1, 1. pkt. skal ske senest 6 uger  

 efter, at kravet om lejeforhøjelse er kommet frem til lejeren, jf. dog § 105,  

 stk. 3.
 Stk. 3. Klage over byfornyelsesnævnets henholdsvis huslejenævnets  

 afgørelser efter § 59 b, stk. 1-3, i lov om leje eller § 25 b, stk. 1-3, i  

 lov om midlertidig regulering af lejeforholdene, sker efter reglerne i § 59  

 b, stk. 5, i lov om leje og § 25 b, stk. 5, i lov om midlertidig regulering  

 af boligforholdene.
 Stk. 4. Hvis der ikke foreligger dokumentation for de afholdte  

 udgifter, eller lejeforhøjelsen ikke er beregnet i overensstemmelse med § 103  

 eller § 104, eller de i medfør af § 123 fastsatte bestemmelser ikke er  

 overholdt, bortfalder kravet om lejeforhøjelse helt eller delvist.
 § 115. De i lov om midlertidig regulering af boligforholdene  

 indeholdte bestemmelser for sagernes behandling i huslejenævn finder  

 tilsvarende anvendelse ved behandling af sager efter reglerne i dette  

 kapitel.
Private andelsboligforeninger § 116. Beslutning om gennemførelse af forbedringsarbejder i en privat andelsboligforening sker i overensstemmelse med foreningens vedtægter.
§ 117. Tilskuddet til gennemførelse af forbedringsarbejder i  

 ejendomme ejet af private andelsboligforeninger udgør i 8 år 40 pct. af  

 ydelsen på et 30-årigt annuitetslån med et kontant provenu svarende til de  

 afholdte og dokumenterede udgifter.
Herefter nedsættes tilskuddet i hvert af  

 de efterfølgende 8 år med 5 pct. af den i 1. pkt. nævnte ydelse.
 Stk. 2. Den i stk. 1 nævnte ydelse fastsættes på grundlag af en  

 rente svarende til den gennemsnitlige effektive rente, der beregnes af  

 Københavns Fondsbørs A/S for restløbetid 25-35 år for åbne fastforrentede  

 kroneobligationer på den sidste børsdag, der ligger forud for tidspunktet for  

 meddelelse af tilsagn.
 Stk. 3. Såfremt der til gennemførelsen af forbedringsarbejderne  

 ydes støtte efter anden lovgivning, kan den del af udgiften, som herved  

 dækkes, ikke medregnes ved beregning af ydelsen efter stk. 1-2.
 Stk. 4. Tilskuddet kan højst udgøre 10.000 kr. årligt pr. bolig.  

 Tilskud, der udgør mindre end 250 kr. pr. tilsagn pr. betalingstermin,  

 udbetales ikke.
 § 118. Hvis der i en ejendom ejet af en privat andelsboligforening  

 gennemføres forbedringsarbejder i udlejede andelsboliger, der bebos af  

 lejere, der i forbindelse med oprettelsen af andelsboligforeningen ikke  

 ønskede at blive andelshavere, skal gennemførelse af forbedringsarbejder for  

 disse lejere ske i overensstemmelse med reglerne for private  

 udlejningsejendomme.
 § 119. Inden der i andelsboligforeningen træffes beslutning om  

 gennemførelse af forbedringsarbejderne, kan der ansøges om reservation af  

 investeringsramme til et planlagt projekt.
 Stk. 2. Ansøgning om reservation af investeringsramme skal ske på  

 et af Boligministeriet udfærdiget skema og indsendes til kommunalbestyrelsen.
 Stk. 3. En reservation bortfalder, hvis ansøgning om tilsagn om  

 tilskud ikke er indsendt senest 9 måneder efter, at reservationen er meddelt  

 af kommunalbestyrelsen.
Stk. 4. Efter at kommunalbestyrelsen har meddelt reservation af  

 investeringsramme, kan der ansøges om supplerende reservation af  

 investeringsramme.
Ansøgning om supplerende reservation af investeringsramme  

 skal ske på et af Boligministeriet udfærdiget skema og indsendes til  

 kommunalbestyrelsen.
En supplerende reservation kan ikke forlænge fristen  

 efter stk. 3.
§ 120. Ansøgning om tilsagn om tilskud skal indeholde en erklæring  

 afgivet af kommunalbestyrelsen om, at de påtænkte forbedringsarbejder er  

 omfattet af de i medfør af § 123 fastsatte regler.
Ansøgningen skal ske på et  

 af Boligministeriet udfærdiget skema og indsendes til kommunalbestyrelsen.
 Stk. 2. Tilskud kan kun bevilges, såfremt arbejdet ikke er  

 igangsat, inden tilsagn om tilskud meddeles.
Stk. 3. Efter at kommunalbestyrelsen har meddelt tilsagn om  

 tilskud, kan der senest i forbindelse med ansøgning om udbetaling af tilskud  

 ansøges om supplerende tilsagn om tilskud, uanset at betingelsen i stk. 2  

 ikke er opfyldt.
Det er en forudsætning for meddelelse af supplerende tilsagn  

 om tilskud, at der er tale om nøjagtig de samme forbedringsarbejder, som er  

 omfattet af det tidligere meddelte tilsagn, og at de afholdte  

 forbedringsudgifter overstiger det tidligere meddelte tilsagn.
Ansøgning om  

 supplerende tilsagn om tilskud skal ske på et af Boligministeriet udfærdiget  

 skema og indsendes til kommunalbestyrelsen.
 § 121. Efter forbedringsarbejdernes gennemførelse indsendes  

 ansøgning om udbetaling af tilskud til kommunalbestyrelsen på et af  

 Boligministeriet udfærdiget skema.
 Stk. 2. Ansøgningen skal indeholde oplysninger om de dokumenterede  

 udgifter og om fordelingen af tilskuddet på de enkelte andelsboliger samt  

 vedlægges et byggeregnskab attesteret af en registreret eller  

 statsautoriseret revisor eller af Kommunernes Revisionsafdeling.
 Stk. 3. Kommunalbestyrelsen skal påse, at de gennemførte  

 forbedringsarbejder er omfattet af det meddelte tilsagn om tilskud, og at  

 tilskuddet til den enkelte bolig højst udgør kr. 10.000 pr. bolig pr. år.
Stk. 4. Tilskuddet ydes med virkning fra forbedringsarbejdernes  

 færdiggørelse.
Udbetalingen sker kvartalsvis bagud til andelsboligforeningen  

 på grundlag af de i stk. 1 og 2 afgivne oplysninger.
Garanti § 122. Staten yder garantitil lån, der optages til dækning af de dokumenterede udgifter som følge af gennemførelse af forbedringsarbejderne inklusive låneomkostninger og eventuelt kurstab.
Stk. 2. Garantien omfatter lån ydet i medfør af § 28 eller § 29 i  

 realkreditloven og realkreditlignende lån ydet af et pengeinstitut.  

 Nettoprovenuet af lån, hvortil der ydes statsgaranti, må ikke overstige de i  

 stk. 1 nævnte udgifter.
Det er en betingelse for garantistillelsen, at lånet  

 er ydet mod pant i den forbedrede ejendom.
 Stk. 3. Garantien dækker långivers tab på lån som nævnt i stk. 1  

 med 80 pct. af forholdet mellem den aktuelle nominelle restgæld på lånet og  

 de i stk. 1 nævnte udgifter med fradrag af 40 pct. af forholdet mellem det  

 konstaterede tab på lånet og de i stk. 1 nævnte udgifter, jf. dog stk. 4.
 Stk. 4. Er der tinglyst flere lån til dækning af de i stk. 1  

 nævnte udgifter, beregnes garantien efter stk. 3 for hvert enkelt lån,  

 således at der til den aktuelle nominelle restgæld på lånet tillægges den  

 aktuelle nominelle restgæld på foranstående lån ydet til udgifter som nævnt i  

 stk. 1 og omfattet af samme tilsagn.
 Stk. 5. Forfaldne ikke betalte terminsydelser på de i stk. 1  

 nævnte lån dækkes med samme procentsats, som er beregnet efter stk. 3 og 4  

 for det konstaterede tab.
§ 123. Boligministeren kan fastsætte regler om  

 forbedringsarbejdernes gennemførelse, herunder om 1) maksimum for vedligeholdelsesandelen i det samlede projekt, 2) beregning og gennemførelse af lejeforhøjelsen, 3) konsulentbistanden, herunder med hvilket højeste beløb udgiften hertil  

 kan indgå enten i de udgifter, som udlejeren kan pålægge lejerne at betale,  

 jf. § 51, stk. 4, i lov om leje, eller i de i § 111, stk. 2 nævnte udgifter, 4) indholdskrav til aftalen, 5) kommunalbestyrelsens beslutning efter § 95, stk. 1, og opgørelse af  

 refusion, jf. § 95, stk. 3, 6) administrationen af tilskudsordningen, herunder tilskuddets beregning  

 og udbetaling, samt 7) eventuelt bortfald af tilskud og garanti.
 § 124. Kommunalbestyrelsens afgørelser efter dette kapitel kan  

 ikke indbringes for anden administrativ myndighed.
Kapitel 6 Bygningsforbedringsudvalg Formål og anvendelsesområde § 125. Kommunalbestyrelsen kan efter reglerne i dette kapitel nedsætte et bygningsforbedringsudvalg med det formål at yde støtte til:
1) Bygninger, der helt eller delvis anvendes til beboelse samt  

 forsamlingshuse og lignende.
Bygningerne skal være beliggende i landsbyer,  

 hvorved forstås byer med op til 1000 indbyggere og landdistrikter.
 2) Fredede og bevaringsværdige bygninger, der helt eller delvis anvendes  

 til beboelse, uanset hvor disse bygninger er beliggende.
Stk. 2. Kommunalbestyrelsen fastlægger gennem kommuneplan eller  

 lokalplan jf. lov om bygningsfredning § 17, hvilke bygninger, der er  

 bevaringsværdige.
Indtil udpegning i plangrundlaget er sket, betragtes  

 bygninger som bevaringsværdige, hvis de har fået en bevaringsværdi fra 1 til  

 og med 4 i SAVE-registreringen i forbindelse med udarbejdelse af kommuneatlas  

 eller hvis kommunalbestyrelsen efter en konkret vurdering fastsætter  

 bygningens bevaringsværdi fra 1 til og med 4 efter kriterierne i  

 SAVE-systemet.
 § 126. Støtte ydes til istandsættelse af bygningens klimaskærm  

 samt til afhjælpning af kondemnable forhold.
 Stk. 2. Istandsættelse skal sikre eller øge bevaringsværdien af de  

 udvendige bygningsdele.
Bygningsforbedringsudvalgets sammensætning § 127. Det kommunale bygningsforbedringsudvalg består af 5 medlemmer, der udpeges af kommunalbestyrelsen således:
1) 2 kommunale repræsentanter 2) 1 medlem til varetagelse af grundejerinteresser 3) 1 medlem til varetagelse af lejerinteresser 4) 1 medlem til varetagelse af bevarings- og eller landsbyinteresser.
 Stk. 2. Samtidig med valget af medlemmer vælges en eller flere  

 suppleanter for hvert medlem.
 Stk. 3. Udvalgsmedlemmerne og suppleanterne udpeges for en  

 periode, der følger kommunens valgperiode.
 Stk. 4. Finder udpegning sted i løbet af en valgperiode, udpeges  

 et nyt medlem eller en suppleant kun for den resterende del af perioden.
 § 128. Sekretariatsfunktion for bygningsforbedringsudvalget  

 varetages af kommunen.
 § 129. Boligministeren fastsætter de nærmere regler for udvalgets  

 organisation og virksomhed, m.v. samt regnskabsaflæggelse og revision.
Finansiering § 130. Midler til bygningsforbedringsudvalgets virksomhed stilles til rådighed af kommunen, staten og private bidragydere.
 Stk. 2. Private bidragydere kan ikke stille krav om, at bidraget  

 skal anvendes til bidragyderens egen ejendom.
 § 131. Kommunale og statslige støttemidler fragår kommunens årlige  

 investeringsramme til bygningsfornyelse, jf. § 91.
 Stk. 2. Kommunalbestyrelsen beslutter på baggrund af de lokale  

 forhold, hvor stor en del af kommunens årlige investeringsramme til  

 bygningsfornyelse, der stilles til rådighed for bygningsforbedringsudvalget.
Ansøgnings- og beslutningsprocedure § 132. Ejere af bygninger omfattet af § 125 kan ansøge om støtte  

 fra udvalget ved fremsendelse af projekt.
 Stk. 2. Udvalget kan stille krav om oplysninger vedrørende  

 projektet og ejendommen, som er relevante for behandlingen af ansøgningen.
 § 133. Udvalget behandler indkomne ansøgninger og træffer  

 beslutning om meddelelse af støtte, herunder støttens størrelse.
 Stk. 2. Udvalget kan stille arkitektoniske, miljømæssige og  

 udførelsesmæssige betingelser for støtte samt frister for arbejdernes  

 gennemførelse.
Støtte § 134. Støtte ydes som rente- og afdragsfrie lån til ejer.
Lånet sikres ved tinglyst pant i den faste ejendom.
 Stk. 2. Udgifter i forbindelse med optagelse af lånet kan indgå i  

 de støtteberettigede udgifter.
 § 135. Lånet, som udgør støttebeløbet, skal være sammensat af lige  

 dele kommunale og statslige midler samt mindst en tredjedel private midler.
 § 136. Lån ydet efter § 134 forfalder til fuld og hel indfrielse  

 ved ejerskifte eller ved misligholdelse i forhold til de stillede vilkår.  

 Overdragelse eller overgang til medejer, ægtefælle, registreret partner,  

 livsarvinger eller samlever af samme eller modsat køn, hvormed der i de  

 seneste 2 år har været etableret et ægteskabslignende forhold med fælles  

 folkeregisteradresse, betragtes ikke som ejerskifte.
 Stk. 2. Uanset stk. 1 kan udvalget, når særlige forhold taler  

 herfor, beslutte, at lån helt eller delvis forbliver indestående i  

 ejendommen.
Stk. 3. Tilbagebetalte lån kan efter kommunalbestyrelsens  

 beslutning enten 1) i sin helhed stilles til rådighed for bygningsforbedringsudvalget til  

 genuddeling eller 2) fordeles således, at den statslige og kommunale del tilfalder  

 henholdsvis staten og kommunen, mens den private del tilfalder kommunen til  

 byfornyelsesformål efter kommunalbestyrelsens beslutning.
Stk. 4. Tilbagebetalte lån, som efter stk. 3, nr. 1, i sin helhed  

 stilles til rådighed for bygningsforbedringsudvalget til genuddeling,  

 opfylder betingelserne i § 135, og kan umiddelbart genuddeles.
Den statslige  

 og kommunale del af lånet fragår ikke kommunens investeringsramme til  

 byfornyelse ved genuddeling.
Udbetaling af støtte og refusion § 137. Kommunalbestyrelsen afholder udgiften til støtten i takt  

 med udbetaling af støtten.
Staten refunderer herefter kommunen halvdelen af den del af udgiften, der ikke hidrører fra private bidragydere.
Lejefastsættelse § 138. Ejere af private udlejningsejendomme kan ikke beregne lejeforhøjelse for gennemførte forbedringsarbejder, der er finansieret med rente- og afdragsfrie lån, jf. § 134.
 Stk. 2. Ved gennemførelse af foranstaltninger, der omfatter både  

 forbedrings- og vedligeholdelsesarbejder, fragår rente- og afdragsfrie lån  

 efter § 134 forlods forbedringsdelen.
 § 139. Vedligeholdelses- eller forbedringsudgifter, som er  

 finansieret med rente- og afdragsfrie lån efter § 134 kan ikke debiteres  

 ejendommens vedligeholdelses- eller forbedringskonto i henhold til regler  

 herom i lov om leje, lov om midlertidig regulering af boligforholdene eller  

 lov om almene boliger m.v.
Klage § 140. Udvalgets afgørelser efter dette kapitel kan ikke  

 indbringes for anden administrativ myndighed.
Bygningsforbedringsudvalgets nedlæggelse § 141. Nedlæggelse af bygningsforbedringsudvalget kan ske efter kommunalbestyrelsens beslutning.
 Stk. 2. Lån fordeles efterhånden, som de tilbagebetales efter  

 reglen i § 136, stk. 3, nr. 2.
Kapitel 7 Erstatningsboliger og kommunal anvisning Opsigelse af lejemål § 142. Når en bolig eller et erhvervslokale skal fraflyttes som følge af en beslutning i medfør af denne lov, lov om sanering eller lov om boligtilsyn, giver kommunalbestyrelsen ejeren meddelelse om tidspunktet for fraflytning.
Stk. 2. Efter kommunalbestyrelsens meddelelse skal udlejeren  

 foretage opsigelse af de berørte lejemål.
Opsigelse efter denne lov kan  

 tidligst foretages 6 måneder før det tidspunkt, hvor lejeren skal være  

 fraflyttet.
Opsigelse kan ske med 3 måneders varsel uanset modstående aftale.  

 Såfremt fortsat benyttelse vil være forbundet med nærliggende sundheds- eller  

 brandfare, jf. § 166, kan opsigelse ske med mindre end 3 måneders varsel.
Stk. 3. Opsigelse efter stk. 2 skal være skriftlig og indeholde  

 oplysning om opsigelsesgrunden og om adgang til at gøre indsigelse efter stk.  

 4. Er det lejede udlejet til andet end beboelse, skal opsigelsen tillige  

 indeholde oplysning om, at bestemmelserne om lejerens rettigheder efter §§  

 88-90 i lov om leje finder tilsvarende anvendelse ved opsigelse efter denne  

 lov, og om rettighedernes indhold.
Indeholder opsigelsen ikke de oplysninger,  

 der er nævnt i 1. og 2. pkt., er den ugyldig.
 Stk. 4. Hvis en lejer senest 6 uger efter, at en opsigelse efter  

 stk. 2 er kommet frem, fremsætter skriftlig indsigelse mod opsigelsen, skal  

 udlejeren indbringe opsigelsen for byfornyelsesnævnet senest 6 uger efter  

 lejerfristens udløb, hvis opsigelsen ønskes opretholdt.
 § 143. Udlejes en beboelseslejlighed efter, at udlejeren er blevet  

 gjort bekendt med, at lejligheden skal fraflyttes efter § 142, eller at §  

 144, stk. 2, vil kunne finde anvendelse, har lejeren ikke ret til  

 erstatningsbolig efter § 144, medmindre fraflytningen først forlanges, eller  

 lejeforhøjelsen først varsles mindst 2 år efter lejeforholdets påbegyndelse.
Stk. 2. Udlejeren skal skriftligt gøre lejeren bekendt med  

 reglerne i stk. 1, inden lejeaftalen indgås.
Opfylder udlejeren ikke denne  

 oplysningspligt, kan lejeren forlange erstatning af udlejeren.
 Stk. 3. Opsigelse af lejeaftale efter stk. 1 og 2 kan ske med 1  

 måneds varsel uanset modstående aftale.
Anvisning af erstatningsboliger § 144. Når en bolig skal fraflyttes som følge af en beslutning i medfør af denne lov, lov om sanering eller lov om boligtilsyn, skal kommunalbestyrelsen anvise husstanden en anden bolig.
Denne ret tilkommer lejere af beboelseslejligheder, lejere af enkeltværelser, der ifølge lejeloven er beskyttet mod opsigelse, andelshavere og beboere, der selv ejer deres bolig.
Retten til at få anvist en erstatningsbolig indtræder, når der træffes beslutning som nævnt i 1.
pkt., dog tidligst 6 måneder før det tidspunkt, hvor boligen skal være fraflyttet.
Stk. 2. Når en bolig skal ombygges efter en beslutning i medfør af  

 denne lov eller lov om sanering, har husstanden ret til at få anvist en  

 erstatningsbolig, såfremt ombygningen for lejere medfører en lejeforhøjelse,  

 der sammen med lejeforhøjelser for forbedringer gennemført i de sidste 3 år  

 vil udgøre mere end 80 kr. pr. m2 bruttoetageareal.
Beløbet reguleres en gang  

 årligt efter udviklingen i Danmarks Statistiks nettoprisindeks i en  

 12-måneders periode sluttende i juni måned året før det finansår,  

 reguleringen vedrører.
Beløbet afrundes til nærmeste hele kronebeløb.  

 Tilsvarende har andelshavere og beboere, der selv ejer deres bolig, ret til  

 at få anvist en erstatningsbolig, hvis nettoboligudgiften forøges med samme  

 beløb som nævnt i 1.-3. pkt.
Boligministeren kan fastsætte nærmere regler om  

 beregningen af nettoboligudgiften.
Stk. 3. Husstanden har fortrinsret til de boliger, der anvises i  

 det samme boligkvarter som den fraflyttede bolig eller et tilstødende  

 boligkvarter.
Når en bolig skal fraflyttes, fordi ejendommen skal nedrives og  

 erstattes af nybyggeri efter § 9, stk. 1, nr. 9, opført af almene  

 boligorganisationer eller af private bygherrer, har husstanden fortrinsret  

 til en lejlighed i nybyggeriet ved den første udlejning.
Stk. 4. Den anviste erstatningsbolig skal have enten et rum mere  

 end antallet af husstandsmedlemmer eller samme rumantal som den tidligere  

 bolig, medmindre denne var overbefolket.
Boligen skal have passende kvalitet,  

 udstyr og beliggenhed.
 Stk. 5. En husstand, der får tilbudt en erstatningsbolig, har ret  

 til at få tilbudt en anden erstatningsbolig i stedet, såfremt den tilbudte  

 bolig ikke har en passende størrelse, kvalitet, udstyr eller beliggenhed.
Stk. 6. En husstand, der har fået anvist en erstatningsbolig, har  

 i indtil 2 år efter anvisningen ret til at få tilbudt en anden  

 erstatningsbolig.
Husstanden har fortrinsret til boliger, der anvises i  

 husstandens tidligere bykvarter.
 Stk. 7. Tilbuddet om erstatningsbolig skal indeholde oplysning om  

 husstandens adgang til at gøre indsigelse samt oplysning om fristen herfor,  

 jf. stk. 8. Indeholder tilbuddet om erstatningsbolig ikke disse oplysninger,  

 løber fristen på 6 uger først fra det tidspunkt, kommunalbestyrelsens  

 oplysning om husstandens adgang til at gøre indsigelse og oplysningen om  

 fristen herfor er kommet frem til husstanden.
Stk. 8. Såfremt husstanden ikke finder den erstatningsbolig, som  

 kommunalbestyrelsen tilbyder, passende, skal husstanden gøre indsigelse herom  

 til kommunalbestyrelsen senest 6 uger efter, at tilbuddet er fremsat over for  

 husstanden.
Vil kommunalbestyrelsen ikke godkende husstandens afvisning af  

 den tilbudte erstatningsbolig, skal kommunalbestyrelsen indbringe sagen for  

 byfornyelsesnævnet senest 6 uger efter, at husstandens afvisning er kommet  

 frem, såfremt kommunalbestyrelsen fastholder, at den tilbudte  

 erstatningsbolig er passende, jf. stk. 4.
 Stk. 9. Når en bolig skal ombygges efter en beslutning i medfør af  

 denne lov eller lov om sanering, men ombygningen ikke er omfattet af stk. 2,  

 kan kommunalbestyrelsen anvise en erstatningsbolig, såfremt ombygningen  

 medfører en sådan forhøjelse af boligudgiften, at forholdet mellem  

 boligudgiften og husstandens samlede økonomi forrykkes væsentligt.
§ 145. Når en bolig skal fraflyttes som følge af en beslutning i  

 medfør af denne lov, lov om sanering eller lov om boligtilsyn, men på ny kan  

 være beboelig inden for højst 6 måneder, kan kommunalbestyrelsen forlange, at  

 husstanden midlertidigt overtager en anden bolig.
I særlige tilfælde, og hvis  

 husstanden er indforstået hermed, kan den midlertidige genhusning forlænges  

 indtil højst 12 måneder.
Stk. 2. Den midlertidige bolig skal indeholde mindst 1 rum for  

 hver 2 personer i husstanden.
Boligen kan være beliggende uden for kommunen,  

 såfremt husstanden er indforstået hermed.
Som midlertidig erstatningsbolig  

 kan anvises ophold på hotel eller lignende.
 Stk. 3. Husstanden betaler boligudgiften i den hidtidige bolig,  

 for lejere dog højst den samme leje som før fraflytningen.  

 Kommunalbestyrelsen betaler lejen i den midlertidige erstatningsbolig.
Fremskaffelse af boliger til kommunal anvisning § 146. Kommunalbestyrelsen kan bestemme, at almene boligorganisationer med afdelinger i kommunen skal stille indtil hver 3. ledige lejlighed i disse afdelinger til rådighed som erstatningsbolig efter §§ 144-145.
 Stk. 2. Kommunalbestyrelsen kan samtidig hermed bestemme, at ejere  

 af private udlejningsejendomme med mindst 6 beboelseslejligheder skal stille  

 indtil hver 3. ledige lejlighed til rådighed som erstatningsbolig efter §§  

 144-145.
 Stk. 3. Kommunalbestyrelsen kan bestemme, at så længe ejere af  

 private udlejningsejendomme modtager støtte til bygningsfornyelse efter  

 kapitel 3, skal de stille indtil hver 4. ledige lejlighed til rådighed for  

 kommunalbestyrelsen til løsning af påtrængende boligsociale problemer i  

 kommunen.
 Stk. 4. Kommunalbestyrelsen kan kun træffe beslutning efter stk. 1  

 og 2, såfremt den samtidig bestemmer, at halvdelen af ledige lejligheder i  

 kommunens egne beboelsesejendomme stilles til rådighed som erstatningsbolig  

 efter §§ 144-145.
Stk. 5. Skønnes behovet for boliger til kommunal anvisning at  

 kunne begrænses til en nærmere bestemt periode, kan kommunalbestyrelsens  

 beslutning efter stk. 1-4 tidsbegrænses.
Kommunalbestyrelsen kan endvidere  

 undtage nærmere fastlagte kvarterer eller områder i kommunen fra  

 forpligtelsen i stk. 1-4, såfremt den skønner, at der ikke vil være behov for  

 at anvende lejligheder i sådanne områder som erstatningsboliger efter §§  

 144145, eller at boligsociale hensyn i øvrigt taler derfor.
Stk. 6. Lejligheder i nybyggeri efter § 9, stk. 1, nr. 9, opført  

 af almene boligorganisationer eller af private bygherrer, samt i ombyggede  

 ejendomme, hvor lejligheden er blevet ledige ved opsigelse efter § 142, eller  

 hvor husstanden har fået anvist erstatningsbolig efter § 144, stk. 2, skal  

 ved første udlejning stilles til rådighed som erstatningsboliger efter §§  

 144-145 samt efter bestemmelsen i § 144, stk. 3, 2. pkt.
Dette gælder dog  

 ikke lejligheder, der indgår i byfornyelsesforsøg efter § 21, stk. 2, eller  

 som er gjort egnede for ældre og personer med handicap samt for andre  

 personer med særlige sociale behov.
 Stk. 7. Kommunalbestyrelsen kan bestemme, at lejemål om  

 beboelseslejligheder, der bliver ledige, inden de skal fraflyttes, overtages  

 af kommunen eller ved sanering efter saneringsloven den sanerende.
Stk. 8. Ved opgørelse efter stk. 1-4 ses der bort fra lejligheder,  

 der overdrages til ejendomsfunktionærer, samt lejligheder, der overdrages ved  

 bytning, eller som overdrages boligsøgende, der allerede har bolig i samme  

 ejendom.
Endvidere ses der bort fra beboelseslejligheder, som står i  

 umiddelbar forbindelse med et forretningslokale og udlejes i forbindelse med  

 dette.
 Stk. 9. Ved opgørelse efter stk. 2 ses der, udover hvad der er  

 angivet i stk. 8, ligeledes bort fra lejligheder, der lovligt agtes benyttet  

 af ejeren, samt lejligheder, hvor ejeren i øvrigt har rimelig grund til at  

 modsætte sig, at disse stilles til rådighed som erstatningsbolig efter §§  

 144-145.
Stk. 10. Pligten til at stille lejligheder til rådighed som  

 erstatningsbolig efter stk. 1, 2 og 4, gælder uanset modstående bestemmelser  

 i vedtægter eller servitutter, men er i så fald betinget af, at den lejer,  

 der anvises, opfylder de særlige vilkår, der gælder for overtagelse af  

 sådanne lejligheder.
Pligten til at stille lejligheder til rådighed efter  

 stk. 3 gælder kun i det omfang, nuværende lejeres rettigheder ikke  

 tilsidesættes.
 Stk. 11. En ejer kan ikke tilpligtes at udleje en lejlighed efter  

 ovenstående regler, hvis der på grund af den anviste lejers eller dennes  

 husstands forhold eller andre særlige omstændigheder er rimelig grund til at  

 modsætte sig udlejningen.
Stk. 12. Ejerens pligt i henhold til stk. 1 og 2 anses for opfyldt  

 i det omfang, ejeren med kommunalbestyrelsen, et godkendt  

 byfornyelsesselskab, eller en anden af kommunalbestyrelsen antaget rådgiver  

 indgår aftale om, at kommunalbestyrelsen, byfornyelsesselskabet eller  

 rådgiveren inden for en vis periode kan disponere over lejligheder som  

 erstatningsboliger i et antal, der mindst svarer til det i stk. 1 og 2  

 anførte.
Aftalen mellem ejeren og byfornyelsesselskabet eller rådgiveren  

 anmeldes af ejeren til kommunalbestyrelsen.
 Stk. 13. Er flere ejendomme, der ejes af samme ejer, opført  

 kontinuerligt som en samlet bebyggelse, og har disse ejendomme fælles  

 friareal eller nogen form for driftsfællesskab, skal opgørelsen af pligten  

 efter stk. 2, 8 og 9 beregnes for den samlede bebyggelse.
§ 147. Når kommunalbestyrelsen har truffet beslutning efter § 146,  

 skal beslutningen bekendtgøres i Statstidende og i øvrigt på den måde, der er  

 sædvanlig i kommunen.
Efter en frist, der fastsættes af kommunalbestyrelsen,  

 og som skal være på mindst 3 måneder fra bekendtgørelsen i Statstidende, skal  

 udlejeren anmelde indtil hver 3., henholdsvis hver 4., ledige lejlighed, jf.  

 § 146, der hidtil har været benyttet helt eller delvis til beboelse, til  

 kommunalbestyrelsen.
Anmeldelsen skal indeholde oplysning om lejlighedens  

 beliggenhed, størrelse og indretning og om huslejens størrelse og skal være  

 indgivet senest 2 uger efter, at opsigelsen af lejeaftalen om lejligheden er  

 sket, eller efter at udlejeren på anden måde er blevet vidende om, at  

 lejligheden er eller vil blive ledig.
Stk. 2. Senest 2 uger efter, at lejligheden er blevet anmeldt,  

 skal kommunalbestyrelsen meddele udlejeren, om lejligheden ønskes benyttet  

 til kommunal anvisning.
Eventuelt lejetab i forbindelse med anvisningen  

 afholdes af kommunalbestyrelsen.
 Stk. 3. En udlejer kan frit udleje en rettidig anmeldt lejlighed,  

 såfremt kommunalbestyrelsen ikke inden 2 uger fra anmeldelsen, har meddelt,  

 at den ønsker at anvise lejligheden.
 Stk. 4. Kommunalbestyrelsen er berettiget til ved fogedretten at  

 lade en lejlighedssøgende, som kommunalbestyrelsen har anvist, indsætte i  

 lejligheden samt at lade en lejer, hvis lejemåI er indgået i strid med  

 foranstående bestemmelser, udsætte af lejligheden.
Økonomisk støtte § 148. Husstande, som efter § 144, stk. 2, har ret til en erstatningsbolig, har ret til en godtgørelse, såfremt husstanden har anmodet om at få, men ikke har fået anvist en erstatningsbolig inden 3 måneder efter det tidspunkt, hvor den forhøjede boligudgift første gang skal betales.
Godtgørelsen kan højst ydes i 2 år efter dette tidspunkt.
Godtgørelsen udgør den del af boligudgiftsforhøjelsen, der overstiger den i § 144, stk. 2, angivne beløbsgrænse.
§ 149. Husstande, som kommunalbestyrelsen har pligt til at anvise  

 en erstatningsbolig, jf. §§ 144 og 145, har ret til godtgørelse af  

 flytteudgifter, medmindre flytteudgifterne indgår i en erstatning ydet efter  

 denne lov.
Udgifterne afholdes af den hidtidige opholdskommune.
§ 150. Såfremt en husstand i stedet for at få anvist en  

 erstatningsbolig tilbyder selv at skaffe sig anden bolig, kan  

 kommunalbestyrelsen, ved sanering efter saneringsloven den sanerende, give  

 tilsagn om en rimelig godtgørelse.
Godtgørelsen kan tidligst ydes på det i §  

 12, stk. 1, eller i lov om sanering § 13 nævnte tidspunkt for  

 offentliggørelse og kan udbetales, når det er dokumenteret, at husstanden har  

 skaffet sig anden passende bolig.
§ 151. Ved opsigelse af lejeaftaler om lejligheder, der helt eller  

 delvist anvendes til andet end beboelse, skal lejerens eventuelle krav på  

 erstatning rettes mod kommunalbestyrelsen.
Ved sanering efter saneringsloven  

 skal lejerens eventuelle krav om erstatning rettes mod den sanerende.
 Stk. 2. En lejer, der driver erhverv fra lokaler, som skal  

 fraflyttes efter § 142, har ret til godtgørelse.
Stk. 3. Godtgørelse efter stk. 2 ydes til dækning af 1) tab på inventar og installationer, 2) driftstab i flytteperioden, 3) flytteudgifter, og 4) rimelige udgifter til sagkyndig bistand.
 Stk. 4. Erstatning efter stk. 1 nedsættes i det omfang, der ydes  

 erstatning for ekspropriation efter denne lov eller efter lov om leje, jf. §  

 142, stk. 3.
 Stk. 5. Reglerne i stk. 1-4 finder tilsvarende anvendelse for  

 erhvervsdrivende, som modtager støtte efter § 153.
 Stk. 6. Kommunalbestyrelsen kan nedsætte godtgørelsen efter stk.  

 2, 3 og 4, såfremt modtageren kan foretage fradrag i sin skattepligtige  

 indkomst for udgifter som nævnt i stk. 3. Kommunalbestyrelsen kan endvidere  

 ved udmåling af godtgørelsen tage hensyn til, om modtageren har foretaget  

 skattemæssige afskrivninger af aktiver, hvis værdi indgår i  

 beregningsgrundlaget for godtgørelsen.
 § 152. Er forbedringsarbejderne så omfattende, at  

 erhvervsvirksomheden ikke kan drives, mens arbejderne foregår, men arbejderne  

 kan udføres, uden at lokalerne skal fraflyttes efter § 142, kan  

 kommunalbestyrelsen yde godtgørelse for driftstab i den periode, hvor  

 erhvervsvirksomheden ikke kan drives.
 § 153. Såfremt en lejer af erhvervslokaler, der skal fraflyttes  

 efter § 142 selv skaffer sig andre lokaler, der kan overtages, forinden det  

 fastsatte tidspunkt for fraflytningen af de hidtidige lokaler, kan  

 kommunalbestyrelsen, ved sanering efter saneringsloven den sanerende, yde en  

 rimelig godtgørelse, der højst kan udgøre lejen af de hidtidige lokaler for  

 en periode fra fraflytningen til det fastsatte fraflytningstidspunkt.  

 Godtgørelsen kan tidligst ydes på det i § 11, stk. 1, eller i lov om sanering  

 § 9 a nævnte tidspunkt og kan udbetales, når det er dokumenteret, at lejeren  

 har skaffet sig andre lokaler.
 Stk. 2. Kommunalbestyrelsen kan bestemme, at lejemålet for  

 lokaler, der bliver ledige efter stk. 1, skal overtages af kommunen, ved  

 sanering efter saneringsloven den sanerende.
 Stk. 3. Reglerne i stk. 1-2 finder tilsvarende anvendelse for  

 andelshavere i private andelsboligforeninger, der driver erhverv fra andelen.
§ 154. En lejer af et erhvervslokale, der skal fraflyttes efter  

 bestemmelserne i denne lov eller lov om sanering, har ret til et tilskud  

 svarende til 75 pct. af forskellen mellem en rimelig leje af de lokaler,  

 hvortil virksomheden flytter, og lejen i de hidtidige lokaler.
Ved beregning  

 af den rimelige leje skal der foretages fradrag i det omfang, de nye lokaler  

 ved størrelse eller udformning indeholder en væsentlig forbedring for  

 virksomheden i forhold til de hidtidige lokaler.
 Stk. 2. Tilskuddet nedsættes efter 1 år hvert år med 20 pct. af  

 første års tilskud.
 Stk. 3. Tilskuddet kan tidligst ydes fra det tidspunkt, der er  

 nævnt i § 11, stk. 1, i denne lov, eller i § 9 a i lov om sanering.
 Stk. 4. Tilskuddet afrundes til nærmeste kronebeløb, der er  

 deleligt med 12.
 § 155. Ved sanering efter saneringsloven afholder den sanerende  

 udgifter som følge af §§ 144 og 145 samt udgifter til erstatning efter § 151,  

 stk. 1, tilskud efter § 154 og godtgørelse efter §§ 148, 149, 150, 151, stk.  

 2-6, 152 og 153, leje efter § 145, stk. 3, og refusion af lejetab efter §  

 147, stk. 2. Udgifterne kan medregnes som saneringsudgifter efter  

 saneringslovens § 32, stk. 1.
Klage § 156. Kommunalbestyrelsens beslutninger efter § 146, stk. 8-11,  

 kan indbringes for byfornyelsesnævnet, hvis beslutningen omfatter spørgsmål  

 om forståelse af loven eller af en i medfør af denne fastsat bestemmelse.  

 Nævnet kan endvidere behandle klager, hvis beslutningen efter nævnets  

 vurdering har almindelig interesse eller videregående betydelige følger for  

 klageren.
 Stk. 2. Kommunalbestyrelsens afgørelser efter § 151, stk. 1, kan  

 indbringes for taksationsmyndighederne, jf. lov om offentlige veje.  

 Indbringelse skal ske inden 4 uger efter, at klageren har fået meddelelse om  

 afgørelsen.
Stk. 3. Et byfornyelsesselskabs afgørelser efter §§ 150, 153, stk.  

 1-2, og 154, kan indbringes for kommunalbestyrelsen.
Indbringelse skal ske  

 inden 4 uger efter, at klageren har fået meddelelse om afgørelsen.  

 Kommunalbestyrelsen kan se bort fra denne frist, når der er særlig grund  

 hertil.
 Stk. 4. Kommunalbestyrelsens afgørelser efter §§ 149, 150, 153 og  

 154 samt 156, stk. 3, kan ikke indbringes for anden administrativ myndighed.  

 Boligministeren kan dog optage en sag til behandling, når det skønnes, at  

 sagen er af principiel betydning.
Aftalt boligforbedring § 157. §§ 142-146, stk. 1-2 og 4-13, §§147-150 og §156 finder tilsvarende anvendelse ved gennemførelse af aftalt boligforbedring efter kapitel 5.
 Stk. 2. Boligministeren kan fastsætte nærmere regler om anvisning  

 af erstatningsbolig.
Kapitel 8 Fremgangsmåden ved ekspropriation m.v.
§ 158. En ekspropriationsbeslutning skal ved anbefalet brev  

 meddeles til ejeren og andre, hvis rettigheder over ejendommen fremgår af tingbogen, eller som kommunalbestyrelsen er bekendt med.
Er det ikke muligt at give meddelelse til vedkommende efter 1. pkt., skal ekspropriationsbeslutningen kundgøres mindst 2 gange i stedlige blade efter kommunalbestyrelsens bestemmelse.
Meddelelsen eller kundgørelsen skal indeholde ejendommens nøjagtige betegnelse og beliggenhed, navnet på ejeren samt de rettighedshavere, der ikke har fået underretning, og oplysning om klageadgangen og klagefristen efter § 162. Ved ekspropriation af en del af en ejendom eller af rettigheder knyttet til en ejendom skal meddelelsen eller kundgørelsen tillige indeholde oplysning om bestemmelserne i § 159, stk. 1 og 4.
 § 159. Når der forlanges overtagelse af en del af en ejendom eller  

 af rettigheder knyttet til denne, og den tilbageblivende del af ejendommen  

 vil få en sådan form, beliggenhed eller beskaffenhed i øvrigt, at den ikke  

 mere vil kunne anvendes som selvstændig ejendom med den hidtil gjorte brug,  

 kan ejeren forlange hele ejendommen overtaget af kommunen mod erstatning.
 Stk. 2. Når der meddeles påbud eller servitutpålæg og ejendommen  

 som følge heraf ikke mere vil kunne anvendes som selvstændig ejendom med den  

 hidtil gjorte brug, kan ejeren forlange ejendommen overtaget af kommunen mod  

 erstatning.
 Stk. 3. Såfremt en foranstaltning, der er udført i henhold til en  

 beslutning efter kapitel 3 undtagelsesvis ikke vil medføre en forøgelse af  

 ejendommens værdi, der svarer til de godkendte udgifter ved den pågældende  

 foranstaltning, ydes der ejeren erstatning for tabet, medmindre ejeren er  

 berettiget til ydelsesstøtte efter § 62.
 Stk. 4. Krav i medfør af stk. 1 eller 2 skal fremsættes for de i  

 lov om offentlige veje omhandlede taksationsmyndigheder inden 4 uger efter,  

 at ekspropriationsbeslutningen, påbuddet eller servitutpålægget er meddelt  

 eller kundgjort for den pågældende, eller byfornyelsesnævnet har truffet  

 afgørelse herom.
Stk. 5. Erstatningsfastsættelse efter stk. 3 kan af ejeren  

 indbringes for de i lov om offentlige veje omhandlede taksationsmyndigheder  

 inden 6 uger efter, at afgørelsen er meddelt ejeren.
Det samme gælder  

 kommunalbestyrelsens beregning af det beløb, kommunalbestyrelsen forlanger  

 tilbagebetalt efter § 73, stk. 3.
§ 160. Ved ekspropriation ydes fuld erstatning.
Erstatningen  

 fastsættes af de i lov om offentlige veje nævnte taksationsmyndigheder.
 § 161. Ejere af fast ejendom har ret til et særligt tilskud,  

 såfremt kondemnerede ejendomme, der tilhører vedkommende, helt eller delvis  

 afstås eller overtages af kommunalbestyrelsen i forbindelse med  

 gennemførelsen af en beslutning efter kapitel 3. Tilskuddet opgøres som  

 forskellen mellem erstatningen efter § 160 og det afståedes værdi opgjort  

 efter reglerne i stk. 4-8.
Stk. 2. Tilskud efter stk. 1 kan kun ydes, såfremt kondemneringen  

 er foretaget på et tidspunkt, der ikke ligger længere tilbage end 2 år før,  

 der 1) i medfør af § 11, stk. 1, er offentliggjort et forslag til beslutning  

 efter kapitel 3, der omfatter den pågældende ejendom, eller 2) i medfør af § 14, stk. 3, er nedlagt forbud.
Stk. 3. Tilskud efter stk. 1 kan ikke ydes, såfremt grov  

 misligholdelse af bygningen har været af væsentlig betydning for  

 kondemneringen.
Tilskud efter stk. 1 kan endvidere ikke ydes, såfremt der er  

 opnået tilskud efter § 169.
 Stk. 4. Tilhører det afståede en andelsboligforening, ansættes  

 værdien efter reglerne i § 5 i lov om andelsboligforeninger og andre  

 boligfællesskaber, idet der ses bort fra eventuelle kondemneringer, der er  

 foretaget inden for det tidsrum, der er nævnt i stk. 2.
Stk. 5. Såfremt særlige beregningsregler i andelsboligforeningers  

 vedtægter fastsætter en lavere værdi af det afståede, udmåles tilskuddet  

 efter stk. 1 og 4 efter denne lavere værdi.
Tilsvarende gælder, såfremt  

 andelslejligheder i det afståede, der ikke er kondemneret, i det seneste år  

 før afståelsen er solgt til en lavere pris, end en opgørelse efter reglerne i  

 stk. 4 fører til.
 Stk. 6. Såfremt andelsboligforeningen ved indfrielse af gæld i  

 forbindelse med afståelsen realiserer en kursgevinst, skal kursgevinsten med  

 fradrag af eventuelt kurstab og omkostninger ved indfrielsen fradrages i  

 tilskuddet efter stk. 1.
Stk. 7. Ved opgørelsen af værdien for andre ejendomme ansættes  

 værdien af det afståede til ejendomsværdien eller det afståedes  

 forholdsmæssige værdi af ejendomsværdien ved den seneste almindelige  

 vurdering eller omvurdering, før kondemneringen er foretaget, med fradrag af  

 indestående på udvendige vedligeholdelseskonti, jf. lov om midlertidig  

 regulering af boligforholdene.
Ejendomsværdien forhøjes med værdien af  

 lovlige forbedringer, der er udført på det afståede efter vurderingen, og  

 forhøjes eller nedsættes med et procenttillæg eller -fradrag for den ændring  

 af værdierne, der har fundet sted siden vurderingen.
Procenttillægget eller  

 -fradraget fastsættes af kommunalbestyrelsen på grundlag af statistiske  

 oplysninger om salgsprisen for ejendomme af den pågældende art og geografiske  

 beliggenhed.
 Stk. 8. Såfremt ejendommen inden for de sidste 10 år før  

 afståelsen er overdraget til en pris, der beregnet på kontantbasis efter  

 reglerne i stk. 7 er lavere end værdien, beregnet efter samme stykke, skal  

 tilskuddet udmåles på grundlag af den således regulerede pris.
 Stk. 9. Såfremt særlige forhold taler herfor, kan  

 kommunalbestyrelsen dog lægge ejendommens faktiske prioriteringsforhold til  

 grund ved opgørelsen af værdien.
 Stk. 10. Tilskud efter stk. 1 fastsættes i mangel af enighed af de  

 i lov om offentlige veje nævnte taksationsmyndigheder.
 Stk. 11. Boligministeren kan fastsætte nærmere bestemmelser om  

 ansøgning, beregning og udbetaling af tilskuddene.
§ 162. En ekspropriationsbeslutning kan af ejeren og andre  

 rettighedshavere efter § 158 påklages til boligministeren.
Klage skal være  

 indgivet inden 4 uger efter, at beslutningen er meddelt den pågældende.
I  

 tilfælde, hvor kundgørelse har fundet sted, regnes klagefristen fra  

 kundgørelsen, uanset tidspunktet for individuel underretning.
Boligministeren  

 kan se bort fra overskridelse af fristen, når der er særlig grund hertil.  

 Klage har ikke opsættende virkning, medmindre boligministeren træffer  

 bestemmelse derom.
§ 163. Søgsmål til prøvelse af ekspropriationsbeslutninger kan  

 ikke indbringes for domstolene, før klageadgangen til boligministeren er  

 udnyttet.
Søgsmål skal anlægges inden 6 måneder efter, at boligministerens  

 afgørelse er meddelt den pågældende.
§ 164. Taksationsmyndighederne afgør spørgsmål om berettigelsen af  

 krav efter § 159, stk. 1 og 2, og fastsætter erstatning for kommunens  

 overtagelse af ejendomme.
Endvidere fastsætter taksationsmyndighederne  

 erstatning for tab, som følge af foranstaltninger, der ikke forøger  

 ejendommens værdi, jf. § 159, stk. 3.
 Stk. 2. Om sagens behandling for taksationsmyndighederne og om  

 erstatningens fastsættelse og udbetaling finder reglerne i § 51, stk. 2-4 og  

 7, §§ 52-56, 63-64 og 66-67 i lov om offentlige veje tilsvarende anvendelse.
Stk. 3. Spørgsmål, der kan prøves af taksationsmyndighederne, kan  

 ikke indbringes for domstolene før overtaksationskommissionens afgørelse  

 foreligger.
Søgsmål skal anlægges inden 6 måneder efter, at  

 overtaksationskommissionens afgørelse er meddelt den pågældende.
Stk. 4. Retssag anlægges ved den ret, under hvilken ejendommen er  

 beliggende.
Søgsmål om ekspropriation efter denne lov behandles i første  

 instans ved landsret.
Kapitel 9 Kondemnering m.v. af sundheds- og brandfarlige boliger eller opholdsrum § 165. Kommunalbestyrelsen skal efter retningslinjer, som den selv fastsætter, føre tilsyn med ejendomme, som benyttes til beboelse og ophold, når det vurderes, at disse ejendomme ved deres beliggenhed, indretning eller andre forhold er sundhedsfarlige eller brandfarlige.
 Stk. 2. Ved skønnet over, om benyttelsen af boliger og opholdsrum  

 er forbundet med sundhedsfare, skal der navnlig tages hensyn til, om de  

 pågældende boliger eller opholdsrum væsentligt afviger fra et eller flere af  

 følgende mindstekrav i stk. 3 og 4.
Stk. 3. Alle beboelses- og opholdsrum skal 1) yde tilfredsstillende beskyttelse mod fugtighed, kulde, varme og støj, 2) have fyldestgørende adgang for dagslys, 3) have forsvarlig adgang for luftfornyelse i almindelighed gennem et  

 eller flere oplukkelige vinduer direkte til det fri, 4) have mulighed for tilstrækkelig opvarmning og 5) have et tilfredsstillende indeklima.
Stk. 4. Enhver lejlighed skal 1) have adgang til godt og tilstrækkeligt drikkevand, 2) have behørigt afløb for spildevand og 3) have tilfredsstillende adgang til wc.
 Stk. 5. Ved skønnet over, om personer, som opholder sig i en  

 bygning, udsættes for brandfare, skal der især tages hensyn til byggemåden og  

 indretningen af de enkelte lejligheder og rum samt adgangsforholdene.
 Stk. 6. Boligministeren kan fastsætte regler for  

 kommunalbestyrelsens tilsyn.
§ 166. Skønnes en bygnings benyttelse forbundet med sundhedsfare  

 eller brandfare, jf. § 165, stk.1-5, og vil det ud fra en samlet økonomisk,  

 bebyggelsesmæssig og brand- og sundhedsmæssig vurdering være rimeligt, at der  

 gennemføres foranstaltninger, der afhjælper faren, kan kommunalbestyrelsen  

 meddele påbud herom.
Kommunalbestyrelsen fastsætter samtidig en frist for  

 foranstaltningernes gennemførelse.
 Stk. 2. Kommunalbestyrelsen kan kun meddele påbud efter stk. 1,  

 såfremt den enten yder offentlig støtte til at gennemføre påbuddet efter  

 reglerne i kap. 4 og § 159, stk. 3, eller kommunal støtte efter § 56, stk. 3.  

 Tilsagn om offentlig støtte kan gives samtidig med godkendelse af projekt for  

 de påbudte foranstaltninger.
 Stk. 3. Påbud efter stk. 1, som skal indeholde oplysning om  

 klageadgangen, jf. § 173, og om reglerne for offentlig støtte til at  

 gennemføre påbuddet, skal skriftligt meddeles ejeren og de lejere, hvis  

 lejemål omfattes af påbuddet.
 Stk. 4. Efterkommes et påbud efter stk. 1 ikke inden for den  

 fastsatte frist, kan kommunalbestyrelsen lade foranstaltningerne udføre for  

 ejerens regning.
 Stk. 5. Boligministeren kan fastsætte nærmere regler om  

 fremgangsmåden ved ydelse af offentlig støtte efter stk. 2.
§ 167. Skønnes en bygnings benyttelse forbundet med sundhedsfare  

 eller brandfare, jf. § 165, stk. 1-5, men vil det ud fra en samlet økonomisk,  

 bebyggelsesmæssig og brand- og sundhedsmæssig vurdering ikke være rimeligt at  

 påbyde foranstaltninger, der afhjælper faren, jf. § 166, kan  

 kommunalbestyrelsen nedlægge forbud mod, at bygningen eller en del af denne  

 benyttes til beboelse eller ophold for mennesker.
Kommunalbestyrelsen  

 fastsætter samtidig en frist for fraflytning og rydning af de pågældende  

 boliger eller opholdsrum (kondemnering).
Stk. 2. Fristen må ikke overstige 6 måneder, når fortsat  

 benyttelse skønnes at være forbundet med nærliggende fare, og må i øvrigt  

 ikke overstige 15 år.
Et forbud kan dog begrænses således, at de nuværende  

 brugere kan fortsætte den hidtidige benyttelse enten i et bestemt åremål  

 eller til deres fraflytning eller død, såfremt der foreligger ganske særlige  

 forhold, navnlig i tilfælde, hvor det, der kondemneres, udgør en lille del af  

 en bygning eller den eneste brugsenhed i bygningen.
Stk. 3. Forbud efter stk. 1, som skal indeholde oplysning om  

 klageadgangen, jf. § 173, skal skriftligt meddeles ejeren, lejerne og de  

 panthavere, hvis rettigheder fremgår af tingbogen.
Ejeren og lejerne skal  

 desuden have orientering om reglerne for at opnå erstatningsboliger og om  

 økonomisk støtte til betaling af husleje, boligindskud m.v.
Ved kondemnering  

 af boliger, der er omfattet af § 169, skal kommunalbestyrelsen oplyse om  

 reglerne for at opnå tilskud efter § 169.
 Stk. 4. Skrivelsen til ejeren skal desuden indeholde en  

 beskrivelse af de forhold, der begrunder kondemneringen, og oplysning om  

 reglerne i stk. 7-9 og § 170.
Stk. 5. Kommunalbestyrelsen skal lade forbud efter stk. 1 tinglyse  

 på ejendommen samtidig med meddelelsen herom til de i stk. 3 nævnte.
Det  

 tinglyste forbud, som ejeren skal have genpart af, skal indeholde oplysning  

 om, at prioriteringsmuligheden er indskrænket i medfør af stk. 7-9.
 Stk. 6. Forbud i medfør af stk. 1 skal respekteres af ejendommens  

 ejere og indehavere af andre rettigheder over ejendommen uden hensyn til,  

 hvornår retten er stiftet.
 Stk. 7. En ejendom, på hvilken der er tinglyst forbud efter stk.  

 1, må ikke prioriteres eller omprioriteres ud over ejendommens grundværdi.
Stk. 8. Stk. 7 kan fraviges med kommunalbestyrelsens samtykke, 1) hvis kun en mindre del af ejendommen er kondemneret, eller 2) hvis der foreligger et godkendt forbedringsforslag, jf. § 170.
 Stk. 9. Stk. 7 finder ikke anvendelse på lån, der ydes efter lov  

 om sanering eller efter reglerne i denne lov.
 Stk. 10. Har ejeren ikke ryddet de kondemnerede boliger eller  

 opholdsrum inden for den fastsatte frist, kan kommunalbestyrelsen lade  

 rydningen udføre for ejerens regning.
 § 168. Samtidig med eller efter, at der er nedlagt forbud efter §  

 167 eller efter boligtilsynsloven, kan kommunalbestyrelsen give ejeren påbud  

 om inden en fastsat frist at lade foretage forsvarlig afspærring af  

 kondemnerede lokaliteter, der ikke benyttes.
Stk. 2. Samtidig med eller efter, at der er nedlagt forbud efter §  

 167 eller efter boligtilsynsloven, kan kommunalbestyrelsen give ejeren påbud  

 om inden en fastsat frist at lade bygningen eller en del af denne nedrive og  

 grunden ryddeliggøre.
Ved forbud alene mod beboelse, hvor anden benyttelse af  

 det kondemnerede er lovlig eller ikke kan forhindres efter anden lovgivning,  

 får nedrivningspåbud først virkning, hvis ejeren inden udløbet af en af  

 kommunalbestyrelsen fastsat frist efter forbuddets ikrafttræden ikke har  

 ladet det kondemnerede overgå til anden lovlig anvendelse.
Stk. 3. Påbud om afspærring eller nedrivning skal skriftligt  

 meddeles ejeren og de lejere, hvis lejemål er omfattet af påbuddet.
Påbud om  

 nedrivning skal tillige skriftligt meddeles de panthavere, hvis rettigheder  

 fremgår af tingbogen.
Påbuddet skal indeholde oplysning om klageadgangen, jf.  

 § 173.
Stk. 4. Kondemnering efter § 167 medfører ikke adgang til  

 erstatning.
Ved påbud om nedrivning har ejeren ret til erstatning efter § 160  

 og tilskud efter§ 161 med fradrag efter almindelige erstatningsretlige  

 principper for eventuelle økonomiske fordele som følge af nedrivningen samt  

 til at få dækket rimelige udgifter til nedrivning af bygningen og  

 ryddeliggørelse af grunden.
Ejeren har dog ikke ret hertil, når nedrivning  

 påbydes, fordi det kondemnerede efter forbuddets ikrafttræden forvolder  

 ulempe for de omboende eller andre, der opholder sig eller færdes i nærheden.
Stk. 5. Naboejere har ret til at få dækket rimelige udgifter til  

 retablering af deres ejendom.
Den del af de rimelige retableringsudgifter på  

 naboejendomme, som ejeren af en bygning, der er påbudt nedrevet, ikke er  

 pligtig at betale, har naboejeren ret til at få dækket efter § 87.  

 Kommunalbestyrelsen kan indtræde som part i en retssag herom.
Stk. 6. Efterkommes et påbud om afspærring eller nedrivning ikke  

 inden for den fastsatte frist, kan kommunalbestyrelsen lade  

 foranstaltningerne udføre.
Nedrivninger, der påbydes, fordi det kondemnerede  

 efter forbuddets ikrafttræden forvolder ulempe for de omboende eller andre,  

 der opholder sig eller færdes i nærheden, samt afspærringer, udføres for  

 ejerens regning.
§ 169. Ejere af ejerboliger samt andelsboligforeninger,  

 boligaktieselskaber, boliganpartsselskaber og anpartshavere, som er omhandlet  

 i kap.
II-IV i lov om andelsboligforeninger og andre boligfællesskaber, har  

 ret til et særligt tilskud, hvis deres bolig omfattes af et forbud mod  

 beboelse eller ophold efter § 167.
 Stk. 2. Tilskud efter stk. 1 kan ikke ydes, såfremt misligholdelse  

 af bygningen eller det kondemnerede har været af væsentlig betydning for  

 kondemneringen.
Stk. 3. For ejere af ejerboliger og anpartshavere opgøres tilskud  

 efter stk. 1 som forskellen mellem værdien i handel og vandel af de  

 kondemnerede boliger efter forbudet og værdien før forbudet.
Værdien før  

 forbudet opgøres efter reglerne i § 161, stk. 7-9.
Stk. 4. Tilskud efter stk. 1 kan kun ydes til ejere af  

 ejerlejligheder, der efter §68, stk. 1, anses for ejerboliger.
Tilskud kan  

 endvidere kun ydes til ejere af en- og tofamiliehuse, der er udlejet, på  

 betingelse af, at lejligheden eller, for tofamiliehuse, mindst den ene af  

 lejlighederne er udlejet tidsbegrænset.
Stk. 5. Tilhører den kondemnerede bolig en andelsboligforening,  

 som er omfattet af kap.
II i lov om andelsboligforeninger og andre  

 boligfællesskaber, udmåles tilskuddet for de andelshavere, hvor den til  

 andelen knyttede bolig kondemneres, som forskellen mellem andelens pris før  

 kondemneringen beregnet efter § 5 i lov om andelsboligforeninger og andre  

 boligfællesskaber og salgsværdien efter kondemneringen.
For de andelshavere,  

 hvor den til andelen knyttede bolig ikke kondemneres, opgøres tilskuddet som  

 forskellen mellem andelens værdi før og efter kondemneringen beregnet efter §  

 5 i lov om andelsboligforeninger og andre boligfællesskaber.
Vedrører  

 kondemneringen udlejede boliger, har andelsboligforeningen ikke ret til  

 tilskud, medmindre boligen er udlejet tidsbegrænset.
Tilskuddet udbetales til  

 foreningen.
Andelshavere, der er omfattet af 1. pkt., har ret til at få deres  

 andel af tilskuddet udbetalt af andelsboligforeningen.
Stk. 6. Hvis særlige beregningsregler i andelsboligforeningens  

 vedtægter fastsætter en lavere værdi af det kondemnerede, udmåles tilskuddet  

 efter stk. 1 efter denne lavere værdi.
Tilsvarende gælder, hvis ikke  

 kondemnerede lejligheder i andelsboligforeningen i det seneste år før  

 forbudet er solgt til en lavere pris, end en opgørelse efter reglerne i stk.  

 5 fører til.
 Stk. 7. Hvis andelsboligforeningen ved indfrielse af gæld i  

 forbindelse med kondemneringen realiserer en kursgevinst, skal kursgevinsten  

 med fradrag af eventuelt kurstab og omkostninger ved indfrielsen fradrages i  

 tilskuddet efter stk. 1.
Stk. 8. Stk. 5-7 finder tilsvarende anvendelse på ejendomme, der  

 ejes af et boligaktie- eller boliganpartsselskab, som er omfattet af kap.
III  

 i lov om andelsboligforeninger og andre boligfællesskaber.
 Stk. 9. Tilskud efter stk. 1 forrentes fra datoen for  

 kommunalbestyrelsens modtagelse af ansøgning om tilskud med en årlig rente,  

 der udgør Nationalbankens diskonto på tidspunktet for kondemneringskendelsen.  

 Ansøgning om tilskud skal være indgivet inden 6 måneder efter modtagelse af  

 forbud efter denne lovs §167. Såfremt forbudet er søgt ophævet ved et  

 forbedringsforslag eller er indbragt for byfornyelsesnævnet eller domstolene,  

 regnes 6-måneders-fristen dog først fra tidspunktet for meddelelsen af  

 kommunalbestyrelsens eller byfornyelsesnævnets afgørelse eller  

 domsafsigelsen.
 Stk. 10. Tilskud efter stk. 1 fastsættes i mangel af enighed af de  

 i lov om offentlige veje nævnte taksationsmyndigheder.
Stk. 11. Det er en betingelse for at få udbetalt tilskud efter  

 stk. 1, at den berettigede for sig og senere ejere erklærer at ville frafalde  

 retten til efter denne lovs § 170 at fremsætte et forbedringsforslag, eller  

 at fristen herfor er udløbet.
Erklæringen tinglyses på ejendommen.
Hvis et  

 forbedringsforslag er fremsat, kan tilskud ikke udbetales, før  

 kommunalbestyrelsen har afgjort, om forbedringsforslaget kan godkendes.
Stk. 12. Det er ligeledes en betingelse for at få udbetalt tilskud  

 efter stk. 1, at den berettigede for sig og senere ejere erklærer at ville  

 frafalde retten til at indbringe forbudet for byfornyelsesnævnet eller  

 domstolene, eller at fristen herfor er udløbet.
Erklæringen tinglyses på  

 ejendommen.
Hvis forbudet er indbragt for byfornyelsesnævnet eller  

 domstolene, kan tilskud ikke udbetales, før byfornyelsesnævnets afgørelse  

 eller domsafsigelsen foreligger.
Stk. 13. Om sagens behandling for taksationsmyndighederne og om  

 tilskuddets fastsættelse finder reglerne i § 51, stk. 2, §§ 53-55 og § 66 i  

 lov om offentlige veje tilsvarende anvendelse.
Endvidere finder  

 bestemmelserne i § 161, stk. 11 og § 164, stk. 3 og stk. 4, 1.pkt.,  

 tilsvarende anvendelse.
§ 170. Ejeren af en ejendom, der kondemneres helt eller delvis,  

 kan søge kondemneringen ophævet ved at fremsætte et forbedringsforslag over  

 for kommunalbestyrelsen.
Der skal i forbudsskrivelsen til ejeren være fastsat  

 en frist herfor.
Fristen kan ikke være kortere end 2 måneder og kun i særlige  

 tilfælde overstige 12 måneder.
 Stk. 2. Kommunalbestyrelsen kan nægte at godkende et  

 forbedringsforslag, hvis et forslag skønnes at ville komme til at stride mod  

 en beslutning efter denne lovskap. 3 eller ejendommen eller en del af denne  

 også efter gennemførelse af forslaget ville vedblive at være væsentlig  

 ringere end ejendomme med boliger og opholdsrum, som opfylder bestemmelserne  

 i byggelovgivningen.
 Stk. 3. Hvis kommunalbestyrelsen kan godkende forslaget, meddeler  

 den ejeren, at den vil ophæve kondemneringen, når forslaget er gennemført.  

 Kommunalbestyrelsen fastsætter samtidig en rimelig frist, der ikke må være  

 kortere end 2 måneder, inden for hvilken forslaget skal være gennemført.
Stk. 4. Kommunalbestyrelsen kan som vilkår for at ophæve  

 kondemneringen efter stk. 3 kræve, at der på ejendommen tinglyses en  

 deklaration om, at ændret benyttelse af de tidligere kondemnerede lokaliteter  

 kræver kommunalbestyrelsens samtykke efter byfornyelsesloven, og at  

 kommunalbestyrelsen er påtaleberettiget.
Deklarationen skal respekteres af  

 ejendommens ejere og indehavere af andre rettigheder over ejendommen uden  

 hensyn til, hvornår retten er stiftet.
 Stk. 5. Kommunalbestyrelsens beslutninger efter stk. 1-4 skal  

 meddeles ejeren skriftligt og indeholde oplysning om klageadgangen, jf. §173.  

 Beslutning efter stk. 3 skal tillige meddeles lejerne.
 Stk. 6. Kommunalbestyrelsen kan i øvrigt ophæve forbud, hvis den  

 finder, at ejendommens forhold er i overensstemmelse med byggelovgivningen.
 Stk. 7. Stk. 1-6 finder tillige anvendelse på ophævelse af forbud,  

 der er nedlagt i medfør af boligtilsynsloven.
§ 171. Skønnes en ejendoms benyttelse forbundet med sundheds-  

 eller brandfare, kan kommunalbestyrelsen nedlægge forbud mod, at der retligt  

 eller faktisk foretages ændringer på ejendommen.
Forbuddet kan nedlægges for  

 et tidsrum af indtil 2 år.
Forbuddet bortfalder, når kommunalbestyrelsen  

 meddeler påbud efter § 166 eller forbud efter § 167 eller underretter ejeren  

 om, at den ikke har fundet anledning til at træffe beslutning efter dette  

 kapitel.
Kommunalbestyrelsen lader forbuddet tinglyse på ejendommen.
 Stk. 2. Når der er meddelt påbud om nedrivning efter § 168, stk.  

 2, eller boligtilsynsloven, må der ikke inden nedrivningen retligt eller  

 faktisk foretages ændringer på ejendommen, medmindre kommunalbestyrelsen  

 meddeler tilladelse hertil, eller der foreligger et godkendt  

 forbedringsforslag efter §170.
 Stk. 3. Forbud efter stk. 1 skal meddeles ejeren skriftligt og  

 indeholde oplysning om klageadgangen, jf. § 173.
 § 172. Kommunalbestyrelsen kan nedsætte en boligkommission til  

 helt eller delvis at udøve kommunalbestyrelsens virksomhed efter dette  

 kapitel.
 Stk. 2. En boligkommission, der nedsættes efter stk. 1, vælges af  

 kommunalbestyrelsen for dennes funktionsperiode og skal bestå af 9 medlemmer:
 1) 1 formand samt 2 medlemmer, der alle skal være medlemmer af  

 kommunalbestyrelsen.
 2) 1 medlem, der er læge.
 3) 1 medlem, der har brandmæssig sagkundskab.
 4) 1 medlem, der er bygningssagkyndig.
 5) 1 medlem, der har bestået juridisk kandidateksamen.
 6) 1 medlem efter indstilling af de større grundejerforeninger i kommunen.
 7) 1 medlem efter indstilling af de større lejerforeninger i kommunen.
 Stk. 3. Findes der ikke større grundejerforeninger eller  

 lejerforeninger i kommunen, eller afgiver disse ikke inden en af  

 kommunalbestyrelsen fastsat frist indstilling om valg af medlemmer til  

 kommissionen, vælger kommunalbestyrelsen selv en lejer og en ejer, der  

 tillige er udlejer.
 Stk. 4. De i stk. 2, nr. 2-7, nævnte medlemmer må ikke tillige  

 være medlem af kommunalbestyrelsen.
 Stk. 5. Ved behandlingen af sager om ejendomme, der tilhører  

 almene boligorganisationer, jf. lov om almene boliger m.v., erstattes det  

 efter indstilling af grundejerforeninger valgte medlem af boligkommissionen  

 dog af et medlem, der vælges efter indstilling af de pågældende  

 boligorganisationer i kommunen, og det efter indstilling af lejerforeninger  

 valgte medlem af et medlem, der vælges efter indstilling fra  

 afdelingsbestyrelserne i de almene boligorganisationer i kommunen.
 Stk. 6. Samtidig med valget af medlemmer vælges en suppleant for  

 formanden samt en eller flere suppleanter for hvert medlem.
 Stk. 7. Boligkommissionens beslutninger træffes med almindelig  

 stemmeflerhed, og i tilfælde af stemmelighed er formandens stemme afgørende.
 Stk. 8. Kommunalbestyrelsen fastsætter et regulativ for  

 boligkommissionens virksomhed.
 Stk. 9. Kommunalbestyrelsen stiller den fornødne medhjælp til  

 rådighed for boligkommissionen, og udgifterne ved dennes virksomhed, herunder  

 eventuelle vederlag til formand og medlemmer efter kommunalbestyrelsens  

 nærmere bestemmelse, afholdes af kommunen.
 § 173. Kommunalbestyrelsens beslutninger efter dette kapitel kan  

 af ejere, lejere af erhvervslokaler, hvis lejemål omfattes af beslutningen,  

 eller mindst 1/4 af ejendommens boliglejere, hvis lejemål omfattes af  

 beslutningen, indbringes for byfornyelsesnævnet, jf. dog stk. 3.
 Stk. 2. Kondemneringer og påbud om nedrivning kan tillige  

 indbringes for nævnet af panthavere i ejendommen, jf. dog stk. 3.
Stk. 3. Indbringelse af kommunalbestyrelsens beslutninger efter  

 stk. 1 og 2 for byfornyelsesnævnet kan kun ske, hvis beslutningen omfatter  

 spørgsmål om forståelse af loven eller af en i medfør af denne fastsat  

 bestemmelse.
Indbringelse kan endvidere tillades, hvis beslutningen efter  

 byfornyelsesnævnets vurdering har almindelig interesse eller videregående  

 betydelige følger for klageren.
Kapitel 10 Byggeskadefonden vedrørende bygningsfornyelse § 174. Byggeskadefonden er en selvejende institution, der yder støtte til udbedring af skader, der har årsag i forhold ved ombygningen m.v.
 Stk. 2. Fondens dækningsområde omfatter:
 1) Ombygningsarbejder samt nybyggeri efter kap. 3 gennemført med offentlig  

 støtte i henhold til reglerne i kap. 4.
 2) Udbedringsarbejder, der udføres med støtte fra fonden efter reglerne i  

 dette kapitel.
 Stk. 3. Fondens dækningsområde omfatter ikke mindre ombygninger.
Stk. 4. Fonden yder støtte til dækning af indtil 95 pct. af  

 ejerens udgifter til udbedring af byggeskader.
I fondens støtte fragår  

 eventuelle beløb, som ejeren har krav på at få dækket hos et  

 forsikringsselskab eller en ansvarlig skadevolder.
Stk. 5. Støtte fra fonden kan opnås til udbedring af skader, der  

 anmeldes til fonden inden 20 år fra arbejdernes aflevering.
Ved private  

 andelsboliger opført væsentligt i bygherrens eget regi kan dækning dog opnås  

 for skader, der anmeldes inden 20 år fra skæringsdagen for byggeriets  

 overgang fra anlæg til drift.
Stk. 6. Boligministeren fastsætter nærmere regler om 1) de i stk. 2-5 nævnte forhold, 2) de i § 175, stk. 1-3 samt 6 og 7 nævnte forhold, 3) fondens administration, regnskaber og revision heraf.
 Stk. 7. Boligministeren kan endvidere fastsætte nærmere regler for  

 fondens regresret ved senere overdragelse af ejendomme, der er ombygget eller  

 opført efter reglerne i kap. 3.
 § 175. Bygherren skal foranledige, at der foretages en  

 registrering af bygningens tilstand, inden ombygningen påbegyndes.
 Stk. 2. Bygherren skal stille fornødne krav til byggeriets andre  

 parter om kvalitetssikring i forbindelse med ombygningen.
Stk. 3. Ejer skal udarbejde og følge en plan for drift og  

 vedligeholdelse for hele bygningen og friarealer samt holde dette forsvarligt  

 vedlige.
Ejer skal hvert 5. år revidere den i 1. pkt. nævnte drifts- og  

 vedligeholdelsesplan.
Drifts- og vedligeholdelsesplaner skal indsendes til  

 kommunalbestyrelsen, som påser, at de overholdes.
Ejer skal på lejerens  

 forlangende give denne eller dennes befuldmægtigede adgang til at gennemgå de  

 i 1. og 2. pkt. nævnte planer på ejendommen eller andetsteds i vedkommende  

 byområde.
Stk. 4. Kommunalbestyrelsen skal for byfornyelsesnævnet indbringe  

 spørgsmål om overtrædelse af de i stk. 3 nævnte planer, der efter  

 kommunalbestyrelsens vurdering er af væsentlig betydning for, at bygningens  

 vedligeholdelsestilstand kan opretholdes.
Endvidere kan uenighed om  

 bygningsejerens opfyldelse af de i stk. 3 nævnte planer af mindst 1/4 af  

 lejerne eller i ejendomme med beboerrepræsentation efter lov om leje af  

 beboerrepræsentanterne i den pågældende ejendom indbringes for  

 byfornyelsesnævnet.
Hvis ejendommen er omfattet af bestemmelserne i kapitel  

 II-V i lov om midlertidig regulering af boligforholdene skal indbringelse  

 efter 1. og 2. pkt. dog ske for huslejenævnet. § 22, stk. 3, i lov om  

 midlertidig boligregulering finder tilsvarende anvendelse ved  

 byfornyelsesnævnets eller huslejenævnets afgørelse af, om de i stk. 3 nævnte  

 planer er overholdt.
Lov om midlertidig regulering af boligforholdene § 60  

 finder anvendelse på Grundejernes Investeringsfonds gennemførelse af  

 arbejder, der er omfattet af de i stk. 3 nævnte planer .
 Stk. 5. Byggeskadefonden skal med henblik på at vurdere bygningens  

 tilstand og registrere eventuelle skader inden udløbet af en periode på 5 år  

 efter arbejdernes aflevering forestå og afholde udgiften ved gennemførelse af  

 et eftersyn (5-års-eftersyn). Ved private andelsboliger, opført væsentligt i  

 bygherrens eget regi, beregnes 5-årsperioden fra skæringsdagen for byggeriets  

 overgang fra anlæg til drift.
 Stk. 6. Fonden kan opdele eftersynet som omhandlet i stk. 5 i to  

 eftersyn, der afholdes inden henholdsvis 1 og 5 år fra afleveringen af det  

 enkelte byggeri og ved private andelsboliger, opført væsentligt i bygherrens  

 eget regi, fra skæringsdagen for byggeriets overgang fra anlæg til drift.
 Stk. 7. Ejeren og bygherren er forpligtet til at meddele fonden  

 enhver oplysning, der er nødvendig for fondens administration af reglerne i  

 dette kapitel.
§ 176. Fonden ledes af en bestyrelse på 5 medlemmer.
Bestyrelsen  

 udpeges af boligministeren på grundlag af indstillinger fra de i stk. 2  

 nævnte organisationer og myndigheder.
Stk. 2. Kommunernes Landsforening samt landsomfattende  

 sammenslutninger af henholdsvis grundejerforeninger, private  

 andelsboligforeninger og lejerforeninger indstiller hver et medlem til  

 fondens bestyrelse.
Københavns og Frederiksberg Kommuner indstiller i  

 fællesskab et medlem.
Stk. 3. Der udpeges og indstilles stedfortrædere efter reglerne i  

 stk. 1 og 2. Udpegning af bestyrelsen og stedfortrædere sker for 4 år ad  

 gangen.
Finder udpegning sted i løbet af en periode, gælder den kun til  

 periodens udløb.
 Stk. 4. Boligministeren godkender fondens vedtægter.
 Stk. 5. Fonden skal på forlangende give boligministeren enhver  

 oplysning om sin virksomhed.
 § 177. Bidrag til fonden udgør 1,5 pct. af de godkendte  

 ombygningsudgifter, dog 1 pct. af de godkendte udgifter ved nybyggeri.  

 Bidraget indbetales af bygherren til fonden, når byggeregnskabet er godkendt.
 Stk. 2. Der betales ikke bidrag for arbejder udført med støtte fra  

 fonden, jf. § 174, stk. 2, nr. 2.
 Stk. 3. Fonden kan, såfremt det er nødvendigt til dækning af  

 fondens udgifter og efter boligministerens nærmere bestemmelse herom, opkræve  

 et ekstraordinært bidrag fra samtlige ejendomme omfattet af fondens  

 dækningsområde.
 Stk. 4. Såfremt indbetaling af bidrag efter stk. 1 og stk. 3 ikke  

 sker rettidigt, påløber der fra forfaldsdagen renter, der udgør den rente,  

 der fastsættes efter § 5, stk. 1 og 2, i lov om renter ved forsinket betaling  

 m.v.
Stk. 5. Inddrivelse af bidrag efter stk. 3 og renter som følge af  

 forsinket betaling af dette bidrag foretages af kommunalbestyrelsen i den  

 kommune, hvor ejendommen er beliggende.
Der tillægges kommunalbestyrelsen  

 udpantningsret for bidrag og renter.
§ 178. Fondens andel af udgiften til udbedring af byggeskader kan  

 efter fondens bestemmelse herom helt eller delvis finansieres gennem  

 optagelse af indeksregulerede realkreditlån med pant i den pågældende  

 ejendom.
I de i§ 61, stk. 1 , nævnte ejendomme kan låneoptagelse efter  

 ejerens valg i stedet ske med nominallån.
Fonden afholder samtlige ydelser på  

 eventuelt optagne realkreditlån, jf. 1. og 2. pkt.
 Stk. 2. Kommunalbestyrelsen yder garanti for låneoptagelsen efter  

 stk. 1.
 Stk. 3. Fonden godtgør kommunen eventuelle tab som følge af  

 garantistillelsen.
§ 179. Grundejernes Investeringsfond kan af sine renteindtægter 1) yde lån til Byggeskadefonden i etablerings- og opbygningsfasen.
Renten  

 fastsættes af bestyrelsen for Grundejernes Investeringsfond, 2) stille garanti for Byggeskadefondens udgifter til dækning af skader  

 omfattet af § 174. En eventuel aftale herom mellem Grundejernes  

 Investeringsfond og Byggeskadefonden skal godkendes af boligministeren.
 Stk. 2. Grundejernes Investeringsfond kan kun påtage sig  

 forpligtelser efter stk. 1 inden for den i lov om midlertidig regulering af  

 boligforholdene § 61, stk. 1, fastsatte beløbsramme.
Kapitel 11 Midlertidige boliger til unge § 180. Boligministeren bemyndiges til at oprette en fond med det formål at iværksætte forsøg med at tilvejebringe og formidle midlertidige boliger for unge inden for de økonomiske rammer, der stilles til rådighed for fonden.
Stk. 2. Fonden ledes af en bestyrelse, der udpeges af  

 boligministeren.
Bestyrelsen kan antage bistand til at forestå den daglige  

 ledelse.
 Stk. 3. Fondens vedtægter godkendes af boligministeren.
 Stk. 4. Fonden er underlagt revision efter lov om revision af  

 statens regnskaber.
 § 181. Bestyrelsen for fonden skal søge at tilvejebringe  

 økonomiske bidrag til fonden.
 § 182. Fonden kan tilvejebringe midlertidige boliger til unge i  

 egnede ejendomme, som fonden lejer, låner eller køber.
Stk. 2. Såfremt de i stk. 1 nævnte ejendomme er kondemnerede efter  

 § 167 og ubeboede, kan fonden fremsætte et forbedringsforslag over for  

 kommunalbestyrelsen.
Har fonden lejet eller lånt en sådan ejendom, kan  

 forbedringsforslag kun fremsættes efter ejerens forudgående tiltræden.
Stk. 3. Kommunalbestyrelsen kan godkende forslaget, såfremt den  

 skønner, at sundheds- og brandfare herved afhjælpes i et sådant omfang, at  

 midlertidig benyttelse som boliger for unge er forsvarlig.
Bestemmelsen i §  

 170, stk. 2, om, at kommunalbestyrelsen kan nægte at godkende et  

 forbedringsforslag, hvis ejendommen eller en del af denne også efter  

 forslagets gennemførelse ville vedblive at være væsentlig ringere end  

 ejendomme med boliger og opholdsrum, som opfylder bestemmelserne i  

 byggelovgivningen, finder ikke anvendelse.
 § 183. Bestemmelserne i §§ 4, 5, 7, 46 a, 47-53e, 58-68, 70,  

 73-74, 87, 100-105 og 113 a-b i lov om leje og bestemmelserne i lov om  

 midlertidig regulering af boligforholdene finder ikke anvendelse på boliger,  

 der er omfattet af bestemmelserne i dette kapitel.
 Stk. 2. Såfremt en beboer har indgået en tidsbestemt aftale med  

 fonden om benyttelse af en beboelseslejlighed eller et enkeltværelse, kan  

 tidsbegrænsningen ikke tilsidesættes.
 Stk. 3. Beboere af midlertidige boliger for unge har ikke ret til  

 en erstatningsbolig efter bestemmelserne i denne lovs kapitel 7.
 § 184. Boligministeren fastsætter nærmere regler om gennemførelse  

 af forsøg efter bestemmelserne i dette kapitel.
Kapitel 12 Byfornyelsesnævn § 185. I hver amtskommune samt i Københavns og Frederiksberg Kommuner nedsættes et eller flere byfornyelsesnævn.
Hvert nævn består af en formand, der skal være dommer, 2 bygningskyndige, en grundejer og en boliglejer.
Ved afgørelse af sager vedrørende private andelsboliger tiltrædes nævnet af yderligere 1 medlem, der skal være privat andelshaver.
Ved afgørelse af sager, hvori der indgår erhvervslejemål, tiltrædes nævnet af yderligere 1 medlem, der skal være erhvervslejer.
Ved afgørelser i henhold til kap. 9 tiltrædes nævnet af yderligere 2 medlemmer, hvoraf det ene skal have brandmæssig sagkundskab, det andet skal være en læge med bolighygiejnisk sagkundskab.
Stk. 2. Formanden beskikkes af boligministeren.
De 2  

 bygningskyndige medlemmer og medlemmerne med brandmæssig og bolighygiejnisk  

 sagkundskab beskikkes af amtsrådet, i Københavns og Frederiksberg Kommuner af  

 kommunalbestyrelsen.
Hverken formanden eller de bygningskyndige medlemmer må  

 have særlig tilknytning til grundejer-, private andelsbolig- eller  

 lejerorganisationer eller være erhvervsmæssigt interesseret i  

 ejendomshandler.
 Stk. 3. De medlemmer, der skal være henholdsvis grundejer, privat  

 andelshaver, boliglejer og erhvervslejer, beskikkes af amtsrådet, i  

 Københavns og Frederiksberg Kommuner af kommunalbestyrelsen, efter  

 indstilling fra landsomfattende sammenslutninger af henholdsvis  

 grundejerforeninger, private andelsboligforeninger og lejerforeninger.
 Stk. 4. Der beskikkes en suppleant for formanden samt en eller  

 flere suppleanter for hvert medlem efter reglerne i stk. 1-3.
 Stk. 5. Udnævnelse af formand, medlemmer og suppleanter sker for  

 indtil 4 år.
 § 186. Medlemmer og suppleanter skal opfylde betingelserne for at  

 være lægdommere ved en boligret, jf. § 109, stk. 2 og 3, i lov om leje, der  

 finder tilsvarende anvendelse.
§ 187. Amtsrådet henholdsvis Københavns og Frederiksberg  

 kommunalbestyrelser skal stille de fornødne lokaler til rådighed for nævnet  

 og sørge for den nødvendige medhjælp til dette.
Amtskommunen henholdsvis  

 Københavns og Frederiksberg Kommuner afholder udgifter, som nævnets  

 virksomhed medfører, herunder til kontorhold m.v. og formandens og  

 medlemmernes udlæg i anledning af hvervet.
Vederlag til formanden betales af  

 staten.
Der kan tillægges nævnets øvrige medlemmer vederlag, som betales af  

 amtskommunen, i Københavns og Frederiksberg Kommuner dog af kommunen.
§ 188. Indbringelse af sager for byfornyelsesnævnet skal ske  

 skriftligt inden 6 uger efter, at klageren har fået meddelelse om den  

 beslutning, der påklages.
Den nødvendige dokumentation skal vedlægges.
 Stk. 2. Indbringelsen har ikke opsættende virkning, medmindre  

 nævnet efter begæring af klageren eller af kommunalbestyrelsen træffer  

 bestemmelse derom.
Stk. 3. Senest 1 uge efter sagens indbringelse giver nævnet  

 kommunalbestyrelsen og, hvis klagen vedrører ejendomme, der er udlejede, den  

 anden part i lejeforholdet underretning om indbringelsen med angivelse af, at  

 eventuelle ytringer i sagen må fremsættes inden 4 uger.
Denne frist kan  

 forlænges, såfremt særlige omstændigheder taler herfor.
§ 189. Nævnet afgør selv, hvilke nærmere undersøgelser der skal  

 foretages i forbindelse med behandlingen af den enkelte sag.
Nævnet har ret  

 til at kræve fornødne oplysninger hos sagens parter, alle offentlige  

 myndigheder og private.
Stk. 2. Nævnet fastsætter en frist, der normalt ikke kan overstige  

 4 uger, for besvarelse af de spørgsmål, nævnet stiller til sagens parter  

 eller andre.
Fristen kan forlænges af nævnet, såfremt særlige omstændigheder  

 taler herfor.
§ 190. Nævnet kan foretage besigtigelse.
Sagens parter, herunder  

 kommunalbestyrelsen, skal indkaldes til besigtigelsen med mindst 1 uges  

 varsel.
Stk. 2. Nævnet kan indkalde parterne til at afgive forklaring for  

 nævnet.
Alle parter skal tilvarsles.
De kan give møde ved en befuldmægtiget.
 Stk. 3. Nævnets formand sørger for sagernes forberedelse til  

 behandling i nævnsmøde.
 § 191. Byfornyelsesnævnet skal træffe afgørelse senest 8 uger fra  

 det tidspunkt, hvor nævnet har modtaget svar efter § 188, stk. 3, eller efter  

 § 189, stk. 2, eller hvor fristen for svar efter de nævnte bestemmelser er  

 udløbet.
 Stk. 2. I tilfælde, hvor fristen for svar efter de nævnte  

 bestemmelser er udløbet, uden at svar er afgivet, kan nævnet anse tavsheden  

 på den for modparten gunstigste måde og navnlig lægge dennes fremstilling til  

 grund ved afgørelsen af sagen.
Stk. 3. Nævnets afgørelse træffes ved almindelig stemmeflerhed.
I  

 tilfælde af stemmelighed gør formandens stemme udslaget.
Nævnet er kun  

 beslutningsdygtigt, når samtlige medlemmer er til stede.
Stk. 4. Nævnets afgørelse protokolleres.
Er en beslutning ikke  

 enstemmig, indføres tillige oplysning om stemmeafgivningen.
Stk. 5. Nævnets afgørelse meddeles klageren, kommunalbestyrelsen  

 og dem, der i henhold til § 188, stk. 3, har fået underretning om sagens  

 indbringelse for nævnet.
Afgørelsen skal begrundes.
Parterne skal gøres  

 bekendt med adgangen efter § 193 til at indbringe sagen for boligretten.  

 Såfremt afgørelsen ikke er enstemmig, skal dette fremgå af afgørelsen.
 Stk. 6. Har nævnet tiltrådt iværksættelse af en forbedring eller  

 et påbud, meddeles det tillige parterne, at indbringelse af afgørelsen efter  

 § 193 ikke har opsættende virkning, medmindre boligretten efter begæring af  

 klageren eller af kommunalbestyrelsen træffer bestemmelse derom.
 § 192. Boligministeren kan fastsætte nærmere regler om nævnets  

 virksomhed, herunder regler om nævnets kompetence samt om, at nævnsformanden  

 alene uden deltagelse af nævnets øvrige medlemmer træffer afgørelse i  

 formalitetsspørgsmål.
 § 193. Byfornyelsesnævnets afgørelse kan af parterne, herunder  

 kommunalbestyrelsen, indbringes for boligretten efter reglerne i lov om leje.  

 Afgørelser efter § 48, stk. 1-3, § 77, stk. 1, § 156, stk. 1, og § 173, stk.  

 1 og 2, samt afgørelser efter bestemmelser fastsat i medfør af § 47 kan kun  

 indbringes, hvis afgørelsen omfatter spørgsmål om forståelse af loven eller  

 af en i medfør af denne fastsat bestemmelse.
Stk. 2. Indbringelse må ske senest 4 uger efter, at underretning  

 om nævnets afgørelse er meddelt parterne.
Boligretten kan dog undtagelsesvis  

 tillade, at sagen indbringes efter udløbet af fristen, når ansøgning herom  

 indgives inden 1 år efter nævnets afgørelse.
Meddeles tilladelse, skal sag  

 dog anlægges inden 4 uger.
Stk. 3. I ejendomme med beboerrepræsentation kan  

 beboerrepræsentanterne indbringe afgørelsen.
Angår sagen lejens størrelse,  

 finder § 49, stk. 5, sidste pkt., i lov om leje, tilsvarende anvendelse.
 Stk. 4. Byfornyelsesnævnet skal efter boligrettens nærmere  

 bestemmelse redegøre for sin afgørelse under boligretssagen.
Stk. 5. Har byfornyelsesnævnet ikke truffet afgørelse inden  

 udløbet af fristen herfor i § 191, stk. 1, kan klageren indbringe sagen for  

 boligretten med de begrænsninger, som følger af stk. 1 uden at afvente  

 nævnets afgørelse.
Stk. 3 og 4 finder tilsvarende anvendelse.
Stk. 6. Indbringelsen har ikke opsættende virkning, medmindre  

 boligretten efter begæring af klageren eller af kommunalbestyrelsen træffer  

 bestemmelse derom.
Med hensyn til byfornyelsesnævnets afgørelse efter § 142  

 kan boligretten dog ikke træffe bestemmelse om opsættende virkning.
Kapitel 13 Godkendte byfornyelsesselskaber og andre rådgivere § 194. Et godkendt byfornyelsesselskab er et selskab, der er godkendt af boligministeren til at bistå kommunalbestyrelsen og ejere med at forberede og gennemføre arbejder efter denne lov.
 Stk. 2. Kommunalbestyrelsen kan overlade til et godkendt  

 byfornyelsesselskab eller en anden af kommunen antaget rådgiver at forberede  

 og gennemføre arbejder efter denne lov samt at varetage nærmere bestemte  

 administrative opgaver, der påhviler kommunalbestyrelsen i forbindelse med  

 arbejder efter denne lovs kapitel 2, 3, 4 og 5.
 Stk. 3. Boligministeren kan tillade, at et godkendt  

 byfornyelsesselskab udøver accessorisk virksomhed, herunder virksomhed i  

 udlandet.
 § 195. Et godkendt byfornyelsesselskabs navn og vedtægter samt  

 ændringer heri skal godkendes af boligministeren for at være gyldige.
Stk. 2. Betegnelsen byfornyelsesselskab, saneringsselskab eller  

 betegnelser, der kan forveksles hermed, er forbeholdt godkendte  

 byfornyelsesselskaber.
Boligministeren kan forbyde andre selskaber at anvende  

 sådanne betegnelser.
Stk. 3. Vedtægterne skal indeholde bestemmelser, der nærmere  

 fastlægger selskabets formål og angiver den måde, hvorpå formålet skal søges  

 virkeliggjort.
Vedtægterne skal endvidere indeholde regler til sikring af en  

 betryggende ledelse og forretningsførelse.
 Stk. 4. Et godkendt byfornyelsesselskab kan ikke opløses,  

 medmindre boligministeren meddeler tilladelse hertil.
Kapitel 14 Forskellige bestemmelser § 196. Nærmere bestemmelser om gennemførelsen af denne lovs bestemmelser fastsættes af boligministeren.
 Stk. 2. Boligministeren kan fra kommuner og godkendte  

 byfornyelsesselskaber indkalde oplysninger om foranstaltninger, der  

 gennemføres eller påtænkes gennemført efter reglerne i denne lov.  

 Boligministeren kan i forbindelse hermed fastsætte nærmere regler for disse  

 oplysningers anvendelse.
 § 197. Den kasse- og regnskabsmæssige forvaltning af statsudgifter  

 udføres af Kongeriget Danmarks Hypotekbank og Finansforvaltning  

 (Hypotekbanken). Nærmere regler herom fastsættes af finansministeren efter  

 forhandling med boligministeren.
 Stk. 2. Statslige garantier afgives af Hypotekbanken overfor det  

 långivende realkreditinstitut.
Stk. 3. Når offentlig støtte er bevilget og endeligt berigtiget,  

 udfører Hypotekbanken den efterfølgende administration af lån, tilskud og  

 statslige garantier.
Hypotekbankens kompetence omfatter såvel eksisterende  

 som fremtidige sager.
Stk. 4. I det omfang kommunalbestyrelsen yder en del af den  

 offentlige støtte, kan Hypotekbanken foretage en samlet udbetaling af støtten  

 til det långivende realkreditinstitut.
Kommunalbestyrelsen indbetaler på  

 opkrævning andelen af den offentlige støtte til Hypotekbanken.
 Stk. 5. Boligministeren kan efter forhandling med finansministeren  

 fastsætte nærmere regler for Hypotekbankens administration af sagerne.
 Stk. 6. Klager over Hypotekbankens afgørelse i henhold til stk.  

 3-5 fremsættes over for finansministeren.
 Stk. 7. Boligministeren fastsætter nærmere bestemmelser om  

 regnskabsaflæggelse og revision.
 § 198. Hypotekbanken kan med tillæg af renter og omkostninger  

 inddrive statskassens tilgodehavender på for meget udbetalt tilskud og  

 regreskravet efter indfrielse af en ifølge denne lov eller  

 saneringslovgivningen ydet statsgaranti ved indeholdelse i løn m.v. hos den  

 pågældende efter reglerne for inddrivelse af personlige skatter i  

 kildeskatteloven.
 Stk. 2. Boligministeren kan fastsætte nærmere regler om  

 fremgangsmåden i forbindelse med lønindeholdelsen.
 Stk. 3. Hypotekbanken kan indhente de oplysninger hos  

 skattemyndigheder og andre offentlige myndigheder, som er nødvendige for at  

 varetage inddrivelsen af skyldige beløb efter denne lov eller  

 saneringslovgivningen, herunder oplysninger om indkomst- og formueforhold.
 Stk. 4. Hypotekbankens afgørelser efter stk. 1-3 kan indbringes  

 for finansministeren.
 § 199. Ejere og brugere af fast ejendom samt offentlige  

 myndigheder har pligt til på begæring af kommunalbestyrelsen eller  

 boligkommissionen at afgive oplysninger til brug for  

 byfornyelsesvirksomheden, herunder tilvejebringelse af erstatningsboliger og  

 kondemnering m.v. i medfør af denne lov.
 Stk. 2. Hvis det skønnes nødvendigt, har de i stk. 1 nævnte  

 myndigheder til enhver tid mod behørig legitimation og uden retskendelse  

 adgang til fast ejendom for at udøve den i stk. 1 nævnte virksomhed.
Stk. 3. Politiet yder de i stk. 1 nævnte myndigheder bistand til  

 at opnå en i henhold til loven hjemlet adgang til en ejendom.
Der kan  

 fastsættes nærmere regler om denne bistand efter forhandling mellem  

 boligministeren og justitsministeren.
 Stk. 4. Kommunalbestyrelsen kan bemyndige et godkendt  

 byfornyelsesselskab eller en af kommunen antaget rådgiver til på  

 kommunalbestyrelsens vegne at fordre de i stk. 1 nævnte oplysninger afgivet  

 eller at forlange den i stk. 2 nævnte adgang til fast ejendom.
 Stk. 5. Spørgsmål om, hvorvidt en oplysning efter stk. 1 eller adgang  

 efter stk. 2 kan kræves, kan af ejere eller brugere indbringes for  

 byfornyelsesnævnet.
§ 200. Kommunalbestyrelsen tillægges udpantningsret i den  

 pågældende ejendom for beløb, som kommunalbestyrelsen i henhold til § 35,  

 stk. 2, § 43, § 166, stk. 4, § 167, stk. 11, og § 168, stk. 6, har udredt  

 forskudsvis.
Beløbene har samme fortrinsret som kommunale ejendomsskatter.
Stk. 2. Når kommunalbestyrelsen i henhold til stk. 1 har  

 udpantningsret for afholdte udgifter, skal der tinglyses en kort meddelelse  

 herom på ejendommen.
Kommunalbestyrelsen skal lade meddelelsen tinglyse, når  

 den har truffet beslutning om at lade arbejderne udføre.
§ 201. Med bøde straffes den, som 1) ikke inddrager og orienterer lejerne som angivet i § 24, stk. 1, og §  

 38, stk. 1, 2) ikke underretter kommunalbestyrelsen om lejernes indsigelser som  

 angivet i § 24, stk. 2, og § 38, stk. 2, 3) undlader at foretage anmeldelse af en ledig lejlighed, jf. § 147, stk.  

 1, 4) i strid med § 147, stk. 2, undlader at udleje til en person, der er  

 anvist af kommunen, 5) i strid med § 146 udlejer til en anden lejlighedssøgende, 6) lejer en lejlighed vidende om, at udlejeren efter kommunalbestyrelsens  

 anvisning har pligt til at udleje til en anden lejlighedssøgende, 7) opkræver højere leje end den, der er fastsat efter §§ 49-52, 8) i strid med et forbud efter § 195, stk. 2, anvender betegnelsen  

 byfornyelsesselskab, saneringsselskab eller betegnelser, der kan forveksles  

 hermed, 9) undlader at efterkomme et i medfør af § 166, stk. 1, § 167, stk. 1,  

 eller § 168, stk. 1 og 2, meddelt påbud eller forbud, 10) overtræder en i medfør af § 170, stk. 4, tinglyst deklaration, eller 11) undlader at afgive begærede oplysninger, jf. § 195, stk. 1.
 Stk. 2. Boligministeren kan fastsætte straf af bøde for  

 overtrædelse af bestemmelser i forskrifter efter § 198, stk. 2.
Stk. 3. Såfremt en udlejer dømmes for overtrædelse af stk. 1, nr.  

 3-5, og de udviste forhold begrunder en nærliggende fare for yderligere  

 overtrædelser af bestemmelsen, kan det ved dommen bestemmes, at  

 kommunalbestyrelsen i alle tilfælde af genudlejning bestemmer, til hvem en  

 ledig lejlighed skal udlejes.
Reglerne i straffelovens § 79, stk. 1, 3. pkt.,  

 samt stk. 2 og 3, finder tilsvarende anvendelse.
 Stk. 4. Er der sket frakendelse efter stk. 3, skal udlejning ske  

 til den lejlighedssøgende, som anvises af kommunalbestyrelsen.
 Stk. 5. Ved dom for de i stk. 1, nr. 5 og 6, nævnte overtrædelser  

 skal det, selv om straf ikke idømmes, bestemmes, at lejeren senest 1 måned  

 efter, at dommen er forkyndt for lejeren, skal fraflytte det lejede,  

 medmindre kommunalbestyrelsen godkender en anden ordning.
 Stk. 6. Den, der giver urigtige eller vildledende oplysninger  

 eller fortier oplysninger af betydning i forbindelse med ansøgning om  

 tilsagn, udbetaling af tilskud eller bevilling af statsgaranti, straffes med  

 bøde eller hæfte, medmindre højere straf er forskyldt efter anden lovgivning.
 Stk. 7. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 § 202. Boligministeren kan bemyndige en styrelse under ministeriet  

 til at udøve de beføjelser, der i denne lov er tillagt ministeren.
 Stk. 2. Ministeren kan fastsætte regler om adgangen til at påklage  

 afgørelser, der er truffet i henhold til bemyndigelse efter stk. 1, herunder  

 at afgørelserne ikke skal kunne indbringes for ministeren.
 § 203. Loven træder i kraft den 1. januar 1998.
Stk. 2. Lov om byfornyelse og boligforbedring, jf.  

 lovbekendtgørelse nr. 820 af 15. september 1994 med senere ændringer, bortset  

 fra § 90, stk. 2-8, 11-12, 1.-3. pkt., 13-16, 18-19 og 21-26, ophæves.
Lov om  

 privat byfornyelse, jf. lovbekendtgørelse nr. 49 af 1. februar 1996, med  

 senere ændring, ophæves ligeledes.
 Stk. 3. §§ 70-76 i lov om byfornyelse og boligforbedring, jf.  

 lovbekendtgørelse nr. 820 af 15. september 1994 med senere ændringer, finder  

 fortsat anvendelse på beslutninger, der er truffet inden den 1. januar 1998.  

 Samme lov finder ligeledes fortsat anvendelse på beslutninger, der er truffet  

 inden den 1. januar 1998, og hvortil der er meddelt kommunalbestyrelsen en  

 bindende tilsagnsramme om offentlig støtte inden den 1. juli 1998.
 Stk. 4. Bestemmelserne i § 72 finder tilsvarende anvendelse på  

 lån, hvortil der ydes rentesikring efter lov om sanering eller ydelsesbidrag  

 efter lov om byfornyelse og boligforbedring.
Stk. 5. I ejendomme omfattet af § 2, stk. 1, nr. 1, i lov om  

 privat byfornyelse, jf. lovbekendtgørelse nr. 84 af 2. februar 1994, hvor der  

 er registreret en indgået aftale mellem udlejer og lejerne senest den 31.  

 december 1995, og i ejendomme omfattet af § 2, stk. 1, nr. 2-6, i lov om  

 privat byfornyelse, jf. lovbekendtgørelse nr. 84 af 2. februar 1994, hvor der  

 er ansøgt om tilsagn om tilskud senest den 31. december 1995, færdigbehandles  

 ansøgningen efter de hidtil gældende regler.
I ejendomme, omfattet af § 2,  

 stk. 1, nr. 1, i lov om privat byfornyelse, jf. lovbekendtgørelse nr. 49 af  

 1. februar 1996, hvor der er ansøgt om reservation eller hvor der er  

 registreret en indgået aftale mellem udlejer og lejerne senest den 31.  

 december 1997, og i ejendomme, omfattet af § 2, stk. 1, nr. 2-4, i lov om  

 privat byfornyelse, jf. lovbekendtgørelse nr. 49 af 1. februar 1996, hvor der  

 er ansøgt om reservation eller om tilsagn om tilskud senest den 31. december  

 1997, færdigbehandles ansøgningen efter de hidtil gældende regler i lov om  

 privat byfornyelse.
 § 204. Loven gælder ikke for Færøerne og Grønland.
Bemærkninger til lovforslaget Almindelige bemærkninger Baggrund for lovforslaget Forslag til lov om byfornyelse skal afløse den nuværende lov om  

 byfornyelse og boligforbedring, der trådte i kraft den 1. januar 1983. Den  

 nuværende lov byggede på erfaringerne fra saneringsloven og de forhold, der  

 på daværende tidspunkt prægede de utidssvarende by- og boligområder.
Lov om  

 byfornyelse og boligforbedring har gennem årene undergået en lang række  

 ændringer som følge af indhentede erfaringer, ændrede boligsociale behov, den  

 tekniske udvikling, ændrede økonomiske forudsætninger mv.
 Det er regeringens ønske med dette forslag til ny byfornyelseslov, at give  

 mulighed for, at byfornyelsen kommer til at fungere som et af fremtidens  

 centrale redskaber, der kan anvendes af kommunerne til planlægning og  

 gennemførelse af en bred helhedsorienteret bypolitik.
Regelsættet skal gøres enklere, således at det bliver nemmere både for  

 kommuner og for ejere og lejere at gennemføre byfornyelse, og endelig skal  

 loven gøres mere fleksibel.
Der skal indføres flere byfornyelses-  

 instrumenter, som kommunerne kan vælge at anvende enkeltvis eller i et  

 samspil, som passer til den enkelte kommunes prioriteringer.
 Både den gældende byfornyelseslov og saneringsloven, som den afløste, har  

 været med til at afskaffe den værste slum i storbyerne og skabt tidssvarende  

 boliger rundt om i landet.
Siden 1980 har der kunnet konstateres et væsentligt fald i antallet af  

 boliger med installationsmangler som moderne opvarmning, toilet og bad.
Arten  

 og omfanget af nuværende installationsmangler indikerer endvidere, at de  

 allertungeste problemer er løst.
Der er dog stadig et højt absolut antal  

 boliger med installationsmangler, som skal prioriteres i en  

 byfornyelsesindsats.
Derudover har der i de senere år har vist sig et  

 stigende behov for en ny type byfornyelse, der sigter bredere, således at  

 byfornyelsen som led i en bypolitik sikrer de enkelte by- og boligområders  

 udvikling.
Det er ikke kun et spørgsmål om boligernes tekniske standard og  

 nære omgivelser, men en samlet indsats, der retter sig mod at forøge de  

 generelle levevilkår og byens kvaliteter, hvad enten det drejer sig om  

 boligen, friarealer, byens rum eller en bred socialt orienteret indsats.
 Denne helhedsorienterede måde at gribe byfornyelsen an på ligger helt på  

 linie med arbejdet i Regeringens Byudvalg, hvor der indtil nu er udpeget 5  

 forsøgsprojekter - kvarterløftprojekter - med henblik på at løfte blandede  

 byområder socialt, økologisk, kulturelt og bygningsmæssigt i bestræbelserne  

 på at skabe bæredygtig udvikling i byerne.
Inden for den nugældende lovs rammer har der i nogle kommuner været  

 tiltag, der går ud på at inddrage flere aspekter i byfornyelsen.
Erfaringen  

 med den offentlige byfornyelse er imidlertid, at den kan være  

 ressourcekrævende og ikke lægger op til en koordineret indsats i områderne.  

 Endvidere er der flere kommuner, der satser på større grad af frivillighed,  

 baseret på en politik, hvor ejere og lejere selv har taget initiativet.
Der  

 er derfor sket et skift fra en massiv isoleret satsning på offentlig  

 byfornyelse til en bredere indsats, hvor igangsætning af privatinitierede  

 boligforbedringer er begyndt at få betydning.
Der er også kommuner, der har  

 inddraget lov om privat byfornyelse i den samlede byfornyelse ud fra et ønske  

 om, at denne lov skal løse renoveringsbehovet i de ejendomme, der ikke er så  

 nedslidte, at de umiddelbart falder ind under den offentlige byfornyelse.
Dette lovforslag bygger på en bred debat om kravene til en fremtidig  

 byfornyelseslov.
Boligministerens debatoplæg fra marts 1996 om fremtidens  

 byfornyelse samt afholdelsen af byfornyelseskonferencen i foråret 1996 har  

 været grundlaget for drøftelserne om fremtidens byfornyelse.
Boligministeren  

 har bl.a. på baggrund heraf i maj 1996 afgivet en redegørelse til Folketinget  

 om fremtidens byfornyelse.
Endvidere har der i februar 1997 været afholdt  

 endnu en konference om udformningen af fremtidens byfornyelsesregler.
 Udgangspunktet for lovforslaget er, at byfornyelsesloven skal have et  

 bredere anvendelsesområde og udvikles til at blive et centralt instrument i  

 bypolitikken.
 Lovforslaget indebærer, at den byfornyelsesmæssige praksis efter  

 kommunalbestyrelsens beslutning kan udvides fra de traditionelle  

 utidssvarende byområder og utidssvarende beboelsesbygninger til andre  

 bypolitiske løsninger i f.eks. andre belastede byggelser og blandede bolig-  

 og erhvervsområder.
Med forslaget udgør byfornyelsesloven et led i den fortsatte  

 decentralisering og sikrer kommunerne de nødvendige instrumenter til at  

 træffe beslutning om lokale forhold.
Samtidig præciseres kommunernes ansvar  

 for, at reglerne anvendes efter deres hensigt.
Lovforslaget indeholder flere beslutningstyper, således at  

 kommunalbestyrelsen får mulighed for at vælge den type, der med hensyn til  

 indhold, procedure og offentlig støtte passer bedst til det  

 byfornyelsesproblem, der skal løses.
Kommunalbestyrelsen kan vælge mellem  

den helhedsorienterede byfornyelsesbeslutning , der sætter ind overfor  

 et nærmere afgrænset område på flere felter, f.eks. mht. trafiksanering,  

 kulturelt, bygningsteknisk etc., og en beslutning om bygningsfornyelse  

 , der afløser og ophæver sondringen mellem den gældende lovs byfornyelses- og  

 boligforbedringsbeslutning.
Beslutningen om bygningsfornyelse kan indeholde  

 bolig- og friarealforbedring, samt nedrivning og nybyggeri.
 For i langt højere grad end nu at give kommunerne mulighed for at inddrage  

 den private byfornyelse i byfornyelsesplanlægningen og som en forenkling  

 foreslås det endvidere, at lov om privat byfornyelse ophæves som en  

 selvstændig lov og indarbejdes i lovforslaget som aftalt  

 boligforbedring .
Som led i en fleksibel og omkostningstilpasset udvikling af den offentligt  

 støttede byfornyelse giver forslaget endvidere mulighed for at opføre  

 nybyggeri som led i og finansieret efter reglerne om byfornyelse.
Herved vil  

 der endvidere skabes mulighed for, at byfornyelsen også arkitektonisk kan  

 fremtidssikres.
Hovedprincipperne i de hidtidige finansieringsregler  

 fastholdes, men der åbnes for, at finansieringen for bygningsfornyelsen vil  

 kunne fastsættes gennem en forhandling mellem kommunen og ejeren.
Det er i  

 den forbindelse vigtigt at understrege, at reglerne om lejefastsættelsen er  

 uændrede efter forslaget.
 Et selvstændigt mål for byfornyelsesindsatsen er, at der sker en styrket  

 beboeridentifikation i området.
Dette kan sikres ved, at beboerne får en reel indflydelse på, hvordan  

 området bliver udviklet.
Ved den helhedsorienterede byfornyelse er det en  

 forudsætning, at beboerne inddrages i organisering og i procedure for  

 beslutningen på et meget tidligt tidspunkt med henblik på at få belyst lokale  

 ønsker og behov.
Forslaget giver endvidere mulighed for ved bygningsfornyelsen at fremme  

 beboerdeltagelsen, idet der i forbindelse med gennemførelse af  

 ombygningsarbejder skabes adgang til at yde støtte til uvildig rådgivning af  

 beboerne.
Beboerne kan herved blive forhandlingspartner på et lige  

 vidensniveau med navnlig ejer og kommune.
 Med henblik på fremover at sikre beboelsesbygninger, forsamlingshuse o.  

 lign i landsbyer og landdistrikter samt fredede og bevaringsværdige bygninger  

 en mere smidig og målrettet mulighed for at opnå støtte til fortrinsvis  

 udvendig istandsættelse af beboelsesejendomme omfatter forslaget en ny, enkel  

 og ubureaukratisk støttemodel, som indebærer, at kommunerne får mulighed for  

 at oprette et bygningsforbedringsudvalg, der kan yde rente- og afdragsfrie  

 lån til istandsættelse.
 Muligheden for oprettelse af bygningsforbedringsudvalg skal ses som en  

 videreførelse af og erstatning for den særlige landsbypulje på 200 mill. kr.  

 i 1997, som var en del af udmøntningen af den motiverede dagsorden om  

 afhjælpning af problemer i landsbyer og landdistrikter, som Folketinget  

 vedtog i foråret 1996. De foreslåede bestemmelser vil således overflødiggøre,  

 at der fremover afsættes midler til en særlig landsbypulje.
Det er rimeligt, at der stilles krav om sikring af den offentlige  

 investering, når det offentlige - staten og kommunen - har givet støtte til  

 ombygning og dermed har betalt for en vedligeholdelse og genopretning, som  

 skal gennemføres løbende.
Forslaget omfatter derfor - som noget nyt - krav  

 herom.
Disse hensyn har fundet udtryk i lovforslagets formålsbestemmelse, hvor  

 der tillige er lagt vægt på, at økologiske hensyn og god arkitektur inddrages  

 i kommunernes byfornyelsesplanlægning.
Med forslaget om den  

 helhedsorienterede byfornyelsesbeslutning får kommunerne et redskab til i  

 større omfang end hidtil, at indarbejde lokale miljømål i byfornyelsen,  

 ligesom den foreslåede større handlefrihed ved bygningsfornyelsen giver  

 kommunerne mulighed for at prioritere økologiske foranstaltninger i  

 forbindelse med ombygningen.
 Forslaget pålægger endvidere kommunalbestyrelsen at sikre, at et passende  

 antal boliger udformes til brug for ældre og handicappede.
 Da lovforslaget indeholder væsentlige nydannelser, er det vigtigt at  

 opsamle erfaringer om, hvordan bestemmelserne fungerer.
 Boligministeren vil derfor årligt fremsende en redegørelse til Folketinget  

 omkring byfornyelsens udvikling og effekter, bl.a. indeholdende oversigter  

 over typer af moderniseringsarbejder og ejerforhold mv. med henblik på en  

 løbende evaluering af byfornyelsesmidlernes anvendelse.
 Redegørelsen vil det andet år blive suppleret med en vurdering af lovens  

 byøkologiske og miljømæssige virkninger.
 Efter 3 år vil boligministeren sørge for, at der iværksættes en  

 undersøgelse, der på objektivt grundlag analyserer og sammenfatter  

 erfaringerne med byfornyelseslovens anvendelse i den forløbne periode.
Forenklingsperspektivet Under hensyn til, at forslaget indebærer såvel ændringer og tilføjelser af  

 hele kapitler, som et stort antal enkeltændringer i forhold til den nuværende  

 byfornyelseslov, er det rent teknisk fundet mest hensigtsmæssigt at fremsætte  

 et nyt forslag til byfornyelseslov.
 Det er en målsætning for nyskrivningen af lovforslaget, at reglerne bliver  

 så enkle som muligt, og at de forskellige beslutningstyper er fleksible og  

 rummelige, således at kommunerne får større frihed til at tilrettelægge deres  

 byfornyelsespolitik i overensstemmelse med de lokale behov.
Disse hensyn ligger til grund for, at der ikke er opstillet skarpe grænser  

 mellem anvendelsen af de forskellige beslutningstyper eller detaljerede  

 procedureregler for udarbejdelsen af beslutninger.
Tværtimod er der tilstræbt  

 en forenkling ved at slå byfornyelsesbeslutninger og  

 boligforbedringsbeslutninger sammen til en beslutningstype,  

 bygningsfornyelsen, og ved at indarbejde lov om privat byfornyelse i  

 forslaget samtidig med, at der er foretaget en vis harmonisering af de to  

 regelsæt.
 Endvidere er der sket en sproglig bearbejdning af de bestemmelser, der  

 ikke realitetsændres samt ændringer i lovens opbygning for at gøre  

 lovkomplekset lettere tilgængeligt og dermed nemmere at arbejde med.
 Når lovforslaget alligevel er meget omfattende, hænger det sammen med  

 indførelsen af nye handlemuligheder for kommunerne, opretholdelse og  

 forbedring af regler om ejere og beboeres rettigheder og pligter og om den  

 økonomiske incitamentsstruktur.
Decentralisering Det er kommunalbestyrelsen, der er ansvarlig for kommunens  

 byfornyelsespolitik og for at prioritere sin indsats inden for den  

 investeringsramme, staten tildeler dem til byfornyelsesaktiviteter og om  

 reglerne herfor.
 Det decentrale princip er i overensstemmelse med den gældende lov, men  

 navnlig den foreslåede indførelse af flere beslutningstyper og den foreslåede  

 deregulering af bestemmelser om bygningers og områders tilstand medfører, at  

 den enkelte kommune får større handlefrihed end hidtil til at vurdere og  

 beslutte, hvilke byfornyelsesproblemer den vil sætte ind overfor.
Beslutninger om bygningsfornyelse træffes på samme måde som de hidtidige  

 byfornyelses- og boligforbedringsbeslutninger af kommunalbestyrelsen.
Statens  

 tildeling af investeringsrammer foretages af Bygge- og Boligstyrelsen og sker  

 på grundlag af objektive kriterier, der afspejler kommunens  

 byfornyelsesbehov.
 De hidtidige objektive kriterier vil blive revurderet i lyset af det nye  

 byfornyelsesbegreb, men således at fordelingsnøglen stadig prioriterer  

 kommuner med tunge byfornyelsesproblemer i form af nedslidte bygninger med  

 væsentlige installationsmangler.
Det foreslås ligeledes fastsat, at den enkelte kommune inden for sin  

 investeringsramme i almindelighed skal prioritere således, at den  

 koncentrerer sin indsats omkring de dårligste områder og ejendomme.
Andre  

 forhold kan imidlertid indgå i kommunens prioritering, og det skal  

 understreges, at kompetencen er henlagt til kommunalbestyrelsen.
Hverken  

 m.h.t. prioritering eller andre beslutninger efter loven er det Bygge- og  

 Boligstyrelsens opgave at gå ind i en bedømmelse af de enkelte beslutningers  

 lovlighed eller hensigtsmæssighed.
Ansvaret herfor påhviler  

 kommunalbestyrelsen, og beslutningernes lovlighed kontrolleres alene inden  

 for rammerne af lovgivningen om tilsyn med kommunerne, herunder af den  

 kommunale revision.
Det skal understreges, at de gældende regler om  

 forvaltningsrevision vedrørende sager omfattet af byfornyelsesloven vil blive  

 bibeholdt.
Med hensyn til beslutninger om helhedsorienteret byfornyelse er det  

 ligeledes kommunalbestyrelsen, der træffer beslutningen.
For at indhente  

 erfaringer med denne nydannelse er det dog foreslået, at kommunen indsender  

 sin beslutning til Boligministeriet, forinden der kan ydes tilsagn til  

 gennemførelse af beslutningen.
Hensigten hermed er tillige, at  

 Boligministeriet vurderer om de objektive kriterier for at træffe en  

 helhedsorienteret beslutning er opfyldt, og om de arbejder, der i ansøgningen  

 søges støtte til, ligger inden for lovens rammer.
Herudover skal ministeriet  

 ikke gå ind i en bedømmelse af beslutningens lovlighed, og ministeriet skal  

 heller ikke foretage en vurdering af beslutningens eller programmets  

 hensigtsmæssighed.
Ansvaret herfor påhviler alene kommunalbestyrelsen.
Det decentrale princip vil også blive taget i betragtning ved opfølgningen  

 af den ny lov.
Det vil fortsat være nødvendigt at tilvejebringe et  

 administrationsgrundlag i form af bekendtgørelser og vejledninger mv., men  

 det vil blive tilstræbt at begrænse omfanget heraf, således at den kommunale  

 handlefrihed ikke reduceres.
 Som led i udarbejdelsen af et enklere administrationsgrundlag er det bl.a.  

 hensigten at fastsætte moderniserede og forenklede regler om godkendte  

 byfornyelsesselskabers og andre rådgiveres honorarer, som vil medvirke til en  

 mere hensigtsmæssig byfornyelse.
 Lovforslaget indeholder følgende elementer:
 Ad. 1:
Ny formålsbestemmelse Forslaget angiver rammerne for et mere fleksibelt, enkelt og helstøbt  

 instrument for kommunernes byfornyelses- og bypolitik.
Kommunerne, som er nærmest til at lokalisere og definere  

 byfornyelsesbehovet i det enkelte område, får styrket ansvaret for de  

 foranstaltninger, der gennemføres i henhold til loven.
Kommunalbestyrelsen  

 skal selv kunne bestemme hvilke typer af arbejder, den ønsker at støtte og  

 hvilket støtteniveau, den ønsker at benytte sig af.
Kommunerne får i endnu  

 højere grad end efter gældende regler ansvaret for at prioritere og  

 tilrettelægge byfornyelsespolitikken - og de får muligheden herfor gennem den  

 vifte af støtteordninger, som forslaget lægger op til.
Det er en målsætning  

 at skabe et system, der er bedre end det nuværende til at sikre både det  

 kvalitetsmæssige, det sociale og det byarkitektoniske i sammenhæng med de  

 økonomiske ressourcer, der er til rådighed.
 Ad. 2:
Helhedsorienteret byfornyelse I takt med, at antallet af utidssvarende boliger er bragt ned, har der  

 vist sig et stigende behov for en ny type byfornyelse.
For at byfornyelsen  

 kan blive et centralt instrument i bypolitikken, foreslås det, at der gives  

 mulighed for, at kommunalbestyrelsen kan træffe beslutning om  

 helhedsorienteret byfornyelse med henblik på at iværksætte en række tiltag  

 inden for forskellige sektorer.
 De områder, der kan omfattes, er karakteriseret ved, at problemerne ikke i  

 så høj grad relaterer sig til boligerne, men at der findes en flerhed af  

 problemer på det fysiske og sociale område samt manglende muligheder for  

 kulturel udfoldelse og et gademiljø, som er belastet af trafik og mangel på  

 gode opholdsarealer for kvarterets beboere.
Det foreslås, at der etableres et smidigt system for kommunerne, som  

 bygger på det eksisterende plangrundlag.
Udgangspunktet for den  

 helhedsorienterede beslutning er kommunens vurdering af, om området har behov  

 for en koordineret og integreret indsats.
Lovforslaget indeholder derfor ikke  

 detaljerede regler om områdernes karakter mv., men mere overordnede  

 rammebestemmelser, der vil blive udbygget med vejledninger, og en mulighed  

 for at supplere med administrativt fastsatte regler, uden at det vil ændre  

 ved lovforslagets karakter af at indeholde rammebestemmelser.
 For at kommunen kan træffe beslutning om helhedsorienteret byfornyelse,  

 skal den udarbejde et byfornyelsesprogram med tidsplan og budget, der  

 sandsynliggør (muliggør), at der vil ske en positiv udvikling i området.
Byfornyelsesprogrammet skal være handlingsorienteret og tværsektorielt med  

 en tidsfølge for gennemførelse af de enkelte foranstaltninger.
Formålet med  

 indsatsen er, at der skabes forudsætninger for en ændring af levevilkårene,  

 og at beboerne udvikler en områdeidentifikation.
 Det foreslås, at kommunalbestyrelsens vedtagelse af en helhedsorienteret  

 byfornyelsebeslutning, skal give den mulighed for at opnå økonomisk støtte  

 til de »grænseflader«, der vil være mellem de almindelige kommunale  

 sektorløsninger og de mere traditionelle byfornyelsesopgaver.
Det foreslås, at der ud af den årlige byfornyelsesramme i finansloven  

 afsættes en årlig investeringsramme til gennemførelse af helhedsorienteret  

 byfornyelse.
I årene 1998 og 1999 forudsættes en ramme på henholdsvis 100 og  

 125 mill. kr.
Fra år 2000 og følgende år forudsættes en ramme på 150 mill.  

 kr.
For at sikre, at den helhedsorienterede byfornyelse i væsentligt omfang  

 anvendes i traditionelle byfornyelsesområder, foreslås det, at der maksimalt  

 kan anvendes en tredjedel af rammen til beslutninger, hvori der ikke indgår  

 bygningsfornyelse af betydning.
Støtten foreslås fordelt på følgende måde:  

 Den samlede tildeling af investeringsramme til en beslutning om  

 helhedsorienteret byfornyelse kan højst udgøre 10 mill. kr.
Indenfor denne  

 ramme kan de enkelte beslutninger støttes med op til 50 % af udgifterne til  

 programudarbejdelse og beboerinddragelse, herunder informationsudgifter samt  

 udgifter til rådgivere samt til etablering af kvarterscentre mv. Øvrige  

 støtteberettigede arbejder kan støttes med op til 20 % af udgifterne, men må  

 i øvrigt finansieres efter de regler, der gælder for disse områder, som  

 kommunal anlægsudgift eller anden sektorfinansiering.
De støtteberettigede  

 arbejder foreslås at kunne omfatte :
 1. Forbedring af torve og pladser m.v.
2. kulturelle og/eller boligsociale arbejder eller ad hoc aktiviteter 3. særlige byøkologiske foranstaltninger, der omfatter hele området 4. særlige trafikale arbejder, f.eks. støj- eller trafikdæmpende  

 foranstaltninger Forslaget indebærer ikke, at der rykkes ved formålet med  

 byfornyelsesmidlerne.
Langt den væsentligste del af midlerne foreslås således  

 fortsat forbeholdt bygningsfornyelse.
 Ad. 3:
Forenkling af beslutningsstrukturen og indhold Det foreslås, at loven forenkles ved en sammenskrivning af det nuværende  

 kapitel II om byfornyelsesbeslutninger og kapitel III om  

 boligforbedringsbeslutninger.
Derved bliver der tale om en ny og mere  

 rummelig beslutningstype, som kommunerne både kan anvende på en flerhed af  

 ejendomme i et utidssvarende område og på enkelte ejendomme.
 Forenklingen indebærer navnlig, at sondringen mellem  

 byfornyelsesbeslutninger og boligforbedringsbeslutninger ophæves, således at  

 der kun opereres med en - forenklet - beslutningstype, bygningsfornyelse, som  

 kommunerne både kan anvende på områdeniveau og bygningsniveau.
 For så vidt angår mulighederne for at foretage støtteberettigede  

 nedrivninger, er reglerne præciseret, således at nedrivning af  

 beboelsesbygninger kun kan ske, når denne er begrundet i bygningens egen  

 fysiske tilstand eller med henblik på at skaffe rimelig adgang til lys, luft,  

 opholds- eller friarealer for de omkringliggende boliger.
Ud over beboelsesbygninger giver forslaget mulighed for at foretage  

 støtteberettigede nedrivninger af bygninger, som indeholder privat erhverv og  

 under forudsætning af, at nedrivningen er begrundet i hensynet til lys,  

 opholds- eller friarealer for de omkringliggende beboelser eller i, at  

 bygningens fysiske tilstand er til gene for den umiddelbart tilgrænsende  

 beboelse.
Denne ændring er en præcisering af de hidtil gældende regler.  

 Forslaget adskiller sig herudover fra de gældende regler ved, at nedrivninger  

 bliver løsrevet fra de hidtidige utidssvarende byområder, og fremover vil  

 kunne ske uden hensyn til områdets karakter.
Som led i forenkling, smidiggørelse og udvidelse af rammerne for  

 byfornyelseslovens anvendelsesområde samt for at styrke kommunernes  

 indflydelse på byfornyelsen, foreslås det at ophæve detailreguleringen af  

 hvilke istandsættelsesarbejder, der kan meddeles støtte til.
Dette indebærer  

 en afskaffelse af begrebet »utidssvarende beboelsesejendom«, de  

 såkaldte § 3 normer, som grænse for, hvad der falder indenfor og udenfor  

 lovens støttemuligheder.
I henhold til den gældende lov skal en ejendom for at være tidssvarende  

 opfylde en række detaljeret beskrevne normer med hensyn til sikkerhed,  

 vedligeholdelse, energiforbrug, moderne bekvemmeligheder m.v.
Kun  

 beboelsesejendomme, som ikke i det væsentlige opfylder disse normer, betegnes  

 »utidssvarende beboelsesejendomme« og er omfattet af gældende lovs  

 støttemulighed.
Normerne udgør samtidig et maksimum for, hvad kommunalbestyrelsen kan  

 træffe beslutning om.
Den gældende afgrænsning af arbejderne betyder, at  

 løbende vedligeholdelsesarbejder samt ordinære reparations- og  

 udskiftningsarbejder på i øvrigt tidssvarende ejendomme, dvs. ejendomme, der  

 ikke lider af installationsmangler eller væsentlig nedslidning, ikke er  

 omfattet af den gældende lovs støttebestemmelser.
Med lovforslaget afskaffes den detaljerede definition af, hvornår en  

 ejendom er tidssvarende, og dermed falder udenfor lovens støtteområde.
Den  

 ophævede afgrænsning erstattes ikke af en ny afgrænsning, bortset fra, at i  

 ejendomme med beboelse, skal beboelsen være væsentligt nedslidt.
Endvidere  

 foreslås en prioriteringsregel, der går ud på, at kommunalbestyrelsen  

 indenfor sin investeringsramme i almindelighed først skal søge gennemført  

 bygningsfornyelse af de boliger, som er mest nedslidte.
Det overlades fuldt  

 og helt til kommunalbestyrelsen inden for denne prioriteringsregel at træffe  

 afgørelse om, hvilke beboelsesbygninger i kommunen der er så nedslidte, at de  

 skal kunne få del i byfornyelsesmidlerne.
Forslaget indeholder endvidere den generelle begrænsning, at  

 byfornyelsesloven ikke skal kunne anvendes på bygninger, der er opført  

 indenfor de sidste 25 år.
Forslaget indebærer således et krav om, at  

 ejendomme med beboelse både skal være ældre end 25 år og være væsentligt  

 nedslidt.
 Disse regler sammenholdt med, at byfornyelsesrammen fordeles til  

 kommunerne efter kriterier, der tager udgangspunkt i, at kommuner med de  

 tungeste byfornyelsesproblemer får den største ramme, sikrer, at midlerne går  

 til reelle byfornyelsesopgaver.
Reelt indebærer forslaget om ophævelse af normerne en styrkelse af  

 decentraliseringen af byfornyelsen, der fuldt og helt placerer ansvaret for  

 beslutningerne hos kommunalbestyrelsen.
Grænsen for, hvornår en ejendom  

 omfattes af en beslutning om bygningsfornyelse, vil i højere grad end  

 tilfældet er efter den gældende lov kunne variere fra kommune til kommune.  

 Kommunens mulighed for at yde støtte vil dog fortsat være begrænset af den  

 tildelte investeringsramme.
Med henblik på at følge resultaterne af den øgede decentralisering,  

 indeholder forslaget en mulighed for Bygge- og Boligstyrelsen til at indkalde  

 oplysninger af relevant karakter om de trufne beslutninger.
Det er hensigten  

 at indkalde oplysninger, som efter en periode på ca. 3 år kan give grundlag  

 for en evaluering.
Det foreslås endvidere, at der indføres en bagatelgrænse, således at der  

 ikke kan opnås støtte til ombygninger, hvor omkostningerne udgør mindre end  

 1.000 kr. pr. kvm.
Baggrunden for forslaget er, at det ved en  

 spørgeskemaundersøgelse blandt udvalgte kommuner har vist sig, at sådanne  

 ombygninger hovedsagelig vedrører arbejder, der har karakter af almindelig  

 løbende vedligeholdelse.
Det findes ikke rimeligt at yde støtte til sådanne  

 ombygninger.
Bagatelgrænsen skal kun gælde for bygningsfornyelse.
Det vil  

 således fortsat være muligt at gennemføre arbejder, der udelukkende vedrører  

 opretning af kondemnable forhold, med støtte.
Det er heller ikke hensigten at  

 hindre en etapeopdeling af projekter.
Med hensyn til hvilke ejendomme, der skal omfattes af loven, foreslås det,  

 at der ud over beboelsesejendomme fortsat skal være adgang til ombygning af  

 egnede erhvervsbygninger til boliger.
Derimod ophæver forslaget den  

 eksisterende mulighed for, at Boligministeriet i nærmere afgrænsede tilfælde  

 kan godkende, at der ydes støtte til ombygning af bygninger, der anvendes til  

 offentligt formål, eller hvor det offentlige har en ikke uvæsentlig  

 indflydelse på driften f.eks. institutioner, skoler, posthuse og rådhuse.
De  

 gældende regler har givet anledning til mange afgrænsningsproblemer, og  

 ændringen er begrundet i såvel forenkling af reglerne som prioriteringen af  

 byfornyelsesmidlerne.
 Ad. 4:
Beboerdeltagelse Det gældende regelsæt tilstræber en høj grad af beboerdeltagelse i  

 byfornyelsesprocessen.
Beboerne har bl.a. mulighed for at kommentere, gøre  

 indsigelser og stille ændringsforslag i forbindelse med tilvejebringelsen af  

 byfornyelses- og boligforbedringsbeslutninger.
Endvidere kan beboerne  

 nedlægge kollektivt og individuelt veto mod gennemførelse af forskellige  

 foranstaltninger i ejerens projekt.
Reglerne har været anset nødvendige for  

 at sikre en bred accept af byfornyelsens indgriben i den enkeltes  

 boligsociale forhold.
Beboerne oplever imidlertid ofte, at forløbet er meget tids- og  

 ressourcekrævende, hvilket mindsker deltagelsen.
Den lange proces skyldes i  

 høj grad, at beboerne efter de gældende regler også i et normalt  

 byfornyelsesforløb skal igennem mange faser, før arbejdet går i gang.  

 Problemet hænger endvidere sammen med, at der ofte er en lav organisering af  

 beboerne i byfornyelsesområder i modsætning til den beboerorganisering, som  

 man kender inden for det almene boligbyggeri.
Samtidig sker der  

 erfaringsmæssigt en stor udskiftning af beboerne under forløbet.
Det er hensigten, at de samfundsmæssige investeringer i byudvikling skal  

 opleves som positive udviklingsmuligheder for området og den enkelte beboer.  

 I lovforslaget lægges derfor stor vægt på en reel og aktiv beboerinddragelse,  

 og det er et selvstændigt mål med den helhedsorienterede byfornyelse, at der  

 skabes en styrket beboeridentifikation med byområdet.
Det er væsentligt, at  

 beboerne inddrages tidligt i processen og i afgørelser, der ligger udover  

 egen bolig, opgang og nærareal.
 I byområder er det hovedmålsætningen at skabe gode rammer for de nuværende  

 beboere, og ved inddragelse af det sociale og det kulturelle område i  

 byfornyelsen forventes det, at beboerne får et større engagement og oplever  

 en større vedkommenhed og derfor naturligt indgår aktivt.
Det er forudsat, at den kommunale indsats baseres på lokale kræfter og  

 lokalt engagement.
Perspektivet er, hvad der er kaldt »bottom-up«.  

 Heri indgår som nævnt, at lokale oplevelser af området og beboernes egne  

 ønsker til udviklingen af området skal spille en vigtig rolle i  

 prioriteringen af indsatsen.
Beslutninger må træffes på det lavest mulige  

 niveau, og der må opstilles en klar ansvars- og kompetenceplacering.
Det må  

 gøres klart for den enkelte beboer og andre, hvad man har indflydelse på.
 Med forslaget om en forenklet beslutningsstruktur ved bygningsfornyelse  

 åbnes der mulighed for at målrette den konkrete indsats og hermed  

 effektivisere og afkorte byfornyelsesprocessen.
 Det er her en overordnet målsætning at fremme en aktiv og forpligtende  

 beboerdeltagelse, der sikrer en mere reel beboerindflydelse.
For at fremme denne målsætning foreslås det, at kommunen, hvis ejeren og  

 et flertal al lejerne er enige, straks skal kunne træffe beslutning om  

 bygningsfornyelse og friarealforbedring.
Endvidere vil beboerne få bedre  

 mulighed for at blive kvalificerede »medspillere« i forhold til  

 kommune og ejer ved forslaget om, at ejeren har pligt til at inddrage lejerne  

 i udarbejdelsen af projektet, i de tilfælde hvor ejeren vælger at følge  

 kommunens opfordring om at udarbejde et projekt.
Forslaget har den fordel, at  

 beboerne ikke vil få oplevelsen af at få et færdigt projekt »presset ned  

 over hovedet«.
Forslaget indebærer, at bygningsfornyelsen kan  

 gennemføres etapevis og differentieret baseret på lokale forudsætninger og  

 beboernes behov og ønsker.
 Der er ikke foreslået ændringer i beboernes adgang til at nedlægge  

 kollektivt og individuelt veto.
Det foreslås endvidere, at såfremt lejerne ønsker uvildig rådgivning,  

 indgår dokumenterede udgifter hertil som støtteberettiget udgift.
Rådgivers  

 kompetence vil være at vejlede, »oversætte«, fortolke og formulere  

 lejernes ønsker til projektet samt se på ejers projekt med »lejernes  

 øjne«.
Det er ikke hensigten, at rådgiver skal udarbejde et selvstændigt  

 projekt.
Særligt ved forslaget om den helhedsorienterede byfornyelsesbeslutning er  

 det endvidere som nævnt forventningen, at beboerinddragelsen og en bred  

 repræsentation af de forskellige interesser i området vil blive et meget  

 centralt element i udarbejdelsen og gennemførelsen af kommunens  

 byfornyelsesprogram.
For at styrke beboernes indsigts- og  

 forhandlingsmuligheder er der åbnet mulighed for, at der i programmet f.eks.  

 kan indgå oprettelse af byfornyelsescentre i større byområder.
 Ad. 5:
Støttebestemmelser, herunder forhandlet finansiering Der er foretaget en væsentlig omskrivning af lovens regler om  

 huslejefastsættelse og offentlig støtte i forbindelse med bygningsfornyelse  

 med henblik på at gøre reglerne lettere tilgængelige gennem en bedre  

 systematik og formulering.
Efter forslaget er lejefastsættelsen uændret i forhold til den gældende  

 byfornyelseslov.
De nuværende regler om lejefastsættelse blev indført ved en  

 lovændring i 1994, hvor overgrænsen for lejeniveauet efter byfornyelsen blev  

 forhøjet til et niveau svarende til lejen i nyt alment boligbyggeri i  

 området.
Dette indebærer, at lejerne kommer til at betale, hvis de vælger et  

 højt forbedringsniveau.
Disse lejefastsættelsesregler er på grund af  

 ikrafttrædelsesbestemmelsen endnu ikke slået igennem.
De foreslåede regler om finansiering af og offentlig støtte til  

 bygningsfornyelse svarer i det væsentlige til de gældende regler.
Den  

 nuværende byrdefordeling mellem stat og kommune foreslås ligeledes i det  

 væsentlige opretholdt.
Som noget nyt foreslås det, at kommunerne ved beslutninger om  

 bygningsfornyelse altid skal forhandle finansieringen med ejeren, inden der  

 gives tilsagn om støtte.
Forhandlet finansiering kan både omfatte  

 forbedrings- og tabsgivende udgifter, men kerneindholdet er, at der ikke -  

 som i dag - automatisk skal gives fuld offentlig støtte til den del af den  

 samlede ombygningsudgift, som er tabsgivende.
Det foreslås derfor, at  

 kommunen skal have mulighed for at indgå en aftale med ejeren om, at den  

 tabsgivende ombygningsudgift helt eller delvist skal finansieres uden støtte.  

 Begrundelsen for forslaget om forhandlet finansiering er, at ejendomsejeren  

 som udgangspunkt selv bør afholde en del af tabet, som skyldes en manglende  

 vedligeholdelsesindsats.
Den offentlige støtte forbeholdes på denne måde i  

 videst muligt omfang den del af ombygningsudgiften, som er  

 forbedringsarbejder.
Hvor stor en del af den tabsgivende ombygningsudgift, der vil kunne  

 gennemføres uden offentlig støtte, vil afhænge af en konkret forhandling  

 mellem kommunen og ejeren.
Begge parter vil være interesseret i at opnå et  

 resultat, idet ombygningen måske ellers ikke vil blive gennemført.
Hvis ejendommen ejes af en almen boligorganisation, foreslås det, at der  

 både skal forhandles med boligorganisationen og Landsbyggefonden omkring  

 finansieringen.
Boligorganisationernes og Landsbyggefondens hidtidige  

 dækningsområde og aktivitetsniveau forudsættes således samlet set opretholdt.  

 Boligorganisationens og Landsbyggefondens bidrag til finansieringen  

 forudsættes i sin helhed at indgå til hel eller delvis dækning af det  

 opgjorte ombygningstab for projektet.
Som en væsentlig støtteyder til  

 tabsdelen vil kommunen dermed opnå en besparelse ved bidrag hertil fra den  

 almene sektor, hvilket må vurderes at give det bedst mulige incitament for  

 kommunen i forhandlingssituationen.
Da Landsbyggefondens byggeskadestøtte efter lov om almene boliger m.v.  

 ydes svarende til forskellen mellem en beboerbetaling på 1,915 pct pr termin  

 af hovedstolen og ydelsen på et IS-35 lån, foreslås det, at der ved en  

 ændring af lov om almene boliger m.v. etableres hjemmel til, at fonden - i  

 tilfælde, hvor byggeskadestøtte indgår i projektet - kan yde hele støtten på  

 indekslånet.
På denne måde sikres det, at en aftale om, at en del af  

 ombygningstabet gennemføres med støtte fra Landsbyggefonden, ikke får  

 konsekvenser for lejen.
Det forudsættes endvidere, at der efter forhandling  

 med Landsbyggefonden gennemføres en ændring af fondens regulativ, således at  

 den gældende 20-års grænse for støtte til udbedring af byggeskader m.v.  

 ophæves.
Byggeskadestøtten vil herefter principielt kunne ydes til alt  

 byggeri opført med tilsagn før 1.juli 1986.
Det forhold, at en del af de tabsgivende arbejder gennemføres uden støtte,  

 medfører ikke, at der kan kræves en højere leje, end hvis arbejderne var  

 gennemført med støtte.
Det foreslås endvidere, at ejerens andel af  

 finansieringen ikke skal belaste investeringsrammen.
Med henblik på i højere grad af inddrage privat kapital i løsningen af  

 byfornyelsesopgaverne, foreslås det, at realrenteafgiftspligtige  

 institutioner, der finansierer byfornyelsen med egne midler, skal have  

 mulighed for at opnå offentlig støtte til opførelse af nybyggeri som et  

 integreret led i byfornyelsen.
Støtten ydes principielt efter lovens  

 almindelige regler.
På grund af muligheden for fritagelse for realrenteafgift  

 foreslås det dog, at der ikke skal kunne ydes støtte til nybygningstabet.
Det  

 er en betingelse for at opnå støtte, at huslejen fastsættes efter lovens  

 regler.
Det bemærkes i den forbindelse, at den del af anskaffelsessummen, der  

 finansieres uden offentlig støtte, ikke vil kunne indgå i beregningen af  

 huslejen.
 Det er forudsat, at realrenteafgiftspligtige institutioner, der opfører  

 nybyggeri som led i byfornyelsen både skal kunne opnå offentlig støtte til  

 den værdiforøgende investering efter byfornyelsesloven og fritagelse for  

 realrenteafgift.
Efter lov om en realrenteafgift af visse pensionskapitaler mv. kan  

 realafgiftspligtige institutioner inden for en nærmere fastsat kvote opnå  

 fritagelse for realrenteafgift for nybyggeri, der opføres i områder, der er  

 omfattet af en byfornyelsesbeslutning efter den gældende byfornyelseslov (§ 3  

 b, stk. 1, nr. 3). Efter de gældende regler kan der ikke ydes offentlig  

 støtte til dette nybyggeri.
Det er forudsat, at bestemmelsen ændres, således  

 at den kommer til at omfatte nybyggeri, der opføres som led i byfornyelsen og  

 med offentlig støtte efter de foreslåede regler i dette lovforslag.
Der vil  

 herom blive fremsat ændringsforslag til lov om en realrenteafgift af visse  

 pensionskapitaler mv.
Det foreslås endvidere, at visse udgifter, der efter gældende regler  

 betales kontant og indgår i de refusionsberettigede udgifter, omlægges til  

 lånefinansiering.
Det drejer sig om udgifter til nedrivning, bidrag til  

 byggeskadefond og erstatning for ombygningstab til ejerboliger.
Det foreslås,  

 at de pågældende udgifter finansieres med indekslån med ydelsesstøtte, der  

 svarer til den fulde ydelse på lånet.
Derved undgås det, at omlægningen får  

 konsekvenser for huslejefastsættelsen.
Formålet med denne omlægning er at  

 opnå en likviditetsforbedring hos staten og kommunen, der kan give plads for  

 investeringer som led i gennemførelsen af helhedsorienteret byfornyelse mv.  

 Til gengæld finansieres udgifterne til nogle af de nye initiativer, såsom  

 helhedsorienteret byfornyelse og bygningsforbedringsudvalg, kontant.
 Med henblik på at forenkle reglerne om støttens fordeling mellem staten og  

 kommunen, foreslås det, at ydelsesstøtten til tabslån fordeles med 50 pct.  

 til staten og 50 pct. til kommunen, svarende til fordelingen af de  

 refusionsberettigede udgifter.
 Det foreslås endvidere, at der gennemføres en mere ubureaukratisk model  

 for kommunernes brug af investeringsrammen.
 Ad. 6:
Sikring af byfornyelsesinvesteringen Ved beslutninger om bygningsfornyelse er det rimeligt, at der stilles krav  

 om sikring af den offentlige investering, når det offentlige - staten og  

 kommunen - har dækket et ombygningstab (dvs. den del af ombygningsudgiften,  

 der ikke medfører en forøgelse af ejendommens værdi) og dermed har betalt for  

 en vedligeholdelse og genopretning, som skal gennemføres løbende.
 Ved aftalt boligforbedring er der ikke på samme måde et behov for at sikre  

 den offentlige investering, idet det offentlige ikke yder særlig støtte til  

 et ombygningstab, da vedligeholdelsesandelen søges begrænset ved fastsættelse  

 af et maksimum, og ejere og lejere i øvrigt kan lade ejendommens drift og  

 vedligeholdelse indgå i den samlede aftale.
I den gældende byfornyelseslov findes allerede et regelsæt, som har til  

 formål at sikre de byfornyede ejendommes vedligeholdelse og dermed den  

 foretagne investering, idet der stilles krav om drifts- og  

 vedligeholdelsesplan for den ombyggede del af en ejendom.
Manglende  

 overholdelse af planen kan påklages af lejerne til  

 byfornyelsesnævnet/huslejenævnet, som kan pålægge udlejeren at lade visse  

 foranstaltninger udføre.
Det foreslås, at de gældende regler ved beslutninger om bygningsfornyelse  

 følges op med krav om en drifts- og vedligeholdelsesplan for hele  

 bygningen samt friarealer, som hvert 5. år revideres, således at der løbende  

 tages stilling til vedligeholdelsestilstanden.
Det foreslås, at  

 kommunalbestyrelsen påser planernes overholdelse, og at den får pligt til at  

 indbringe spørgsmål for byfornyelsesnævn/huslejenævn om manglende  

 overholdelse af planerne, der efter kommunalbestyrelsens vurdering er af  

 væsentlig betydning for, om ejendommens vedligeholdelsestilstand kan  

 opretholdes.
Nævnets sanktionsmidler foreslås at være de samme som i  

 boligreguleringsloven, hvilket medfører, at nævnet bl.a skal kunne beslutte  

 at nedsætte lejen, indtil drifts- og vedligeholdelsesplanen igen følges.
 Ad. 7:
Nybyggeri Det foreslås, at der gives mulighed for at opføre nybyggeri som et  

 integreret led i byfornyelsen.
 Hensigten er at modvirke, at der gennemføres meget dyre ombygninger, hvor  

 det efter en samlet økonomisk kvalitetsmæssig og arkitektonisk vurdering  

 ville være mere hensigtsmæssigt at nedrive en bestående bygning og erstatte  

 denne med nybyggeri.
Det foreslås, at nybyggeriet skal kunne opføres af såvel almene  

 boligorganisationer som private bygherrer, herunder realrenteafgiftspligtige  

 institutioner.
Nybyggeriet skal også kunne opføres som private andelsboliger.  

 Hensigten er at sikre den størst mulige variation og kvalitet i nybyggeriet.
Det skal være frivilligt for kommunen, om den vil benytte denne mulighed.  

 Der skal således fortsat være mulighed for at foretage ombygninger, selv om  

 udgifterne herved (væsentligt) overstiger udgifterne ved nybyggeri.
Dette kan  

 f.eks være velbegrundet, såfremt væsentlige fredningsmæssige, arkitektoniske  

 eller planmæssige forhold mv. taler herfor.
Muligheden for nybyggeri forbeholdes principielt huludfyldninger, dvs.  

 hvor der i forbindelse med en byfornyelsesbeslutning opstår et hul  

 fortrinsvis i randbebyggelsen.
Det udelukker ikke, at der i det samme område  

 kan gennemføres flere huludfyldninger, eller at en huludfyldning kan omfatte  

 tomterne efter flere nedrevne naboejendomme.
Det skal dog ikke være muligt at  

 anvende bestemmelsen i tilfælde, hvor den overvejende del af bygningerne i et  

 område eller bygningene i et helt område nedrives.
Det foreslås, at der fastsættes en nedre grænse for de forventede  

 ombygningsudgifter, for hvornår nybyggeri kan indgå som alternativ til  

 ombygning.
Det er hensigten at fastsætte en grænse på ca. 9.000 kr. pr kvm i  

 hovedstadsområdet og i øvrigt med en geografisk graduering svarende til  

 rammebeløbet for det almene byggeri.
Ved fastlæggelsen af denne grænse er der  

 lagt vægt på, at nybyggeri i forhold til ombygninger typisk vil have en  

 højere kvalitet, længere levetid, lavere vedligeholdelsesudgifter samt være  

 mere energiøkonomisk.
 Finansieringen af nybyggeriet sker efter byfornyelseslovens regler.  

 Udgifterne til nedrivning af den bestående bebyggelse finansieres med et  

 indekslån, hvortil der ydes ydelsesstøtte svarende til den fulde ydelse på  

 indekslånet, jf. afsnit 5.
 Det foreslås, at lejefastsættelsen sker med udgangspunkt i  

 byfornyelseslovens regler, således at den ikke kan overstige en  

 sammenligningsleje svarende til lejen i nye almene familieboliger i området.  

 Det foreslås endvidere, at der ikke skal være mulighed for at nedsætte lejen  

 til 83 pct. af sammenligningslejen.
Den del af den godkendte anskaffelsessum, der ikke kan indgå i  

 beregningsgrundlaget for lejen foreslås betegnet som nybygningstab.
Det  

 foreslås, at nybygningstabet finansieres og støttes på samme måde som  

 ombygningstab.
Det foreslås dog, at der ikke skal kunne ydes støtte til  

 nybygningstab vedrørende nybyggeri, der opføres af realrenteafgiftspligtige  

 institutioner med henblik på udlejning.
Nybyggeriet foreslås omfattet af reglerne om vejledende rammebeløb.
I det  

 omfang der opføres almene boliger og private andelsboliger, og rammebeløbet  

 (inkl. in-fill tillæg) overskrides, må kommunen selv betale den fulde  

 offentlige støtte til det overskydende beløb.
Overskridelsen belaster ikke  

 kommunens tildelte investeringsramme.
 Ved privat udlejningsbyggeri skal der ikke kunne ydes offentlig støtte til  

 overskridelsen.
 Ad 8:
Aftalt boligforbedring Det foreslås, at lov om privat byfornyelse ophæves som en selvstændig lov  

 og i ændret form indarbejdes i lovforslaget som et kapitel om aftalt  

 boligforbedring.
 Baggrunden herfor er bl.a., at det af Statens Byggeforskningsinstituts  

 evaluering af lov om privat byfornyelse (marts 1995) fremgår, at der har  

 været meget stor tilfredshed med ordningen i de private udlejningsejendomme,  

 hvor man har brugt den.
Men målt ud fra investeringsomfang må det dog erkendes, at den private  

 byfornyelse har haft en behersket succes i sin primære målgruppe, de private  

 udlejningsejendomme.
Samtidig skønnes kommunerne ikke i særligt stort omfang  

 at medtage den private byfornyelse i deres overordnede kommunale boligpolitik  

 som et supplement til den (tungere) offentlige byfornyelse.
 En implementering af de oprindelige hensigter med den private byfornyelse  

 skønnes på baggrund af de hidtidige erfaringer derfor at forudsætte et  

 (endnu) bedre samspil mellem de forskellige byfornyelsesinstrumenter.
 For at nå dette mål, må den private byfornyelse i langt højere grad  

 synliggøres som et af flere instrumenter, som den enkelte kommune kan anvende  

 til løsning af det samlede byfornyelsesbehov.
 Det er således vigtigt, at kommunerne bliver mere opmærksomme på og  

 udnytter de muligheder for afpasning af byfornyelsesindsatsen - både m.h.t.  

 procedure, lejefastsættelse og støtteomfang - som de forskellige instrumenter  

 åbner mulighed for.
Det foreslås derfor, at reglerne om den private byfornyelse indpasses i  

 det samlede sæt af instrumenter, som den enkelte kommune kan anvende til at  

 løse sit byfornyelsesbehov.
Samtidig hermed forslås ordningen  

 »omdøbt« til »aftalt boligforbedring«.
 Som led i indpasningen foreslås det, at anvendelsesområdet for aftalt  

 boligforbedring udvides til igen at omfatte ustøttede private andelsboliger.  

 Disse andelsboliger har været omfattet af lov om privat byfornyelse indtil  

 pr. 1.1.1996, hvor der p.g.a. »flaskehalsproblematikken« indtil  

 videre blev lukket af for gennemførelsen.
Der lægges med forslaget op til, at den enkelte kommune kan træffe en  

 egentlig beslutning om inddragelse af den aftalte boligforbedring.
Denne  

 beslutning kan træffes i forbindelse med en beslutning om helheds- og/eller  

 bygningsorienteret byfornyelse eller som en selvstændig beslutning.
Hvis kommunen beslutter at inddrage den aftalte boligforbedring, skal det  

 dog fortsat være frivilligt, om parterne vil gennemføre et renoveringsprojekt  

 efter de foreslåede regler.
Forslaget indebærer derfor, at kommunen på  

 baggrund af beslutningen kun kan opfordre parterne til at anvende den aftalte  

 boligforbedring.
 Men det er samtidigt vigtigt, at kommunen - efter de samme principper som  

 den kommunale rådgivningstjeneste for privat byfornyelse bygger på - arbejder  

 aktivt for at få gennemført boligforbedringen, dvs. ved at informere om  

 mulighederne og yde den fornødne konsulentbistand m.v.
Parterne skal fortsat selv kunne tage initiativ til at gennemføre aftalt  

 boligforbedring både indenfor og udenfor de af kommunen udvalgte  

 indsatsområder og/eller i de af kommunen udpegede bygninger.
Det samme gælder  

 i kommuner, hvor der ikke er truffet beslutning om at inddrage aftalt  

 boligforbedring i løsningen af byfornyelsesbehovet.
Det foreslås samtidig, at behandling af ansøgning om tilskud lægges ud til  

 kommunerne.
Det er hensigten, at kommunerne får den samme funktion, som nu  

 ligger i byggesagsrådgiverens funktion.
Endelig foreslås den kommunale  

 sagsbehandling delvist at skulle erstatte revisorens funktion.
 Forslaget indebærer endvidere en harmonisering af  

 lejertilslutningsreglerne med de gældende regler for offentlig byfornyelse,  

 således at den uanset ejendommes størrelse bliver 50%.  

 Mindretalsrettighederne (veto + erstatningsbolig) i den gældende offentlige  

 byfornyelse foreslås ligeledes at skulle gælde i aftalt boligforbedring.  

 Dette indebærer bl.a., at genhusningspligten overgår fra udlejeren til  

 kommunen.
Den eksisterende positivliste i privat byfornyelse omfatter næsten  

 samtlige typer af arbejder, der kan komme på tale ved renovering af en  

 ejendom.
Af forenklingsgrunde foreslås positivlisten derfor afskaffet.
Det  

 bør være op til parterne selv at afgøre, hvilke arbejder de finder, der er  

 behov for at gennemføre.
Men kommunen vil i.f.m. udpegning af hvilke  

 bygninger, der er egnet til renovering efter aftalt boligforbedring, samtidig  

 kunne rådgive parterne om hvilke arbejder, der på grundlag af den kommunale  

 udpegning bør gennemføres.
 For at sikre en fornuftig økonomisk balance for både udlejer og lejer  

 foreslås det dog, at der fastsættes et maksimum på 20 pct. for de udvendige  

 vedligeholdelsesarbejders andel i det samlede projekt.
 Ad. 9:
Bygningsforbedringsudvalg Det er formålet fremover at sikre bygninger, som helt eller delvis  

 anvendes til beboelse, forsamlingshuse o. lign. i landsbyer og landdistrikter  

 samt fredede og bevaringsværdige bygninger, som helt eller delvis anvendes  

 til beboelse, en mere smidig og målrettet mulighed for at opnå støtte til  

 fortrinsvis udvendig istandsættelse af beboelsesejendomme.
Det foreslås  

 derfor at give kommunerne mulighed for at benytte en administrativ  

 ubureaukratisk støttemodel.
 Erfaringerne fra gennemførte forsøg i tre kommuner viser, at selv mindre  

 kontante tilskud i form af rentefrie lån har stor betydning for ejernes  

 motivering til uden yderligere støtte at gennemføre genopretning af  

 ejendommene.
 Modellen, der bygger på de samme principper, som lå til grund for de  

 nævnte bygningsforbedringsforsøg, skal dels ses som en mere målrettet  

 udmøntning af den vedtagne motiverede dagsorden fra foråret 1996 for  

 landsbyer og landdistrikter dels som en opfølgning af visse forslag og  

 anbefalinger i Miljø- og Energiministeriet, Skov- og Naturstyrelsens rapport  

 fra det tværministrielle udvalg om fredede og bevaringsværdige bygninger fra  

 1996.
 Det foreslås således, at kommuner, som har ønske herom, kan oprette et  

 kommunalt bygningsforbedringsudvalg.
Udvalget sammensættes af repræsentanter fra kommunens tekniske forvaltning  

 eller byplanafdeling, grundejerne, lejerne samt bevarings- eller  

 landsbyforeninger.
Udvalget træffer på baggrund af ansøgninger fra ejere  

 beslutning om ydelse af støtte.
Udvalget fastsætter støttens størrelse og kan  

 stille arkitektoniske, miljømæssige og udførelsesmæssige betingelser.
Støtten  

 ydes i form af rente- og afdragsfrie lån, som forfalder ved ejerskifte.  

 Støtte kan ydes til arbejder på klimaskærm samt til afhjælpning af  

 kondemnable forhold.
Det er en betingelse, at istandsættelsesarbejderne  

 sikrer eller øger bygningens bevaringsværdier.
Kommunalbestyrelsen fastlægger gennem kommune- og lokalplanen, hvilke  

 bevaringsværdige bygninger, der kan modtage støtte fra  

 bygningsforbedringsudvalget.
Indtil kommunalbestyrelsen har foretaget denne  

 udpegning i plangrundlaget, kan der som en overgangsordning ydes støtte til  

 bevaringsværdige bygninger, der allerede i et kommuneatlas har fået  

 bevaringsværdien 1 til og med 4 samt til bygninger, som af  

 kommunalbestyrelsen efter en konkret vurdering tildeles bevaringsværdien 1  

 til og med 4 efter kriterierne i SAVE-systemet.
Bygningsforbedringsudvalgets støttemidler stilles til rådighed af staten,  

 kommunen og private.
Det er en betingelse, at ethvert støttelån består af  

 mindst en tredjedel private midler, mens resten deles mellem staten og  

 kommunen i lige forhold.
De midler som stilles til rådighed for udvalget af  

 kommunalbestyrelsen og staten fragår kommunens byfornyelsesramme.  

 Kommunalbestyrelsen beslutter på baggrund af de lokale forhold, hvor stor en  

 del af kommunens byfornyelsesramme, der skal kunne anvendes til støtte gennem  

 udvalget.
 Ved opløsning af udvalget går statslige midler tilbage til staten, mens  

 kommunale og private midler tilfalder kommunen til byfornyelsesformål efter  

 kommunalbestyrelsens beslutning.
 Da ordningen bl.a. indebærer, at kommunalbestyrelsen træffer afgørelse om,  

 hvorvidt en bygning er bevaringsværdig, er det hensigten, at  

 vejledningsmateriale og retningslinier udarbejdes i samarbejde med Skov- og  

 Naturstyrelsen.
 Ad 10:
Diverse ændringer Kapitlet i den gældende lov om erstatningsboliger er omstruktureret  

 og til dels omskrevet, så det bliver mere overskueligt.
Således er f.eks.  

 bestemmelserne om opsigelse af lejemål blevet samlet i begyndelsen af  

 kapitlet.
For at forenkle kapitlet udgår de tidligere bestemmelser om,  

 hvornår kommunens pligt til genhusning indtræder, således at denne pligt nu  

 følger husstandens ret til at få anvist en erstatningsbolig.
Det præciseres, at der er en selvstændig adgang til opsigelse efter  

 byfornyelsesloven, samt at husstanden har ret til at afvise en tilbudt  

 erstatningsbolig og få tilbudt en anden i stedet.
For nybyggeri som led i  

 byfornyelsen foreslås det, at beboerne fra den nedrevne ejendom får en  

 fortrinsret til en lejlighed i nybyggeriet, dog kun ved den første udlejning,  

 samt at husstande, der har ret til genhusning, kan få anvist en lejlighed i  

 nybyggeriet, ligeledes kun ved den første udlejning.
 Endvidere foreslås en ny anvisningsregel om, at kommunen kan bestemme, at  

 ejendomme, der modtager støtte til bygningsfornyelse, skal stille indtil hver  

 4. ledige lejlighed til rådighed for kommunen til løsning af boligsociale  

 problemer i kommunen.
 Kapitlet om byfornyelsesselskaber er ligeledes omstruktureret.
Generelt er der i lovforslaget i forhold til gældende lov foretaget en  

 række mindre ændringer, som omtales nærmere i bemærkningerne til de enkelte  

 bestemmelser.
Endvidere er der gennemgribende foretaget sproglige  

 moderniseringer og konsekvensrettelser.
Økonomiske bemærkninger Det er et overordnet mål med forslaget at  

 fremme kommunernes muligheder for at målrette byfornyelsesindsatsen.
Som et  

 led heri omfatter forslaget nye instrumenter, som muliggør en hensigtsmæssig  

 sammenhæng mellem de konkrete byfornyelsesproblemers karakter og omfang på  

 den ene side og den kommunale indsats på den anden side.
De nye instrumenter  

 forudsættes finansieret inden for den gældende investeringsramme til  

 byfornyelse.
Dog forudsættes den årlige investeringsramme forhøjet med 130 mill. kr.,  

 idet skønsmæssigt 150 boliger for fremtiden vil blive opført efter  

 byfornyelseslovens støtteregler i stedet for som nu efter støttereglerne for  

 almene boliger.
Omdrejningspunktet til udgiftsstyring af den statslige støtte  

 til almene boliger nedjusteres tilsvarende.
 Investeringsrammen til byfornyelse fastsættes på de årlige finanslove.
Nedenfor belyses de økonomiske konsekvenser af de enkelte elementer i  

 forslaget.
Det er ved opgørelsen heraf beregningsmæssigt forudsat, at den  

 årlige investeringsramme udgør 2.630 mill. kr.
Heraf forudsættes 110 mill.  

 kr. i 1998, 140 mill. kr. i 1999 og 165 mill. kr. i hvert af de følgende år  

 anvendt til helhedsorienteret byfornyelse, bygningsforbedringsudvalg og  

 beboerrådgivning m.v.
Den resterende del af den samlede årlige ramme anvendes  

 til ordinær byfornyelse.
Investeringsrammen til ordinær byfornyelse udgør med  

 disse forudsætninger ca. 2.520 mill. kr. i 1998 og ca. 2.490 mill. kr. i  

 1999. I 2000 og følgende år er forudsat, at investeringsrammen til ordinær  

 byfornyelse udgør ca. 2.465 mill. kr.
Inden for rammen til ordinær  

 byfornyelse forudsættes der i det enkelte år givet tilsagn til nybyggeri  

 (udfyldningsbyggeri) på ca. 305 mill. kr.
Endvidere overføres den nuværende årlige investeringsramme på 800 mill.  

 kr. til privat byfornyelse uændret til aftalt boligforbedring som en særskilt  

 investeringsramme.
Investeringsrammen til aftalt boligforbedring fastsættes  

 på de årlige finanslove.
 Lovforslaget indeholder ikke forslag om væsentlige ændringer af  

 incitamentstrukturen og byrdefordelingen mellem ejerne, lejerne, staten og  

 kommunerne.
Til belysning heraf er der nedsat en arbejdsgruppe med deltagelse af  

 Finansministeriet og Boligministeriet.
Arbejdsgruppen skal nærmere drøfte og  

 vurdere de økonomiske og styringsmæssige aspekter af byfornyelsen.
 Når arbejdsgruppen har afsluttet sit arbejde, vil der blive taget stilling  

 til, om arbejdsgruppens konklusioner giver anledning til at fremsætte forslag  

 om ændring af incitamentstruktur og byrdefordeling m.v. for byfornyelsen.
I det følgende er beskrevet de enkeltpunkter i forslaget, som har  

 væsentlig økonomisk betydning.
Som grundlag for beskrivelsen er anvendt de  

 samme forudsætninger, som er lagt til grund ved budgetteringen af  

 finanslovsforslaget for 1997.
1. Helhedsorienteret byfornyelse Efter de gældende regler har kommunerne ingen mulighed for at opnå  

 statsstøtte til udgifter som følge af en helhedsorienteret indsats over for  

 byområder med en flerhed af bygningsmæssige, sociale, kulturelle og trafikale  

 problemer.
Med henblik på en styrkelse af kommunernes mulighed for gennem en  

 sammenhængende indsats at igangsætte en positiv udvikling i sådanne  

 byområder, foreslås indført en frivillig mulighed for med statslig støtte at  

 gennemføre en helhedsorienteret byfornyelse.
Der afsættes en årlig investeringsramme til helhedsorienteret byfornyelse.  

 Rammen, der fordeles til kommunerne efter ansøgning, fastsættes på de årlige  

 finanslove.
I 1998 og 1999 forudsættes en ramme på henholdsvis 100 og 125  

 mill. kr.
Fra 2000 og følgende år forudsættes en ramme på 150 mill. kr.
I de  

 enkelte år vil investeringsrammen til ordinær byfornyelse blive reduceret  

 tilsvarende.
Staten refunderer indenfor den afsatte ramme kommunernes udgifter til  

 helhedsorienteret byfornyelse med 50 pct. af udgifterne til  

 programudarbejdelse og beboerinddragelse og 20 pct. af øvrige udgifter.
Hvis  

 det antages, at 20 pct. af den årlige ramme anvendes til programudarbejdelse  

 og beboerinddragelse, vil staten således refundere 26 pct. af kommunernes  

 samlede refusionsberettigede udgifter til helhedsorienteret byfornyelse.
Med  

 den årlige ramme på 150 mill. kr. årligt fra 2000 og fremefter refunderer  

 staten således i alt knap 40 mill. kr., mens kommunerne selv afholder de  

 øvrige godt 110 mill. kr.
De offentlige udgifter i forbindelse med en årlig ramme vil blive fordelt  

 over flere år.
Det samlede årlige udgiftsniveau vil derfor først blive nået i  

 år 2004, hvor de offentlige udgifter med de anførte forudsætninger vil udgøre  

 150 mill. kr.
Med en betydelig usikkerhed skønnes de offentlige udgifter med  

 de anførte forudsætninger at stige med 8 mill. kr. i 1998, 34 mill. kr. i  

 1999, 65 mill. kr. i 2000 og knap 100 mill. kr. i 2001. De statslige udgifter  

 skønnes at udgøre med 2 mill. kr. i 1998, 9 mill. kr. i 1999, 17 mill. kr. i  

 2000 og 26 mill. kr. i 2001.
2. Bygningsforbedringsudvalg Som et alternativ til den normale byfornyelse tilbydes efter forslaget en  

 særlig meget enkel og ubureaukratisk mulighed for at støtte  

 genopretningsarbejder i bygninger, der helt eller delvis anvendes til  

 beboelse i landdistrikter, samt i fredede og bevaringsværdige  

 beboelsesbygninger, uanset hvor de ligger.
Kommunen får hermed en frivillig  

 mulighed for at oprette særlige kommunale bygningsforbedringsudvalg, hvorfra  

 der kan ydes støtte på en enklere måde.
Mindst 1/3 af bygningsforbedringsudvalgets midler skal indskydes af  

 private, mens resten fordeles ligeligt mellem stat og kommune.
De midler, som  

 kommunalbestyrelsen og staten stiller til rådighed for udvalget fradrages i  

 det enkelte tilsagnsår kommunens tilsagnsramme til ordinær byfornyelse.  

 Kommunen bestemmer selv, hvor stor en del af kommunens årlige vejledende  

 tilsagnsramme, den ønsker at stille til rådighed for  

 bygningsforbedringsudvalget.
Støtte fra udvalget ydes i form af rente- og afdragsfrie lån, der  

 forfalder ved ejerskifte.
Udvalget kan dog - når særlige forhold taler herfor  

 - beslutte, at lån helt eller delvist forbliver indestående i ejendommen ved  

 ejerskifte.
Det forventes, at tilbagebetalte lån stilles til rådighed for  

 udvalget til genuddeling.
Som følge af genuddelingen vil ordningen på sigt  

 være selvfinansierende.
Det antages, at bygningsforbedringsudvalgene samlet tilføres følgende  

 beløb: 131/2 mill. kr. i 1998, 18 mill. kr. i 1999, 221/2 mill. kr. i 2000,  

 27 mill. kr. i 2001 og 311/2 mill. kr. i 2002 og de følgende år.
Skønnet er  

 baseret på, at 30 kommuner opretter et bygningsforbedringsudvalg i 1998, mens  

 antallet af kommuner med bygningsforbedringsudvalg derefter gradvist stiger  

 til 70 i 2002 og de følgende år, for derefter at stabilisere sig på dette  

 niveau.
 Endelig er det forudsat, at de i et år ydede lån forfalder med lige store  

 beløb årligt over en periode på 14 år.
Med de angivne forudsætninger vil det offentlige få en merudgift på 9  

 mill. kr. i 1998, 111/2 mill. kr. i 1999, 131/2 mill. kr. i 2000 og 151/2  

 mill. kr. i 2001. Udgifterne er i det enkelte år fordelt ligeligt på stat og  

 kommuner.
Det skal understreges, at der knytter sig en betydelig usikkerhed  

 til dette skøn.
Ved et givet investeringsomfang er de midler der stilles til rådighed for  

 bygningsforbedringsudvalgene på sigt mere udgiftsøkonomiske for stat og  

 kommune end ordinære byfornyelsestilsagn.
Det skyldes det element af  

 »støttegenbrug«, som opstår i forbindelse med kommunalbestyrelsens  

 beslutning om at genanvende tilbagebetalte støttelån til ordningen.
Ordningen  

 vil i en opstartsperiode på ca. 8-9 år - hvor tilbagebetalingerne stadig er  

 relativt beskedne - være dyrere for stat og kommune end tilsvarende ordinær  

 byfornyelsesstøtte.
I alle år herefter vil den af udvalgene givne støtte være  

 billigere end ordinær byfornyelse med et tilsvarende investeringsomfang.
3. Beløbsmæssig minimumsgrænse (bagatelgrænse) Som led i bestræbelsen på at koncentrere den offentlige støtte om den  

 tungere byfornyelse foreslås, at der indføres en bagatelgrænse for  

 ombygningsinvesteringer på mindre end 1.000 kr. pr. istandsat m2  

 bruttoetageareal, således at der ikke kan ydes byfornyelsesstøtte til en  

 investering under denne grænse.
For beslutninger, der gennemføres i etaper,  

 skal den samlede udgift overstige den nævnte grænse for at blive berettiget  

 til støtte.
Dette gælder dog ikke beslutninger, der kun vedrører afhjælpning  

 af kondemnable forhold og sikkerhedsmæssige mangler.
Bagatelgrænsen gælder  

 desuden ikke for ombygninger, der støttes af de særlige  

 bygningsforbedringsudvalg eller efter reglerne om aftalt boligforbedring.
Ifølge Boligministeriets tilsagnsoplysninger udgjorde ombygninger med et  

 hovedtilsagn på mindre end 1.000 kr. pr. m2 i perioden 1990-1995 ca. 1/4 af  

 det samlede etageareal med hovedtilsagn.
Den samlede investering på dette  

 areal udgjorde knap 3 pct. af det samlede investeringsbeløb med hovedtilsagn  

 i perioden 1990-95. Det svarer til årligt ca. 60 mill. kr. ved en forventet  

 årlig ombygningsaktivitet på ca. 2.160 mill. kr.
Indførelsen af en  

 bagatelgrænse vil således medføre en betydelig lettelse af den administrative  

 indsats i kommunerne.
Mindretrækket på byfornyelsesrammen som følge af bagatelgrænsen  

 forudsættes omsat til anden ordinær byfornyelse.
Idet ombygningstabets andel  

 i bagatelsagerne har en størrelse, der ifølge Boligministeriets oplysninger  

 svarer til andelen i de større sager, skønnes forslaget samlet set ikke at  

 medføre ændringer i de offentlige udgifter til ordinær byfornyelse.
Forslaget  

 vil derimod medføre en mere optimal tilsagnstildeling, idet de offentlige  

 støttemidler i højere grad vil blive koncentreret om løsningen af de lidt  

 tungere bygningsfornyelser.
 Der antages ikke nogen udgiftseffekt af forslaget, da den umiddelbart  

 sparede investeringsramme bruges til anden byfornyelsesaktivitet med samme  

 forventede udgiftskonsekvenser, herunder tilnærmelsesvis samme fordeling  

 mellem forbedring og ombygningstab.
4. Omlægning af visse refusionsudgifter til låneudgifter Det foreslås, at udgifterne til nedrivning, bidrag til byggeskadefond og  

 erstatning for ombygningstab for ejerboliger og erhvervsejendomme omlægges  

 fra en refusionsberettiget udgift til en indekslånefinansieret udgift.
Som  

 refusionsberettiget udgift afholdes udgiften umiddelbart af kommunen, mens  

 staten efterfølgende refunderer halvdelen heraf.
Ved omlægning til  

 indekslånefinansieret udgift betales ydelsen af stat og kommune over en  

 periode på 35 til 50 år, afhængig af inflationen.
På baggrund af de aktuelle  

 udgiftstypers relative andel af den samlede investeringsramme i tidligere år,  

 skønnes omlægningen at vedrøre et årligt refusionstilsagn i størrelsesordenen  

 godt 145 mill. kr. ved en investeringsramme til ordinær byfornyelse på ca.  

 2.465 mill. kr.
Omlægningen indebærer en offentlig besparelse på kort og  

 mellemlangt sigt.
Forslaget skønnes med de anførte forudsætninger at medføre  

 offentlige mindreudgifter på 15 mill. kr. i 1998, 48 mill. kr. i 1999, 78  

 mill. kr. i 2000 og 103 mill. kr. i 2001. Besparelsen er i det enkelte år  

 ligeligt fordelt på stat og kommune.
5. Beboerrådgivere Med henblik på en styrkelse af lejernes muligheder for aktiv deltagelse og  

 indflydelse foreslås, at lejerne skal kunne opnå støtte til uvildig  

 rådgivning.
Udgiften hertil medtages af kommunalbestyrelsen som en  

 refusionsberettiget udgift.
Udgiften til konsulentbistand pr. bolig ved bygningsforbedring følger de  

 for aftalt boligforbedring fastsatte beløb til konsulentbistand.
Disse beløb  

 varierer med ejendommens størrelse.
Den gennemsnitlige udgift pr. bolig  

 skønnes på grundlag heraf at udgøre godt 1.300 kr. pr. bolig.
Hvis det  

 antages, at beboerne i halvdelen af de ca. 3.500 udlejningsboliger, der  

 skønnes at få hovedtilsagn hvert år, vil modtage tilbuddet om særlig uvildig  

 rådgivning, vil udgifterne hertil udgøre 2,3 mill. kr. pr. tilsagnsår.
I de  

 enkelte år vil muligheden for rammetræk til ordinær byfornyelsesaktivitet  

 være tilsvarende mindre.
Udgiften til uvildig rådgivning til lejerne betales fuldt ud af det  

 offentlige, med halvdelen til henholdsvis stat og kommuner.
De offentlige  

 udgifter i forbindelse med en årlig ramme vil blive fordelt over flere år.  

 Det samlede årlige udgiftsniveau vil derfor først blive nået i år 2002, hvor  

 de offentlige udgifter med de anførte forudsætninger vil udgøre 2,3 mill. kr.  

 De samlede offentlige merudgifter skønnes at udgøre ca. 1/2 mill. kr. i 1998  

 stigende til 1 mill. kr. i 1999, ca. 11/2 mill. kr. i 2000 og ca. 2 mill. kr.  

 i 2001.
6. Forhandlet finansiering Efter de gældende finansieringsregler gives der i alle tilfælde fuld  

 offentlig støtte til den tabsgivende del af en ombygningsudgift.
For i højere  

 grad at koncentrere den offentlige støtte om forbedringsarbejder, forslås det  

 at give kommunerne pligt til og mulighed for i den enkelte sag at forhandle  

 finansieringen med bygningsejeren.
Efter forhandling skal kommunen og ejeren  

 således kunne aftale, at ejer selv afholder en del af udgifterne, hvorved der  

 kun skal ydes offentlig støtte til en del af den samlede ombygningsudgift.  

 Der kan ikke ydes støtte til ejerens aftalte udgiftsandel efter reglerne om  

 aftalt boligforbedring eller en bygningsforbedringsudvalgsordning.
Ejerens  

 andel af finansieringen belaster ikke investeringsrammen.
 Huslejen skal beregnes, som om fuld støtte er ydet, hvormed det sikres, at  

 huslejen ikke berøres af en evt. forhandlet finansiering.
Med de gældende regler udgør ombygningstabet ca. 35 pct. af det samlede  

 tilsagn til ordinære ombygningsarbejder efter byfornyelsesloven.
Hvis det  

 antages, at skønsmæssigt 15 pct. af tabsandelen ejerfinansieres uden  

 offentlig støtte, opnås ejerfinansiering til et investeringsbeløb på årligt  

 knap 115 mill. kr., ved et årligt tilsagn til ordinære ombygningsarbejder på  

 ca. 2.160 mill. kr.
Forslaget vil medføre offentlige mindreudgifter til  

 ydelsesstøtte, idet ejerfinansieringen medfører en tilsvarende reduktion af  

 låneoptagelsen til finansiering af ombygningstabet.
Effekten heraf vil først  

 vise sig efter nogle år, idet hovedparten af det ombygningstab, der herved  

 overføres til ejerfinansiering, normalt ville blive finansieret med lange  

 indekslån.
Forslaget skønnes på den baggrund at medføre samlede offentlige  

 mindreudgifter på godt 1/2 mill. kr. i 1998, ca. 21/2 mill. kr. i 1999, ca. 7  

 mill. kr. i 2000 og ca. 141/2 mill. kr. i 2001. Besparelsen er i det enkelte  

 år ligeligt fordelt på stat og kommune.
7. Nybyggeri (udfyldningsbyggeri) For at styrke nybyggeriet som et realistisk alternativ til dyre  

 ombygningsarbejder foreslås det, at der gives mulighed for at gennemføre  

 nybyggeri efter byfornyelseslovens finansieringsregler.
Baggrunden herfor er,  

 at ombygningsudgiften for enkelte ejendomme i visse tilfælde kan gå op til et  

 niveau på 15.000 kr. pr. m2 eller mere, d.v.s. væsentligt mere end normale  

 udgifter til nybyggeri.
Det gælder også i nogle tilfælde ejendomme uden  

 særlige arkitektoniske eller kulturhistoriske kvaliteter.
 Muligheden for nybyggeri omfatter alment og privat udlejningsbyggeri  

 (herunder realrenteafgiftspligtige investorer) samt private andelsboliger.
 Muligheden for nybyggeri skal gælde i de tilfælde, hvor de forventede  

 alternative ombygningsudgifter overstiger ca. 9.000 kr. pr. kvm. i  

 hovedstadsområdet og i øvrigt med en geografisk graduering svarende til  

 rammebeløbet for det almene byggeri.
 Forslaget vil i første række medføre offentlige mindreudgifter som følge  

 af, at nybyggeri i et vist omfang fortrænger meget dyre ombygningsprojekter.  

 Hertil kommer endvidere offentlige mindreudgifter som følge af, at en del af  

 nybyggeriet vil blive opført af realrenteafgiftspligtige investorer efter  

 reglerne om forhandlet finansiering.
Udgifterne til nybyggeriet omfattes af et rammebeløb - svarende til  

 rammebeløbet for alment boligbyggeri - med 10 pct. in-fill tillæg.
Ved forsøg  

 vil der for nybyggeri af almene boliger kunne gives et tillæg på grundlag af  

 totaløkonomien.
Kommunen kan for almene boliger og andelsboliger godkende en  

 anskaffelsessum, som ligger ud over rammebeløbet (med tillæg). Udgiften til  

 nedrivning af den bestående bebyggelse indgår ikke i anskaffelsessummen for  

 nybyggeriet.
For den del af den godkendte anskaffelsessum, som ligger ud over  

 rammebeløbet, betaler kommunen hele den offentlige støtte.
Til private  

 bygherrer kan der ikke ydes støtte udover rammebeløbet med 10 pct. in-fill  

 tillæg.
Det skønnes, at der årligt gennemføres et samlet nybyggeri  

 (udfyldningsbyggeri) på 350 boliger a 75 kvm. efter byfornyelsesloven.
De 350  

 boliger er beregningsmæssigt fordelt med 200 almene boliger og 150 boliger  

 opført af realrenteafgiftspligtige investorer.
De skønsmæssigt 150 almene boliger, der i dag opføres efter støttereglerne  

 for almene boliger, vil som følge af forslaget i fremtiden blive opført efter  

 byfornyelseslovens støtteregler.
For at undgå, at tilsagnet hertil reducerer  

 den ordinære byfornyelse, foreslås den årlige investeringsramme til  

 byfornyelse forhøjet med 130 mill. kr., Samtidig reduceres omdrejningspunktet  

 for almene boliger med 155 mill. kr., hvorved den samlede offentlige støtte  

 holdes uændret.
De resterende årligt 50 almene boliger, samt de årligt 150 boliger opført  

 af realrenteafgiftspligtige investorer - i alt 200 boliger - forudsættes  

 opført i stedet for et tilsvarende antal boliger, som årligt ombygges efter  

 den eksisterende byfornyelseslov.
Det er for disse 200 boliger forudsat, at  

 der i forhold til ombygning af den eksisterende ejendom opnås en reduktion af  

 kvadratmeterudgiften på 2.500 kr. og at hele besparelsen vedrører  

 ombygningstabet.
Mindreaktiviteten - svarende til besparelsen ved lavere  

 kvadratmeterpris ved nybyggeri - udgør med disse forudsætninger et  

 investeringsrammebeløb på ca. 38 mill. kr.
Mindretrækket forudsættes tildelt  

 og anvendt efter byfornyelseslovens almindelige regler.
 Den offentlige udgiftsbesparelse som følge af mindreudgiften pr.  

 kvadratmeter fordeler sig over en længere årrække, idet besparelsen viser sig  

 som en mindre samlet ydelse på de 35-50 årige tabsindekslån.
 Lejen beregnes helt almindeligt i forhold til forbedringslånet, men kan  

 dog ikke overstige 100 pct. af det gennemsnitlige lejeniveau for almene  

 familieboliger i området.
I det samtidigt fremsatte forslag til ændring af lov om individuel  

 boligstøtte foreslås, at der til genhusede og fortrinsberettigede beboere kan  

 gives et individuelt tilskud, der sikrer et lejeniveau ned til 83 pct. af  

 lejen i alment boligbyggeri.
Fortrinsberettigede beboere er beboere i den  

 ejendom, der bliver nedrevet og erstattet af nybyggeri.
Tilskuddet gives kun  

 i forbindelse med førstegangsudlejningen.
Efterfølgende lejere skal betale  

 den fulde husleje.
Som følge af det særlige individuelle huslejetilskud til støtteberettigede  

 beboere, vil der være offentlige merudgifter hertil, så længe de  

 støtteberettigede beboere ikke flytter.
Det forudsættes skønsmæssigt, at der  

 ved førstegangsudlejningen i nybyggeriet sker udlejning til genhusede og  

 fortrinsberettigede beboere i halvdelen af boligerne, samt at disse beboere  

 opnår den maksimale støtte.
Det forudsættes, at udgiften til det særlige  

 huslejetilskud fordeles ligeligt mellem stat og kommune.
Det forventes ingen  

 udgifter til individuelt beboertilskud i 1998. I 1999, 2000 og 2001 skønnes  

 udgifter på henholdsvis ca. 0,1 mill. kr., godt 1/2 mill. kr. og ca. 11/2  

 mill. kr.
 En supplerende besparelse - udover besparelsen på kvadratmeterudgiften -  

 vedrører de 150 nybyggede boliger, som forudsættes opført af  

 realrenteafgiftspligtige investorer.
Realrenteafgiftspligtige investorer kan i dag inden for en tildelt kvote  

 foretage investeringer med realrenteafgiftsfritagelse i blandt andet  

 byfornyelse.
På trods heraf er disse investorers deltagelse i byfornyelse med  

 den gældende lovgivning meget begrænset, da afkastet heraf er mindre end det  

 afkast, som eksempelvis kan opnås ved investering i indeksobligationer.
 Det vurderes med en væsentlig usikkerhed, at realrenteafgiftspligtige  

 investorer vil opnå et årligt afkast ved investering i nybyggeri efter  

 byfornyelsesloven, svarende til afkastet på indeksobligationer, hvis den  

 offentlige støtte udgør knap 80 pct. af det normale offentlige støtteomfang.  

 Hvis det forudsættes, at det offentlige som led i forhandlet finansiering  

 yder 80 pct. af den maksimale støtte, vil investors egenfinansieringsandel  

 udgøre i størrelsesordenen knap 10 pct. af den samlede investering, svarende  

 til ca. 1/3 af et skønnet »nybygningstab« på ca. 30 pct. af den  

 samlede anskaffelsessum.
Det forudsættes, at de institutionelle investorer ønsker at investere egne  

 midler, dvs. at der ikke foretages lånefinansiering.
Den offentlige støtte  

 ydes som om anskaffelsessummen var finansieret med indekslån.
Investors egenfinansiering vil medføre mindreudgifter, som er ligeligt  

 fordelt på stat og kommuner.
Mindreudgiften fordeler sig over en længere  

 årrække, idet den viser sig som en mindre samlet ydelse på de 35-50 årige  

 tabsindekslån.
Samlet skønnes mindreudgiften på kvadratmeterudgiften, merudgifterne til  

 individuelt tilskud til genhusede og fortrinsberettigede beboere,  

 mindreudgiften ved kommunens forhandlede finansiering med institutionelle  

 investorer samt overførsel af investeringsramme fra omdrejningspunktet til  

 tilsagnsrammen for byfornyelse at medføre en samlet offentlig mindreudgift på  

 ca. 51/2 mill. kr. i 1998. I 1999, 2000 og 2001 udgør den samlede offentlige  

 mindreudgift henholdsvis ca. 11 mill. kr., ca. 111/2 mill. kr. og ca. 131/2  

 mill. kr.
Der forventes ingen statslige besparelser i 1998 og 1999. I 2000 og  

 2001 skønnes den statslige besparelse at udgøre henholdsvis ca. 1/2 mill. kr.  

 og 2 mill. kr.
De kommunale mindreudgifter skønnes at udgøre ca. 51/2 mill.  

 kr. i 1998, ca. 11 mill. kr. i 1999, ca. 11 mill. kr. i 2000 og knap 12 mill.  

 kr. i 2001.
 Besparelsen stiger væsentligt i de følgende år, således at den samlede  

 offentlige besparelse eksempelvis efter 10 år skønnes at udgøre godt 30 mill.  

 kr.
8. Forenklet opgørelse af fuld ydelsesstøtte (støtte til  

 tabsindekslån) Efter de gældende regler betaler det offentlige fuldt ud ydelserne på  

 optagne indekslån til finansiering af ombygningstab.
Kommunen betaler 6/7 af  

 afdraget, mens staten betaler 1/7 af afdraget plus renterne.
Fordelingen  

 medfører, at statens og kommunens andel af den samlede støtte afhænger af  

 renteniveauet ved lånets optagelse.
Med det nuværende renteniveau udgør den  

 samlede statslige betaling ca. 55 pct. af den samlede ydelsesstøtte over hele  

 lånets løbetid.
For at undgå at betalingsforholdet er afhængig af renteniveauet samt for  

 at forenkle fordelingsnøglen foreslås det, at fordelingen af det offentliges  

 udgifter til ydelsesstøtte til tabsindekslån ændres til en ligelig betaling  

 mellem stat og kommune.
Herved sikres, at de statslige og kommunale  

 betalingsandele er lige store, uafhængigt af udsving i renteniveauet.
Forslaget påvirker ikke de samlede offentlige udgifter, idet der alene vil  

 være tale om en omfordeling mellem stat og kommuner.
Staten ventes at få  

 mindreudgifter på 0 mill. kr. i 1998, ca. 1/2 mill. kr. i 1999, ca. 5 mill.  

 kr. i 2000 og ca. 121/2 mill. kr. i 2001. Den kommunale merudgift udgør det  

 modsvarende beløb i de enkelte år.
9. Aftalt boligforbedring Den private byfornyelse udgør et godt forebyggende supplement og  

 alternativ til den tungere byfornyelse.
For at fremhæve dette og herved sikre  

 en endnu bedre samordning af de forskellige byfornyelsesinstrumenter foreslås  

 det, at bestemmelserne i den selvstændige lov om privat byfornyelse  

 indarbejdes i den offentlige byfornyelseslov under betegnelsen »aftalt  

 boligforbedring«.
Der afsættes særskilte investeringsrammer til aftalt boligforbedring i  

 henholdsvis private udlejningsboliger og i private (ustøttede) andelsboliger.  

 Investeringsrammerne forudsættes at udgøre 2 x 400 mill. kr. - i alt 800  

 mill. kr. - i 1998 og de følgende år.
Rammerne fordeles efter  

 »først-til-mølle«-princippet.
Der ændres ikke i de gældende  

 støttebestemmelser.
For yderligere at integrere den aftalte boligforbedring i den samlede  

 kommunale byfornyelses- og bygningsforbedringsindsats, foreslås det, at  

 administrative og informationsmæssige opgaver vedrørende aftalt  

 boligforbedring overtages af kommunerne.
Der er i det væsentligste tale om  

 opgaver, som aktuelt varetages af Bygge- og Boligstyrelsen eller af private  

 rådgivere (revisorer og byggesagsrådgivere). Kommunen skal dog også i mindre  

 omfang udføre nye opgaver.
Således overgår genhusningsforpligtigelsen fra  

 udlejer til kommunen.
Der skønnes med væsentlig usikkerhed en statslig  

 mindrebelastning og en kommunal merbelastning som følge af decentraliseringen  

 af aftalt boligforbedring.
Det skønnes, at disse effekter udlignes af øvrige  

 konsekvenser af lovforslaget.
For staten henvises blandt andet til  

 merbelastningen ved administration af helhedsorienteret byfornyelse.
For  

 kommunerne henvises til, at en øget anvendelse af aftalt boligforbedring  

 modsat vil mindske omfanget af bygningsforbedringsbeslutninger, som kræver en  

 relativt tungere og mere omfattende procedure.
Samlede økonomiske konsekvenser Ovenstående forslag ventes samlet at medføre offentlige mindreudgifter på  

 3 mill. kr. i 1998, knap 131/2 mill. kr. i hvert af årene 1999 og 2000 og  

 godt 10 mill. kr. i 2001.
Lovforslaget - herunder introduktion af nye støtteformer m.v. - vil  

 nødvendiggøre en omlægning og udbygning af det administrative styringssystem  

 til BOSSINF-BYF til styring og kontrol af byfornyelsesudgifterne.  

 Decentraliseringen af den aftalte boligforbedring (tidligere privat  

 byfornyelse) vil herudover kræve udvikling af et særskilt edb-baseret  

 flerbrugersystem.
Udgifterne til ekstern systemudvikling af disse systemer  

 skønnes at udgøre i alt 5 mill., fordelt ligeligt mellem årene 1998 og 1999.
 Som følge af lovforslaget forventes endvidere forøgede udgifter til  

 administration og omlægning af EDB-systemer i Hypotekbanken på 1/2 mill. kr.  

 i 1998.
 Det forudsættes, at Boligministeriets budgetteringsramme i 1998 og 1999  

 forhøjes med tilsvarende beløb, mens den samlede besparelse på driftsrammen  

 reduceres med 3 mill. kr. i 1998 og 21/2 mill. kr. i 1999. Effekten heraf  

 indgår i nedenstående tabel 1, der viser de samlede økonomiske konsekvenser  

 af forslaget.
De nye instrumenter i byfornyelsen finansieres som tidligere nævnt inden  

 for den gældende investeringsramme.
Indførelsen af helhedsorienteret  

 byfornyelse, bygningsforbedringsudvalgene og beboerrådgivere vil derfor  

 medføre en reduktion af den del af den samlede ramme, der er til rådighed for  

 ordinær byfornyelse, mens den forhandlede finansiering og nybyggeriet omvendt  

 forøger den ordinære del af den samlede ramme.
Effekten af disse  

 forskydninger er indregnet i tabel 1.
 I tabel 1 er i øvrigt indarbejdet den samlede konsekvens af de  

 administrative bemærkninger, herunder at forslaget samlet set ikke forventes  

 afgørende at påvirke det samlede ressourceforbrug for henholdsvis stat og  

 kommuner.
Tabel 1. Offentlige merudgifter som følge af de foreslåede ændringer  

 (mill. kr.) 1998 1999 2000 2001 Stat 2,3 -7,5 -21,8 -35,6 Kommuner -2,3 -3,4 8,4 25,4 Off. i alt 0,0 -10,9 -13,4 -10,2 Note.
Afrunding kan medføre, at beløb ikke summer til totaler.
 En negativ udgift angiver en besparelse.
Som det fremgår af tabellen, skønnes forslaget at være udgiftsneutralt  

 i.f.t. de samlede offentlige udgifter i 1998. I de følgende år skønnes  

 forslaget at medføre offentlige mindreudgifter på knap 11 mill. kr. i 1999,  

 knap 131/2 mill. kr. i 2000, samt godt 10 mill. kr. i 2001. Staten vil få  

 merudgifter på knap 21/2 mill. kr. i 1998. I de følgende år vil staten få  

 mindreudgifter.
Mindreudgifterne udgør ca. 71/2 mill. kr. i 1999, knap 22  

 mill. kr. i 2000 og godt 351/2 mill. kr. i 2001. Kommunerne vil få  

 mindreudgifter på knap 21/2 mill. kr. i 1998 og knap 31/2 mill. kr. i 1999. I  

 2000 og 2001 skønnes kommunerne at få merudgifter på henholdsvis knap 81/2  

 mill. kr. og knap 251/2 mill. kr.
Det bemærkes, at størrelsen af de kommunale  

 merudgifter er stærkt afhængige af, i hvilket omfang kommunerne benytter sig  

 af muligheden for helhedsorienteret byfornyelse.
Der foreslås ikke ændringer af lejefastsættelsen.
Forslaget vil derfor  

 ikke medføre lejestigninger ud over de stigninger, der allerede vil følge af  

 de gældende regler.
Som følge heraf vil forslaget ikke påvirke det  

 offentliges udgifter til individuel boligstøtte.
Isoleret set vil forslaget om helhedsorienteret byfornyelse og  

 beboerrådgivere antagelig medføre en mindre nedgang i beskæftigelsen.
I  

 modsat retning trækker forslagene om bygningsforbedringsudvalgene og  

 forhandlet finansiering, idet disse forslag skønnes at medføre større  

 aktivitet pr. støttekrone end den ordinære byfornyelse.
Samlet ventes det,  

 med en betydelig usikkerhed, at beskæftigelsen i byggesektoren vil være stor  

 set uændret.
Administrative bemærkninger Forslaget vil på en række punkter medføre en administrativ lettelse for  

 kommunerne.
For det første indeholder forslaget en forenkling af proceduren  

 for gennemførelse af beslutninger efter loven.
Centralt i denne forenkling  

 er, at byfornyelses- og boligforbedringsbeslutninger samles i en  

 beslutningstype - bygningsfornyelse.
For det andet vil indførelsen af en  

 bagatelgrænse medføre et betydeligt fald i antallet af byfornyelsessager, der  

 skal behandles efter de administrativt krævende regler for byfornyelse.
For  

 det tredje får kommunerne mulighed for i visse sager at gennemføre  

 byfornyelsen efter de proceduremæssigt meget enkle regler, der er knyttet til  

 bygningsforbedringsudvalgene.
Dette vil antagelig især for de lidt mindre  

 kommuner være en betydelig lettelse.
For det fjerde må det forventes, at en  

 uvildig beboerrådgivning vil medføre en reduktion af den administrative  

 belastning, som beboerkontakten normalt udgør for kommunerne.
I modsat retning trækker forslaget om obligatorisk forhandling om  

 finansieringen og sekretariatsfunktioner for bygningsforbedringsudvalgene.  

 Dette gælder videre forslaget om at integrere privat byfornyelse i den  

 offentlige byfornyelseslov under betegnelsen aftalt boligforbedring, idet  

 kommunerne i forbindelse hermed overtager opgaver, som aktuelt varetages af  

 Bygge- og Boligstyrelsen eller af private rådgivere (revisorer og  

 byggesagsrådgivere). For kommunerne vil en del af denne merbelastning  

 imidlertid blive opvejet af, at en øget anvendelse af muligheden for aftalt  

 boligforbedring modsat vil mindske omfanget af  

 bygningsforbedringsbeslutninger, som kræver en relativt tungere og mere  

 omfattende procedure.
Udvidelse af adgangen til at få afgjort spørgsmål om  

 huslejefastsættelsen i forbindelse med nybyggeri og aftalt boligforbedring  

 vil medføre en beskeden administrativ merbelastning for  

 byfornyelsesnævn/huslejenævn.
 Samlet vurderes det med en vis usikkerhed, at det samlede kommunale  

 ressourceforbrug i forbindelse med byfornyelsen ikke vil blive påvirket  

 væsentligt af forslaget.
For Bygge- og Boligstyrelsen vil forslaget i de kommende år medføre en  

 betydelig merindsats i forbindelse med udarbejdelse af nye bekendtgørelser,  

 cirkulærer og vejledninger, ligesom det må påregnes, at der i de første år  

 efter lovens ikrafttræden vil være behov for en betydelig telefonisk  

 rådgivning og vejledning.
Herudover vil behandlingen af ansøgninger om  

 helhedsorienteret byfornyelse medføre en vis administrativ merbelastning i  

 Bygge- og Boligstyrelsen.
 De hermed forbundne udgifter vil blive afholdt inden for de gældende  

 bevillinger.
Forslaget indebærer som nævnt under de økonomiske bemærkninger, at det  

 eksisterende BOSSINF-BYF system skal omlægges og udbygges, lige som der skal  

 udvikles et decentralt administrationssystem i forbindelse med aftalt  

 boligforbedring.
I forbindelse hermed skal der udarbejdes udbudsmateriale,  

 herunder detaljerede kravspecifikationer.
Dette vil i en to-årig periode  

 medføre et merforbrug af årsværk i Boligministeriet, som afholdes indenfor de  

 eksisterende rammer.
 Endvidere vil overgangen til det nye byfornyelsessystem medføre en  

 engangsudgift i forbindelse med ændring af Hypotekbankens administration og  

 edb m.v.
Erhvervsøkonomiske konsekvenser Forslaget medfører en forbedring  

 af private investorers muligheder for at deltage i byfornyelsen.
I første  

 række gælder dette de realrenteafgiftspligtige investorer, der med forslaget  

 får mulighed for at gennemføre nyt udfyldningsbyggeri med støtte efter  

 byfornyelsesloven samtidig med realrenteafgiftsfritagelse.
Disse investorer  

 får herved mulighed for at foretage rentable investeringer i forbindelse med  

 byfornyelsen.
 Forslaget om aftalt boligforbedring, der overfører  

 genhusningsforpligtigelsen fra ejerne til kommunen medfører endvidere en  

 lettelse af de private udlejeres mulighed for efter aftale med lejerne at  

 gennemføre forbedringer af ejendommene.
 Samlet må det således forventes, at byfornyelsen som følge af lovforslaget  

 bliver mere attraktivt for private investorer.
 Miljømæssige konsekvenser Lovforslaget har bl.a. til formål at  

 fremme økologiske, ressource-, miljømæssige løsninger i byfornyelsen, og det  

 påhviler kommunalbestyrelsen at sikre, at der i passende omfang sker en  

 begrænsning af bygningernes ressourceforbrug og gennemføres miljømæssige  

 foranstaltninger.
Såvel efter den gældende byfornyelseslov som efter lov om privat  

 byfornyelse kan der ydes støtte til nærmere angivne bygningsøkologiske  

 arbejder.
Adgangen hertil opretholdes, men med den forskel at  

 detailreguleringen foreslås ophævet, således at parterne ved aftalt  

 boligforbedring frit kan aftale miljø- og ressourcerigtige løsninger  

 gennemført, mens det ved bygningsfornyelsen er kommunalbestyrelsen, der i  

 samarbejde med ejere og beboere fastlægger omfanget af økologiske arbejder i  

 de enkelte ejendomme.
De økologiske bestemmelser efter de to byfornyelseslove har hidtil vedrørt  

 de enkelte bygninger og deres opholdsarealer.
De foreslåede bestemmelser om  

 helhedsorienteret byfornyelse giver herudover mulighed for, at staten yder  

 støtte til særlige byøkologiske foranstaltninger, der omfatter hele karreer  

 og bykvarterer og dermed bedre udnytter de ressourcemæssige muligheder.
Den helhedsorienterede indsats vil igennem skabelsen af gode fysiske  

 rammer for beboelseskvartererne, herunder blandt andet trafiksanering,  

 skabelse af gode opholdsarelser mv., forbedre byområdernes funktion og miljø.  

 Der vil hermed kunne ske en væsentlig reduktion af byområdernes  

 støjbelastning såvel som en forbedring af luftkvaliteten.
De byfornyede  

 byområder vil endvidere kunne byde på væsentlig forbedrede rekreative  

 oplevelsesmuligheder.
Den helhedsorienterede byfornyelse vil herved medvirke  

 til en forbedring af sundheds- og velfærdsforholdene for de pågældende  

 kvarterers beboere.
 De særlige bygningsforbedringsudvalg, hvorfra der kan ydes støtte til  

 blandt andet fredede og bevaringsværdige bygninger, ventes at medvirke til en  

 forbedret bevaringsindsats overfor bygninger med arkitektoniske og  

 kulturhistorisk værdi.
 Sammenfattende vurderes det, at lovforslaget med sit bredere  

 anvendelsesområde, større handlefrihed for kommunerne og muligheder for at  

 støtte byøkologiske arbejder vil have positive miljømæssige konsekvenser.
 EU-retlige aspekter Forslaget vurderes ikke at have EU-retlige  

 aspekter.
Bemærkninger til de enkelte bestemmelser Til § 1 Til nr. 1 Baggrunden for forslaget er, at der i takt med, at antallet af  

 utidssvarende boliger er bragt ned, har vist sig et stigende behov for en ny  

 type byfornyelse.
For at byfornyelsen kan blive et centralt instrument i  

 bypolitikken, foreslås det derfor, at der gives mulighed for, at  

 kommunalbestyrelsen kan træffe beslutning om helhedsorienteret byfornyelse  

 med henblik på at iværksætte en række tiltag inden for forskellige sektorer  

 på et nærmere afgrænset område.
Til nr. 2 Det er fortsat lovens formål, at boligkvaliteten i bestående  

 boligbebyggelse forbedres.
Kommunalbestyrelsen vil navnlig kunne opnå dette  

 formål ved at træffe beslutninger om bygningsfornyelse, der kan indeholde  

 beslutning om bolig- og friarealforbedring, samt nedrivning og nybyggeri.
Til nr. 3 For at forebygge den tungere byfornyelse foreslås det i langt højere grad  

 end nu at give kommunerne mulighed for at inddrage den private byfornyelse i  

 byfornyelsesplanlægningen.
Af forenklingsgrunde er det endvidere foreslået,  

 at lov om privat byfornyelse ophæves som en selvstændig lov og indarbejdes i  

 lovforslaget som aftalt boligforbedring.
 Endvidere foreslås det at give kommunerne mulighed for at oprette  

 bygningsforbedringsudvalg, der kan yde rente- og afdragsfrie lån til visse  

 arbejder.
Til nr. 4 Med forslaget om den helhedsorienterede byfornyelsesbeslutning får  

 kommunerne et redskab til i større omfang end hidtil at indarbejde lokale  

 miljømål i byfornyelsen, ligesom den foreslåede større handlefrihed ved  

 bygningsfornyelsen giver kommunerne mulighed for at prioritere økologiske  

 foranstaltninger i forbindelse med ombygningen samtidig med, at  

 arkitektoniske kvaliteter inddrages.
Til nr. 5 Et selvstændigt mål for byfornyelsesindsatsen er, at beboerne får styrket  

 deres identifikation til området, hvilket kan sikres ved, at beboerne får en  

 reel indflydelse på, hvordan området bliver udviklet.
 Det forudsættes således, at beboerne på et meget tidligt tidspunkt ved den  

 helhedsorienterede byfornyelse inddrages i organisering og i procedure i  

 forbindelse med beslutningen med henblik på at inddrage lokale ønsker og  

 behov.
 Endvidere giver lovforslaget mulighed for ved bygningsfornyelsen at fremme  

 beboerdeltagelsen, idet der ved gennemførelse af ombygningsarbejder skabes  

 adgang til at yde støtte til uvildig rådgivning af beboere.
 Der henvises i øvrigt til de almindelige bemærkninger vedrørende  

 beboerdeltagelse.
Til nr. 6 Der kan være stor forskel på byfornyelsesproblemernes karakter.
I  

 konsekvens heraf indeholder lovforslaget flere beslutningstyper, således at  

 kommunalbestyrelsen får mulighed for at vælge den type, der med hensyn til  

 indhold, procedure og offentlig støtte passer bedst til det  

 byfornyelsesproblem, der skal løses.
Til § 2 Det er en målsætning at skabe et system, der bedre end det  

 nuværende er med til at sikre både det kvalitetsmæssige, det sociale og det  

 byarkitektoniske i sammenhæng med de økonomiske ressourcer, der er til  

 rådighed.
Gennem afskaffelsen af § 3 normerne i den gældende lov får  

 kommunerne bedre mulighed for at afpasse indsatsen i den bygningsorienterede  

 byfornyelse med de lokale forhold.
Det er kommunalbestyrelsens ansvar at leve op til de målsætninger om  

 opførelse af ældreboliger og personer med handicap, som er fastlagt i  

 Handicapudvalgets betænkning.
På tilsvarende vis skal kommunalbestyrelsen  

 sørge for at inddrage miljøhensynet i byfornyelsesindsatsen.
Boligministeriet  

 har i samarbejde med Kommunernes Landsforening og Miljø- og Energiministeriet  

 udarbejdet »Miljø-bevidst byfornyelse - en guide til kommunerne«,  

 som giver gode råd til, hvor i byfornyelsesprocessen miljøhensyn kan  

 indarbejdes.
Guiden er tænkt som inspiration til fastlæggelsen af  

 kommunalpolitiske målsætninger, der kan tilpasses lokale forhold.
Det er en målsætning, at kommunalbestyrelsen gennem byfornyelsesindsatsen  

 skal fremme områdernes arkitektoniske værdier.
Ved udarbejdelsen af  

 handlingsprogrammet »Arkitektur 1996« har Boligministeriet ønsket  

 at inspirere arkitekter og bygherre til at lægge mere vægt på den  

 arkitektoniske kvalitet i både nybyggeriet og byfornyelsen, og det er  

 kommunalbestyrelsens ansvar at udmønte målsætningerne i den konkrete  

 udformning og udførelse af byfornyelsen.
 Til § 3 Bestemmelsen erstatter den gældende lovs § 6 og er rettet  

 i konsekvens af forslaget i kap. 2 om helhedsorienteret byfornyelse.
Kapitel 2 Helhedsorienteret byfornyelse Kapitlet indeholder forslag til  

 bestemmelser om helhedshedsorienteret byfornyelse, som vil være en ny  

 beslutningstype for kommunerne.
Der henvises i øvrigt til almindelige  

 bemærkninger.
Til § 4 Det foreslås i stk. 1, at kommunalbestyrelsen kan træffe  

 beslutning om helhedsorienteret byfornyelse med henblik på at skabe  

 velfungerende områder og forbedre de generelle levevilkår for beboerne i  

 området.
De områder, der kan omfattes af beslutningen, skal være  

 karakteriseret ved, at problemerne ikke nødvendigvis relaterer sig til  

 boligerne, men at der findes en flerhed af væsentlige problemer på det  

 fysiske og boligsociale område, samt manglende muligheder for kulturel  

 udfoldelse og et gademiljø, som er belastet af trafik og mangel på gode  

 opholdsarealer for kvarterets beboere.
 Udgangspunktet for den helhedsorienterede beslutning er kommunens  

 vurdering af, om området har behov for en koordineret og integreret indsats.
 Der foreslås ikke i loven fastsat detaljerede regler om områdernes  

 karakter samt procedure for vedtagelse og finansiering af foranstaltninger  

 efter beslutningen.
 Det er hensigten, at ministeriet indhenter erfaringer med denne ny  

 beslutningstype gennem behandling af ansøgninger i forbindelse med  

 tilsagnsgivningen, og at der foretages en evaluering, der bl.a. vil omfatte  

 beslutningernes indhold, og den måde arbejdet med den helhedsorienterede  

 byfornyelse har været organiseret på både internt i kommunen og i området.  

 Når denne evaluering foreligger, vil ministeriet foranledige udarbejdelse af  

 vejledende materiale, idet hensigten er, at der i vid udstrækning skal gælde  

 kommunal handlefrihed og metodefrihed.
Til § 5 Det foreslås i stk. 1 og 2, at forudsætningen for, at  

 kommunalbestyrelsen kan træffe en beslutning om helhedsorienteret  

 byfornyelse, er, at den udarbejder et byfornyelsesprogram med tidsfrist og  

 budget, der sandsynliggør, at der vil ske en positiv udvikling i området.  

 Byfornyelsesprogrammet skal være handlingsorienteret og tværsektorielt med en  

 tidsfølge for gennemførelse af de enkelte foranstaltninger.
Formålet med  

 indsatsen er, at der skabes forudsætninger for en ændring af levevilkårene,  

 og at beboerne får mulighed for at udvikle en identifikation med området.
Programmet skal indeholde en beskrivelse af områdets problemer og  

 ressourcer i området, der kan indgå med henblik på at skabe en positiv  

 udvikling.
Herudover skal der redegøres for de initiativer, der igangsættes,  

 samt af initiativernes koordinering.
Det er hensigten, at de kommunale  

 initiativer kan suppleres med private, ligesom investeringerne i området både  

 kan ske med offentlige og private midler.
Programmet skal indeholde en tidsplan for indsatsen med frist for  

 afslutning, som efter stk. 3 foreslås at være højst 5 år fra vedtagelsen af  

 beslutningen.
Det skal understreges, at det er kommunalbestyrelsens ansvar,  

 at programmet gennemføres inden for den fastsatte tidsfrist.
Det foreslås endvidere, at boligministeren i særlige tilfælde kan  

 dispensere fra fristen.
Kommunalbestyrelsen skal i givet fald, inden fristen  

 overskrides, fremsende begrundet ansøgning til boligministeren om  

 dispensation fra fristen.
Boligministeren vil herefter konkret vurdere, om  

 der er grundlag for at meddele dispensation.
Det foreslås i stk. 4, at den udbetalte statsstøtte kan kræves tilbage,  

 hvis fristen ikke overholdes.
Beslutning herom vil blive truffet ud fra en  

 konkret vurdering af, om formålet er overholdt, og at de budgetterede  

 udgifter er afholdt til de planlagte og gennemførte initiativer.
Til § 6 Det foreslås i stk. 1, at der ud af den årlige  

 byfornyelsesramme i finansloven afsættes en årlig investeringsramme til  

 gennemførelse af helhedsorienteret byfornyelse.
Det foreslås endvidere, at  

 Boligministeriet kan bevilge kommunalbestyrelsen refusion af udgifter til  

 gennemførelse af helhedsorienteret byfornyelse.
Hensigten er, at Boligministeriet ud fra objektive kriterier skal kunne  

 påse, at kommunalbestyrelsens beslutning om helhedsorienteret byfornyelse  

 ligger indenfor lovens rammer med hensyn til at omfatte en flerhed af  

 problemer, ressourcer og initiativer, være handlingsorienteret m.v.
Der er  

 ikke tale om, at Boligministeriet skal godkende beslutningen eller  

 byfornyelsesprogrammet.
Ligeledes skal ministeriet ikke gå ind i en  

 bedømmelse af de enkelte beslutningers lovlighed eller hensigtsmæssighed.  

 Ansvaret herfor påhviler kommunalbestyrelsen, og beslutningers lovlighed  

 kontrolleres alene inden for rammerne af lovgivningen om tilsyn med  

 kommunerne, herunder af den kommunale revision.
For at sikre at den helhedsorienterede byfornyelse i væsentligt omfang  

 anvendes i traditionelle byfornyelsesområder er det endvidere hensigten at  

 fordele investeringsrammen således, at der maksimalt anvendes en tredjedel af  

 rammen til beslutninger, hvori der ikke indgår bygningsfornyelse af  

 betydning.
Dette indebærer således, at der ikke rykkes ved formålet med  

 byfornyelsesmidlerne, idet langt den væsentligste del af midlerne fortsat  

 foreslås anvendt i områder med væsentlige bygningsmæssige mangler, hvor  

 helhedsorienterede byfornyelsesbeslutninger indgår som en overbygning af  

 beslutninger om bygningsfornyelse.
 Rammen forudsættes fordelt efter »først til mølle- princippet«,  

 idet det dog er hensigten at stoppe for tilsagn til beslutninger, hvori der  

 ikke indgår bygningsfornyelse af betydning, når (hvis) tilsagn til denne type  

 når op på det maksimale niveau.
 For at understøtte planlægningsbestræbelserne i kommunerne, foreslås det i  

 stk. 2, at kommunalbestyrelsen ved indsendelse af en ansøgning, bilagt en  

 kortfattet af beskivelse af området og de påtænkte inititiativer samt et  

 budget over forventede udgifter, kan reservere midler inden for rammen til  

 gennemførelse af en helhedsorienteret byfornyelsesbeslutning for området.
 I stk. 3 foreslås, at boligministeren på baggrund af det fremsendte  

 materiale kan meddele kommunalbestyrelsen reservation af midler fra rammen.
Efter stk. 4 skal kommunalbestyrelsen nærmere fastsat tidsfrist indsende  

 den vedtagne beslutning om helhedsorienteret byfornyelse til  

 Boligministeriet.
Det er hensigten, at boligministeren i en skrivelse om  

 meddelelse af reservation til kommunalbestyrelsen fastsætter eventuelle  

 vilkår, herunder tidsfrist for indsendelse af beslutning om helhedsorienteret  

 byfornyelse.
Til § 7 I stk. 1 foreslås, hvilke foranstaltninger i den  

 helhedsorienterede beslutning, der kan ydes refusion til.
Foranstaltninger,  

 der efter gældende regler hovedsageligt er finansieret gennem  

 kommunaløkonomiske investeringer, foreslås at blive refusionsberettiget ved  

 gennemførelsen af en helhedsorienteret byfornyelsesbeslutning.
Efter forslagets nr. 1 foreslås udgifterne til programudarbejdelse, som  

 danner grundlaget for kommunalbestyrelsens beslutning, omfattet af  

 refusionen.
Det er vigtigt for hele processen, at beboerne inddrages tidligt  

 og aktivt i organisering og gennemførelsen af beslutningen.
Initiativer i  

 forbindelse med beboerinddragelsen foreslås derfor også omfattet af  

 refusionen.
I den forbindelse har etablering af byfornyelsescentre m.m. vist  

 sig at styrke engagementet og deltagelsen af de involverede beboere.  

 Udgifterne til disse foranstaltninger efter nr. 1 og 2 foreslås derfor  

 refunderet med 50 pct., jf. bemærkningerne til § 8.
Det foreslås, at arbejder i »grænseflader« mellem de almindelige  

 kommunale sektorløsninger og de mere traditionelle byfornyelsesopgaver, kan  

 opnå refusion.
Det indebærer, at der kan ydes refusion til forbedring af  

 byens rum og kulturelle eller boligsociale arbejder.
Derudover foreslås det,  

 at økologiske og trafikale foranstaltninger til samlet løsning for området  

 bliver refusionsberettiget.
Herunder f.eks. foranstaltninger til nedsættelse  

 af vand- og energiforbrug, støj- eller trafikdæmpende foranstaltninger,  

 etablering af legepladser og andre friarealer.
Refusion til disse  

 foranstaltninger foreslås at være forholdsvis beskeden, og er først og  

 fremmest tænkt som en ansporing af kommunernes igangsætning af initiativerne,  

 jf. bemærkningerne til § 8. Det vil sige, at den væsentligste del af  

 finansieringen skal ske efter de normale regler herfor og efter  

 kommunalbestyrelsens eget initiativ.
 Til § 8 Det foreslås i stk. 1, at de enkelte beslutninger kan  

 refunderes med op til 50% af udgifterne til programudarbejdelse og  

 beboerinddragelse, herunder informationsudgifter samt udgifter til rådgivere  

 samt til etablering af kvarterscentre mv.
 Øvrige refusionsberettigede arbejder foreslås støttet med op til 20% af  

 udgifterne, men må i øvrigt finansieres efter de regler, der gælder for disse  

 områder, som kommunal anlægsudgift eller anden sektorfinansiering.
 Det foreslås i stk. 2, at den samlede tildeling af investeringsramme til  

 en beslutning om helhedsorienteret byfornyelse højst kan udgøre 10 mill. kr.
Det foreslås i stk. 3, at boligministeren kan fastsætte nærmere regler om  

 administration af ordningen samt om afgrænsningen af de foranstaltninger,  

 hvortil der kan ydes refusion.
Dette vil i givet fald ske, når indvundne  

 erfaringer er blevet evalueret.
Kapitel 3 Bygningsfornyelse Det foreslås, at loven forenkles ved en  

 sammenskrivning af det nuværende kapitel II om byfornyelsesbeslutninger og  

 kapitel III om boligforbedringsbeslutninger.
Forenklingen indebærer navnlig,  

 at sondringen mellem byfornyelsesbeslutninger og boligforbedringsbeslutninger  

 ophæves, således at der kun opereres med en - forenklet - beslutningstype,  

 bygningsfornyelse, som kommunerne både kan anvende på områdeniveau dvs. en  

 flerhed af ejendomme i et utidssvarende område og på bygningsniveau dvs. på  

 enkelte ejendomme.
Som led i forenkling, smidiggørelse og udvidelse af rammerne for  

 byfornyelseslovens anvendelsesområde samt for at styrke kommunernes  

 indflydelse på byfornyelsen, foreslås det at ophæve detailreguleringen af  

 hvilke istandsættelsesarbejder, der kan meddeles støtte til.
Dette indebærer  

 en afskaffelse af begrebet »utidssvarende beboelsesejendom«, de  

 såkaldte § 3 - normer, som grænse for, hvad der falder indenfor og udenfor  

 lovens støttemuligheder.
Endvidere foreslås regler, der kan fremme en mere aktiv og forpligtigende  

 beboerindflydelse.
For at fremme denne målsætning foreslås det, at kommunen,  

 såfremt ejeren og et flertal af lejerne er enige, straks skal kunne træffe  

 beslutning om bygningsfornyelse og friarealforbedring.
Endvidere foreslås, at  

 ejeren har pligt til at inddrage lejerne i udarbejdelsen af projektet, i de  

 tilfælde hvor ejeren vælger at følge kommunens opfordring om at udarbejde et  

 projekt.
Herudover foreslås, at såfremt lejerne ønsker uvildig rådgivning, er  

 udgiften hertil støtteberettiget.
Der er ikke foreslået ændringer i de  

 gældende regler om individuelt og kollektivt veto.
 Der henvises til de almindelige bemærkninger Ad 3 om Forenkling af  

 beslutningsstrukturen og indhold og Ad 4 om Beboerdeltagelse.
 Til § 9 Bestemmelsen erstatter § 7 i den gældende lov.
 Den gældende regel i § 7, stk. 6, om, at forskellige bestemmelser i  

 lokalplan kan forlanges opfyldt i en byfornyelsesbeslutning foreslås ophævet.  

 Forslaget skal navnlig ses i sammenhæng med, at de gældende maksimumsnormer i  

 § 3 foreslås ophævet.
 Den gældende regel i § 7, stk. 8, om at kommunalbestyrelsen skal angive  

 rækkefølgen for gennemførelsen af foranstaltninger foreslås ophævet som  

 unødvendig detailregulering.
Den gældende regel i § 7, stk. 9, om at beslutningen skal være ledsaget af  

 en redegørelse for de påtænkte principper for tilvejebringelse af  

 erstatningsboliger samt om oplysning om, hvilke erhvervsvirksomheder, der  

 berøres af beslutningen foreslås ophævet.
Om baggrunden herfor henvises til  

 begrundelsen ved § 7, stk. 8.
 Til § 9, stk. 1, nr. 1 Bestemmelsen afløser den gældende § 7, stk.  

 1, nr. 1. Bestemmelsen er konsekvensrettet som følge af forslaget om at  

 ophæve de gældende detaljerede regler i § 3, som afgrænser, hvornår en  

 ejendom er tidssvarende og dermed falder udenfor den gældende lovs  

 støtteområde.
Det foreslås, at kommunalbestyrelsen kan træffe beslutning om ombygning og  

 istandsættelse af beboelse, der er væsentligt nedslidt.
Dette krav betyder,  

 at afgørelse af, om beboelsen er væsentligt nedslidt, træffes på grundlag af  

 en helhedsvurdering af, om ejendommen har behov for ekstraordinær  

 vedligeholdelsesindsats eller foranstaltninger til afhjælpning af væsentlige  

 installationsmangler m.v.
 Den foreslåede bestemmelse indebærer således, at det fuldt og helt  

 overlades til kommunalbestyrelsen at træffe beslutning om hvilke  

 beboelsesbygninger, der er væsentligt nedslidt og dermed kan ombygges eller  

 istandsættes med støtte efter loven.
 Kommunalbestyrelsens beslutning vil efter forslaget endvidere være  

 begrænset af den foreslåede 25-års aldersgrænse i stk. 5, samt  

 prioriteringsreglen i bestemmelsens stk. 2, der fastslår, at  

 kommunalbestyrelsen indenfor sin investeringsramme til bygningsfornyelse i  

 almindelighed først skal søge gennemført bygningsfornyelse af beboelse, som  

 efter kommunalbestyrelsens vurdering er mest nedslidt.
 Til § 9, stk. 1, nr. 2 Bestemmelsen erstatter den gældende § 7,  

 stk. 1, nr. 4 samt § 7, stk. 2.
 Bestemmelsen angiver rammerne for ombygning af bygninger, som ikke  

 indeholder beboelse, samt for erhvervsdelen i blandede bygninger, som  

 indeholder både beboelse og erhverv.
 De foranstaltninger, der kan udføres efter bestemmelsen omfatter arbejder  

 på klimaskærmen, det vil sige vinduer, døre, tage samt facader samt  

 etablering af tidssvarende opvarmning.
 Efter forslaget er det en betingelse for gennemførelse af  

 foranstaltningerne, at dette sker af hensyn til den umiddelbart tilgrænsende  

 beboelse.
Bestemmelsen omfatter kun offentligt ejede bygninger eller bygninger, hvor  

 der offentlige har en ikke uvæsentlig indflydelse på driften, hvis bygningen  

 i væsentligt omfang indeholder beboelse.
Udgør beboelsesdelen i en bygning  

 med blandet beboelse og offentlig anvendelse således kun en mindre del af  

 bygningen foreslås det, at der ikke skal kunne ske istandsættelse eller  

 ombygning af den del af bygningen, der anvendes til det offentlige formål.
 De gældende regler i § 7, stk. 3 og 4, om boligministerens mulighed for at  

 godkende ombygning til beboelse af bygninger, der senest har været anvendt  

 til offentligt formål, eller hvor det offentlige har haft en ikke uvæsentlig  

 indflydelse på driften f. eks. institutioner, skoler, posthuse og rådhuse,  

 foreslås ophævet.
 Begrundelsen herfor er, at den gældende regel har givet anledning til  

 mange afgrænsningsproblemer, og ændringen er begrundet i såvel forenkling af  

 reglerne som prioriteringen af byfornyelsesmidlerne.
 Til § 9, stk. 1, nr. 3 Bestemmelsen svarer til den gældende lovs §  

 7, stk. 1, nr. 5.
 Bestemmelsen giver mulighed for at lade en beslutning om bygningsfornyelse  

 omfatte inddragelse af uudnyttede arealer i bygningen samt indretning af  

 disse til nye beboelser.
 Ved »uudnyttede arealer« forstås arealer, hvis seneste  

 anvendelse ikke har været bolig-, erhvervs-, eller offentligt formål.
 Begrundelsen for bestemmmelsen er at give mulighed for at foretage en  

 fornuftig og hensigtsmæssig udnyttelse af bygningens uudnyttede arealer i  

 forbindelse med, at bygningen alligevel istandsættes som led i en beslutning  

 om bygningsforbedring.
 Især uudnyttede arealer i tagetager, vil i mange tilfælde være velegnede  

 til indretning af nye boliger. Økonomisk set vil indretning af nye boliger i  

 uudnyttede arealer kunne medvirke til finansiering af en del af  

 ombygningsudgifterne.
Den gældende lovs § 7, stk. 5, om opdeling af store beboelseslejligheder  

 foreslås ophævet.
Forslaget har begrundelse i forslaget om ophævelse af  

 gældende lovs § 3.
 Til § 9, stk. 1, nr. 4 Bestemmelsen erstatter § 7 i Bygge- og  

 Boligstyrelsens bekendtgørelse nr. 779 af 22. 9.1993 om kvalitetsnormer og  

 friarealforbedring for beboelsesejendomme mv. efter lov om byfornyelse og  

 boligforbedring.
Den gældende bestemmelse indeholder et maksimum for størrelsen af  

 tilbygningen på 10 m2. Dette maksimum foreslås ophævet, således at  

 kommunalbestyrelsen vurderer størrelsen mv. af tilbygningen ud fra de lokale  

 forhold.
Den udvidelse af kommunalbestyrelsens muligheder, der ligger i  

 ophævelsen af arealgrænsen er i tråd med de nye regler om muligheden for at  

 lade en beslutning omfatte nybyggeri.
 Til § 9, stk. 1, nr. 5 Bestemmelsen erstatter den gældende lovs §§  

 7, stk. 1, nr. 2 og nr. 3.
Bestemmelsen giver mulighed for at lade en beslutning omfatte ombygning af  

 arealer, der anvendes til privat erhverv.
I den gældende lov er mulighederne  

 for ombygning af disse arealer udmøntet i dels en bestemmelse for bygninger,  

 der indeholder såvel beboelse som erhverv dels en bestemmelse, der vedrører  

 rene erhvervsbygninger.
Med henblik på forenkling foreslås bestemmelserne nu  

 samlet.
Kravene for at benytte bestemmelsen er, at erhvervet er nedlagt, og at  

 genanvendelse til erhvervsformål må anses for udelukket.
Hertil kommer et  

 krav om, at arealerne skal skønnes egnet til at blive ombygget til boliger  

 indenfor en økonomisk acceptabel ramme.
Ved vurderingen af, hvad der er en  

 økonomisk acceptabel ramme, må der især lægges vægt på, at der er et rimeligt  

 forhold mellem ombygningsudgiften og boligens kvalitet og planløsning, og om  

 ombygningsudgiften er rimelig sammenlignet med rammebeløbet for offentligt  

 støttet nybyggeri og normale udgifter til istandsættelse og ombygning boliger  

 omfattet af loven.
Rammebeløbet for offentligt støttet nybyggeri danner  

 således normalt overgrænsen for udgiftsrammen.
Ud over de nævnte krav, som vedrører både rene erhvervsbygninger og  

 blandede bygninger, hvor eventuel beboelse udgør en mindre del, stilles der  

 til ombygning af disse erhvervsbygninger det krav, at bygningen skal skønnes  

 bevaringsværdig.
Hvorvidt en bygning er bevaringsværdig, beror på en  

 helhedsvurdering, hvori navnlig indgår bygningens alder og arkitektoniske  

 kvalitet sammenholdt med de kulturhistoriske og miljømæssige aspekter  

 bygningen repræsenterer.
 Det foreslås endvidere, at bestemmelsen - som efter gældende regler - ikke  

 finder anvendelse på bygninger, der senest har været anvendt til offentligt  

 formål, eller hvor det offentlige har en ikke uvæsentlig indflydelse på  

 driften.
 Til § 9, stk. 1, nr. 6 Bestemmelsen svarer til den gældende lovs §  

 7, stk. 1, nr. 7, idet den dog er rettet som konsekvens af forslaget om at  

 ophæve gældende lovs § 3.
Bestemmelsen betyder, at der kan træffes beslutning om tilvejebringelse af  

 nødvendige fællesarealer og -anlæg.
Dette betyder bl.a. at der kan træffes  

 beslutning om tilvejebringelse af fælleslokaler enten i egnede lokaler i  

 bygningen eller i en selvstændig bestående bygning på ejendommen.
 Foranstaltningerne efter bestemmelsen kan vedrøre en eller flere  

 ejendomme.
 Til § 9, stk. 1, nr. 7 Det foreslås, navnlig ud fra et  

 retsbeskyttelseshensyn til ejeren, at bestemmelserne om, hvornår en ejendom  

 kan nedrives, præciseres.
Efter de gældende regler kan nedrivning kun ske som led i en  

 byfornyelsesbeslutning, hvilket betyder at kun bygninger, som er beliggende i  

 utidssvarende byområder kan nedrives.
Som led i forslaget om ophævelse af  

 sondringen mellem gældende lovs kap.
II og kap.
III foreslås det, at  

 nedrivninger løsrives fra de hidtidige utidssvarende byområder og fremover  

 vil kunne ske uden hensyn til områdets karakter.
 Det foreslås således, at nedrivning af bygninger, der helt eller delvis  

 indeholder beboelse kan ske, når nedrivningen enten er begrundet i bygningens  

 egen fysiske tilstand, eller med henblik på at skaffe rimelig adgang til lys,  

 luft, opholds- eller friarealer for de omkringliggende boliger.
Til § 9, stk. 1, nr. 8 Ud over bygninger, der helt eller delvis  

 indeholder beboelse, giver forslaget mulighed for at foretage  

 støtteberettigede nedrivninger af bygninger, som indeholder privat erhverv,  

 men under forudsætning af, at nedrivningen er begrundet i hensynet til lys,  

 opholds- eller friarealer for eksisterende boligbebyggelse beliggende i  

 umiddelbar tilknytning til det ryddede areal.
Endvidere foreslås, at privat  

 erhverv kan nedrives, når bygningens fysiske tilstand er til gene for den  

 tilgrænsende beboelse.
 Det præciseres i bestemmelsen, at der ikke kan ske nedrivning af  

 bygninger, der senest har været anvendt til offentligt formål, eller hvor det  

 offentlige har en ikke uvæsentlig indflydelse på driften.
Til § 9, stk. 1, nr. 9 Det foreslås, at der skal kunne opføres  

 nybyggeri af boliger efter byfornyelsesloven.
Nybyggeriet kan opføres på  

 grunde, der bliver ledige som følge af, at der som en del af  

 bygningsfornyelsen foretages nedrivning af enkelte bygninger, der er så  

 dårlige, at en bevaring ikke skønnes at være rimelig.
Der foreslås ikke  

 fastsat en bestemt grænse for, hvor stor en del af den bestående bebyggelse,  

 der skal bevares.
Det vil dog ikke efter forslaget være muligt at anvende  

 bestemmelsen i tilfælde, hvor den overvejende del af bygningerne i et område  

 eller bygningerne i et helt område nedrives.
 For nybyggeri, der opføres efter bestemmelsen, sker finansiering og  

 lejefastsættelse efter lovens §§ 78-86.
Til § 9, stk. 2 Det er foreslået at ophæve de gældende regler i §  

 3 om, hvornår en ejendom er tidssvarende.
Den foreslåede ophævede afgrænsning  

 foreslås ikke erstattet af en ny afgrænsning.
Der foreslås en  

 prioriteringsregel, der går ud på, at kommunalbestyrelsen indenfor sin  

 investeringsramme i almindelighed først skal søge gennemført  

 bygningsfornyelse af de boliger, som er mest nedslidt.
Det overlades fuldt og  

 helt til kommunalbestyrelsen inden for denne prioriteringsregel at træffe  

 afgørelse om, hvilke beboelsesbygninger i kommunen, der er så nedslidte, at  

 de skal kunne få del i byfornyelsesmidlerne.
 Med denne regel sammenholdt med, at byfornyelsesrammen fordeles til  

 kommunerne efter kriterier, der tager udgangspunkt i, at kommuner med de  

 tungeste byfornyelsesproblemer får den største ramme, søges det sikret, at  

 midlerne går til nødvendige byfornyelsesopgaver.
 Til § 9, stk. 3 Bestemmelsen svarer til gældende lovs § 3, stk. 1,  

 nr. 1 vedrørende sikkerhedsmæssige mangler og § 3, stk. 2, vedrørende  

 kondemnable forhold.
 Til § 9, stk. 4 Det foreslås, at der indføres en bagatelgrænse,  

 således at der ikke kan opnås støtte til ombygninger, hvor omkostningerne  

 udgør mindre end 1.000 kr. pr. kvm. istandsat areal.
 Begrundelsen for at indføre en sådan grænse er at reducere den offentlige  

 støtte for disse mindre sager udfra en antagelse om, at arbejder under denne  

 bagatelgrænse har karakter af løbende vedligeholdelsesarbejder.
Som grundlag for forslaget om indførelse af bagatelgrænsen, og for at  

 underbygge antagelsen, er der gennemført en spørgeskemaundersøgelse blandt  

 udvalgte kommuner.
Undersøgelsen vedrører 100 ejendomme beliggende i 35  

 kommuner.
Spørgeskemaet indeholder oplysninger om beslutningstype,  

 ombygningsudgiften og arbejdets karakter for hvert enkelt ejendom.  

 Undersøgelsen har bekræftet, at de omhandlede ombygninger hovedsageligt  

 vedrører arbejder, der har karakter af almindelig løbende vedligeholdelse.
 Det findes ikke hensigtsmæssigt at anvende den offentlige  

 bygningsfornyelse og det dertil knyttede administrative apparat til den type  

 arbejder, men det er ikke udelukket, at de pågældende arbejder kan  

 gennemføres med støtte ved den aftalte boligforbedring, såfremt der ikke er  

 tale om vedligeholdelsesarbejder, eller gennem bygningsforbedringsudvalgene.  

 Det vil fortsat efter forslaget være muligt at gennemføre arbejder, der  

 udelukkende vedrører opretning af kondemnable forhold med støtte, ligesom  

 etapeopdeling af projekter fortsat kan finde sted.
Til § 9, stk. 5 Det foreslås, at byfornyelsesloven ikke skal kunne  

 anvendes på bygninger, der er opført indenfor de sidste 25 år.
Ved afgørelsen  

 af, hvornår bygningen er opført er den ibrugtagningstilladelse, der er  

 meddelt i forbindelse med opførelsen afgørende.
Bestemmelsen, er begrundet i  

 hensynet til, at byfornyelsesmidler fortsat primært skal anvendes til  

 bygningsistandsættelse mv. i traditionel forstand.
Forslaget indebærer  

 således, at kravet i forslagets stk. 1, nr. 1, om, at ejendommen skal være  

 væsentligt nedslidt, tillige skal være opfyldt for ejendomme, der er ældre  

 end 25 år.
 Til § 9, stk. 6 Der vil i medfør af den foreslåede  

 bemyndigelsesbestemmelse blive fastsat nærmere regler om arealberegningen.
 Til § 10 Bestemmelsen svarer til den gældende § 7, stk. 7, men med  

 den ændring i nr. 1, at kommunalbestyrelsen i sin beslutning skal angive  

 begrundelsen for den eller de ejendomme eller dele heraf, det er nødvendigt  

 for kommunalbestyrelsen at råde over og/eller nedrive.
 Til § 11 De gældende regler i § 9, stk. 1, om kommunalbestyrelsens  

 orienteringspligt forinden offentliggørelse af forslag foreslås ophævet.
 Forslaget er begrundet i en forenkling og smidiggørelse af beslutningens  

 tilvejebringelse.
 Ophævelsen af bestemmelsen vil ikke hindre kommunalbestyrelsen i alligevel  

 at inddrage ejere og lejere på et meget tidligt tidspunkt, såfremt  

 kommunalbestyrelsen måtte ønske dette i det konkrete tilfælde.
 Bestemmelsen i § 11, stk. 1, svarer til den gældende lovs § 9, stk. 2.
 Bestemmelsen i § 11, stk. 2, svarer til den gældende lovs § 9, stk. 3, 1.  

 pkt.
 2. pkt. i gældende lovs § 9, stk. 3, hvorefter orienteringen skal være  

 ledsaget af forslag og forskellige oplysninger foreslås ophævet som led i at  

 give kommunalbestyrelsen større metodefrihed.
 Bestemmelsen i § 11, stk. 4, svarer til den gældende lovs §§ 9, stk. 6, 2.  

 pkt. og 3. pkt.
Den gældende lovs § 9, stk. 5, om, at et kommunalbestyrelsesmedlems  

 afvigende mening kan forlanges offentliggjort, foreslås ophævet.
Begrundelsen  

 herfor er, at bestemmelsen anses at være detailregulering af kommunernes  

 handlefrihed.
 Den gældende lovs § 9, stk. 6, om 4 ugers frist for kommunalbestyrelsens  

 vedtagelse af beslutning ved fremsatte indsigelser og ændringsforslag,  

 foreslås ophævet med samme begrundelse som anført ved § 9, stk. 5.
 Den gældende lovs § 9, stk. 7, om, at kommunalbestyrelsen tidligst kan  

 træffe beslutning inden for visse frister, foreslås ophævet med samme  

 begrundelse som ved § 9, stk. 5.
 Den gældende lovs § 9, stk. 9, om at, boligministeren kan fastsætte  

 nærmere regler om indholdet af det materiale, der skal offentliggøres efter §  

 9, stk. 1-3, foreslås ophævet med samme begrundelse som ved § 9, stk. 5.
Bestemmelsen i § 11, stk. 5, åbner mulighed for en forenklet procedure,  

 såfremt ejeren og mindst halvdelen af de berørte lejere anmoder  

 kommunalbestyrelsen om at træffe en beslutning om bygningsfornyelse, herunder  

 også friarealforbedring.
Er der fremsendt projekt kan kommunalbestyrelsen  

 samtidig godkende dette.
Bestemmelsen erstatter de gældende regler i § 31 a  

 om de såkaldte frivillige boligforbedringsbeslutninger samt § 31 b om  

 beslutning om fællesarealer.
 Til § 12-14 Bestemmelserne svarer til den gældende lovs §§ 10-12.
 Til § 15, stk. 1 Bestemmelsen svarer til den gældende lovs § 14,  

 stk. 1.
 Til § 15, stk. 2 Der foreslås i forhold til gældende lov en  

 begrænsning i kommunens adgang til at råde over ejendomme, der skal ombygges.  

 Hvis ejeren selv ønsker at forestå ombygningen, kan kommunen kun overtage  

 ejendommen, hvis kommunen kan begrunde helt konkret, at ejeren ikke selv er i  

 stand til at gennemføre ombygningen.
 Til § 16-17, stk. 2 Bestemmelserne svarer til den gældende lovs §§  

 14, stk. 2-5.
Til § 17, stk. 3-5 Efter den gældende lov fastsættes købesummen  

 til ejendommens værdi som udlejningsejendom.
Såfremt ydelsen på de lån, der  

 ikke vedrører byfornyelsesarbejderne, overstiger det kapitalafkast, der før  

 byfornyelsesarbejdernes iværksættelse lovligt kunne beregnes efter lov om  

 midlertidig boligregulering, har foreningen ret til et tilskud fra  

 kommunalbestyrelsen svarende til forskellen.
 Da det kommunale tilskud, som ydes i en længere årrække, giver anledning  

 til administrative problemer, foreslås tilskuddet erstattet af et nedslag i  

 købesummen, der sikrer, at nettoydelsen på de lån, der ikke vedrører  

 byfornyelsesarbejderne, nedsættes til samme niveau som i dag.
 Endvidere foreslås der visse mindre ændringer, jf. nedenfor.
Der foreslås, at købesummen som udgangspunkt fastsættes til ejendommens  

 handelsværdi som udlejningsejendom.
Det svarer til de gældende regler.
Ejendommens handelsværdi fastsættes som en kontantværdi.
Tilsvarende  

 omregnes lånene til kontantværdi.
I stedet for muligheden for et kommunalt tilskud foreslås det, at  

 købesummen nedsættes, såfremt den samlede ydelse på de overtagne og nyoptagne  

 lån - bortset fra lån til finansiering af byfornyelsesarbejderne - overstiger  

 det kapitalafkast, der før byfornyelsesarbejdernes iværksættelse lovligt  

 kunne opkræves efter lov om midlertidig boligregulering.
Købesummen  

 nedsættes, således at den samlede ydelse på de overtagne og nyoptagne lån  

 kommer til at svare til det nævnte kapitalafkast.
Som noget nyt foreslås det, at der i kapitalafkastet medregnes et beregnet  

 kapitalafkast før byfornyelsen af eventuelle erhvervsarealer.
Dette  

 kapitalafkast udgøres af erhvervslejen med fradrag af den del af ejendommens  

 driftsudgifter, der vedrørte erhvervsarealerne.
 Den kontante købesum foreslås som efter de gældende regler fastsat til 20  

 pct., for så vidt angår en privat andelsboligforening og 2 pct. for så vidt  

 angår en almen andelsboligorganisation.
Det foreslås, at det overlades til kommunalbestyrelsen at bestemme, i  

 hvilket omfang de indestående lån fra før byfornyelsen skal overtages af  

 foreningen.
Efter de gældende regler skal disse lån i videst muligt omfang  

 overtages af foreningen.
Baggrunden for den foreslåede ændring er, at  

 nedsættelsen af købesummen - ligesom det kommunale tilskud efter de gældende  

 regler - beregnes på grundlag af ydelsen på lånene.
Foreningen kan derfor på  

 kommunens bekostning få en urimelig fordel, hvis den overtager lån med en  

 kort restløbetid og dermed en høj ydelse i forhold til restgælden.
Som noget nyt foreslås det, at der bliver mulighed for at finansiere en  

 del af købesummen ved optagelse af et nyt realkreditlån.
Lånets løbetid  

 foreslås fastsat til 30 år, svarende til den maksimale løbetid for  

 ejerskiftelån.
Optagelse af realkreditlån forudsætter, at der er plads inden  

 for de gældende belåningsgrænser.
I det omfang der ikke kan opnås  

 realkreditlån, har kommunalbestyrelsen pligt til at yde et lån på tilsvarende  

 vilkår.
 Til § 17, stk. 6 Bestemmelsen svarer til den gældende lovs § 14,  

 stk. 6.
 Til § 17, stk. 7 Bestemmelsen svarer til den gældende lovs § 14,  

 stk. 10.
 Da der er tale om en meget skønspræget afgørelse, foreslås den gældende  

 lovs § 14, stk. 10, 2. pkt. om boligministerens mulighed for at tage  

 principielle sager op til behandling ophævet.
 Til §§ 18-22 Bestemmelserne svarer til den gældende lovs §§ 15-18  

 a.
Til § 23 Bestemmelsen svarer til den gældende lovs § 19, stk. 1-3,  

 idet det dog foreslås, at kommunalbestyrelsen i det konkrete tilfælde selv  

 beslutter hvilket materiale, der i givet fald skal ledsage opfordringen.
Det  

 skønnes ikke nødvendigt at udforme særligt detaljerede regler på dette  

 område, idet udlejer risikerer et kollektivt veto, hvis lejerne ikke får de  

 oplysninger, der er tilstrækkelige for at indgå aktivt i udarbejdelsen af  

 projektforslaget.
 Til § 24 Det foreslås, at ejeren har pligt til at inddrage lejerne  

 i udarbejdelsen af projektforslag.
Baggrunden for forslaget er, at beboerne ikke vil få oplevelsen af at få  

 et færdigt projekt »presset ned over hovedet«.
Forslaget indebærer  

 samtidig, at bygningsfornyelsen kan gennemføres etapevis og differentieret  

 baseret på lokale forudsætninger og beboernes behov og ønsker.
Til § 25 Det foreslås, at såfremt lejerne ønsker uvildig  

 rådgivning, skal kommunalbestyrelsen medtage udgiften som støtteberettiget.  

 Rådgivers kompetence vil være at vejlede, »oversætte«, fortolke og  

 formulere lejernes ønsker til projektet samt se på ejers projekt med  

 »lejernes øjne«.
Beboerne kan herved blive forhandlingspartner på  

 et lige vidensniveau med navnlig ejer og kommune.
Det er ikke hensigten, at  

 rådgiver skal udarbejde et selvstændigt projekt.
 Til § 26 Bestemmelsen svarer til den gældende § 19, stk. 3, idet  

 det er konsekvensrettet som følge af bestemmelsen i § 24.
Den gældende regel i § 19, stk. 4, om orientering af beboerrepræsentanter  

 foreslås ophævet.
Baggrunden herfor er, at spørgsmålet om lejernes  

 indflydelse gennem deres valgte repræsentanter alene foreslås reguleret af  

 lejelovens regler.
 Til § 27 Bestemmelsen svarer til den gældende lovs § 19, stk. 6.
 Til § 28 Bestemmelsen svarer til den gældende lovs § 19, stk. 5.
 Til § 29 Bestemmelsen svarer til den gældende lovs § 19, stk. 5 og  

 § 19 a.
 Til § 30 Bestemmelsen svarer til den gældende lovs § 23 a.
 Til §§ 31-36 Bestemmelserne svarer til gældende lovs §§ 19 a-22,  

 idet der dog er foretaget visse redaktionelle ændringer.
 Til § § 37 og 38 Bestemmelserne er så vidt muligt søgt tilpasset  

 de tilsvarende formuleringer i forslagets § 23 (opfordring vedrørende en  

 enkelt ejendom).
De gældende bestemmelser i § 25 om projektforslagets indhold er som følge  

 heraf søgt begrænset.
Det er herefter op til kommunalbestyrelsen at stille  

 nærmere betingelser til, hvilke oplysninger der skal være indeholdt i  

 projektforslaget.
 Til § 39 Bestemmelsen svarer til den gældende lovs § 26, stk. 2 og  

 § 27.
 Til § 40 Bestemmelsen erstatter den gældende lovs § 31 b.
 Til §§ 41-42 Bestemmelserne svarer til den gældende lovs §§ 26 og  

 27.
 Til § 43 Bestemmelsen svarer til den gældende lovs § 30.
 Til § 44 Bestemmelsen svarer til den gældende lovs § 28.
 Til § 45 Bestemmelsen svarer til den gældende lovs § 29.
 Til § 46 Bestemmelsen svarer til den gældende lovs § 30, stk. 2.
 Til § 47 Bestemmelsen svarer til den gældende lovs §§ 31 og 35.  

 Der foreslås tilføjet en udtrykkelig hjemmel for boligministeren til at  

 fastsætte nærmere regler om lejernes konsulentbistand efter § 25.
Til § 48 Bestemmelsen, der svarer til den gældende lovs § 24 samt  

 Boligstyrelsens bekendtgørelse nr. 647 af 4.10.1989, er konsekvensrettet som  

 følge af forslaget om den ændrede beslutningsstruktur.
Som en udvidet  

 beskyttelse af ejerens retssikkerhed foreslås klageadgangen dog udvidet for  

 kommunalbestyrelsens beslutninger om overtagelse af ejendomme efter  

 forslagets §§ 15 og 36.
Kapitel 4 Huslejefastsættelser og offentlig støtte til bygningsfornyelse efter  

 lovens kapitel 3 Til kapitel 4 Kapitlet erstatter den gældende lovs kapitel VII.
 Der er gennemført en omfattende omskrivning af bestemmelserne med henblik  

 på at opnå en enklere og mere overskuelig opbygning af kapitlet.
 Reglerne om huslejefastsættelse foreslås opretholdt uændret i forhold til  

 den gældende lov.
 De foreslåede regler om offentlig støtte til bygningsfornyelse svarer med  

 visse mindre ændringer, der omtales nærmere nedenfor, til de gældende regler.
Derudover indeholder kapitlet de foreslåede nye regler om forhandlet  

 finansiering og om støtte til nybyggeri i forbindelse med bevarende  

 bygningsfornyelse.
Der henvises til de almindelige bemærkninger.
Der foreslås indsat en ny bestemmelse (§ 59), der definerer de to centrale  

 begreber »værdiforøgende forbedringsudgifter« og  

 »ombygningstab«.
Definitionerne svarer til de gældende regler.
Det foreslås, at visse udgifter, der i dag betales kontant og indgår i de  

 refusionsberettigede udgifter, overgår til finansiering med indekslån (IS35),  

 hvortil der ydes ydelsesstøtte svarende til hele ydelsen på indekslånet.
Det  

 drejer sig om ombygningstabet for ejerboliger, udgifter til nedrivning, samt  

 bidrag til Byggeskadefonden.
Byrdefordelingen mellem staten og kommunerne foreslås i princippet  

 opretholdt uændret.
Med henblik på en forenkling foreslås det dog, at  

 ydelsesstøtten til ombygningstab mv. i fremtiden deles ligeligt mellem staten  

 og kommunen.
Endelig er det foreslået, at der gives en friere adgang til at videreføre  

 ydelsesbidrag ved omprioritering af nominallån.
I forbindelse hermed  

 fastholdes princippet om, at der sker en nedsættelse af ydelsesbidraget  

 svarende til nedsættelsen af ydelsen.
 Til § 49 Bestemmelsen, der vedrører fastsættelsen af lejen ved den  

 første lejefastsættelse efter ombygningsarbejdernes gennemførelse, erstatter  

 den gældende lovs § 60, stk. 2-7 og 11.
Stk. 1, der erstatter den gældende lovs § 60, stk. 3, indeholder  

 hovedprincippet for fastsættelsen af den lejeforhøjelse, der kan kræves som  

 følge af ombygningsarbejderne.
Lejen forhøjes med et beløb svarende til  

 nettoydelsen på de lån, der optages til finansiering af de værdiforøgende  

 forbedringsudgifter.
For beboelseslejemål kan lejen dog ikke overstige en  

 sammenligningsleje svarende til lejen for nye almene familieboliger i  

 området.
Den gældende regel om at kommunalbestyrelsen kan nedsætte den  

 maksimale leje til indtil 83 pct. af sammenligningslejen, der i dag direkte  

 kun fremgår af bemærkningerne til bestemmelsen, er foreslået optaget i  

 lovteksten.
Reglen om at lejeforhøjelsen skal godkendes af  

 kommunalbestyrelsen er flyttet til § 50, stk. 3. Den gældende regel om at  

 lejeforhøjelsen kan gennemføres, uanset om lejen derved kommer til at  

 overstige det lejedes værdi, foreslås ophævet som overflødig.
Der er ikke  

 herved tilsigtet nogen realitetsændring.
 Stk. 2, der vedrører ejendomme, hvor samtlige beboelseslejemål er  

 uudlejede eller opsagt i forbindelse med en beslutning efter loven, svarer  

 med redaktionelle ændringer til den gældende lovs § 60, stk. 4.
Det bemærkes, at det af hensyn til muligheden for senere at kunne kræve  

 lejeforhøjelse efter § 52 er nødvendigt at kunne opdele den fastsatte leje i  

 en leje før bygningsfornyelsen og en lejeforhøjelse som følge af  

 bygningsfornyelsen.
Hvis en sådan opdeling ikke foretages, vil betingelserne  

 for at kræve lejeforhøjelse for senere stigninger i driftsudgifterne ikke  

 kunne opfyldes, før den fastsatte leje ikke kan dække kapitalafkast og  

 nødvendige driftsudgifter, som disse er opgjort i boligreguleringslovens  

 kapitel II.
 Da både stk. 1 og 2 omfatter såvel beboelseslejemål som andre lejemål,  

 foreslås den gældende lovs § 60, stk. 5, ophævet.
 Stk. 3, der vedrører huslejenævnets adgang til for beboelseslejemål at  

 fastsætte en leje, der er lavere end 83 pct. af sammenligningslejen,  

 erstatter den gældende lovs § 60, stk. 6. Det er præciseret, at nævnet kan  

 fastsætte en lavere leje, uanset om en lejeberegning efter stk. 1 medfører en  

 leje, der er højere eller lavere end 83 pct. af sammenligningslejen.  

 Vedrørende indbringelse for byfornyelsesnævnet i kommuner, hvor der ikke er  

 nedsat huslejenævn, henvises til bemærkningerne til § 53. Derudover foreslås  

 der kun mindre redaktionelle ændringer.
Stk. 4, erstatter den gældende lovs § 60, stk. 7. Den gældende  

 bemyndigelse til at fastsætte nærmere regler om nævnets adgang til at  

 fastsætte leje, der udgør mindre end 83 pct. af sammenligningslejen, foreslås  

 afskaffet, idet loven indeholder detaljerede regler herom.
Endvidere foreslås  

 reglerne om klagefrist fastsat i loven.
De foreslåede klagefrister svarer til  

 de frister, der i dag fastsat i bekendtgørelse nr. 1029 af 14. december 1994.
Stk. 5 erstatter den gældende lovs § 60, stk. 2. Indholdet af  

 deklarationen foreslås ændret, således at det præciseres, at lejen skal  

 fastsættes efter byfornyelsesloven, så længe der ydes eller kunne være ydet  

 offentlig støtte til lån optaget til finansiering af ombygningsarbejderne.  

 Deklarationen skal tinglyses på alle private udlejningsejendomme med  

 beboelseslejemål, herunder ejendomme tilhørende private andelsboligforeninger  

 med udlejede beboelseslejemål, samt udlejede ejerlejligheder.
Den første  

 lejefastsættelse efter ombygningsarbejdernes gennemførelse skal godkendes af  

 kommunalbestyrelsen, jf. forslagets § 50, stk. 3. Senere lejeforhøjelser skal  

 ikke godkendes af kommunalbestyrelsen, men kan af såvel lejerne som  

 kommunalbestyrelsen indbringes for huslejenævnet henholdsvis  

 byfornyelsesnævnet, jf. forslagets § 52, stk. 3.
 Stk. 6 erstatter den gældende lovs § 60, stk. 11. Selv om ejeren ikke  

 ønsker at modtage offentlig støtte, skal der tinglyses deklaration om  

 lejefastsættelsen, jf. stk. 5.
Stk. 7 er en ny bestemmelse, der giver boligministeren bemyndigelse til at  

 fastsætte standardsatser for sammenligningslejen.
Sådanne standardsatser er i  

 dag fastsat med hjemmel i den generelle bemyndigelsesbestemmelse i den  

 gældende lovs § 65. Satserne er gradueret geografisk efter samme  

 områdeinddeling som det vejledende rammebeløb.
De blev første gang fastsat  

 for 1995 på grundlag af det daværende lejeniveau for nye almennyttige  

 boliger, og er siden reguleret en gang årligt efter udviklingen i  

 rammebeløbet, senest ved bekendtgørelse nr 1120 af 13. december 1996. Det er  

 hensigten fortsat at fastsætte satserne på denne måde.
 Til § 50 Bestemmelsen, der vedrører proceduren for gennemførelsen  

 af lejeforhøjelsen som følge af ombygningsarbejderne, erstatter den gældende  

 lovs § 60 a, stk. 1-7. De regler, der udelukkende vedrører senere  

 lejeforhøjelser, er flyttet til § 52.
 Stk. 1 og 2 svarer med visse redaktionelle ændringer til den gældende lovs  

 § 60 a, stk. 1 og 2.
Det er i stk. 3 fastsat, at lejeforhøjelsen skal godkendes af  

 kommunalbestyrelsen.
Det svarer til de gældende regler, jf. den gældende lovs  

 § 60, stk. 3, 4. pkt.
 Stk. 4 svarer til den gældende lovs § 60 a, stk. 3, idet det er  

 præciseret, at lejeforhøjelsen tidligst kan få virkning fra det tidspunkt,  

 hvor ombygningsarbejderne er gennemført.
 Stk. 5 svarer med redaktionelle ændringer til den gældende lovs § 60 a,  

 stk. 4, 1. pkt.
Stk. 6 svarer med redaktionelle ændringer til den gældende lovs § 60 a,  

 stk. 4, 2. pkt.
Vedrørende indbringelse for byfornyelsesnævnet i kommuner,  

 hvor der ikke er nedsat huslejenævn, henvises til bemærkningerne til § 53.
 Stk. 7 svarer med redaktionelle ændringer til den gældende lovs § 60 a,  

 stk. 5. Vedrørende indbringelse for byfornyelsesnævnet i kommuner, hvor der  

 ikke er nedsat huslejenævn, henvises til bemærkningerne til § 53.
 Stk. 8 svarer med redaktionelle ændringer til den gældende lovs § 60 a,  

 stk. 6. Vedrørende indbringelse for byfornyelsesnævnet i kommuner, hvor der  

 ikke er nedsat huslejenævn, henvises til bemærkningerne til § 53.
I stk. 9 foreslås det, at fristen for indbringelse af lejeforhøjelsen  

 efter stk. 6-8 fastsættes til 6 uger.
Det svarer til den gældende klagefrist.  

 Klagefristerne er i dag fastsat i henholdsvis den gældende lovs § 60 a, stk.  

 4, 3. pkt, og bekendtgørelse nr 1029 af 14. december 1994.
 Stk. 10 erstatter den gældende lovs § 60 a, stk. 7. Bemyndigelsen til at  

 fastsætte klagefrister foreslås ophævet, idet disse foreslås fastsat i loven,  

 jf. bemærkningerne ovenfor til stk. 9.
 Til § 51 Bestemmelsen, der vedrører fastsættelsen af lejen ved  

 senere forhøjelser af lejen, erstatter den gældende lovs 60, stk. 8-10 og 12.
 Stk. 1 svarer med redaktionelle ændringer til den gældende lovs § 60, stk.  

 8, 1. pkt.
 Stk. 2 svarer med redaktionelle ændringer til den gældende lovs § 60, stk.  

 8, 2. pkt.
 Stk. 3 svarer med redaktionelle ændringer til den gældende lovs § 60, stk.  

 10.
 Stk. 4 svarer med redaktionelle ændringer til den gældende lovs § 60, stk.  

 12.
 Stk. 5 svarer med redaktionelle til den gældende lovs § 60, stk. 9.
 Til § 52 Bestemmelsen vedrører proceduren for gennemførelsen af  

 senere lejeforhøjelser og erstatter for så vidt angår disse forhøjelser den  

 gældende lovs § 60 a, stk. 1, 3 og 8.
 Stk. 1 svarer med redaktionelle ændringer til den gældende lovs § 60 a,  

 stk. 1, idet de bestemmelser, der kun vedrører den første lejeforhøjelse, er  

 udeladt.
 Stk. 2 svarer med redaktionelle ændringer til den gældende lovs § 60 a,  

 stk. 3.
Stk. 3 svarer med redaktionelle ændringer til den gældende lovs § 60 a,  

 stk. 8. Lejeforhøjelsen kan kun indbringes af de lejere, der er omfattet af  

 kravet.
Vedrørende indbringelse for byfornyelsesnævnet i kommuner, hvor der  

 ikke er nedsat huslejenævn, henvises til bemærkningerne til § 53.
 Til § 53 Det er i den gældende lovs § 60, stk. 6, samt § 60 a,  

 stk. 4, 5 og 6, fastsat, at lejeforhøjelser kan indbringes for  

 byfornyelsesnævnet, medmindre ejendommen er omfattet af bestemmelserne i  

 kapitel II-V i lov om midlertidig regulering af boligforholdene.
 Med henblik på at opnå en større overskuelighed foreslås det, at det i de  

 enkelte bestemmelser kun anføres, at lejeforhøjelsen kan indbringes for  

 huslejenævnet, samt at der indsættes en generel bestemmelse om, at spørgsmål,  

 der efter § 49-52 kan indbringes for huslejenævnet, i kommuner, hvor der ikke  

 er nedsat huslejenævn, kan indbringes for byfornyelsesnævnet.
 Dette medfører ingen realitetsændring.
 Til § 54 Bestemmelsen svarer med redaktionelle ændringer til den  

 gældende lovs § 60 a, stk. 9.
 Til § 55 Bestemmelsen, der vedrører private andelsboliger, der  

 bebos af andelshavere, eller er udlejet af andelshaveren, svarer med  

 redaktionelle ændringer til den gældende lovs § 60 b.
Til § 56 Stk. 1 erstatter den gældende lovs § 59, stk. 1, 1. og 2.  

 pkt.
I forhold til den gældende bestemmelse er der udover tilsagn om  

 ydelsesstøtte og ydelsesbidrag til ombygning endvidere medtaget tilsagn om  

 ydelsesstøtte til finansiering af udgifter til nybyggeri og nedrivning.
 Stk. 2 svarer med redaktionelle ændringer til den gældende lovs § 59, stk.  

 1, 3. pkt.
 Stk. 3 svarer med redaktionelle ændringer til den gældende lovs § 8, stk.  

 3.
 Stk. 4 svarer med redaktionelle ændringer til den gældende lovs § 8, stk.  

 4.
 Stk. 5 svarer til den gældende lovs § 60, stk. 1.
 Til § 57 Bestemmelsen vedrører de foreslåede nye regler om  

 forhandlet finansiering.
 Det foreslås, at kommunalbestyrelsen inden den giver tilsagn om støtte til  

 ombygningsudgifterne får pligt til at optage forhandling med ejeren med  

 henblik på at aftale, at ejeren giver afkald på støtte til en del af  

 ombygningsudgifterne.
Hvis ejendommen ejes af en almen boligorganisation, skal  

 kommunalbestyrelsen både optage forhandling med boligorganisationen og  

 Landsbyggefonden med henblik på at aftale, at boligorganisationen og fonden  

 finansierer en del af ombygningstabet.
Boligorganisationens og  

 Landsbyggefondens bidrag til finansieringen forudsættes således i sin helhed  

 at indgå til hel eller delvis dækning af det opgjorte ombygningstab for  

 projektet.
Som en væsentlig støtteyder til tabsdelen vil kommunen dermed opnå  

 en besparelse ved bidrag hertil fra den almene sektor, hvilket vurderes at  

 give det bedst mulige incitament for kommunen i forhandlingssituationen.
 Da Landsbyggefondens løbende støtte til udbedring af byggeskader mv. efter  

 lov om almene boliger m.v. ydes svarende til forskellen mellem en  

 beboerbetaling på 1,915 pct. pr termin af hovedstolen og ydelsen på et IS-35  

 lån, foreslås det, at der ved en ændring af lov om almene boliger m.v.  

 etableres hjemmel til, at fonden - i tilfælde, hvor byggeskadestøtte indgår i  

 projektet - kan yde hele støtten på indekslånet.
Det forudsættes i forbindelse hermed, at boligorganisationernes og  

 Landsbyggefondens hidtidige aktivitetsniveau opretholdes, således at der ikke  

 sker ændringer af byrdefordelingen mellem sektoren og det offentlige.
Det  

 forudsættes endvidere, at der efter forhandling med Landsbyggefonden  

 gennemføres en ændring af fondens regulativ, således at den gældende grænse  

 på 20 år for fondens støtte til udbedring af byggeskader mv. ophæves.
 Det foreslås uanset ejerforhold, at lejen, såfremt der indgås en aftale om  

 at ejeren giver afkald på støtte til en del af ombygningsudgifterne, beregnes  

 som om fuld støtte er ydet.
 Endelig foreslås det, at der ikke skal kunne ydes støtte efter reglerne om  

 aftalt boligforbedring til arbejder, der er omfattet af en beslutning om  

 bygningsfornyelse, hvori der indgår en aftale om afkald på støtte.
Til § 58 Bestemmelsen, der vedrører opgørelsen af de  

 støtteberettigede udgifter, svarer til den gældende lovs § 59, stk. 2, nr. 4  

 er omformuleret.
Der er ikke herved tilsigtet nogen realitetsændring.
 Til § 59 Bestemmelsen, der er ny, definerer de centrale begreber  

 »værdiforøgende forbedringsudgifter« og »ombygningstab«.  

 Definitionerne svarer til de gældende regler og medfører ingen  

 realitetsændringer.
Som en konsekvens af forslaget om, at bidraget til Byggeskadefonden skal  

 finansieres med indekslån, type IS, er det foreslået, at bidraget indgår i  

 ombygningstabet.
På denne måde undgås det, at den ændrede finansiering får  

 konsekvenser for lejefastsættelsen.
 Til § 60 Bestemmelsen erstatter den gældende lovs § 62, stk. 2,  

 bortset fra 1. pkt.
Bestemmelsen er opdelt i stykker og omformuleret i forhold til den  

 gældende lov.
Der er ikke herved tilsigtet nogen realitetsændring.
 Til § 61 Bestemmelsen, der vedrører finansieringen af de  

 værdiforøgende forbedringsudgifter, erstatter den gældende lovs § 60, stk. 3  

 og 4.
 Der er ikke foretaget realitetsændringer i forhold til den gældende lov.
 Det er præciseret, at indekslånet skal være et IS35-lån og at nominallånet  

 skal have en løbetid på 30 år.
IS35-lån er den type indekslån, der siden 1990 har været anvendt til  

 finansiering af såvel byfornyelse (medmindre ejeren vælger nominallån) som  

 støttet nybyggeri efter lov om almene boliger.
Lånet har en grundløbetid på  

 35 år (dvs. løbetid uden inflation). Ved inflation forlænges den faktiske  

 løbetid, dog højest til 50 år.
Det foreslås, at der som efter den gældende lov for alle typer ejendomme  

 er valgfrihed mellem indekslån og nominallån.
Der kan gives tilsagn om  

 ydelsesstøtte til indekslån eller ydelsesbidrag til nominallån.
Som efter den  

 gældende lov kan der dog til ejerboliger kun ydes støtte i form af  

 ydelsesstøtte til indekslån.
 Vedrørende ejendomme, der anvendes af ejeren til erhvervsformål, henvises  

 til bemærkningerne til § 67.
 Til § 62 Bestemmelsen, der vedrører finansieringen af  

 ombygningstab og udgifter til nedrivning, erstatter den gældende lovs § 59,  

 stk. 5 og 6.
Det foreslås, at ombygningstabet for alle ejendomstyper finansieres med et  

 særskilt indekslån.
Det svarer bortset fra ejerboliger til den gældende lov.
For ejerboliger ydes der efter den gældende lov erstatning for  

 ombygningstabet.
Dette foreslås ændret, således at ombygningstabet også for  

 ejerboliger finansieres med et særskilt indekslån.
Udgifter til nedrivning foreslås ligeledes finansieret med et særskilt  

 indekslån.
Udgifterne til nedrivning fastsættes netto, dvs. med fradrag af  

 indtægterne ved salg af grunden.
 Til de indekslån, der finansierer de i § 62 nævnte udgifter, ydes der  

 ydelsesstøtte svarende til den samlede ydelse på lånene, jf. § 63, stk. 3.
 Til § 63 Bestemmelsen, der vedrører beregning af ydelsesstøtte til  

 indekslån, erstatter den gældende lovs § 59 a.
Bestemmelsen er omformuleret med henblik på at opnå en ensartet systematik  

 i § 63 om ydelsesstøtte og § 64 om ydelsesbidrag.
Der er ikke herved  

 tilsigtet nogen realitetsændring.
 Det foreslås, at ydelsesstøtten til de indekslån, der finansierer udgifter  

 til nedrivning, udgør et beløb svarende til den samlede ydelse på lånene.
 Til § 64 Bestemmelsen, der vedrører beregning af ydelsesbidrag til  

 nominallån, erstatter den gældende lovs § 59 b.
Bestemmelsen er omformuleret med henblik på at opnå en ensartet systematik  

 i § 63 om ydelsesstøtte og § 64 om ydelsesbidrag.
Der er ikke herved  

 tilsigtet nogen realitetsændring.
Der er i den gældende lovs § 59 b, stk. 3 og 4, fastsat meget detaljerede  

 regler om reguleringen af grundydelsen.
Da reglerne svarer til de regler, der  

 gælder for reguleringen af afdraget på indekslån, type IS, foreslås det, at  

 grundydelsen reguleres efter disse regler.
 Til § 65 Bestemmelsen, der vedrører kommunal garanti til byggelån  

 og lån optaget til finansiering af værdiforøgende forbedringsudgifter, svarer  

 med redaktionelle ændringer til den gældende lovs § 58.
 Til § 66 Bestemmelsen, der vedrører statsgaranti til lån optaget  

 til finansiering ombygningstab mv., erstatter den gældende lovs § 58 a.
 Det foreslås, at der udover til indekslån optaget til finansiering af  

 ombygningstab også ydes statsgaranti til indekslån optaget til finansiering  

 af udgifter til nedrivning.
Bestemmelsen i den gældende lovs § 58 a, stk. 2, om at det er en  

 betingelse for statsgarantien, at kommunalbestyrelsen forpligter sig til at  

 godtgøre staten halvdelen af statens eventuelle tab, foreslås ændret til en  

 refusionsbestemmelse.
Der henvises til forslagets § 87, stk. 4.
Forslagets § 96, indeholder en generel bestemmelse om, at statslige  

 garantier afgives af Hypotekbanken, der ligeledes udfører den efterfølgende  

 administration.
Som konsekvens heraf foreslås bestemmelsen herom i den  

 gældende lovs § 58 a, stk. 3, ophævet.
 Til § 67 Det er i den gældende lovs § 59, stk. 3, og § 62, stk. 3,  

 fastsat, at reglerne for ejerboliger ligeledes gælder for ejendomme, hvor  

 ejeren på tilsagnstidspunktet selv anvender mindst 80 pct. af  

 bruttoetagearealet til erhvervsformål.
 Med henblik på at opnå en større overskuelighed foreslås der indsat en  

 generel bestemmelse i loven om, at støtten til de pågældende  

 erhvervsejendomme ydes efter samme regler som for ejerboliger.
 Det foreslås endvidere, at det præciseres, at støtten til boligaktie- og  

 boliganpartsselskaber ydes efter reglerne for ejendomme, der ejes af private  

 andelsboligforeninger.
Det foreslås tilsvarende, at det præciseres, at støtten til ejendomme ejet  

 af boligfællesskaber omfattet af andelsboliglovens kapitel IV og IV A ydes  

 efter reglerne for ejerboliger.
Det drejer sig om boligsamejer,  

 boliginteressentskaber, boligkommanditselskaber mv., hvor der til en andel i  

 boligfællesskabet er knyttet brugsret til en beboelseslejlighed i ejendommen.  

 Sådanne boligfællesskaber kan ikke længere oprettes.
 Til § 68 Bestemmelsen svarer med redaktionelle ændringer til den  

 gældende lovs § 63.
 For at opnå overensstemmelse med de øvrige bestemmelser i kapitlet  

 foreslås det dog, at det afgørende tidspunkt for ejendommens opdeling i  

 ejerlejligheder ændres til tilsagnstidspunktet.
 Ved tilsagnstidspunktet forstås det tidspunkt, hvor det gives tilsagn til  

 ejeren om støtte til ombygningsarbejderne.
 Til § 69 Bestemmelsen svarer med redaktionelle ændringer til den  

 gældende lovs § 63 a.
 Til § 70 Bestemmelsen svarer med redaktionelle ændringer til den  

 gældende lovs § 63 b.
Reglerne om til hvilke personer ejendommen kan afhændes, uden at  

 afhændelsen medfører ophør af udbetaling af støtte, foreslås dog  

 moderniseret.
Det foreslås således, at afhændelse også skal kunne ske til en  

 registreret partner.
Endvidere foreslås kravet om husstandsfællesskab i 5 år,  

 for personer, der ikke opfylder de øvrige betingelser, ændret til et krav om  

 fælles folkeregisteradresse i 2 år.
Til gengæld foreslås det, at der stilles  

 krav om, at forholdet skal være ægteskabslignende.
 Til § 71 Bestemmelsen, der vedrører muligheden for at bringe  

 udbetaling af ydelsesstøtte og ydelsesbidrag til ophør, erstatter den  

 gældende lovs § 63 c.
 Det foreslås, at ydelsesstøtte og ydelsesbidrag til lån optaget til  

 finansiering af værdiforøgende forbedringsudgifter kan bringes til ophør,  

 såfremt ejendommens økonomi forbedres.
 Endvidere foreslås det, at den del af ydelsesstøtten til lån optaget til  

 finansiering af ombygningstab, der ikke vedrører betaling af afdrag, kan  

 bringes til ophør under de samme betingelser.
 De foreslåede bestemmelser medfører ingen ændringer i forhold til i dag.  

 Det skal dog bemærkes, at forslaget om ændring af finansieringen af  

 ombygningstabet i ejerboliger medfører, at det i modsætning til i dag, hvor  

 støtten til ombygningstab i ejerboliger ydes i form af erstatning, bliver  

 muligt at bringe støtten til ombygningstabet i ejerboliger til ophør, hvis  

 ejendommens økonomi forbedres.
 Som den foreslåede bestemmelse er formuleret, vil det ikke være muligt at  

 bringe ydelsesstøtten til indekslån optaget til finansiering af udgifter til  

 nedrivning til ophør.
 Til § 72 Bestemmelsen, der vedrører videreførelse af ydelsesbidrag  

 efter omprioritering, erstatter den gældende lovs § 59 c.
 Bestemmelsen er ændret således, at ejeren opnår en noget friere adgang end  

 i dag til at omprioritere nominallån med ydelsesbidrag.
 Det foreslås, at videreførelse af ydelsesbidraget kun betinges af, at  

 låntageren ikke opnår et kontantprovenu og at restløbetiden ikke forkortes.
 Den foreslåede regel om, at restløbetiden ikke må forkortes, findes i dag  

 i bekendtgørelse nr. 533 af 21. juni 1994. Den gældende regel om at  

 restløbetiden ikke må forlænges foreslås ophævet, idet der ved en forlængelse  

 af restløbetiden vil opnås en større statsbesparelse.
 Grundydelsen og dennes regulering påvirkes ikke af omprioriteringen.
 Det gældende princip om at ydelsesbidraget nedsættes med nedsættelsen af  

 ydelsen på nominallånet opretholdes.
 Reglen i det foreslåede stk. 4 om fastsættelsen af lejeforhøjelsen efter  

 ydelsesbidragets ophør er i dag fastsat i ovennævnte bekendtgørelse.
Som følge af den foreslåede optagelse i loven af de ovenfor nævnte regler,  

 der i dag er fastsat ved bekendtgørelse, foreslås bemyndigelsen i den  

 gældende lovs § 59 c, stk. 4 ophævet.
Det medfører, at den gældende  

 betingelse, hvorefter at bruttoydelsen skal nedsættes mest muligt ved  

 omprioriteringen, bortfalder.
Reglen indebærer, at låntageren må vælge lån  

 med den lavest mulige nominelle rente, hvilket medfører en betydelig risiko  

 for en stigning i restgælden i tilfælde af kursstigninger.
Herved øges også  

 risikoen for tab på den kommunale garanti på lånet.
 Til § 73 Bestemmelsen svarer med enkelte redaktionelle ændringer  

 til den gældende lovs § 64.
Det foreslås dog, at kompetencen til at forlange en udbetalt erstatning  

 tilbagebetalt flyttes fra boligministeren til kommunalbestyrelsen.
Det  

 foreslås, at kommunalbestyrelsens afgørelse herom skal kunne indbringes for  

 taksationsmyndighederne, jf. § 159, stk. 5.
 Til §§ 74 og 75 Bestemmelserne svarer med redaktionelle ændringer  

 til den gældende lovs § 62 a.
 Bemyndigelsen i den gældende lovs § 62 a, stk. 3, foreslås ophævet som  

 overflødig.
 Til § 76 Bestemmelsen svarer til den gældende lovs § 65.
 Til § 77 Bestemmelsen svarer til den gældende lovs § 64 a.
Til § 78 Som overordnet princip er fastslået, at der for nybyggeri  

 gælder samme regler som for ombygninger, men suppleret og delvis erstattet af  

 reglerne i §§ 79-86 Til § 79 Bestemmelsen fastsætter hvilke bygherrer, der kan opføre  

 nybyggeri, og at nybyggeri kan opføres som alment og privat udlejningsbyggeri  

 samt som private andelsboliger.
Det er således udelukket, at nybyggeri  

 opføres som ejerboliger, herunder med henblik på opdeling i ejerlejligheder.
Med hensyn til private andelsboliger er bygherrekredsen ved en henvisning  

 til lov om boligbyggeri § 63, stk. 5-7, fastlagt således, at der er identitet  

 mellem byfornyelseslovens regler og boligbyggerilovens regler om støtte til  

 opførelse af andelsboliger.
Dette indebærer bl.a., at nybyggeri både kan  

 opføres af private andelsboligforeninger, som er stiftet eller er under  

 stiftelse og af personer, institutioner, selskaber og fonde, som påtager sig  

 at opføre andelsboliger med henblik på overdragelse til en  

 andelsboligforening.
Henvisningen til boligbyggeriloven omfatter også § 63, stk. 7, hvorefter  

 boligministeren kan fastsætte nærmere regler om, hvem der kan opføre private  

 andelsboliger mv.
Det er hensigten at anvende denne bemyndigelse, således at  

 de regler, der er fastsat i medfør af boligbyggeriloven på dette område også  

 kommer til at gælde private andelsboliger, der opføres som led i  

 byfornyelsen.
 Henvisningen til boligbyggerilovens § 63 a, stk. 5, 1. pkt., medfører, at  

 udbetaling af ydelsesstøtte til private andelsboliger først kan påbegyndes,  

 når den samlede bebyggelse er finansieret med indekslån, og 75 pct. af  

 boligerne er taget i brug af andelshaverne.
 Med hensyn til byggeriets udformning og kvalitet foreslås det ligeledes,  

 at boligbyggerilovens regler for støttede andelsboliger skal anvendes på  

 private andelsboliger, der opføres i byfornyelsen.
 Til § 80 I stk. 1 er det foreslået, at boligministeren fastsætter  

 en vejledende udgiftsramme for anskaffelsessummen for nybyggeri.
Det er hensigten at fastsætte, at nybyggeriet skal være omfattet af det  

 vejledende rammebeløb for almene boliger med konkrete tillæg og fradrag,  

 herunder infill-tillæg (sagens rammebeløb). Det er endvidere hensigten at  

 fastsætte, at der ved bygningsfornyelsesforsøg, der omfatter nybyggeri, skal  

 kunne gives et tillæg på grundlag af totaløkonomien på samme måde som ved  

 forsøg med nybyggeri efter lov om almene boliger.
Rammebeløbet for almene  

 boliger og for nybyggeri efter byfornyelsesloven vil således kunne fastsættes  

 i en fælles bekendtgørelse.
For nybyggeri, der opføres af almene boligorganisationer og af eller med  

 henblik på overdragelse til private andelsboligforeninger foreslås det i stk.  

 2 og 4, at kommunen på samme måde som efter lov om almene boliger og  

 boligbyggeriloven kan godkende en overskridelse af rammebeløbet, såfremt  

 kommunen selv betaler den fulde offentlige støtte til overskridelsen, jf.  

 forslagets § 89, stk. 2. Da en eventuel overskridelse af det vejledende  

 rammebeløb ikke giver mulighed for at fastsætte en leje, der overstiger  

 sammenligningslejen, jf. § 49, stk. 1, vil overskridelsen normalt medføre en  

 tilsvarende forøgelse af nybygningstabet.
Den kommunale støtte vil i disse  

 tilfælde udgøre betaling af den samlede ydelse på den del af indekslånet, der  

 finansierer den godkendte rammebeløbsoverskridelse.
Endvidere må evt. garanti  

 for beløbet afgives af kommunalbestyrelsen.
Da der ikke ydes statsstøtte til  

 overskridelsen, vil denne efter forslagets § 91, stk. 3, ikke belaste  

 kommunens investeringsramme til bygningsfornyelse.
 For nybyggeri, der opføres af private bygherrer med henblik på udlejning,  

 er det foreslået, at eventuelle overskridelser af rammebeløbet fuldt ud må  

 afholdes af den private bygherre, idet det overskydende beløb ikke kan indgå  

 ved beregning af leje og støtte.
 Til § 81 § 81 indeholder reglerne om den første fastsættelse af  

 lejen eller boligafgiften i de nybyggede boliger.
Udgangspunktet er lejen fastsættes efter samme principper, som for  

 ombyggede ejendomme.
De foreslåede regler indebærer, at lejen eller  

 boligafgiften vil blive fastsat til et beløb, der svarer til ydelsen, med  

 fradrag af ydelsesstøtte eller ydelsesbidrag på de lån, der optages til  

 finansiering af anskaffelsessummen.
Herudover indgår i lejen et beløb til  

 dækning af driftsudgifterne efter reglerne i henholdsvis lov om almene  

 boliger og boligreguleringsloven.
Det er på samme måde som for ombyggede boliger foreslået, at lejen eller  

 boligafgiften ikke kan overstige en sammenligningsleje svarende til lejen i  

 nye almene familieboliger i området.
Da de nybyggede boliger med hensyn til  

 anskaffelsessummen og kvalitet mv. svarer til nye almene boliger, forekommer  

 det ikke rimeligt at lejen som ved ombyggede boliger skal kunne nedsættes til  

 en lavere leje på indtil 83 pct. af sammenligningslejen.
 I det samtidigt fremsatte forslag til ændring af lov om individuel  

 boligstøtte foreslås det, at kommunalbestyrelsen ved et individuelt tilskud  

 til fortrinsberettigede og genhuste beboere får mulighed for at nedbringe  

 lejen til indtil 83 pct. af sammenligningslejen.
Det er foreslået, at § 49, stk. 2, der giver mulighed for at fastsætte  

 lejen i ejendomme, hvor samtlige beboelseslejemål er uudlejede til det  

 lejedes værdi, ikke skal gælde for nybyggeriet.
Dette hænger sammen med, at  

 nybyggeriet som udgangspunkt skal opføres inden for det vejledende rammebeløb  

 inkl. infill-tillæg, og at eventuelle overskridelser af rammebeløbet ikke kan  

 indgå i lejefastsættelsen.
Det skal således ikke være muligt at opføre  

 nybyggeri af særlig høj standard og tilsvarende høj leje (luksusbyggeri).  

 Bestemmelserne i forslagets § 49, stk. 3, og § 50, stk. 7 og 8, der under  

 visse omstændigheder gør det muligt at fastsætte en særlig lav leje, har at  

 gøre med forhold, der gør sig gældende for ombygninger, og er ikke forslået  

 overført til nybyggeriet.
 Til § 82 Den foreslåede bestemmelse vedrører beboerindskud mv.
Det foreslås, at der skal være et sædvanligt beboerindskud for almene  

 boligorganisationer.
Denne del af anskaffelsessummen tilvejebringes af lejere  

 og der ydes ikke støtte hertil efter byfornyelsesloven.
Lejerne har,  

 afhængigt af husstandsindkomsten, mulighed for at opnå lån til betaling af  

 beboerindskuddet efter reglerne herom i lov om individuel boligstøtte.
For at skabe lighed mellem almene og private bygherrer, forslås det, at  

 sidstnævnte skal indskyde en egenkapital på 2 pct.
Egenkapitalen indgår ikke  

 ved beregning af leje og støtte.
Det bemærkes, at de private bygherrer efter  

 lejelovgivningen kan kræve depositum af lejerne, og at udlejeren herved opnår  

 en renteindtægt.
For de private andelsboliger er det forudsat, at der skal være et  

 andelsindskud på 20 pct. af anskaffelsessummen og at indskuddet ikke indgår  

 ved beregning af leje og støtte.
Det svarer til reglerne for støttede  

 andelsboliger efter lov om boligbyggeri, og til reglerne for private  

 andelsboligforeninger, der stiftes efter lovforslagets § 17-21.
 Til § 83 Den foreslåede bestemmelse handler om indskud af  

 egenkapital for private bygherrer, der opfører nybyggeri med henblik på  

 udlejning.
 Det foreslås, at disse bygherrer, ud over egenkapitalen på 2 pct. efter  

 §82, skal indskyde en egenkapital på 18 pct.
For egenkapitalen på 18 pct. er det foreslået, at ejeren kan kræve et  

 afkast svarende til ydelsen på et indekslån (IS 35), og at der ydes  

 ydelsesstøtte til egenkapitalen, som hvis beløbet var finansieret med et  

 sådant indekslån.
Med hensyn til lejefastsættelsen er det i § 81foreslået,  

 afkastet indgår i lejen med fradrag af ydelsesstøtten hertil.
Til § 84 Da lejen efter forslaget ikke må overstige den i § 49  

 nævnte sammenligningsleje, kan det forekomme, at ydelsen på en del af det  

 lån, der er optaget til finansiering af anskaffelsessummen, ikke kan indgå  

 ved beregning af lejen.
Denne del af anskaffelsessummen foreslås betegnet som  

 nybygningstab.
 Det foreslås, at nybygningstabet finansieres og støttes på samme måde som  

 ombygningstab, dvs. med et særskilt indekslån, hvortil der ydes ydelsesstøtte  

 svarende til hele ydelsen på lånet.
 Til § 85 Bestemmelsen indeholder forskellige særregler for  

 nybyggeri, der opføres af realrenteafgiftspligtige institutioner med henblik  

 på udlejning.
Realrenteafgiftspligtige institutioner ønsker normalt ikke at finansiere  

 byggeriet ved optagelse af lån.
Det er derfor foreslået, at disse  

 institutioner kan opnå ydelsesstøtte selv om de finansierer  

 anskaffelsessummen med egne midler.
Det er endvidere foreslået, at der ikke skal kunne ydes ydelsesbidrag til  

 realrenteafgiftspligtige institutioner, såfremt ejendommen opnår fritagelse  

 for realrenteafgift.
Støtten kan således kun ydes i form af ydelsesstøtte.
 Det foreslås endelig, at der ikke skal kunne ydes støtte til ombygningstab  

 til realrenteafgiftspligtige institutioner, såfremt ejendommen opnår  

 fritagelse for realrenteafgift.
 Til § 86 Efter forslaget kan der kun ydes støtte til opførelse af  

 nybyggeri af boliger opført med henblik på udlejning samt af private  

 andelsboliger.
Det foreslås derfor, at støtten - herunder garanti - bortfalder med  

 fremtidig virkning, såfremt ejendommen overgår til anden benyttelse end  

 udlejning eller til anden benyttelse end beboelse.
Ved delvis overgang til  

 anden benyttelse, bortfalder dog kun en forholdsvis andel af støtten.
 Det foreslås endvidere, at støtten tilsvarende bortfalder, hvis en privat  

 andelsboligforening ophører eller en ejendom opdeles i ejerlejligheder.
 Til § 87 Bestemmelsen vedrører de udgifter, der afholdes af  

 kommunen, og erstatter den gældende lovs § 57, stk. 1 og 2, § 58 a, stk. 2,  

 og § 66, stk. 2.
I stk. 1 opregnes de refusionsberettigede udgiftsarter.
Som følge af den  

 foreslåede omlægning af finansieringen er udgifter til nedrivning og bidrag  

 til Byggeskadefonden udgået i forhold til den gældende lov.
Endvidere er  

 tilskud til andelsboligforeninger efter den gældende lovs § 14 udgået, idet  

 dette tilskud foreslås ophævet, jf. bemærkningerne til forslagets § 17. Som  

 en ny udgiftsart er medtaget udgifter til konsulentbistand efter forslagets §  

 25.
Der foreslås indsat et nyt stk. 3 vedrørende de refusionsberettigede  

 udgifter, der ikke belaster investeringsrammen.
Det drejer sig om løbende  

 tilskud til erhvervslejere efter § 154.
Efter den gældende lov fordeles ydelsesstøtten til ombygningstabet  

 således, at kommunen refunderer staten 6/7 af afdraget, således at staten  

 selv bærer 1/7 af afdraget og hele renteudgiften.
Det er en relativt  

 kompliceret fordeling, der endvidere har den ulempe, at fordelingen af  

 udgifterne mellem staten og kommunen afhænger af kursen på det optagne  

 indekslån.
Med henblik på en forenkling foreslås det derfor, at fordelingen  

 af ydelsesstøtten til ombygningstabet ændres således, at kommunen refunderer  

 staten 50 pct. af udgiften.
Derved opnås samme fordeling som for de  

 refusionsberettigede udgifter.
For udgifterne til nedrivning, der efter forslaget overgår til  

 finansiering med indekslån med fuld ydelsesstøtte, foreslås det ligeledes, at  

 kommunen refunderer staten 50 pct. af udgiften.
Derved opretholdes den i dag  

 gældende fordeling, hvor udgifterne indgår i de refusionsberettigede  

 udgifter.
Det foreslås endvidere, at kommunen refunderer staten 50 pct. af statens  

 tab på lån optaget til finansiering af ombygningstab og nedrivningsudgifter.  

 Bestemmelsen erstatter den gældende lovs § 58, stk. 2, hvorefter det er en  

 betingelse for statens påtagelse af garanti, at kommunalbestyrelsen påtager  

 sig en forpligtelse til at godtgøre statskassens eventuelle tab som følge af  

 garantiforpligtelsen.
Ved den foreslåede ændring undgås det, at der i hvert  

 enkelt tilfælde skal tages særskilt stilling til kommunens  

 regarantiforpligtelse.
 Til § 88 Bestemmelsen vedrører de udgifter, der afholdes af  

 staten.
 Stk. 1-2 svarer med redaktionelle ændringer til den gældende lovs § 66,  

 stk. 1, stk. 3, 1. og 2. pkt., samt stk. 4.
 Det foreslåede stk. 3 vedrører løbende tilskud, der indgår i de  

 refusionsberettigede udgifter, men ikke belaster investeringsrammen.
Det foreslåede stk. 4 svarer med redaktionelle ændringer til den gældende  

 lovs § 66, stk. 3, 2. pkt.
Det præciseres i den forbindelse, at det er som  

 regarant, at staten dækker 75 pct. af kommunens tab på garantier efter 65.  

 Det svarer til den gældende retstilstand.
Den foreslåede bemyndigelse i stk. 5 erstatter for så vidt angår udgifter  

 til orientering og beboermedvirken bemyndigelsen i den gældende lovs § 66,  

 stk. 3, 3. pkt.
Det foreslås at udvide bemyndigelsen til også at omfatte  

 udgifter til etablering af friarealer og til konsulentbistand efter  

 lovforslagets § 25.
 Der er i dag med hjemmel i en gældende lovs § 65 fastsat bestemmelser om  

 udgifter til friarealer i bekendtgørelse nr 779 af 22. september 1993.
 Vedrørende udgifter til konsulentbistand er det hensigten at fastsætte et  

 højestebeløb for udgiften svarende til det højestebeløb, der i dag gælder for  

 konsulentbistand ved privat byfornyelse (aftalt boligforbedring).
 Til § 89 Bestemmelsens stk. 1 erstatter den gældende lovs § 66,  

 stk. 7.
Stk. 1 vedrører beslutninger, der træffes af kommunalbestyrelsen uden for  

 den investeringsramme, der er tildelt kommunen.
I overensstemmelse med den  

 gældende lov foreslås det, at kommunalbestyrelsen afholder samtlige  

 offentlige udgifter vedrørende disse beslutninger.
Støtten til disse  

 beslutninger ydes efter de sædvanlige regler, men kommunen må afholde både  

 statens og kommunens andel af støtten.
 Efter stk. 2 foreslås det, at kommunen, såfremt kommunalbestyrelsen for  

 nybyggeri af almene boliger eller private andelsboliger godkender en  

 overskridelse af det vejledende rammebeløb, afholder hele den offentlige  

 støtte til denne del af anskaffelsessummen.
 Til § 90 Bestemmelsen vedrører investeringsrammen og erstatter 1.  

 led i den gældende lovs § 67, stk. 2, 1. pkt.
 Det foreslås, at boligministeren som efter den gældende lov inden for en  

 investeringsramme, der fastsættes på de årlige finanslove bevilge  

 kommunalbestyrelsen refusion af byfornyelsesudgifter og bemyndige  

 kommunalbestyrelsen til at give tilsagn om ydelsesstøtte og ydelsesbidrag til  

 ombygningsarbejder og nybyggeri omfattet af en beslutning efter lovens  

 kapitel 3 eller 9. Som noget nyt foreslås det endvidere, at der gives  

 kommunalbestyrelsen mulighed for at stille midler til rådighed for de lokale  

 bygningsforbedringsudvalg.
Der er tale om en investeringsramme.
Det medfører, at investeringsrammen  

 belastes med de samlede refusionsberettigede udgifter, der afholdes af  

 kommunen, samt investeringsudgiften til ombygningsarbejder og nybyggeri.
For så vidt angår midlerne, som stilles til rådighed for  

 bygningsforbedringsudvalgene, belastes investeringsrammen dog kun med de  

 statslige og kommunale midler, som stilles til rådighed for udvalgene.
De  

 private bidrag, samt de udgifter, der afholdes af ejerne, belaster ikke  

 investeringsrammen.
 Endvidere belastes investeringsrammen ikke af følgende investeringer mv.:
1) Investeringer, der afholdes uden offentlig støtte efter reglerne om  

 forhandlet finansiering 2) Den del af den godkendte anskaffelsessum ved nybyggeri af almene  

 boliger og private andelsboliger, der ligger ud over det vejledende  

 rammebeløb 3) Den del af anskaffelsessummen ved nybyggeri af private  

 udlejningsboliger, der ligger ud over det vejledende rammebeløb 4) Nybygningstab vedrørende nybyggeri, der opnår fritagelse for  

 realrenteafgift 5) Udgifter til beslutninger om ombygninger og nybyggeri, hvor  

 kommunalbestyrelsen vælger selv at afholde hele den offentlige støtte 6) Løbende tilskud, der indgår i de refusionsberettigede udgifter, jf. §  

 87, stk. 3.
 Det foreslås, at uudnyttet investeringsramme ved udgangen af et finansår  

 overføres til det følgende finansår.
 Til § 91 Bestemmelsen, der vedrører investeringsrammens fordeling  

 mellem kommunerne, og afløser den gældende lovs § 67, bortset fra 1. led i  

 stk. 2, 1. pkt.
 Det nuværende tilsagnssystem er bygget op med en række meldinger frem og  

 tilbage mellem Bygge og Boligstyrelsen og kommunerne.
 Det foreslås derfor, at der gennemføres en væsentlig forenkling af  

 tilsagnssystemet.
Det foreslås, at kommunernes indmelding inden årets begyndelse af ønsker  

 om vejledende investeringsramme afskaffes.
Baggrunden er, at mange kommuner  

 erfaringsmæssigt indmelder ønsker om ramme til beslutninger, der alligevel  

 ikke gennemføres eller først gennemføres i et senere år.
Som følge heraf foreslås det, at Bygge- og Boligstyrelsen i begyndelsen af  

 året udmelder en vejledende investeringsramme til samtlige kommuner.
Den  

 vejledende ramme angiver den ramme inden for hvilken kommunalbestyrelsen kan  

 påregne at kunne opnå bindende tilsagn til beslutninger.
For at tage højde  

 for, at nogle kommuner ikke eller kun delvis ønsker at udnytte den tildelte  

 vejledende investeringsramme, foretages der en overudmelding i forhold til  

 den på finansloven fastsatte investeringsramme.
En sådan overudmelding  

 foretages også i dag.
Det foreslås, at de vejledende investeringsrammer som i dag fordeles efter  

 objektive kriterier, der afspejler kommunernes byfornyelsesbehov.
Dog  

 foreslås det, at en del af investeringsrammen skal kunne anvendes til  

 byfornyelsesforsøg og til løsning af afgrænsede byfornyelsesopgaver.
Som  

 eksempel på en afgrænset byfornyelsesopgave, der tidligere er løst gennem  

 reservation af en del af rammen kan nævnes den særlige landsbypulje, hvortil  

 der i 1997 er afsat en ramme på 200 mill. kr.
Det foreslås, at de 4-årige vejledende investeringsrammer afskaffes,  

 således at der kun udmeldes 1-årige vejledende investeringsrammer.
Det er til  

 gengæld hensigten ved fordelingen af investeringsrammen at tage hensyn til de  

 enkelte kommuners faktiske byfornyelsesaktivitet i de forudgående 3 år.
Den  

 opsparingsmulighed, som de 4-årige rammer sikrer i dag, og som er af stor  

 betydning for de mindre kommuner, opnås derved på en mere enkelt måde.
 Det er hensigten at etablere et edb-system (BOSSINF, jf. de økonomiske  

 bemærkninger), således at kommunerne selv - uden involvering af Bygge- og  

 Boligstyrelsen - inden for den tildelte vejledende investeringsramme kan  

 tildele sig bindende tilsagnsramme til en beslutning.
Det foreslås, at en bindende tilsagnsramme skal anvendes af kommunen  

 senest 4 år efter datoen for det bindende tilsagn.
Det er en mindre stramning  

 i forhold til den gældende lov, hvorefter det bindende tilsagn skal anvendes  

 i det pågældende år eller de 3 følgende år, med mulighed for en 1-årig  

 forlængelse.
Det foreslås, at et bindende tilsagn anses for anvendt, når  

 kommunalbestyrelsen har forpligtet sig til at afholde de refusionsberettigede  

 udgifter, og givet tilsagn til ombygningsarbejderne til de enkelte ejendommes  

 ejere.
Det svarer til gældende regler med tilhørende praksis.
Det foreslås, at den nuværende opdeling af de bindende tilsagnsrammer i  

 udgiftsrammer for de enkelte finansår afskaffes.
Herved opnås en større  

 fleksibilitet for kommunerne, ligesom kommunernes ansøgninger til Bygge- og  

 Boligstyrelsen om overførsel af udgiftsramme til det følgende finansår  

 overflødiggøres.
 Til § 92 Den foreslåede bestemmelse svarer overvejende til  

 gældende lovs § 69. I stk. 1 foreslås det, at muligheden for at yde tilskud  

 til oplysning, forskning, rådgivning og planlægning skal gælde for alle  

 beslutningstyper som konsekvens af forslag om helhedsorienteret byfornyelse,  

 aftalt boligforbedring og bygningsforbedringsudvalgene i nærværende  

 lovforslag.
Stk. 2-6 svarer til gældende lovs stk. 2 og 3 samt stk. 5-7. Dog foreslås  

 det, at forsøgstypen byggetekniske forsøg i gældende lovs stk. 3 og 5 udgår,  

 dels som følge af den generelle udvikling på forsøgsområdet, herunder  

 gennemførelse af Projekt Renovering, og dels som følge af udviklingen fra den  

 bygningsorienterede til den mere helhedsorienterede byfornyelse.
Som  

 konsekvens af ophævelse af bestemmelsen om, hvilke arbejder, der kan ydes  

 støtte til (§ 3 i gældende lov) ved den bygningsorienterede byfornyelse, er  

 stk. 4 i gældende lov overflødiggjort.
Til § 93 Bestemmelsen er ny.
Det foreslås, at kommunalbestyrelsen  

 får mulighed for at træffe forsøgsbeslutning om helhedsorienteret byfornyelse  

 tilsvarende den foreslåede bestemmelse om forsøg med bygningsorienteret  

 byfornyelse.
Forslaget indebærer, at boligministeren kan give  

 kommunalbestyrelsen tilladelse til at træffe en beslutning om  

 helhedsorienteret byfornyelse, der indeholder andre foranstaltninger, end de  

 der er nævnt i § 7. Disse foranstaltninger kan for eksempel være af  

 beskæftigelsesfremmende karakter eller være målrettet det lokale erhvervsliv  

 med mere konkrete tiltag, såsom flytte- eller etableringshjælp, såfremt disse  

 initiativer skønnes at være fremmende for den generelle positive udvikling af  

 området.
Det foreslås, at Boligministeriet kan give en forhøjet refusion til  

 kommunerne til de særlige forsøgsudgifter.
Det foreslås endvidere, at  

 kommunernes rammetildeling til en beslutning om helhedsorienteret byfornyelse  

 kan hæves fra 10 mill. kr. til 25 mill. kr., hvis Boligministeriet godkender  

 beslutningen som forsøg.
Forhøjelsen af refusion og rammetildeling vil ske  

 efter en konkret vurdering af det enkelte forsøg.
Det er ikke fundet hensigtsmæssigt at foreslå, at kommunalbestyrelsen kan  

 træffe forsøgsbeslutning om den aftalte boligforbedring, da grundlaget er en  

 aftale mellem ejere og lejere Kapitel 5 Aftalt boligforbedring Til kapitel 5 Det foreslås, at lov om privat byfornyelse ophæves som en  

 selvstændig lov og i ændret form indarbejdes i lovforslaget som et kapitel om  

 aftalt boligforbedring.
 Samtidig hermed forslås ordningen »omdøbt« til »aftalt  

 boligforbedring«.
 I forbindelse med indarbejdningen foreslås følgende (hoved)ændringer:
Den eksisterende positivliste i privat byfornyelse omfatter næsten  

 samtlige typer af arbejder, der kan komme på tale ved renovering af en  

 ejendom.
Af forenklingsgrunde foreslås positivlisten derfor afskaffet.
Det  

 bør være op til parterne selv at afgøre, hvilke arbejder de finder, der er  

 behov for at gennemføre.
Men kommunen vil i.f.m. udpegning af hvilke  

 bygninger, der er egnet til renovering efter aftalt boligforbedring, samtidig  

 kunne rådgive parterne om hvilke arbejder, der på grundlag af den kommunale  

 udpegning bør gennemføres.
 For at sikre en fornuftig økonomisk balance for både udlejer og lejer  

 foreslås det dog, at der fastsættes et maksimum på 20 pct. for de udvendige  

 vedligeholdelsesarbejders andel i det samlede projekt.
Der lægges op til, at den enkelte kommune kan træffe en egentlig  

 beslutning om inddragelse af den aftalte boligforbedring.
I den forbindelse  

 lægges der samtidig op til, at kommunen kan arbejde aktivt for gennemførelse  

 af aftalt boligforbedring.
Samtidig hermed foreslås, at behandling af ansøgning om tilskud lægges ud  

 til kommunerne.
Det er hensigten, at kommunerne får den samme funktion, som  

 nu ligger i byggesagsrådgiverens funktion.
Endelig foreslås den kommunale  

 sagsbehandling delvist at skulle erstatte revisorens funktion.
 De private (ustøttede) andelsboliger foreslås igen omfattet af ordningen.
 Endelig foreslås indført kommunal forpligtelse til genhusning.
 Til § 94 Det foreslås, at reglerne om aftalt boligforbedring skal  

 gælde for private udlejningsejendomme og private andelsboligforeninger,  

 omfattet af reglerne i kapitel II i lov om andelsboligforeninger og andre  

 boligfællesskaber, som ikke har modtaget støtte til opførelsen efter lov om  

 boligbyggeri.
 De foreslåede bestemmelser i § 94, stk. 2 og 3, svarer til den gældende  

 lovs § 1, stk. 2, og § 13 f.
Da behandling af ansøgning om tilskud foreslås lagt ud til kommunerne, er  

 det samtidig kommunerne, der på vegne af boligministeren afgiver tilsagnet om  

 tilskud.
Det vil fortsat være »først til mølle« princippet, der  

 danner grundlag for tilsagnsgivningen.
Den samlede afsatte investeringsramme  

 forudsættes delt mellem de private udlejningsejendomme og de private  

 andelsboligforeninger.
 Til § 95 Det foreslås, at reglerne om aftalt boligforbedring  

 indpasses i det samlede sæt af instrumenter, som den enkelte kommune kan  

 anvende til at løse sit byfornyelsesbehov.
Der lægges med forslaget op til, at den enkelte kommune kan træffe en  

 egentlig beslutning om inddragelse af den aftalte boligforbedring.
Denne  

 beslutning kan træffes i forbindelse med en beslutning om helheds- og/eller  

 bygningsorienteret byfornyelse eller som en selvstændig beslutning.
Hvis kommunen beslutter at inddrage den aftalte boligforbedring, skal det  

 dog fortsat være frivilligt, om parterne vil gennemføre et renoveringsprojekt  

 efter de foreslåede regler.
Forslaget indebærer derfor, at kommunen på  

 baggrund af beslutningen kun kan opfordre parterne til at anvende den aftalte  

 boligforbedring.
 Men det er samtidigt vigtigt, at kommunen - efter de samme principper, som  

 den kommunale rådgivningstjeneste for privat byfornyelse bygger på - arbejder  

 aktivt for at få gennemført boligforbedringen, dvs. ved at informere om  

 mulighederne og yde den fornødne konsulentbistand m.v.
Staten yder refusion til udgifter, som kommunalbestyrelsen har afholdt til  

 information og konsulentbistand.
Med hensyn til refusionens størrelse  

 henvises til bemærkningerne til § 123.
Parterne skal fortsat selv kunne tage initiativ til at gennemføre aftalt  

 boligforbedring både indenfor og udenfor de af kommunen udvalgte  

 indsatsområder og/eller i de af kommunen udpegede bygninger.
Det samme gælder  

 i kommuner, hvor der ikke er truffet beslutning om at inddrage aftalt  

 boligforbedring i løsningen af byfornyelsesbehovet.
 Til § 96 Bestemmelsen svarer til den gældende lovs § 2, stk. 1-2  

 og 6. Den gældende lovs § 2, stk. 3 foreslås overført til den foreslåede §  

 123.
 Til § 97 Bestemmelsen svarer til den gældende lovs § 2, stk. 4-5.
 Til § 98 Efter de gældende regler kan en fællesaftale om  

 gennemførelse af privat byfornyelse kun indgås, hvis der er et kvalificeret  

 lejerflertal.
I ejendomme med 12 beboelseslejemål eller derunder kræves således, at 75  

 pct. af de lejere, der bebor ejendommen, tilslutter sig aftalen.
I ejendomme  

 med mere end 12 beboelseslejemål er kravet en tilslutning på 60 pct.
 I den offentlige byfornyelse er det derimod tilstrækkeligt, at der er  

 tilslutning fra et almindeligt flertal af lejere, hvis de sammen med  

 udlejeren ønsker at opfordre kommunalbestyrelsen til at træffe en  

 boligforbedringsbeslutning for den pågældende ejendom.
Ifølge normalvedtægterne for en privat andelsboligforening (1988) kræver  

 gennemførelse af et renoveringsprojekt som udgangspunkt kun tilslutning fra  

 et almindeligt flertal.
Og modsat den offentlige og den private byfornyelse  

 gælder ikke nogen mindretalsbeskyttelse i form af veto- eller  

 erstatningsboligret.
Det foreslås derfor, at der sker en harmonisering af tilslutningskravet  

 ved gennemførelse af aftalt boligforbedring med reglerne for gennemførelse af  

 »opfordret« bygningsfornyelse.
Dvs. at tilslutningskravet i aftalt  

 boligforbedring skal være et almindeligt flertal uanset ejendommens  

 størrelse.
 I øvrigt svarer bestemmelsen til den gældende lovs § 3, stk. 1-2.
 Til § 99 Bestemmelsen svarer til den gældende lovs § 3, stk. 3-4.  

 Den beløbsregulering, der omtales i stk. 2, foreslås fastsat i  

 overensstemmelse med forslag til lov om ændring af leje og lov om midlertidig  

 regulering af boligforholdene (L113).
 Til § 100 Bestemmelsen svarer i hovedtræk til den gældende lovs §  

 4, idet der dog foreslås enkelte justeringer af de gældende  

 gyldighedsbetingelser for den indgåede aftale for at gøre det mere  

 overskueligt for udlejer og lejere m.h.t. hvilke gyldighedsbetingelser, der  

 gælder.
 Som en konsekvens af den foreslåede ophævelse af positivlisten foreslås  

 den erklæring, som byggesagsrådgiveren efter de gældende regler skal afgive  

 om, at de påtænkte arbejder er omfattet af positivlisten, ophævet som  

 gyldighedsbetingelse.
Endvidere foreslås gyldighedsbetingelsen om, at udlejer registrerer den  

 indgåede aftale, ophævet.
Denne betingelse blev fastsat før indførelsen af  

 tilskuddet med henblik på at sikre, at Boligministeriet til brug for  

 evalueringen fik de fornødne informationer om den indgåede aftale.
Efter de  

 gældende regler sker registrering af aftale og ansøgning om tilsagn om  

 tilskud på samme ansøgningsskema.
Det skønnes derfor ikke nødvendigt at  

 opretholde registrering af aftalen som en gyldighedsbetingelse.
 For at sikre en øget gennemskuelighed for lejerne af de lejemæssige  

 konsekvenser af en vedligeholdelsesandel i det samlede projekt foreslås  

 indført som ny gyldighedsbetingelse, at parterne i forbindelse med de  

 lejemæssige konsekvenser efter den aftalte boligforbedring samtidig får en  

 beregning af de lejemæssige konsekvenser for det samme projekt efter  

 lejelovgivningen.
 Samtidig foreslås det som ny gyldighedsbetingelse, at parterne inden  

 aftalens indgåelse får oplyst, om vedligeholdelsesandelen i det samlede  

 projekt overskrider den maksimalt tilladte størrelse.
Forslaget skal ses i lyset af, at der i medfør af den foreslåede § 123  

 påtænkes fastsat et maksimum på 20 pct. for den tilladte  

 vedligeholdelsesandel i et projekt, dvs. den vedligeholdelsesandel der kan  

 medtages i de samlede omkostninger, der kan danne grundlag for den aftalte  

 lejeforhøjelse.
Der henvises i øvrigt til bemærkningerne til § 123.
 Til § 101 Ved den seneste ændring af lov om privat byfornyelse pr.  

 1. januar 1996 blev det præciseret, at vetoretten ikke gælder ved  

 gennemførelse af arbejder, som 100 pct. af de lejere, der bebor ejendommen,  

 skriftligt har accepteret gennemførelsen af, samt at den heller ikke gælder  

 ved gennemførelse af arbejder, som lejeren skriftligt har accepteret ved  

 indgåelse af en individuel aftale.
 Præciseringen skete med henvisning til, at det ikke var hensigten, at der  

 for den lejer, som skriftligt havde accepteret gennemførelsen af et arbejde,  

 efterfølgende i 6 uger skulle være en fortrydelsesret.
 Det foreslås derfor, at denne fortrydelsesret ligeledes afskæres for de  

 lejere, der i forbindelse med indgåelse af en aftale, der kræver et simpelt  

 flertal, skriftligt har accepteret gennemførelsen af arbejderne.
 Forslaget indebærer, at vetoretten herefter kun gælder for den lejer, som  

 ikke skriftligt har accepteret gennemførelse af arbejderne.
 Bestemmelsen svarer i øvrigt til den gældende lovs § 6.
 Til § 102 Den foreslåede bestemmelse svarer til den gældende  

 byfornyelseslovs § 23 a og til den i dette lovforslag foreslåede § 30 og skal  

 ses i lyset af, at vetoreglerne i den offentlige byfornyelse og den private  

 byfornyelse foreslås harmoniseret.
 Til § 103 Bestemmelsen svarer til den gældende lovs § 5, stk. 1-3.
 Til § 104 Bestemmelsen svarer til den gældende lovs § 5 a, stk.  

 1-2.
 Til § 105 Bestemmelsen svarer til den gældende lovs § 4 a samt §  

 5, stk. 4-7.
Til § 106 Bestemmelsen svarer til den gældende lovs § 6 a.
Dog  

 foreslås det, at tilskud, der udgør mindre end 250 kr. pr. aftale pr.  

 betalingstermin, ikke udbetales.
Herved harmoniseres mindstebeløbet for  

 udbetaling af tilskud med andre ordninger.
Endvidere foreslås gældende lovs §  

 6 a, stk. 5, overflyttet til § 123.
 Som en konsekvens af, at behandling af tilskud foreslås overført fra  

 Bygge- og Boligstyrelsen til den enkelte kommune, er det i den foreslåede §  

 106 (og §§ 107-109) anført, at kommunalbestyrelsen er den administerende  

 myndighed.
Der lægges med overførslen af administrationen ikke op til, at kommunen i  

 forbindelse med sin sagsbehandling skal vurdere hensigtsmæssigheden af det  

 enkelte projekt.
Det står således udlejer og lejerne frit for, hvilke  

 arbejder de ønsker at gennemføre (med de begrænsninger der ligger det  

 foreslåede maksimum for vedligeholdelsesandelen). Men kommunen kan  

 naturligvis både i forbindelse med den overordnede planlægning og udvælgelse  

 af evt. indsatsområder (samt i en konkret sag) komme med anbefalinger til,  

 hvilke arbejder, kommunen mener, bør overvejes gennemført.
 Hensigten med den kommunale sagsbehandling er, som med den sagsbehandling  

 der i dag foretages i Bygge- og Boligstyrelsen, at sikre, at vilkårene for  

 udbetaling af tilskud er opfyldt.
Til § 107 I overensstemmelse med gældende praksis foreslås fastsat  

 i loven, at der forinden, der indgås en aftale/træffes beslutning om  

 gennemførelse af boligforbedring, kan reserveres en plads på  

 investeringsrammen.
Ved gennemførelse af boligforbedring i lejemål omfattet  

 af den foreslåede § 96, stk. 1, nr. 2-4, er det endvidere en betingelse, at  

 der før anmodning om »førlejeafgørelsen« er meddelt reservation af  

 investeringsramme.
Til § 108 Såfremt det efter et meddelt tilsagn om tilskud viser  

 sig, at udgifterne til de forbedringsarbejder, der er omfattet af tilsagnet,  

 overstiger det tidligere meddelte tilsagn, kan der i følge forslagets stk. 5  

 senest i forbindelse med ansøgning om udbetaling af tilskud ansøges om  

 supplerende tilsagn om tilskud.
Det er en betingelse for at opnå supplerende  

 tilsagn om tilskud, at der er tale om nøjagtig de samme arbejder, som er  

 omfattet af det tidligere meddelte tilsagn om tilskud.
Er der tale om nye  

 arbejder, skal der ansøges om et helt nyt tilsagn om tilskud i  

 overensstemmelse med de herom gældende regler.
Det bemærkes, at i beboede  

 ejendomme forudsætter en ansøgning om supplerende tilsagn om tilskud, at der  

 forinden er indgået en supplerende aftale.
Forslaget svarer til gældende  

 praksis.
 Bestemmelsen svarer i øvrigt til den gældende lovs § 9 a og § 9 d, stk.  

 1-2.
Til § 109 Bestemmelsen svarer til den gældende lovs § 9 b og 9 d,  

 stk. 3-4. Dog foreslås en del af den kontrolfunktion, som efter de gældende  

 regler varetages af revisoren - at de gennemførte arbejder er omfattet af  

 ordningen, og at tilskuddet til den enkelte bolig højst udgør kr. 10.000 pr.  

 år - fremover at skulle varetages af kommunalbestyrelsen.
Det er således  

 hensigten, at revisor fortsat skal kontrollere byggeregnskabet.
 Kommunalbestyrelsen skal således bl.a. sikre, at vedligeholdelsesandelen i  

 de gennemførte arbejder ikke overskrider den maksimalt tilladte størrelse,  

 idet der ikke kan ydes tilskud til en evt. overskridelse.
 Til § 110 Bestemmelsen svarer til den gældende lovs § 9 c og § 9  

 d, stk. 5.
 Til § 111 Bestemmelsen svarer til den gældende lovs § 4 b, stk.  

 1-2, idet den gældende lovs § 4 b, stk. 3 foreslås overført til den  

 foreslåede § 123.
 Til § 112 Bestemmelsen svarer til den gældende lovs § 11.
 Til § 113 Bestemmelsen svarer til den gældende lovs § 9.
 Til § 114 Bestemmelsen svarer til den gældende lovs § 12, idet det  

 dog samtidig foreslås præciseret, efter hvilke bestemmelser klage over  

 husleje- eller byfornyelsesnævnets afgørelse om »før- og efterleje«  

 skal ske.
 Til § 115 Bestemmelsen svarer til den gældende lovs § 13 g.
 Til § 116 I overensstemmelse med gældende praksis foreslås  

 præciseret, at det er den enkelte andelsboligforenings vedtægter, der  

 fastlægger den nærmere procedure, som skal følges, når der skal træffes  

 beslutning om gennemførelse af boligforbedring.
 Hvorvidt beslutningen skal træffes af bestyrelsen/generalforsamlingen, og  

 om der kræves simpelt/kvalificeret flertal til gennemførelse af beslutningen,  

 afhænger således altid af den enkelte andelsboligforenings vedtægter.
 Til § 117 Der henvises til bemærkningerne til § 103 vedrørende den  

 kommunale sagsbehandling samt mindstebeløbet for udbetaling af tilskud.  

 Bestemmelsen svarer i øvrigt til den gældende lovs § 13.
 Til § 118 I overensstemmelse med gældende praksis foreslås  

 fastsat, at der alene kan træffes beslutning om gennemførelse af  

 boligforbedring efter lovens regler for andelsboliger i de andelsboliger, der  

 er beboet af en andelshaver, eller som er »fremlejet«.
 I andelsboliger, der bebos af de lejere, der i forbindelse med oprettelsen  

 af andelsboligforeningen ikke ønskede at blive andelshavere  

 (»restejendommen«), skal gennemførelsen af boligforbedringen  

 således ske i overensstemmelse med reglerne for private udlejningsejendomme.
 Erhvervsenheder eller andelsboliger udlejet til erhverv er ikke omfattet  

 af bestemmelserne i kapitel 5.
 Til § 119 I overensstemmelse med gældende praksis foreslås fastsat  

 i loven, at andelsboligforeningen forinden, der træffes beslutning om  

 gennemførelse af boligforbedring, kan reservere en plads på  

 investeringsrammen.
 Til § 120 De foreslåede bestemmelser i stk. 1-2 svarer til den  

 gældende lovs § 13 b.
Såfremt det efter et meddelt tilsagn om tilskud viser sig, at udgifterne  

 til de forbedringsarbejder, der er omfattet af tilsagnet, overstiger det  

 tidligere meddelte tilsagn, kan der i følge forslagets stk. 3 senest i  

 forbindelse med ansøgning om udbetaling af tilskud ansøges om supplerende  

 tilsagn om tilskud.
Det er en betingelse for at opnå supplerende tilsagn om  

 tilskud, at der er tale om nøjagtig de samme arbejder, som er omfattet af det  

 tidligere meddelte tilsagn om tilskud.
Er der tale om nye arbejder, skal der  

 ansøges om et helt nyt tilsagn om tilskud i overensstemmelse med de herom  

 gældende regler.
Forslaget svarer til gældende praksis.
 Til § 121 Bestemmelsen svarer til den gældende lovs § 13 c.
 Til § 122 Bestemmelsen svarer til den gældende lovs § 13 d, stk.  

 1-5. Den gældende lovs § 13 d, stk. 6-9 foreslås overført til § 197, stk.  

 2-5.
 Til § 123 Det foreslås, at bemyndigelsesbestemmelserne i den  

 gældende lovs § 2, stk. 3, § 4 b, stk. 3, § 6 a, stk. 5, § 10 og § 13, stk. 5  

 samles.
 Det er hensigten, at maksimum for vedligeholdelsesandelen i det samlede  

 projekt skal fastsættes til 20 pct.
 Fastsættelsen af et maksimum for den samlede tilladte  

 vedligeholdelsesandel i projektet sker med henblik på at undgå en situation,  

 hvor lejerne i større omfang kommer »til at betale 2 gange« for et  

 arbejde, der har egentlig vedligeholdelseskarakter.
 For de mest almindelige forekommende arbejder, f.eks. udskiftning af  

 vinduer med et lag glas til termoruder, findes der standardiserede fradrag  

 for (sparet fremtidig) vedligeholdelse.
Størrelsen af vedligeholdelsesandelen ved ikke almindeligt forekommende  

 arbejder kan derimod ikke på tilsvarende måde fastsættes ved hjælp af  

 standardiserede fradrag.
Her skal størrelsen fastsættes på grundlag af en  

 konkret vurdering.
 Der vil samtidig i lejelovgivningen blive foreslået en mulighed for, at  

 udlejer og kommunen kan få en afgørelse af vedligeholdelsesandelen i et  

 projekt i husleje- eller byfornyelsesnævnet efter tilsvarende principper som  

 ved nævnets forhåndsafgørelse af en forbedringslejeforhøjelse i  

 lejelovgivningen.
 For udlejers vedkommende skal dette ses i lyset af, at en overskridelse af  

 den tilladte vedligeholdelsesandel vil få den konsekvens, at der ikke kan  

 opkræves en lejeforhøjelse for overskridelsen.
 For kommunen gælder, at den i forbindelse med vurderingen af de  

 lejemæssige konsekvenser - både efter aftalt boligforbedring og  

 lejelovgivningen - inden aftalen indgås, ligeledes kan have behov for at få  

 husleje- eller byfornyelsesnævnets vurdering af vedligeholdelsesandelens  

 størrelse.
Det skal være frivilligt for udlejer og kommunen, om de vil anmode om  

 nævnets vurdering.
Hvis udlejer har fået nævnets vurdering, kan kommunen dog  

 kun anmode herom, hvis projektet efterfølgende ændres inden kommunens  

 erklæring.
 Såfremt lejerne ønsker en vurdering af vedligeholdelsesdelens størrelse,  

 må dette behov dækkes via den almindelige adgang til at få partsrådgivning  

 eller via den kommunale erklæring.
 Det er endvidere hensigten, at maksimum på 20 pct. for  

 vedligeholdelsesandelens størrelse kun skal gælde for de private  

 udlejningsejendomme, men derimod ikke for de private andelsboliger.
 Dette skal ses på baggrund af, at der for private andelsboliger ikke er  

 fastsat nogen regler om beregning af boligafgiften eller om hensættelser til  

 udvendig vedligeholdelse.
 For private andelsboligforeninger gælder, at den enkelte private  

 andelsboligforening selv i sine vedtægter nærmere kan regulere, hvordan den  

 løbende boligafgift skal fastsættes, og hvordan de boligafgiftsmæssige  

 konsekvenser skal være ved gennemførelse af forbedringsarbejderne.
Endvidere er der i de private andelsboliger ikke de samme modstående  

 interesser, som kendes fra de private udlejningsejendomme, idet beboerne  

 (andelshaverne) også »ejer« ejendommen.
De hensyn, der ligger bag  

 ved forslaget om maksimering af vedligeholdelsesandelens størrelse (  

 »betale 2 gange for det samme«), gør sig således ikke gældende på  

 tilsvarende vis i de private andelsboligforeninger.
 Som en konsekvens af, at de erklæringer, som efter de gældende  

 bestemmelser skal afgives af en byggesagsrådgiver, foreslås afløst af  

 tilsvarende erklæringer afgivet af kommunalbestyrelsen, foreslås det samtidig  

 præciseret, at det er kommunalbestyrelsen, som skal sikre, at parterne får de  

 lejemæssige og vedligeholdelsesmæssige konsekvenser klarlagt.
 Med hensyn til størrelsen af den udgift til udlejers og lejers  

 konsulentbistand, som kan indgå i de samlede aftalte forbedringsudgifter,  

 tænkes den fastsat med følgende beløb pr. lejemål; de første 5 lejemål kr.  

 1.500 pr. lejemål, de derpå følgende 5 lejemål kr. 1.125 pr. lejemål, og de  

 resterende lejemål kr. 750 pr. lejemål.
Med hensyn til den statslige refusion af de kommunale udgifter til  

 information og konsulentbistand tænkes den fastsat og beregnet og revideret  

 som efter de gældende regler om en kommunal rådgivningstjeneste for privat  

 byfornyelse, jf. bekendtgørelse nr. 116 af 4. marts 1996. Selve beregningen  

 af refusionen sker via det administrative EDB-system, som den enkelte kommune  

 i øvrigt skal anvende til at administrere ansøgningerne om tilskud til den  

 aftalte boligforbedring.
Anvisning af refusion sker via Hypotekbanken.
 Til § 124 Som en konsekvens af, at administrationen af tilskud  

 foreslås overført til kommunalbestyrelsen, foreslås samtidig, at  

 kommunalbestyrelsens afgørelser ikke kan indbringes for anden administrativ  

 myndighed.
Kapitel 6 Bygningsforbedringsudvalg Til § 125 Det foreslås, at kommunalbestyrelsen i de kommuner, der ønsker  

 at benytte den enkle og ubureaukratiske støttemodel i dette kapitel kan  

 træffe beslutning om nedsættelse af et bygningsforbedringsudvalg.
 De bygninger, der foreslås omfattet af bygningsforbedringsudvalgets  

 støtteområde, er følgende:
I landsbyer og landdistrikter - bygninger, der helt eller delvis anvendes til beboelse - forsamlingshuse, og bygninger med lignende anvendelse - fredede og bevaringsværdige bygninger som helt eller delvis anvendes til  

 beboelse Udenfor landsbyer og landdistrikter - fredede og bevaringsværdige bygninger, der helt eller delvis anvendes  

 til beboelse Bygningernes ejerforhold har ingen betydning for, om disse kan opnå  

 støtte.
Med bestemmelsens stk. 2 foreslås det, at kommunalbestyrelsen gennem  

 kommuneplan eller lokalplan fastlægger, hvilke bygninger, der er  

 bevaringsværdige.
Bygninger, der er udpeget på denne måde, opfylder  

 umiddelbart kravet til bevaringsværdigheden.
 I kommuner, der endnu ikke har foretaget udpegning af de bevaringsværdige  

 bygninger i en kommune- eller lokalplan, foreslås det, at støtte fra udvalget  

 - indtil udpegningen er sket - skal kunne ydes til bygninger, der i Miljø- og  

 Energiministeriets og kommunens bevaringsregistrering SAVE (kommuneatlas), er  

 klassificeret i bevaringskategorierne 1 til og med 4, samt bygninger, som  

 kommunalbestyrelsen efter en konkret vurdering i hvert enkelt tilfælde  

 klassificerer i bevaringskategorierne 1 til og med 4. Til brug for kommunens  

 vurdering vil Boligministeriet i samarbejde med Miljø- og Energiministeriet  

 udarbejde vejledningsmateriale om, hvordan registreringen og vurderingen af  

 de bevaringsværdige bygninger kan udføres.
 Det kan oplyses, at Miljø- og Energiministeren i bemærkningerne til  

 lovforslaget om ændring af bygningsfredningsloven har tilkendegivet, at der i  

 en kommende udmelding til kommunerne om kommuneplanlægningen vil indgå en  

 anbefaling om en styrket indsats med bevaringsplanlægningen og udpegningen af  

 de bevaringsværdige bygninger og bymiljøer i kommuneplanen.
Til § 126 Det foreslås, at støtte kan ydes til byggearbejder, der  

 angår bygningens klimaskærm samt til afhjælpning af kondemnable forhold,  

 uanset at disse ikke berører klimaskærmen.
Der vil således hovedsagelig blive  

 tale om arbejder, der vedrører vinduer, døre, facader og tage.
Det er en betingelse, at de udvendige istandsættelsesarbejder, hvortil der  

 ydes støtte, udføres på en sådan måde, at bygningens bevaringsværdi  

 opretholdes eller øges.
Dette krav er generelt og gælder således uanset, at  

 bygningen ikke er kategoriseret som bevaringsværdig, før  

 istandsættelsesarbejderne påbegyndes.
Med henblik på at sikre dette krav,  

 foreslås det, at udvalget kan stille arkitektoniske, miljømæssige og  

 udførelsesmæssige betingelser for støtte.
Der henvises til bemærkningerne til  

 § 133.
Til § 127 Det kommunale bygningsforbedringsudvalg består af 5  

 medlemmer.
Medlemmerne udpeges af kommunalbestyrelsen.
To af medlemmerne skal  

 repræsentere kommunale interesser.
Herudover udpeges et medlem til varetagelse af grundejerinteresser og et  

 medlem til varetagelse af lejerinteresser.
Endelig udpeges et medlem til  

 varetagelse af bevarings- eller landsbyinteresser.
 Disse medlemmer tænkes udpeget blandt lokale interesseorganisationer,  

 eller hvis dette ikke er muligt af relevante landsdækkende  

 interesseorganisationer.
Medlemmerne udpeges for en periode, der følger kommunalbestyrelsens  

 valgperiode.
Nedsættes bygningsforbedringsudvalget i løbet af den kommunale  

 valgperiode udpeges medlemmerne for perioden indtil førstkommende  

 kommunevalg.
Afgår et medlem inden udgangen af en valgperiode udpeges et nyt  

 medlem kun for den resterende del af perioden.
 Til § 128 Det foreslås, at sekretariatsfunktionen for  

 bygningsforbedringsudvalget varetages af den kommunale forvaltning.
 Til § 129 Boligministeren fastsætter de nærmere regler for  

 udvalgets organisation og virksomhed, godtgørelse af udgifter m.v. samt  

 regnskabsaflæggelse og revision.
Med henblik på, at gøre kommunernes etablering af  

 bygningsforbedringsudvalgene så nem og smidig som mulig, er det hensigten at  

 fastsætte standardvedtægter for udvalgets organisation m.v.
Det er endvidere  

 hensigten, at udarbejde standardformularer til lånetilbud samt  

 standardpantebreve, således at den kommunale sekretariatsfunktion i videst  

 muligt omfang vil kunne ekspedere lånesagerne uden at gøre brug af  

 advokatbistand.
 For så vidt angår nærmere bestemmelser om regnskab og revision af  

 udvalget, er det hensigten at lade de principper, som gælder for  

 bygningsfornyelsen i øvrigt, finde tilsvarende anvendelse.
 Til § 130 Bygningsforbedringsudvalgets bidrag består af midler fra  

 private bidragydere, fra kommunen og fra staten.
De midler som kommunalbestyrelsen beslutter at stille til rådighed for  

 udvalget afsættes på kommunens årsbudget.
Der vil være mulighed for, at den  

 kommunale bevilling afsættes som en flerårig rammebevilling, der omfatter  

 udgifter til den kommunale del af støtten samt indtægter fra tilbagebetalte  

 støttelån.
 De finansielle aktiviteter, der er knyttet til bygningsforbedringsudvalget  

 vil således følge de kommunale bevillingsregler, der er fastsat med hjemmel i  

 den kommunale styrelseslov samt reglerne for kommunernes budget og  

 regnskabsvæsen, der er fastsat i »Budget- og regnskabssystemet for  

 kommuner og amtskommuner«, ligeledes med hjemmel i den kommunale  

 styrelseslov.
Som private bidrag betragtes alle bidrag med undtagelse af midler som  

 stillkes til rådighed for udvalget af kommunen og staten.
I kommuner, hvor  

 der hidtil har eksisteret bevaringsfonde, sprossekasser el. lign. og hvor  

 kommunalbestyrelsen ønsker at etablere bygningsforbedringsudvalg efter denne  

 lov, kan bygningsforbedringsudvalget således lade bidrag fra disse ordninger  

 indgå som private bidrag til udvalgets virksomhed.
Det er hensigten, at midlerne løbende skal anvendes til formålet, hvilket  

 betyder, at der ikke bør ske en egentlig »opsparing« af ydede  

 private bidrag.
I overensstemmelse hermed ydes såvel kommunens som statens  

 del af midlerne til udvalgets virksomhed løbende i forbindelse med udbetaling  

 af støtten.
Private bidragydere vil kunne stille betingelser til anvendelse af  

 bidraget, i det omfang udvalget kan imødekomme betingelsen.
Er udvalget  

 imidlertid af den opfattelse, at stillede betingelser fra en bidragyder har  

 en sådan karakter, at opfyldelse ikke eller kun vanskeligt kan efterleves, må  

 udvalget give afkald på bidraget.
 Det foreslås, at private bidragydere ikke skal kunne stille krav om, at  

 netop deres bidrag anvendes som den private del af støttebeløbet til egen  

 ejendom.
Til § 131 Det foreslås at såvel kommunens som statens del af den  

 ydede støtte, belaster kommunens investeringsramme jf. § 91 Efter forslaget er det kommunalbestyrelsens afgørelse, hvor stor en del af  

 kommunens årlige investeringsramme til bygningsfornyelse jf. § 91, der kan  

 stilles til rådighed for udvalget.
 Til § 132 Ansøgning om støtte fra udvalget sker ved ejerens  

 fremsendelse af projekt til udvalget.
Til § 133 I henhold til forslaget er det udvalget alene, der  

 træffer beslutning om hvorvidt, der kan ydes støtte til de konkrete  

 ansøgninger.
Det er ligeledes udvalget, der fastsætter størrelsen af støtten  

 til de enkelte projekter, hvilket giver udvalget mulighed for, at afpasse  

 støtteniveauet efter den enkelte ejers mulighed for egenfinansiering.  

 Størrelsen af støtten vil således kunne fastsættes netop på det niveau, der  

 motiverer ejeren til at gennemføre projektet.
Forslaget indebærer endvidere, at udvalget som vilkår for støtte kan  

 stille arkitektoniske, miljømæssige og udførelsesmæssige krav.
Der tænkes her  

 på valg af materialer, arkitektonisle krav til vinduer, døre m.v., anvendelse  

 af særlige renoveringsmetoder o. lign.
 Udvalget kan endvidere stille betingelser om frister for arbejdernes  

 gennemførelse.
 Til § 134 Støtten ydes som rente- og afdragsfrie lån til ejeren.  

 Lånet sikres ved tinglyst pant i den faste ejendom.
Udgifter i forbindelse med optagelse af lånet kan indgå i de  

 støtteberettigede udgifter.
Udvalget træffer afgørelse herom.
Efter de gældende skatteregler er beløb, der udlånes rente- og afdragsfrit  

 skattepligtige, for så vidt angår den sparede renteudgift.
I lighed med anden  

 støtte ydet efter denne lov, er det hensigten, at lade den sparede  

 renteudgift være indkomstskattefri for ejendomsejeren.
Der vil herom blive  

 fremsat forslag om ændring af ligningsloven.
 Til § 135 Med henblik på at inddrage privat kapital i  

 byfornyelsen, foreslås det, at det enkelte støttebeløb - det rente- og  

 afdragsfrie lån - skal være sammensat af private, kommunale og statslige  

 midler, således at den private del udgør mindst en trediedel af lånets  

 størrelse, mens resten af beløbet består af lige dele statslige og kommunale  

 midler.
 Til § 136 Lånet forfalder til fuld og hel indfrielse ved  

 ejerskifte samt, hvis der sker misligholdelse af de for lånet stillede  

 vilkår.
Uanset reglen om lånets forfald ved ejerskifte eller misligholdelse har  

 udvalget mulighed for, når særlige forhold taler herfor, at beslutte, at det  

 rente- og afdragsfrie lån helt eller delvis kan forblive indestående i  

 ejendommen.
Da denne bestemmelse principielt er i modstrid med ordningens  

 grundtanke, nemlig at midlerne i kraft af lånenes tilbagebetaling løbende har  

 mulighed for at blive genudnyttet, skal den opfattes som en absolut  

 undtagelsesmulighed, der kun bør anvendes med henblik på at afværge en  

 alvorlig økonomisk situation for ejeren som følge af forhold, denne ikke kan  

 lastes for.
Der tænkes særligt på den situation, hvor udviklingen i  

 ejendomspriserne i perioden fra lånet er ydet til afhændelsen af ejendommen  

 bevirker, at ejeren vil blive påført et urimeligt stort tab, såfremt lånet  

 forfalder.
Da forslaget giver udvalget mulighed for at beslutte, at kun en  

 del af lånet forbliver indestående, bør sådanne overvejelser altid indgå i  

 udvalgets vurdering.
Det fremgår endvidere af bestemmelsen at tilbagebetalte lån, som efter  

 kommunalbestyrelsens beslutning i sin helhed stilles til rådighed for  

 bygningsforbedringsudvalget opfylder betingelsen i § 135 om sammensætningen -  

 minimum en trediedel private midler, og resten af beløbet lige dele statslige  

 og kommunale midler.
Dette betyder, at sådanne beløb umiddelbart kan  

 genuddeles, ligesom den kommunale og statslige del ikke fragår kommunens  

 investeringsramme til bygningsfornyelse i forbindelse med genuddelingen.
Til § 137 I overensstemmelse med tanken om at de midler der  

 stilles til rådighed for bygningsforbedringsudvalget løbende skal »ud at  

 arbejde«, foreslås det, at de kommunale og statslige midler kommer til  

 udbetaling, efterhånden som støtten udbetales.
Dette betyder endvidere, at de  

 offentlige midler først trækker på kommunens investeringsramme til  

 bygningsfornyelse ved udbetalingen.
Kommunalbestyrelsen afholder udgiften til  

 støtten i takt med udbetalingen, hvorefter kommunen kan opnå refusion fra  

 staten på halvdelen af det beløb, der hidrører fra private bidragydere.
Til § 138 Det foreslås med denne bestemmelse, at ejere af private  

 udlejningsejendomme ikke skal kunne beregne lejeforhøjelse for gennemførte  

 forbedringsarbejder, hvis disse arbejder er finansieret med rente- og  

 afdragsfrie lån bevilget af bygningsforbedringsudvalget.
Det fremgår  

 endvidere af bestemmelsen, at hvis der gennemføres foranstaltninger som både  

 omfatter forbedrings- og vedligeholdelsesarbejder, så skal det rente- og  

 afdragsfrie lån ved beregning af lejeforhøjelsen forlods fratrækkes  

 forbedringsdelen.
Reglen sikrer således, at ejeren ikke opnår overdækning af  

 sine udgifter.
 Ved ejerskifte, når det støttede lån forfalder, vil ejeren kunne beregne  

 lejeforhøjelse efter lejelovgivningens almindelige regler til den del af  

 udgiften, der vedrørte forbedringsarbejderne.
Til § 139 Bestemmelsen fastslår, at udgifter til vedligeholdelses-  

 eller forbedringsarbejder, der er finansieret med rente- og afdragsfrie lån  

 bevilget af bygningsforbedringsudvalget ikke kan debiteres ejendommens  

 vedligeholdelses- eller forbedringskonto, såfremt der skulle være mulighed  

 herfor.
Dette gælder såvel ejendomme omfattet af lov om leje, lov om  

 midlertidig regulering af boligforholdene som lov om almene boliger mv.
Til § 140 Det foreslås, at udvalgets afgørelser er endelige, og  

 således ikke kan indklages for kommunalbestyrelsen eller anden administrativ  

 myndighed.
Kommunalbestyrelsen fører tilsyn med, at udvalget overholder den  

 bevilling, som er stillet til rådighed.
 Til § 141 Kommunalbestyrelsen kan beslutte at nedlægge  

 bygningsforbedringsudvalget.
 Lån fordeles efterhånden som de tilbagebetales således, at statens del  

 tilfalder staten, den kommunale del tilfalder kommunen mens den private del  

 tilfalder kommunen til byfornyelsesformål i kommunen efter  

 kommunalbestyrelsens beslutning.
Kapitel 7 Erstatningsboliger m.v.
 Til kapitel 7 Kapitlet svarer til kapitel IV i den gældende lov, som dog  

 er blevet redaktionelt omstruktureret, således at bestemmelser om samme emne  

 er blevet samlet i afsnit.
Til § 142 Bestemmelsen svarer til § 36 i den gældende lov.
Det er  

 nu udtrykkeligt præciseret, at de opsigelser, bestemmelsen omhandler, ikke er  

 opsigelser efter lejeloven, men at der i byfornyelsesloven er en selvstændig  

 adgang til opsigelse af lejemål.
Opsigelsesadgangen har sammenhæng med den  

 nye regel, der foreslås som stk. 1, om, at kommunen skal give ejeren  

 meddelelse om tidspunktet for, hvornår lejemålene skal fraflyttes.
Dette vil  

 give kommunen bedre mulighed for at planlægge, hvornår de enkelte ejendomme  

 skal fraflyttes.
 Til § 143 Bestemmelsen svarer til § 39 i den gældende lov.
Til § 144 Bestemmelsen afløser § 38 i den gældende lov, som dog  

 foreslås forenklet ved, at de tidligere bestemmelser om, hvornår kommunens  

 pligt til genhusning indtræder, udgår.
Denne pligt følger herefter  

 husstandens ret til at få anvist en erstatningsbolig.
 I stk. 1 foreslås det angivet udtrykkeligt i loven, hvilke husstande, der  

 har ret til en erstatningsbolig.
 Den beløbsregulering, der omtales i stk. 2, foreslås fastsat i  

 overensstemmelse med forslag til lov om ændring af lov om leje og lov om  

 midlertidig regulering af boligforholdene (L113).
 For nybyggeri som led i byfornyelse foreslås indsat i stk. 3 en ny regel  

 om, at beboerne fra den ejendom, der blev nedrevet, har fortrinsret til en  

 lejlighed i nybyggeriet, dog kun ved den første udlejning af nybyggeriet.  

 Dette svarer til fortrinsretten til lejligheder i ombyggede ejendomme, der  

 overtages af kommunen, jf. § 16. Derimod har genhusningsberettigede husstande  

 kun fortrinsret til en lejlighed i samme eller tilstødende boligkvarter, jf.  

 § 143, stk. 3, 1. pkt.
Det har været antaget i praksis og følger også indirekte af gældende lovs  

 § 38, stk. 4, at en husstand har en ret til at sige nej til en tilbudt  

 erstatningsbolig og få tilbudt en anden erstatningsbolig i stedet.
Dette  

 foreslås udtrykkeligt lovfæstet som stk. 5 i § 144. Endvidere foreslås, at i  

 tilfælde af uenighed om, hvorvidt en tilbudt erstatningsbolig er passende,  

 skal spørgsmålet indbringes for byfornyelsesnævnet, jf. stk. 8 i § 144.
Til § 145 Bestemmelsen omhandler midlertidig genhusning og svarer  

 til §§ 44-44a i den gældende lov.
Der har i praksis vist sig behov for, i  

 særlige tilfælde, at forlænge 6-måneders fristen for midlertidig genhusning.  

 Der foreslås derfor som 2. pkt. i stk. 1 indsat en mulighed for en sådan  

 forlængelse, dog kun til max. 12 måneder, og kun hvis husstanden er  

 indforstået.
 Til § 146 Denne bestemmelse om fremskaffelse af erstatningsboliger  

 svarer til § 42 i gældende lov, som dog foreslås udvidet til også at omfatte  

 midlertidige erstatningsboliger efter § 145.
Som stk. 3 foreslås indsat en ny bestemmelse om, at kommunen kan pålægge  

 ejere af private udlejningsejendomme, der modtager støtte til  

 bygningsfornyelse, at de skal stille indtil hver 4. ledige lejlighed til  

 rådighed for kommunen.
Bestemmelsen omfatter både ombyggede ejendomme og  

 nybyggeri, der finansieres efter byfornyelsesloven.
Det findes rimeligt, at  

 der kan pålægges en sådan forpligtelse som en modydelse til den offentlige  

 støtte.
Det foreslås, at denne forpligtelse kan pålægges, så længe der  

 modtages støtte, samt at kommunen kan anvende disse lejligheder ikke blot til  

 genhusning, men mere generelt til løsning af boligsociale behov i kommunen.  

 Dette svarer til, hvad der efter loven om almene boliger gælder for ledige  

 almene boliger.
Ved den første udlejning er det ikke blot hver 4., men alle lejligheder,  

 der skal stilles til rådighed, jf. stk. 6 (der svarer til gældende lov),  

 hvorefter lejlighederne i ombyggede ejendomme ved den første udlejning skal  

 stilles til rådighed som erstatningsboliger.
Det foreslås, at nybyggeri som  

 led i byfornyelse tilføjes i stk. 6, således at også lejligheder i det  

 nybyggeri, der opføres af almene boligorganisationer eller private bygherrer,  

 skal stilles til rådighed ved den første udlejning, dels som  

 erstatningsboliger, dels til de beboere fra den nedrevne ejendom, der  

 udnytter deres fortrinsret efter § 144 stk. 3, 2. pkt.
 Til § 147 Bestemmelsen svarer til § 43 i den gældende lov.
Til § 148 Bestemmelsen svarer til § 57, stk. 3, i den gældende  

 lovs kapitel VII om offentlig støtte.
Bestemmelsen hører mere naturligt  

 hjemme i kapitlet om erstatningsboliger.
 Til §§ 149-151 I disse bestemmelser om økonomisk støtte i  

 forbindelse med fraflytning, er der ikke foreslået nogle ændringer i forhold  

 til gældende lov.
Til § 152 En erhvervsvirksomhed kan komme ud for et driftstab,  

 hvis den må ligge stille, mens ombygning foregår.
Der har i praksis vist sig  

 behov for at kunne yde en godtgørelse for et sådant driftstab.
Dette foreslås  

 nu lovfæstet.
 Til §§ 153-155 I disse bestemmelser om økonomisk støtte i  

 forbindelse med fraflytning m.v., er der ikke foreslået nogle ændringer i  

 forhold til gældende lov.
Til § 156 Bestemmelser om klage findes i den gældende lov under  

 flere af bestemmelserne i kapitlet.
For overskuelighedens skyld foreslås  

 bestemmelserne samlet i en paragraf.
Til § 157 Da aftalt boligforbedring (tidligere privat byfornyelse)  

 nu er et kapitel i loven, er den omfattet af bestemmelserne i kapitel 7 om  

 kommunal anvisning og fremskaffelse af erstatningsboliger.
Der er dog nogle  

 bestemmelser, f.eks. dem, der vedrører erhverv, som ikke er relevante ved  

 aftalt boligforbedring.
Hvilke bestemmelser, der finder tilsvarende  

 anvendelse, er nærmere opregnet i den foreslåede bestemmelse.
Kapitel 8 Fremgangsmåden ved ekspropriation m.v.
 Til kapitel 8 Kapitlet svarer til kapitel VI i den gældende lov med nogle  

 redaktionelle ændringer og konsekvensrettelser.
 Bestemmelserne om klage er nu placeret sidst i kapitlet som §§ 162-164.
Kapitel 9 Kondemnering m.v. af sundhedsfarlige- og brandfarlige boliger eller  

 opholdsrum Til § 165 Bestemmelsen svarer til den gældende lovs § 70, idet der dog er  

 foretaget enkelte sproglige omformuleringer.
Dog foreslås en ny bestemmelse i stk. 3 nr. 5, om at beboelses- og  

 opholdsrum skal have et tilfredsstillende indeklima.
Bestemmelsen indeholder  

 ingen realitetsændring, men det præciseres, at kommunalbestyrelsen i  

 forbindelse med skønnet over, om benyttelsen af boliger og opholdsrum er  

 forbundet med sundhedsfare, skal være opmærksom på, om indeklimaet er  

 tilfredsstillende.
Baggrunden for præciseringen er, at man i visse  

 forholdsvis nyere bygninger har konstateret tiltagende sundhedsproblemer på  

 grund af dårlige indeklimaforhold.
Vurderer kommunalbestyrelsen således, at  

 indeklimaet i boliger eller opholdsrum kan medføre sundhedsfare for personer,  

 der opholder sig der, kan kommunalbestyrelsen efter reglerne i dette kapitel  

 påbyde foranstaltninger til afhjælpning af faren.
Hvis der er tale om  

 ulovlige forhold efter anden lovgivning, skal disse forhold dog behandles  

 efter den lovgivning, som de er i strid med, og af den myndighed, som  

 varetager den pågældende lovgivning.
Dette svarer ligeledes til gældende  

 regler.
 Til §§ 166,169,170 og 171 Bestemmelserne svarer til gældende lovs  

 §§ 72, 74 a, 75, og 75 a, idet der dog er foretaget enkelte sproglige  

 omformuleringer samt nødvendige konsekvensrettelser.
 Til § 167 Bestemmelsen svarer til gældende lovs § 73. Dog er stk.  

 10 udgået, idet der ved ændring af vurderingsloven (lov nr. 378 af 18. maj  

 1994) med virkning fra 1. januar 1998 er indført årlige almindelige  

 vurderinger af alle ejendomme.
Til § 168 Bestemmelsen svarer til gældende lovs § 74, idet det dog  

 i stk. 4 foreslås, at der i tilskuddet efter § 161 skal ske fradrag  

 efter almindelige erstatningsretlige principper for eventuelle økonomiske  

 fordele som følge af nedrivningen.
Forslaget har baggrund i en sag, som har  

 været rejst hos taksationsmyndighederne samt landsretten.
I sagen fik ejeren  

 ikke tilkendt erstatning efter gældende lovs § 55, idet de økonomiske fordele  

 ved nedrivning af ejendommen var større end tabet.
Alligevel fik ejeren i  

 alle instanser tilkendt fuldt tilskud efter gældende lovs § 56, d.v.s.  

 forskellen mellem erstatningen efter § 55 og værdien af ejendommen før  

 kondemneringen, hvorved ejeren opnåede en økonomisk gevinst ved nedrivning af  

 ejendommen.
Forslaget medfører, at ejer af en ejendom, der påbydes nedrevet,  

 fremover vil modtage et efter omstændighederne rimeligt tilskud, idet det  

 samtidig forhindres, at ejeren opnår en økonomisk gevinst ved nedrivningen.
 Til §§ 172 og 173 Bestemmelserne svarer til gældende lovs §§ 71 og  

 76.
Kapitel 10 Byggeskadefonden vedrørende bygningsfornyelse Til § 174 Det foreslås, at nybyggeri efter kap. 3 gennemført med offentlig  

 støtte i henhold til reglerne i kap. 4 omfattes af fondens dækningsområde.
 Som konsekvens af, at nybyggeri foreslås medtaget under fondens  

 dækningsområde, tilføjes i stk. 5 de særlige regler i lov om almene boliger  

 om skæringsdagen for arbejdernes aflevering i private andelsboliger.
 Det foreslås, at den gældende lovs bemyndigelsesbestemmelser i §§ 69 a,  

 stk. 6, 69 b, stk. 10, 69 c, stk. 4 og 69 e, stk. 4 samles i stk. 6 og 7.  

 Regler, som bliver udstedt i medfør af bestemmelserne, vil erstatte gældende  

 regler om samme emne.
 I øvrigt svarer bestemmelsen til gældende lovs § 69 a.
 Til § 175 Bestemmelsen svarer til gældende lovs § 69 b, idet der  

 dog foreslås en skærpelse af bygningsejerens pligt til at udarbejde drifts-  

 og vedligeholdelsesplaner samt af sanktionsforanstaltningerne overfor  

 bygningsejeren ved manglende overholdelse af planerne.
Det foreslås i stk. 3, at ejeren skal udarbejde og følge en plan for drift  

 og vedligeholdelse for hele den ombyggede bygning samt friarealer.
Endvidere  

 skal drifts- og vedligeholdelsesplanen revideres hvert 5. år, sålænge der  

 udbetales offentlig støtte til ejendommen, således at der løbende tages  

 stilling til ejendommens vedligeholdelsestilstand.
Alle drifts- og  

 vedligeholdelsesplaner skal indsendes til kommunalbestyrelsen, som påser, at  

 de overholdes.
Den enkelte kommunalbestyrelse tilrettelægger selv omfanget af  

 tilsynsvirksomheden inden for almindelige forvaltningsmæssige rammer.  

 Kommunalbestyrelsen har i lighed med staten interesse i, at drifts- og  

 vedligeholdelsesplanerne overholdes, idet den investering, som er foretaget  

 via offentlig støtte til ombygning af ejendommen, derved sikres bedre.
 I stk. 4 foreslås, at kommunalbestyrelsen får pligt til indbringe  

 spørgsmål for byfornyelsesnævnet/huslejenævnet om ejerens overtrædelse af  

 drifts- og vedligeholdelsesplanerne, der efter kommunalbestyrelsens vurdering  

 er af væsentlig betydning for, at ejendommens vedligeholdelsestilstand kan  

 opretholdes.
I gældende lov er der hjemmel for huslejenævnet/byfornyelsesnævnet ved  

 ejerens manglende overholdelse af drifts- og vedligeholdelsesplanen til at  

 pålægge ejeren at lade bestemte arbejder udføre inden en bestemt frist.  

 Nævnets sanktionsmuligheder foreslås udvidet, således at de  

 sanktionsmuligheder, som er i § 22, stk. 3, i lov om midlertidig  

 boligregulering, finder tilsvarende anvendelse.
Dette forslag vil medføre, at  

 byfornyelsesnævnet/huslejenævnet desuden vil kunne beslutte at nedsætte  

 lejen, indtil drifts- og vedligeholdelsesplanerne igen følges, eller  

 Grundejernes Investeringsfond beslutter at lade arbejderne udføre på ejers  

 regning, eller nævnet beslutter, at ejendommen skal administreres på ejers  

 vegne, jf. lov om tvungen administration af udlejningsejendomme, som  

 forudsættes konsekvensændret.
Det foreslås i stk. 6, at fonden kan opdele eftersynet i to eftersyn.  

 Forslaget er en konsekvens af den foreslåede ændring til lov om almene bolger  

 mv.
Forslaget er dog udformet således, at det ændrede eftersyn først vil  

 bleve gennemført efter meddelelse fra Byggeskadefonden.
 Til § 176 Stk. 2 foreslås ændret til, at landsomfattende  

 sammenslutninger af henholdsvis grundejerforeninger, private  

 andelsboligforeninger og lejerforeninger indstiller medlemmer til fonden.  

 Forslaget skal sikre, at medlemmet repræsenterer en landsomfattende  

 organisation.
Endvidere er bestemmelsen i stk. 5, 2. pkt. ny.
Der henvises til  

 bemærkninger til § 174, stk. 5.
 Herudover svarer bestemmelsen til den gældende lovs § 69 c.
 Til § 177 Det foreslås, at for nybyggeri omfattet af  

 Byggeskadefonden fastsættes bidraget til 1 pct.
Som en konsekvens af forslaget i § 59, hvorefter bidrag til  

 Byggeskadefonden indgår i ombygningstabet, der i henhold til § 62 finansieres  

 med langfristede indekslån, foreslås, at bidrag til fonden indbetales af  

 bygherren.
Som konsekvens af dette forslag foreslås det endvidere i stk. 4,  

 at der påløber renter ved forsinket indbetaling af bidrag fra bygherren.  

 Herudover svarer bestemmelsen til gældende lovs § 69 d.
 Til § 178 Bestemmelsen svarer til den gældende lovs § 69 e.
 Til § 179 Bestemmelsen svarer til gældende lovs § 69 f.
Kapitel 11 Midlertidige boliger til unge Til kapitel 11 Kapitlet svarer til kapitel VIII a i den gældende lov.
Det  

 foreslås dog, at en bestemmelse i § 76 b, 1. pkt., om, at staten i finansåret  

 1987 indskyder 5 mill. kr. i fonden, udgår.
Denne ændring er redaktionel,  

 idet bestemmelsen kun vedrørte finansåret 1987.
Som det er anført i § 180, stk. 1, og § 184 har denne ordning med  

 fremskaffelse af boliger til unge karakter af en forsøgsordning.
Det  

 foreslås, at bestemmelserne forbliver i loven, men at det tages op til  

 overvejelse, om ordningen skal fortsætte.
Det er nærmere anført i § 25 i  

 bekendtgørelse nr. 809 af 6.9.1996, at boligministeren vil foretage en  

 evaluering af erfaringerne med denne ordning og inden udgangen af 1998 tage  

 stilling til, om forsøgsordningen skal ophøre eller gøres permanent.
Kapitel 12 Byfornyelsesnævn Til kapitel 12 Bestemmelserne svarer til gældende lovs §§ 77-84, idet der  

 dog er foretaget nødvendige konsekvensrettelser.
Det skal bemærkes, at  

 regler, som bliver udstedt i medfør af den foreslåede § 189, vil erstatte  

 gældende regler om samme emne.
Kapitel 13 Byfornyelsesselskaber Til kapitel 13 Kapitlet svarer til kapitel V i den gældende lov.  

 Bestemmelserne er redaktionelt omstrukturerede, så at bestemmelser om  

 byfornyelsesselskabernes arbejdsopgaver er samlet i § 194 og bestemmelser om  

 deres organisation i § 195.
Kapitel 14 Forskellige bestemmelser Til § 196 Bestemmelsen svarer til den gældende lovs § 85, stk. 1 og 2.
Til § 197 Stk. 1 svarer til den gældende lovs § 85, stk. 3. Stk. 2  

 svarer til den gældende lovs § 58 a, stk. 3 samt § 13 d, stk. 6 i lov om  

 privat byfornyelse.
Stk. 3 og 5-7 svarer til den gældende lovs § 85, stk. 4-7  

 samt § 13 d, stk. 7-9 i lov om privat byfornyelse.
Det foreslås som stk. 4 at indsætte en udtrykkelig hjemmel til, at  

 Hypotekbanken af praktisk administrative grunde kan udbetale den fulde  

 offentlige støtte til realkreditinstituttet.
Den kommunale andel af den  

 offentlige støtte opkræves efterfølgende hos kommunen.
Vedrørende stk. 7 om boligministerens bemyndigelse til at fastsætte  

 nærmere bestemmelser om regnskabsaflæggelse og revision, vil det gældende  

 princip om forvaltningsrevision af sager omfattet af byfornyelsesloven blive  

 bibeholdt.
Der vil således blive fastsat bestemmelser om, at det ved  

 revisionen efterprøves, om de af kommunalbestyrelsen trufne beslutninger er i  

 overensstemmelse med loven.
Endvidere skal det efterprøves om regnskabet er  

 rigtigt, om de dispositioner, der er omfattet af regnskabsaflæggelsen,  

 herunder ombygningsudgifter og afholdte kommunale udgifter, er i  

 overensstemmelse med meddelte bevillinger, love og andre forskrifter samt  

 indgåede aftaler og sædvanlig praksis.
Endelig skal der foretages en  

 vurdering af, om der er taget skyldige økonomiske hensyn ved forvaltningen af  

 de midler, der er omfattet af byggeregnskabet og de kommunale udgifter.
Ved  

 udførelsen af revisionen vil der endvidere blive stillet krav om, at  

 revisionen efterprøver, om kommunens forretningsgang og sagsbehandling  

 indenfor de berørte områder, herunder evt. anvendelse af edb-systemer, er  

 hensigtsmæssig og betryggende.
 Til § 198 Bestemmelsen svarer til den gældende lovs § 85 a samt §  

 13 e i lov om privat byfornyelse.
 Til §§ 199-202 Bestemmelserne svarer til den gældende lovs §§  

 86-89.
 Til § 203 Det foreslås i stk. 1, at den nye lov skal træde i kraft  

 pr. 1. januar 1998. Dette vil give byfornyelsens parter tid til at indrette  

 sig efter de nye regler og at begynde at planlægge anvendelsen af de nye  

 byfornyelsesinstrumenter, der er indeholdt i den nye lov.
Samtidigt ophæves lov om byfornyelse og boligforbedring og lov om privat  

 byfornyelse, jf. stk. 2. Det afgørende skæringstidspunkt for anvendelsen af  

 førstnævnte lov bliver, om kommunen inden den 1. januar 1998 har truffet en  

 beslutning efter loven og derefter fået en bindende tilsagnsramme inden et  

 halvt år derefter, jf. stk. 3, 2. pkt.
For beslutninger efter lovens kapitel  

 om kondemnering bliver det afgørende tidspunkt den 1. januar 1998, jf. stk.  

 3, 1. pkt.
Skæringstidspunkterne for loven om privat byfornyelse er nærmere  

 anført i det foreslåede stk. 5, som omtales nedenfor.
Den foreslåede bestemmelse i stk. 2, 1. pkt., indebærer, at nogle af  

 overgangsreglerne i lov om byfornyelse og boligforbedring opretholdes.  

 Bestemmelserne vedrører den tidligere boligtilsyns- og saneringslovgivning,  

 og en videreførelse af bestemmelserne vil gøre det muligt at færdiggøre sager  

 efter denne tidligere lovgivning.
Boligministeren kan endvidere fastsætte en  

 endelig frist for afslutning af saneringsplaner og berigtigelse af endelige  

 saneringsregnskaber, herunder regler om nedsættelse eller bortfald af  

 statsstøtten, hvis disse frister overskrides.
Boligministeriet forventer i  

 denne forbindelse, at saneringer fysisk vil være afsluttet inden udgangen af  

 1998. Såfremt dette ikke viser sig at være tilfældet, vil Boligministeriet  

 overveje at fastsætte en endelig frist for afslutning af saneringsplanerne.
 Som stk. 4 foreslås, at lovforslagets bestemmelser om omprioritering også  

 kan anvendes på lån, der er ydet efter lov om sanering og lov om byfornyelse  

 og boligforbedring.
Det foreslås endvidere i stk. 5, at for ansøgere, der senest den 31.  

 december 1997 har ansøgt om reservation af investeringsrammeplads eller  

 registreret en indgået aftale mellem udlejer og lejerne (dvs. i beboede  

 private udlejningsejendomme) eller som har ansøgt om reservation at  

 investeringsrammeplads eller om tilsagn om tilskud (tomme beboelsesejendomme  

 samt omdannelse af ledigt erhverv til beboelse), skal ansøgningerne fortsat  

 behandles efter de hidtil gældende regler og indenfor de indtil udgangen af  

 1997 afsatte investeringsrammer.
Dette indebærer f.eks., at når det private  

 byfornyelsesprojekt er gennemført (efter udgangen af 1997) og ansøgningen om  

 udbetaling af tilskud er godkendt af Bygge- og Boligstyrelsen (på grundlag af  

 de indtil udgangen af 1997 gældende regler), vil tilskuddet (som hidtil)  

 blive udbetalt kvartalsvis bagud i de efterfølgende 15 år.
Samtidig foreslås,  

 at for ansøgere, der senest den 31. december 1995 enten har registreret en  

 indgået aftale mellem udlejer og lejerne (dvs. i beboede private  

 udlejningsejendomme) eller som har ansøgt om tilsagn om tilskud (øvrige  

 boligkategorier), skal ansøgningerne fortsat behandles efter de hidtil  

 gældende regler og indenfor de indtil udgangen af 1995 afsatte  

 investeringsrammer.
Dette indebærer f.eks., at når det private  

 byfornyelsesprojekt er gennemført (efter udgangen af 1995) og ansøgningen om  

 udbetaling af tilskud er godkendt af Bygge- og Boligstyrelsen (på grundlag af  

 de indtil udgangen af 1995 gældende regler), vil tilskuddet (som hidtil)  

 blive udbetalt kvartalsvis bagud i de efterfølgende 15 år.
Skriftlig fremsættelse (19. marts 1997) Boligministeren (Ole Løvig Simonsen):
 Jeg tillader mig herved for Folketinget at fremsætte:
 Forslag til lov om byfornyelse.
(Lovforslag nr.
L 197).
Forslag til lov om byfornyelse foreslås at afløse den nuværende lov om  

 byfornyelse og boligforbedring, der trådte i kraft den 1. januar 1983.  

 Tidspunktet for forslagets fremsættelse skal ses i lyset af forslagets meget  

 omfattende karakter.
Regeringens målsætning med forslaget til ny  

 byfornyelseslov er at give mulighed for, at byfornyelsen kommer til at  

 fungere som et af fremtidens centrale redskaber, der kan anvendes af  

 kommunerne til planlægning og gennemførelse af en bred helhedsorienteret  

 bypolitik.
Som et led heri omfatter forslaget flere byfornyelsesinstrumenter,  

 som kommunerne kan vælge at anvende enkeltvis eller i et samspil, som passer  

 til den enkelte kommunes prioriteringer.
Lovforslaget indebærer således, at den byfornyelsesmæssige praksis efter  

 kommunens beslutning kan udvides fra de traditionelle utidssvarende byområder  

 og utidssvarende beboelsesbygninger til andre bypolitiske løsninger i f.eks.  

 andre belastede bebyggelser og blandede bolig- og erhvervsområder.
Med  

 forslaget udgør byfornyelsesloven endvidere et led i den fortsatte  

 decentralisering og sikrer kommunerne de nødvendige instrumenter til at  

 træffe beslutning om lokale forhold.
Samtidig præciseres kommunernes ansvar  

 for, at reglerne anvendes efter deres hensigt.
 Lovforslaget indeholder følgende elementer:
1. Ny formålsbestemmelse.
Det er en målsætning at skabe et system,  

 der er bedre end det nuværende til at sikre både det kvalitetsmæssige, det  

 sociale og det byarkitektoniske i sammenhæng med de økonomiske ressourcer,  

 der er til rådighed.
Det foreslås, at kommunerne, der selv skal kunne  

 bestemme hvilke typer af arbejder, de ønsker at støtte og hvilket  

 støtteniveau, de vil benytte, i endnu højere grad end efter de gældende  

 regler får ansvaret for at tilrettelægge byfornyelsespolitikken gennem den  

 vifte af støtteordninger, som forslaget lægger op til.
2. Helhedsorienteret byfornyelse.
I takt med, at antallet af  

 utidssvarende boliger er bragt ned, har der vist sig et stigende behov for en  

 ny type byfornyelse.
Det foreslås på den baggrund, for at byfornyelsen kan  

 blive et centralt instrument i bypolitikken, at kommunen på baggrund af et  

 udarbejdet byfornyelsesprogram, der skal være handlingsorienteret og  

 tværsektorielt, kan træffe beslutning om helhedsorienteret byfornyelse med  

 henblik på at iværksætte en række tiltag inden for forskellige sektorer.  

 Udgangspunktet for den helhedsorienterede beslutning er kommunens vurdering  

 af, om området har behov for en koordineret og integreret indsats.
Det  

 foreslås, at der ud af den årlige byfornyelsesramme på finansloven afsættes  

 en årlig investeringsramme til gennemførelse af helhedsorienteret  

 byfornyelse, der i årene 1998 og 1999 forudsættes at være på hhv. 100 og 125  

 mill. kr.
Fra år 2000 og følgende år forudsættes en ramme på 150 mill. kr.  

 Med henblik på at sikre, at den helhedsorienterede byfornyelse i væsentligt  

 omfang anvendes i traditionelle byfornyelsesområder, foreslås det, at der  

 maksimalt kan anvendes en tredjedel af rammen til beslutninger, hvori der  

 ikke indgår bygningsfornyelse af betydning.
3. Forenkling af beslutningsstrukturen og indhold.
Det foreslås, at  

 loven forenkles ved, at sondringen mellem byfornyelses- og  

 boligforbedringsbeslutninger ophæves, således at der kun opereres med en  

 forenklet beslutningstype - bygningsfornyelse - som kommunerne både kan  

 anvende på område og bygningsniveau.
Det foreslås tillige at ophæve  

 detailreguleringen af hvilke istandsættelsesarbejder, der kan meddeles støtte  

 til.
Den ophævede afgrænsning af, hvornår en ejendom er tidssvarende  

 erstattes ikke af en ny afgrænsning, bortset fra at i ejendomme med beboelse  

 skal beboelsen være væsentligt nedslidt.
Endvidere foreslås en  

 prioriteringsregel, der går ud på, at kommunen inden for sin  

 investeringsramme i almindelighed først skal søge gennemført  

 bygningsfornyelse af de boliger, der er mest nedslidte.
Forslaget indeholder  

 endvidere den generelle begrænsning, at byfornyelsesloven ikke skal kunne  

 anvendes på bygninger, der er opført inden for de sidste 25 år.
Forslaget  

 indebærer således et krav om, at ejendomme med beboelse både skal være ældre  

 end 25 år og være væsentligt nedslidt.
Endvidere foreslås det at indføre en  

 bagatelgrænse, således at der ikke kan opnås støtte til ombygninger, hvor  

 omkostningerne udgør mindre end 1.000 kr. pr. kvm.
4. Beboerdeltagelse.
Det er en overordnet målsætning i forbindelse  

 med forslaget om en forenklet beslutningsstruktur ved bygningsfornyelse at  

 fremme en aktiv og forpligtende beboerdeltagelse, der sikrer en mere reel  

 beboerindflydelse.
Det foreslås på den baggrund, at kommunen, hvis ejeren og  

 et flertal af lejerne er enige, straks skal kunne træffe beslutning om  

 bygningsfornyelse og friarealforbedring.
Endvidere vil beboerne få bedre  

 mulighed for at blive kvalificerede "medspillere" i forhold til  

 kommune og ejer ved forslaget om, at ejeren har pligt til at inddrage lejerne  

 i udarbejdelsen af projektet i de tilfælde, hvor ejeren vælger at følge  

 kommunens opfordring om at udarbejde et projekt.
Det foreslås endvidere, at  

 såfremt lejerne ønsker uvildig rådgivning, indgår dokumenterede udgifter  

 hertil som støtteberettiget udgift.
5. Støttebestemmelser, herunder forhandlet finansiering.
Det  

 foreslås som noget nyt, at kommunerne ved beslutninger om bygningsfornyelse  

 altid skal forhandle finansieringen med ejeren, inden tilsagn om støtte,  

 således at der ikke - som i dag - automatisk skal gives fuld offentlig støtte  

 til den del af den samlede ombygningsudgift, som er tabsgivende.
Det foreslås  

 derfor, at kommunen skal have mulighed for at indgå aftale med ejeren om, at  

 den tabsgivende ombygningsudgift helt eller delvist skal finansieres uden  

 støtte, da ejendomsejeren som udgangspunkt selv bør afholde en del af tabet,  

 som skyldes en manglende vedligeholdelsesindsats.
Det forhold, at en del af  

 de tabsgivende arbejder gennemføres uden støtte, medfører ikke, at der kan  

 opkræves højere leje end ved støtteberettigede arbejder.
Med henblik på i  

 højere grad at inddrage privat kapital i byfornyelsen foreslås det, at  

 realrenteafgiftspligtige institutioner, der finansierer byfornyelsen med egne  

 midler, skal have mulighed for at opnå offentlig støtte til opførelse af  

 nybyggeri.
Det er forudsat, at realrenteafgiftspligtige institutioner, der  

 opfører nybyggeri, både skal kunne opnå offentlig støtte til den  

 værdiforøgende investering efter byfornyelsesloven og fritagelse for  

 realrenteafgift.
På grund af muligheden for fritagelse for realrenteafgift  

 foreslås det dog, at der ikke skal kunne ydes støtte til nybygningstabet.
6. Sikring af byfornyelsesinvesteringen.
Det foreslås ved  

 beslutninger om bygningsfornyelse, da det er rimeligt at stille krav om  

 sikring af den offentlige investering, når det offentlige har dækket et  

 ombygningstab, at de gældende regler om drifts- og vedligeholdelsesplan for  

 den ombyggede del af en ejendom følges op med krav om en drifts- og  

 vedligeholdelsesplan for hele bygningen samt friarealer, som hvert 5. år  

 revideres, således at der løbende tages stilling til  

 vedligeholdelsestilstanden.
Det foreslås, at kommunen påser planernes  

 overholdelse, og at den får pligt til at indbringe manglende overholdelse af  

 planerne for byfornyelsesnævn/huslejenævn.
7. Nybyggeri.
Det foreslås som et integreret led i byfornyelsen at  

 give mulighed for at opføre nybyggeri, der principielt forbeholdes  

 huludfyldninger, med henblik på at modvirke, at der gennemføres meget dyre  

 ombygninger, hvor det efter en samlet økonomisk kvalitetsmæssig og  

 arkitektonisk vurdering ville være mere hensigtsmæssigt at nedrive en  

 bestående bygning og erstatte denne med nybyggeri.
Med henblik på at sikre  

 den størst mulige variation og kvalitet i nybyggeriet foreslås det, at  

 nybyggeriet skal kunne opføres af såvel almene boligorganisationer som  

 private bygherrer, herunder realrenteafgiftspligtige institutioner.
Nybyggeri  

 skal også kunne opføres som private andelsboliger.
Det skal være frivilligt  

 for kommunen, som den vil benytte denne mulighed.
Det foreslås at fastsætte  

 en nedre grænse på ca. 9.000 kr. på kvm. i hovedstadsområdet og i øvrigt med  

 en geografisk graduering svarende til rammebeløbet for det almene byggeri.  

 Finansieringen af nybyggeriet sker efter byfornyelseslovens regler.  

 Nybyggeriet foreslås omfattet af reglerne om vejledende rammebeløb.
Ved  

 overskridelse af rammebeløbet (inkl. infill-tillæg) i forbindelse med  

 opførelse af almene boliger og private andelsboliger, må kommune selv betale  

 den fulde offentlige støtte til det overskydende beløb.
Ved privat  

 udlejningsbyggeri skal der ikke kunne ydes offentlig støtte til  

 overskridelsen.
8. Aftalt boligforbedring.
Det foreslås, at lov om privat  

 byfornyelse ophæves som en selvstændig lov og i ændret form indarbejdes i  

 lovforslaget som et kapitel om aftalt boligforbedring, som den frivillige  

 ordning foreslås omdøbt til, med henblik på i langt højere grad at synliggøre  

 den private byfornyelse som et af flere instrumenter, som den enkelte kommune  

 kan anvende til løsning af sit samlede byfornyelsesbehov.
Som led i  

 indpasningen foreslås det, at anvendelsesområdet for aftalt boligforbedring  

 udvides til igen at omfatte ustøttede private andelsboliger.
Af  

 forenklingsgrunde foreslås positivlisten afskaffet.
Dog foreslås det for at  

 sikre en fornuftig økonomisk balance for både udlejer og lejere, at der  

 fastsættes et maksimum på 20 pct. for de udvendige vedligeholdelsesarbejders  

 andel i det samlede projekt.
9. Bygningsforbedringsudvalg.
Det foreslås at give kommunerne  

 mulighed for at benytte en administrativ ubureaukratisk støttemodel med  

 henblik på at sikre bygninger, som helt eller delvis anvendes til beboelse,  

 forsamlingshuse o.l. i landsbyer og landdistrikter samt fredede og  

 bevaringsværdige bygninger, som helt eller delvis anvendes til beboelse, en  

 mere smidig og målrettet mulighed for at opnå støtte til fortrinsvis udvendig  

 istandsættelse af beboelsesejendomme.
Det foreslås således, at kommuner kan  

 oprette et kommunalt bygningsforbedringsudvalg.
Støtten ydes i form af rente-  

 og afdragsfrie lån, som forfalder ved ejerskifte.  

 Bygningsforbedringsudvalgets støttemidler stilles til rådighed af staten,  

 kommunen og private.
Diverse ændringer.
Kapitlet i den gældende lov om  

 erstatningsboliger er omstruktureret og til dels omskrevet for at gøre det  

 mere overskueligt.
For nybyggeri som led i byfornyelsen foreslås det, at  

 beboerne fra den nedrevne ejendom ved den første udlejning får fortrinsret  

 til en lejlighed i nybyggeriet, samt at genhusede ligeledes ved den første  

 udlejning kan få anvist en lejlighed i nybyggeriet.
Endvidere forslås en ny  

 anvisningsregel, der både omfatter ombyggede ejendomme og nybyggeri, at  

 kommunen kan bestemme, at ejere af private udlejningsejendomme, der modtager  

 støtte, skal stille indtil hver 4. ledige lejlighed til rådighed til  

 kommunen.
 Forslaget skønnes at være udgiftsneutralt i forhold til de samlede  

 offentlige udgifter i 1998. I de følgende år skønnes forslaget at medføre  

 offentlige mindreudgifter på knap 11 mill. kr. i 1999, knap 131/2 mill. kr. i  

 2000, samt godt 10 mill. kr. i 2001. Staten vil få merudgifter på knap 21/2  

 mill. kr. i 1998. I de følgende år vil staten få mindreudgifter.  

 Mindreudgifterne udgør ca. 71/2 mill. kr. i 1999, knap 22 mill. kr. i 2000 og  

 godt 351/2 mill. kr. i 2001. Kommunerne vil få mindreudgifter på knap 21/2  

 mill. kr. i 1998 og knap 31/2 mill. kr. i 1999. I 2000 og 2001 skønnes  

 kommunerne at få merudgifter på hhv. knap 81/2 mill. kr. og knap 251/2 mill.  

 kr.
 Forslaget vurderes ikke at have væsentlige erhvervsøkonomiske  

 konsekvenser, ligesom det vurderes ikke at have nogen EU-retlige aspekter.  

 For så vidt angår de miljømæssige konsekvenser vurderes lovforslaget med sit  

 bredere anvendelsesområde, større handlefrihed for kommunerne og muligheder  

 for at støtte byøkologiske arbejder at have positive miljømæssige  

 konsekvenser.
 Idet jeg iøvrigt henviser til lovforslaget og de bemærkninger, der  

 ledsager det, skal jeg anbefale forslaget til Tingets velvillige behandling.
Efter 2. behandling den 28. maj 1997 Kapitel 1 Almindelige bestemmelser Formål § 1. Det påhviler kommunalbestyrelserne efter bestemmelserne i  

 denne lov at medvirke til 1) at skabe velfungerende byområder og forbedring af generelle levevilkår  

 gennem en helhedsorienteret indsats rettet mod boliger, bygninger,  

 friarealer, boligsociale og områdemæssige forhold, 2) at skabe velfungerende boliger og boligområder gennem istandsættelse og  

 ombygning af boliger, der er væsentligt nedslidte, etablering af friarealer  

 samt indpasning af nybyggeri, 3) at imødegå væsentlig nedslidning af boliger, 4) at fremme økologiske, ressource- og miljømæssige samt arkitektonisk  

 rigtige løsninger i byfornyelsen, 5) at beboere og ejere inddrages i planlægningen og gennemførelsen og 6) at give kommunerne mulighed for at målrette byfornyelsesindsatsen  

 gennem valg af den mest hensigtsmæssige beslutningstype og støtteform.
§ 2. Kommunalbestyrelsen skal tilrettelægge sine aktiviteter efter  

 loven således, 1) at et passende antal boliger udformes i overensstemmelse med reglerne  

 om almene ældreboliger i lov om almene boliger m.v., 2) at der i passende omfang sker en begrænsning af bygningernes  

 ressourceforbrug og gennemføres miljømæssige foranstaltninger, og 3) at forbedringer og nybyggeri bevarer eller styrker områdernes  

 arkitektoniske værdier.
 § 3. Bestemmelserne i kapitel 2 og 3 kan anvendes, når der  

 foreligger det fornødne plangrundlag i henhold til lov om planlægning.
Kapitel 2 Helhedsorienteret byfornyelse § 4. I områder, hvor der findes en flerhed af væsentlige  

 problemer, navnlig af bygningsmæssig, boligsocial, kulturel og trafikal  

 karakter, kan kommunalbestyrelsen træffe beslutning om en helhedsorienteret  

 byfornyelse.
Beslutningen skal gå ud på at iværksætte og koordinere  

 foranstaltninger med henblik på at skabe velfungerende områder og forbedre de  

 generelle levevilkår.
Byfornyelsesprogram § 5. Beslutning om en helhedsorienteret byfornyelse træffes på  

 grundlag af et byfornyelsesprogram.
 Stk. 2. Kommunalbestyrelsen skal i forbindelse med udarbejdelsen  

 af byfornyelsesprogram etablere et forpligtende samarbejde med de parter, der  

 måtte blive berørt af kommunalbestyrelsens beslutning om helhedsorienteret  

 byfornyelse.
Stk. 3. Byfornyelsesprogrammet skal indeholde 1) en beskrivelse af området samt problemer og ressourcer i området, jf. §  

 4, 2) en beskrivelse af kommunale og private initiativer inden for de nævnte  

 problemområder og af initiativernes koordinering, 3) en handlings- og tidsplan, herunder frist for afslutning af  

 gennemførelsen, samt et budget, der dokumenterer, hvordan udgifterne  

 finansieres, og 4) en beskrivelse af støtteberettigede foranstaltninger efter dette  

 kapitel.
Stk. 4. Kommunalbestyrelsen skal gennemføre beslutningen inden for  

 en frist på højst 5 år fra vedtagelsen af beslutningen.
Boligministeren kan i  

 særlige tilfælde dispensere fra fristen.
 Stk. 5. Gennemføres beslutningen ikke inden for fristen, kan  

 udbetalt statsstøtte kræves tilbagebetalt.
Refusion § 6. Boligministeren kan inden for en investeringsramme på 100  

 mio. kr. i 1998, 125 mio. kr. i 1999 og 150 mio. kr. i år 2000 og i hvert af  

 de følgende år bevilge kommunalbestyrelsen refusion af udgifter til  

 gennemførelse af en beslutning om helhedsorienteret byfornyelse.
 Stk. 2. Kommunalbestyrelsen kan på baggrund af en kortfattet  

 beskrivelse af området og de påtænkte initiativer, jf. § 4, samt budget over  

 de forventede udgifter søge boligministeren om reservation af midler fra den  

 i stk. 1 nævnte ramme.
 Stk. 3. Boligministeren kan på baggrund af det i stk. 2 omhandlede  

 materiale meddele kommunalbestyrelsen reservation af midler fra den i stk. 1  

 nævnte ramme.
 Stk. 4. Kommunalbestyrelsen skal inden en af boligministeren  

 nærmere fastsat frist indsende beslutning om en helhedsorienteret byfornyelse  

 til boligministeren, som herefter meddeler tilsagn om refusion under  

 forudsætning af, at beslutningen og byfornyelsesprogrammet overholder  

 reglerne i § 4 og § 5, stk. 3.
Refusionsberettigede foranstaltninger § 7. Der kan ydes refusion til kommunalbestyrelsens udgifter til  

 følgende foranstaltninger:
 1) Programudarbejdelse og beboerinddragelse i forbindelse med en  

 helhedsorienteret byfornyelsesbeslutning, herunder informationsudgifter, samt  

 udgifter til rådgivere.
 2) Udgifter til etablering af lokale forsamlings- og aktivitetscentre, der  

 styrker en bred folkelig indsats i området.
 3) Forbedring af torve og pladser, opholdsarealer m.v.
 4) Etablering af kulturelle eller særlige boligsociale foranstaltninger.
 5) Særlige byøkologiske foranstaltninger for hele området.
 6) Særlige trafikale foranstaltninger.
Refusionens omfang og betingelser § 8. Boligministeren kan inden for den årlige investeringsramme  

 meddele tilsagn om refusion til den enkelte helhedsorienterede beslutning  

 efter følgende regler:
 1) Staten kan refundere op til 50 pct. af kommunens udgifter efter § 7,  

 stk. 1, nr. 1 og 2.
 2) Staten kan refundere op til 20 pct. af kommunens udgifter til de øvrige  

 refusionsberettigede foranstaltninger, jf. § 7, stk. 1, nr. 3-6.
 3) Den samlede tildeling af investeringsramme til en beslutning om  

 helhedsorienteret byfornyelse kan højst udgøre 10 mio. kr.
 Stk. 2. Refusion kan kun bevilges, såfremt arbejdet ikke er  

 igangsat, inden tilsagn om refusion meddeles.
 Stk. 3. Boligministeren kan fastsætte nærmere regler om  

 administration af ordningen samt om afgrænsningen af de foranstaltninger,  

 hvortil der kan ydes refusion efter § 7.
Kapitel 3 Bygningsfornyelse § 9. Kommunalbestyrelsen kan for en eller flere ejendomme træffe  

 beslutning om:
 1) Ombygning og istandsættelse af beboelse, der er væsentligt nedslidt.
2) Ombygning og istandsættelse af bygninger, der helt eller delvis  

 indeholder privat erhverv, såfremt foranstaltningerne sker af hensyn til den  

 umiddelbart tilgrænsende beboelse.
Foranstaltningerne kan kun omfatte  

 arbejder på klimaskærmen samt etablering af tidssvarende opvarmning.  

 Bestemmelsen finder ikke anvendelse på bygninger, som er offentligt ejede,  

 eller hvor det offentlige har en ikke uvæsentlig indflydelse på driften,  

 medmindre bygningen indeholder beboelse i væsentligt omfang.
 3) Etablering af beboelse ved inddragelse af uudnyttede arealer i  

 bygninger, der er omfattet af en beslutning efter dette kapitel.
 4) Opførelse af mindre tilbygninger med henblik på etablering af wc eller  

 bad i bygninger, hvor de enkelte boliger ikke indeholder wc eller bad, samt  

 opførelse af mindre bygninger til brug for tekniske installationer el. lign.
5) Ombygning af privat erhverv til beboelse, såfremt erhvervet er nedlagt  

 og genanvendelse til erhvervsformål må anses for udelukket, og såfremt  

 bygningen skønnes egnet til at blive ombygget inden for en rimelig økonomisk  

 ramme.
I bygninger, hvor der ikke er beboelse, eller hvor beboelse udgør en  

 mindre del, er det endvidere en betingelse, at bygningen skønnes  

 bevaringsværdig.
Bestemmelsen finder ikke anvendelse på bygninger, der senest  

 har været anvendt til offentligt formål, eller hvor det offentlige har haft  

 en ikke uvæsentlig indflydelse på driften.
 6) Tilvejebringelse af fællesarealer og fællesanlæg for en eller flere  

 ejendomme, herunder for ejendomme, der ikke indeholder beboelse, samt sikring  

 af vedligeholdelse og drift af sådanne anlæg.
7) Nedrivning af bygninger, der helt eller delvis indeholder beboelse, når  

 nedrivningen er begrundet i a) bygningens fysiske tilstand eller b) hensynet til at skaffe rimelig adgang til lys, luft, opholds- eller  

 friarealer for den eksisterende boligbebyggelse beliggende i umiddelbar  

 tilknytning til det ryddede areal.
8) Nedrivning af privat erhverv, når nedrivningen er begrundet i de i nr.  

 7, litra b, nævnte hensyn eller i, at bygningens fysiske tilstand er til gene  

 for den umiddelbart tilgrænsende beboelse.
Bestemmelsen finder ikke  

 anvendelse på bygninger, der senest har været anvendt til offentligt formål,  

 eller hvor det offentlige har haft en ikke uvæsentlig indflydelse på driften.
 9) Nybyggeri af boliger i begrænset omfang til erstatning af bygninger,  

 der nedrives efter nr. 7 eller 8. Nybyggeri kan kun opføres, hvis de skønnede  

 omkostninger til ombygning og istandsættelse af de nedrevne bygninger ville  

 overstige et af boligministeren fastsat niveau.
 Stk. 2. Inden for den tildelte investeringsramme til  

 bygningsfornyelse, jf. § 91, skal kommunalbestyrelsen i almindelighed først  

 søge gennemført bygningsfornyelse af beboelse, som efter kommunalbestyrelsens  

 vurdering er mest nedslidt.
 Stk. 3. Kommunalbestyrelsen kan kun træffe beslutning efter stk.  

 1, såfremt kondemnable forhold og sikkerhedsmæssige mangler er afhjulpet  

 eller afhjælpes senest i forbindelse med gennemførelsen af beslutningen.  

 Undtaget herfra er tilvejebringelse af udendørs fællesarealer jf. stk. 1, nr.  

 6.
Stk. 4. Kommunalbestyrelsen kan kun træffe beslutning efter stk.  

 1, nr. 1, såfremt de samlede udgifter til ombygning og istandsættelse for den  

 enkelte bygning overstiger 1.000 kr. pr. m2 istandsat areal.
For ombygninger  

 og istandsættelser, hvor beslutningen indeholder oplysning om gennemførelse  

 af efterfølgende etaper, gælder 1. pkt. ikke for de enkelte etaper, men for  

 de samlede udgifter til ombygning og istandsættelse. 1. pkt. gælder ikke for  

 beslutninger, der kun vedrører afhjælpning af kondemnable forhold og  

 sikkerhedsmæssige mangler.
 Stk. 5. Kommunalbestyrelsens beslutning om byfornyelse kan omfatte  

 bygninger, der er opført før 1. januar 1970.
 Stk. 6. Boligministeren fastsætter nærmere regler om beregning af  

 det i stk. 4 nævnte areal.
§ 10. Kommunalbestyrelsen skal i sin beslutning angive 1) den eller de ejendomme eller dele heraf, det er nødvendigt for  

 kommunalbestyrelsen at råde over, samt begrundelsen herfor, jf. § 15, 2) de bygninger, der helt eller delvis skal nedrives, samt begrundelsen  

 herfor, jf. § 9, stk. 1, nr. 7 og 8, 3) de arbejder, der kan udføres særskilt af den enkelte ejendoms ejer, og 4) de fælles foranstaltninger, der kun kan gennemføres for flere ejendomme  

 under et, herunder om arbejderne gennemføres af kommunalbestyrelsen eller  

 ejerne.
Beslutningens tilvejebringelse § 11. Kommunalbestyrelsen udarbejder et forslag til beslutning  

 efter § 9. Kommunalbestyrelsen skal offentliggøre forslaget.
 Stk. 2. Samtidig med offentliggørelsen efter stk. 1 skal  

 kommunalbestyrelsen give de berørte ejere og lejere en sådan orientering om  

 forslaget, at de kan vurdere forslaget og dets konsekvenser.
 Stk. 3. Orienteringen efter stk. 2 skal indeholde oplysning om, at  

 der kan fremsættes indsigelse mod og ændringsforslag til den planlagte  

 beslutning inden for en af kommunalbestyrelsen fastsat passende frist.
Stk. 4. Hvis kommunalbestyrelsen vil foretage ændringer i  

 forslaget, som på væsentlig måde berører andre end dem, der har foranlediget  

 ændringen foretaget, kan kommunalbestyrelsen ikke træffe beslutning efter §  

 9, før de pågældende er underrettet om ændringen og har fået lejlighed til at  

 fremsætte bemærkninger inden en af kommunalbestyrelsen fastsat frist.
Hvis  

 ændringerne er så omfattende, at der reelt foreligger et nyt forslag, skal  

 kommunalbestyrelsen foretage fornyet offentliggørelse efter reglerne i stk.  

 1, 2. pkt., stk. 2 og 3.
 Stk. 5. Såfremt ejeren og mindst halvdelen af de berørte lejere  

 anmoder kommunalbestyrelsen om at træffe beslutning om bygningsfornyelse  

 efter § 9, stk. 1, kan beslutningen undtages fra reglerne i stk. 1-3.  

 Kommunalbestyrelsen kan samtidig godkende et fremsendt projekt under  

 iagttagelse af reglerne om lejernes indsigelsesret og individuelt veto i §§  

 26 og 27.
 § 12. Når kommunalbestyrelsen har truffet beslutning i henhold til  

 § 9, stk. 1, skal beslutningen bekendtgøres.
Stk. 2. Samtidig med bekendtgørelse efter stk. 1 underretter  

 kommunalbestyrelsen ejerne og lejerne om beslutningen i de ejendomme, der er  

 omfattet af denne.
Beslutningen skal være ledsaget af oplysning om, hvilke  

 ejendomme eller dele af ejendomme kommunalbestyrelsen skal råde over af  

 hensyn til beslutningens gennemførelse.
 Stk. 3. Kommunalbestyrelsen lader beslutningen tinglyse på de  

 ejendomme, den vedrører.
 § 13. Fremgår det af kommunalbestyrelsens beslutning i henhold til  

 § 9, jf. § 10, at det er nødvendigt at råde over en ejendom, kan ejeren mod  

 erstatning forlange ejendommen overtaget af kommunen, så snart bekendtgørelse  

 i henhold til § 12, stk. 1, har fundet sted.
 Stk. 2. Fremgår det af kommunalbestyrelsens forslag til  

 beslutning, at det forventes at blive nødvendigt at råde over en ejendom, der  

 overvejende anvendes til erhvervsformål af ejendommens ejer, kan ejeren mod  

 erstatning forlange ejendommen overtaget af kommunen, så snart  

 offentliggørelsen har fundet sted.
 § 14. Når der er foretaget bekendtgørelse i henhold til § 12, stk.  

 1, må der ikke retligt eller faktisk etableres forhold i strid med  

 kommunalbestyrelsens beslutning, medmindre kommunalbestyrelsen meddeler  

 tilladelse hertil.
 Stk. 2. Fra det i stk. 1 nævnte tidspunkt må de ejendomme, der er  

 omfattet af beslutningen, ikke prioriteres eller omprioriteres, medmindre  

 kommunalbestyrelsen meddeler tilladelse hertil.
 Stk. 3. Kommunalbestyrelsen kan inden det i stk. 1 nævnte  

 tidspunkt nedlægge forbud mod, at der retligt eller faktisk etableres  

 forhold, som kan hindres ved en beslutning om bygningsfornyelse efter § 9.  

 Forbudet kan nedlægges for et tidsrum af indtil 2 år og kan i særlige  

 tilfælde med tilladelse fra byfornyelsesnævnet forlænges med yderligere 1 år.  

 Kommunalbestyrelsen lader forbudet tinglyse på ejendommen.
Retlig og faktisk råden § 15. Kommunalbestyrelsen kan forlange, at private tilhørende  

 grunde og bygninger helt eller delvis skal afstås mod erstatning, når det er  

 nødvendigt for kommunalbestyrelsen at råde over dem af hensyn til  

 beslutningens gennemførelse.
Det samme gælder private rettigheder over de  

 pågældende ejendomme.
 Stk. 2. For ejendomme, der ombygges eller istandsættes, og hvor  

 ejeren eller rettighedshaveren ikke er indforstået med afståelse efter stk.  

 1, kan afståelse kun ske, hvis kommunalbestyrelsen kan begrunde, at særlige  

 omstændigheder vedrørende ejendommen eller ejerens forhold medfører, at  

 ejeren ikke vil være i stand til at gennemføre beslutningen, og at en  

 afståelse derfor er nødvendig for arbejdernes gennemførelse.
 Stk. 3. For ejendomme, der ombygges eller istandsættes, og hvor  

 ejeren eller rettighedshaveren ikke er indforstået med afståelse efter stk.  

 1, kan afståelse uanset bestemmelsen i stk. 2 ikke ske, hvis ejeren opnår  

 tilslutning hos mindst halvdelen af de beboere, der vil blive berørt af  

 beslutningen, til at gennemføre et projekt, der som minimum omfatter  

 arbejder, der ikke kan nedlægges veto imod, jf. § 28, stk. 2.
Udlejningspligt og fortrinsret § 16. En kommunalbestyrelse, der i medfør af § 13, § 15, stk. 1 og  

 2, § 36 eller § 159 har overtaget eller i stedet herfor ved aftale med ejeren  

 har erhvervet en ejendom, der efter bygningsfornyelsesarbejdernes  

 gennemførelse skal anvendes til beboelse, skal efter afslutningen af  

 bygningsfornyelsen fortrinsvis udleje ledige boliger til tidligere beboere,  

 der har fået anvist en erstatningsbolig i forbindelse med ejendommens  

 ombygning eller forbedring.
 Stk. 2. Kommunalbestyrelsen kan beslutte at ophæve eller begrænse  

 tidligere beboeres fortrinsret, jf. stk. 1, til de lejligheder, som er gjort  

 egnede for ældre og personer med handicap ved etablering af elevator eller  

 tilkørselsrampe samt en hensigtsmæssig planudformning af lejlighederne.  

 Kommunalbestyrelsen kan ligeledes beslutte at ophæve eller begrænse tidligere  

 beboeres fortrinsret til de lejligheder, som ved omfattende ændringer i  

 planudformningen er gjort egnede for bofællesskaber til personer med særlige  

 sociale behov.
Tilbudspligt og stiftelse af andelsboligforeninger § 17. Kommunalbestyrelsen skal efter bygningsfornyelsesarbejdernes  

 afslutning tilbyde lejerne i de i § 16, stk. 1, nævnte ejendomme at overtage  

 ejendommen på andelsbasis.
Dette gælder dog ikke, hvis ejendommen har mindre  

 end 6 boliger eller mere end en tredjedel af lejeindtægten vedrører  

 erhvervsarealer.
 Stk. 2. Tilbudspligten opfyldes ved, at kommunalbestyrelsen over  

 for samtlige lejere af beboelseslejligheder fremsætter tilbud om, at en af  

 lejerne dannet privat andelsboligforening efter reglerne i lov om  

 andelsboligforeninger og andre boligfællesskaber eller en almen  

 andelsboligorganisation, jf. lov om almene boliger m.v., kan erhverve  

 ejendommen.
 Stk. 3. Købesummen fastsættes til ejendommens handelsværdi som  

 udlejningsejendom, jf. dog stk. 4. Lån optaget til finansiering af  

 ombygningstabet overtages ud over købesummen.
 Stk. 4. Såfremt den samlede ydelse på de i stk. 5 nævnte lån,  

 bortset fra lån optaget til finansiering af bygningsfornyelsesarbejderne,  

 overstiger det kapitalafkast, der før bygningsfornyelsesarbejdernes  

 iværksættelse lovligt kunne beregnes i henhold til § 9 i lov om midlertidig  

 regulering af boligforholdene med tillæg af det kapitalafkast, der efter  

 samme lovs § 27 kunne være krævet for tidligere gennemførte forbedringer, og  

 et beregnet kapitalafkast af erhvervsarealer, nedsættes købesummen, således  

 at ydelsen kommer til at svare til det nævnte kapitalafkast.
Stk. 5. Købesummen berigtiges, for så vidt angår en privat  

 andelsboligforening, ved, at 20 pct. betales kontant, og, for så vidt angår  

 en almen andelsboligorganisation, ved, at 2 pct. betales kontant.
Endvidere  

 overtages de lån, der er optaget til finansiering af de værdiforøgende  

 forbedringer.
Kommunalbestyrelsen kan bestemme, at også andre indestående lån  

 skal overtages.
Resten af købesummen berigtiges ved optagelse af et 30-årigt  

 realkreditlån eller et kommunalt lån på tilsvarende vilkår.
 Stk. 6. Lejerne skal samtidig med tilbudet have oplysning om  

 størrelsen af andelsindskud, boligafgift og vilkårene for foreningens  

 overtagelse af ejendommen samt om, at dannelsen af foreningen er betinget af  

 fornøden tilslutning, jf. § 18.
 Stk. 7. Til lejere, der har haft ret til at få anvist en  

 erstatningsbolig, kan kommunalbestyrelsen yde lån til erhvervelse af  

 boligandel, såfremt husstanden skønnes at have behov derfor.  

 Kommunalbestyrelsens afgørelse om ydelse af lån kan ikke indbringes for anden  

 administrativ myndighed.
§ 18. Efter udløbet af en i tilbudet fastsat frist, der skal være  

 mindst 6 uger, skal kommunalbestyrelsen forestå dannelsen af en privat  

 andelsboligforening, såfremt et flertal af lejerne ønsker det og vil indmelde  

 sig i foreningen og betale andelsindskud.
Hvis et flertal af lejere, der vil  

 indmelde sig i foreningen, ønsker det, forestår lejerne selv dannelsen af  

 andelsboligforeningen.
Såfremt der til uudlejede boliger i ejendommen har  

 meldt sig boligsøgende, der ønsker at indtræde i andelsboligforeningen,  

 ligestilles de pågældende med lejere.
Stk. 2. Såfremt et flertal af lejerne efter udløbet af den i stk.  

 1 nævnte frist ønsker det, påhviler det kommunalbestyrelsen at forestå  

 dannelsen af en almen andelsboligorganisation.
Hvis et flertal af lejere, der  

 vil indmelde sig i organisationen, ønsker det, forestår lejerne selv  

 dannelsen af andelsboligorganisationen.
Stk. 3. Såfremt der ikke blandt lejerne opnås flertal efter stk. 1  

 eller 2, skal ejendommen fortsat være en udlejningsejendom.
Reglerne om  

 tilbudspligt i lov om leje finder ikke anvendelse indtil 2 år efter, at  

 lejerne har afslået at overtage ejendommen i medfør af § 17, stk. 1, såfremt  

 ejendommen overdrages til en købesum, der er den samme eller større end den,  

 der er tilbudt lejerne efter § 17, stk. 3 og 4.
 Stk. 4. Et flertal af lejere i ejendommen, der opfylder vilkårene  

 i stk. 1 eller 2, kan, så længe ejendommen er i kommunens eje, begære  

 ejendommen overtaget som privat andelsboligforening eller som almen  

 andelsboligorganisation til en købesum, der svarer til ejendommens værdi som  

 udlejningsejendom på det tidspunkt, begæringen fremsættes. § 17, stk. 3-7,  

 finder tilsvarende anvendelse, såfremt begæring om overtagelse fremsættes  

 senest et år efter fremsættelsen af kommunens tilbud efter § 17, stk. 2.
§ 19. Uanset reglen i § 2, stk. 3 og 4, i lov om  

 andelsboligforeninger og andre boligfællesskaber kan en kommunalbestyrelse  

 med foreningens samtykke indtræde som andelshaver til andele i en privat  

 andelsboligforening vedrørende boliger, der ikke er overdraget til  

 andelshavere.
Udlejede boliger, der tilhører kommunalbestyrelsen som  

 andelshaver, skal ved ledighed søges overdraget til nye andelshavere.  

 Kommunalbestyrelsen kan ikke betinge sit medlemskab af indflydelse på  

 ejendommens eller foreningens drift, ud over hvad stemmeret for de af  

 kommunalbestyrelsen overtagne andele berettiger til.
Kommunalbestyrelsen kan  

 heller ikke betinge sig særstilling i forhold til andre medlemmer.
De af  

 kommunalbestyrelsen tegnede andele medregnes ikke ved opgørelsen af  

 andelshavere efter § 18.
 Stk. 2. Uanset reglen i § 2, stk. 3 og 4, i lov om  

 andelsboligforeninger og andre boligfællesskaber kan endvidere en almen  

 boligorganisation, der har til formål at opføre eller indrette boliger for  

 unge under uddannelse og andre unge med et særligt behov derfor, med  

 andelsboligforeningens samtykke indtræde som andelshaver til boliger, der  

 ikke er overdraget til andelshavere.
 § 20. De i § 16, stk. 2, nævnte personer med særlige sociale behov  

 er ikke omfattet af § 17, stk. 1, og § 18, stk. 4, for så vidt angår dannelse  

 af en privat andelsboligforening.
 § 21. Boligministeren kan bestemme, at reglerne om tilbudspligt og  

 stiftelse af andelsboligforening jf. §§ 17-19, ikke skal finde anvendelse på  

 byfornyelsesforsøg, jf. § 92.
 Stk. 2. Boligministeren kan endvidere bestemme, at reglerne om  

 lejernes fortrinsret jf. § 16, stk. 1, ikke finder anvendelse på  

 byfornyelsesforsøg med henblik på indretning af boliger for unge under  

 uddannelse og andre unge med et særligt behov for boliger samt boliger for  

 ældre og handicappede.
Offentligt udbud § 22. Grunde og bygninger erhvervet i medfør af denne lov skal  

 søges afhændet ved offentligt udbud, medmindre afhændelse sker i medfør af §§  

 17-21. Kommunalbestyrelsen kan i særlige tilfælde beslutte en anden  

 afhændelsesmåde.
Beslutningens gennemførelse ved ejendommens ejer § 23. For de foranstaltninger, som efter kommunalbestyrelsens  

 beslutning kan udføres af ejeren af en enkelt ejendom, skal  

 kommunalbestyrelsen opfordre ejeren til inden for en passende frist at  

 udarbejde et forslag til udførelse af foranstaltningerne.
 Stk. 2. Kommunalbestyrelsens opfordring skal indeholde oplysninger  

 om reglerne i §§ 24-28.
 Stk. 3. Kommunalbestyrelsens opfordring skal endvidere indeholde oplysning  

 om den maksimale størrelse af den lejeforhøjelse, som kommunalbestyrelsen  

 forventer at kunne godkende som følge af foranstaltningernes gennemførelse,  

 jf. § 50, stk. 8. Ændringer, der medfører en større lejeforhøjelse end  

 meddelt efter 1. pkt. eller reduktion af projektet uden en tilsvarende  

 lejenedsættelse, kan kun foretages efter fornyet opfordring, jf. stk. 1.
 Stk. 4. Senest i forbindelse med opfordringen skal ejeren have  

 oplysning om, hvorvidt kommunalbestyrelsen vil optage forhandling om  

 støtteafkald i medfør af § 57 og i bekræftende fald, hvilke krav  

 kommunalbestyrelsen vil stille i forbindelse hermed.
 Stk. 5. Lejerne i de pågældende ejendomme skal have samme  

 underretning som ejerne.
 § 24. Ejeren har pligt til at inddrage lejerne i udarbejdelsen af  

 projektforslaget.
 Stk. 2. Ejeren skal skriftligt opfordre lejerne til at antage  

 konsulentbistand efter § 25.
 Stk. 3. Ejeren skal underrette kommunalbestyrelsen om lejernes  

 skriftligt fremsatte indsigelser.
§ 25. Hvis mindst 1/4 af lejerne ønsker det, kan lejerne antage  

 konsulentbistand.
Dokumenterede udgifter til konsulentbistand indgår som en  

 støtteberettiget udgift.
 § 26. Lejerne i en ejendom, hvor der er sket opfordring efter §  

 23, stk. 1, kan inden for en frist på 6 uger efter, at lejerne har modtaget  

 det endelige projektforslag, over for ejeren skriftligt fremsætte indsigelser  

 mod projektforslaget eller dele heraf.
§ 27. Den enkelte lejer kan nedlægge individuelt veto, hvorved  

 forstås, at lejeren kan modsætte sig gennemførelsen af arbejder, der alene  

 vedrører denne lejers lejlighed.
Når lejligheden bliver ledig, kan de  

 arbejder, der er nedlagt individuelt veto imod, gennemføres.
 § 28. Et flertal af lejerne kan nedlægge kollektivt veto, hvorved  

 forstås, at de kan modsætte sig gennemførelsen af de i projektet foreslåede  

 arbejder.
Stk. 2. Kollektivt veto kan ikke omfatte 1) foranstaltninger om tidssvarende opvarmningsmuligheder, 2) foranstaltninger til afhjælpning af sundhedsfare og brandfare, jf. §  

 165, 3) foranstaltninger, der er af almen betydning for områdets forbedring  

 eller for bygningens forbedring, og 4) basisinstallationer.
§ 29. Såfremt lejerne har nedlagt veto efter § 28, kan de  

 arbejder, der er nedlagt kollektivt veto imod, kun fremmes efter påbud fra  

 kommunalbestyrelsen.
Påbudet kan kun omfatte 1) de arbejder, som er nævnt i § 28, stk. 2, nr. 1-4, 2) inddragelse af fælles adgangsarealer, og 3) opførelse af en tilbygning, jf. § 9, stk.1, nr. 4, når der foreligger  

 tilslutning hertil fra mindst 60 pct. af beboerne.
 § 30. Såfremt lejerne har nedlagt veto efter § 27 eller § 28, kan  

 ejeren tidligst 5 år efter projektets færdiggørelse gennemføre disse arbejder  

 i henhold til lov om leje eller lov om midlertidig regulering af  

 boligforholdene, medmindre de berørte lejere giver deres samtykke hertil  

 eller lejlighederne bliver ledige.
 § 31. I ejendomme opdelt i ejerlejligheder eller ejendomme, der  

 ejes af en privat andelsboligforening, hvor der er sket opfordring efter §  

 23, stk. 1, og hvor ingen af lejlighederne er udlejet, kan en beboer nedlægge  

 individuelt veto mod arbejder, der alene vedrører denne beboers bolig.
 Stk. 2. Krav efter stk. 1 skal fremsættes over for  

 andelsboligforeningen henholdsvis ejerforeningen inden 6 uger efter, at den  

 kompetente forsamling har vedtaget et projekt.
§ 32. I ejendomme opdelt i ejerlejligheder eller ejendomme, der  

 ejes af en privat andelsboligforening, hvor der er sket opfordring efter §  

 23, stk. 1, og hvor enkelte lejligheder er udlejet, finder §§ 26-30  

 tilsvarende anvendelse på de udlejede lejligheder.
Der kan dog kun nedlægges  

 kollektivt veto, såfremt et flertal af samtlige beboere skriftligt har  

 fremsat indsigelse mod projektet.
 Stk. 2. § 27 om individuelt veto finder anvendelse på samtlige  

 boliger i ejendommen.
§ 33. Har en ejer ikke fremsendt projekt efter § 23, stk. 1, inden  

 for den frist, kommunalbestyrelsen har fastsat, kan kommunalbestyrelsen give  

 ejeren påbud.
Påbudet kan kun omfatte foranstaltninger som nævnt i § 28, stk.  

 2, og skal indeholde en frist for fremsendelse af et projekt til udførelse af  

 foranstaltningerne.
§ 34. Påbud efter §§ 29 og 33 skal meddeles ejeren ved anbefalet  

 brev.
Panthavere, hvis rettigheder fremgår af tingbogen, skal underrettes om  

 påbudet.
Stk. 2. Lejerne i de pågældende ejendomme skal have samme  

 underretning som ejerne.
Lejerne skal endvidere orienteres om reglerne for at  

 opnå erstatningsboliger og økonomisk støtte til betaling af husleje,  

 boligindskud m.v., hvis et påbud indebærer, at boliger skal fraflyttes.
 Stk. 3. Reglerne i § 26 om indsigelsesret finder tilsvarende  

 anvendelse.
 § 35. Kommunalbestyrelsen fastsætter samtidig med godkendelse af  

 et projekt fremsendt efter § 23 eller efter påbud, jf. § 33, en passende  

 frist for at gennemføre foranstaltningerne.
§ 36. Fremsender ejeren ikke et projekt inden for den i medfør af  

 § 33 fastsatte frist, eller gennemfører ejeren ikke foranstaltningerne inden  

 for den i medfør af § 35 fastsatte frist, kan kommunalbestyrelsen enten 1) lade foranstaltningerne gennemføre for ejerens regning eller 2) forlange, at private tilhørende grunde og bygninger helt eller delvis  

 skal afstås mod erstatning, når det vil være af væsentlig betydning for  

 gennemførelsen af foranstaltningerne.
 Stk. 2. Bestemmelserne i §§ 24-32 finder tilsvarende anvendelse.
Gennemførelse af beslutning om fællesarealer og fællesanlæg for flere  

 ejendomme § 37. Kommunalbestyrelsen skal opfordre ejerne til inden for en  

 fastsat passende tidsfrist at udarbejde et forslag til gennemførelsesprojekt  

 med de foranstaltninger, som efter kommunalbestyrelsens beslutning skal  

 gennemføres af flere ejere i fællesskab, jf. § 10, nr. 4.
 Stk. 2. Kommunalbestyrelsens opfordring skal indeholde oplysninger  

 om reglerne i §§ 38 og 39.
 Stk. 3. Lejerne i de pågældende ejendomme skal have samme  

 underretning som ejerne.
 § 38. Ejerne har pligt til skriftligt at orientere lejerne om  

 indholdet af projektforslaget.
 Stk. 2. Ejerne skal underrette kommunalbestyrelsen om lejernes  

 skriftligt fremsatte indsigelser og ændringsforslag.
 § 39. Lejerne i ejendomme, hvor der er sket opfordring efter § 37,  

 kan inden for en frist på 6 uger over for ejerne skriftligt fremsætte  

 indsigelser mod projektforslaget eller dele heraf samt fremkomme med  

 ændringsforslag til projektforslaget.
 § 40. Såfremt ejeren sammen med et forslag til  

 gennemførelsesprojekt fremsender accept fra halvdelen af lejerne, i blandede  

 ejendomme, jf. § 32, halvdelen af beboerne, samt eventuelle skriftlige  

 indsigelser mod projektet, kan kommunalbestyrelsen umiddelbart vedtage  

 forslaget.
§ 41. Hvis ejerne ikke inden den frist, som kommunalbestyrelsen  

 har fastsat for udarbejdelse af gennemførelsesprojekt, jf. § 37, har indsendt  

 dette til kommunalbestyrelsen, udarbejder kommunalbestyrelsen inden for en  

 passende frist forslaget for ejerens regning.
Det samme gælder, hvis det i  

 beslutningen er bestemt, at foranstaltningerne skal gennemføres af  

 kommunalbestyrelsen.
 Stk. 2. Kommunalbestyrelsen har pligt til skriftligt at orientere  

 ejerne og lejerne i de pågældende ejendomme om indholdet af projektforslaget.
 Stk. 3. Kommunalbestyrelsens orientering skal indeholde oplysning  

 om reglerne i stk. 4 og § 42.
 Stk. 4. Ejerne og lejerne kan inden for en frist på 6 uger  

 skriftligt fremsætte indsigelser mod projektforslaget eller dele heraf samt  

 fremkomme med ændringsforslag til projektforslaget.
§ 42. Efter udløbet af 6-ugers-fristen i §§ 39 og 41 kan  

 kommunalbestyrelsen vedtage forslaget.
Kommunalbestyrelsen fastsætter  

 samtidig hermed en passende frist for gennemførelse af foranstaltningerne.
 Stk. 2. Lejerne i de pågældende ejendomme skal have samme  

 underretning om forslagets vedtagelse og fristen for arbejdernes  

 gennemførelse som ejerne.
 § 43. Såfremt ejerne ikke har udført de vedtagne arbejder inden  

 for den af kommunalbestyrelsen fastsatte frist, kan kommunalbestyrelsen  

 gennemføre arbejderne for ejerens regning.
 § 44. Et vedtaget gennemførelsesprojekt er bindende for ejere og  

 indehavere af andre rettigheder over ejendommen fra det tidspunkt, de  

 pågældende har fået meddelelse om vedtagelsen, uden hensyn til hvornår retten  

 er stiftet.
§ 45. Når et gennemførelsesprojekt er vedtaget, skal  

 kommunalbestyrelsen pålægge ejendomme, der omfattes af projektet, de som  

 følge heraf nødvendige servitutter om udlæg af fællesarealer og indretning af  

 fællesanlæg for områdets bebyggelse samt om gennemførelsen af den fremtidige  

 vedligeholdelse og drift af de omhandlede fællesanlæg.
Servitutterne er  

 bindende for ejere og indehavere af andre rettigheder over ejendommene, uden  

 hensyn til hvornår retten er stiftet.
Kommunalbestyrelsen lader servitutterne  

 tinglyse på ejendommene.
Stk. 2. Servitutpålæg efter stk. 1 skal meddeles ejerne ved  

 anbefalet brev.
Panthavere, hvis rettigheder fremgår af tingbogen, skal på  

 samme måde underrettes herom.
Meddelelsen til ejerne skal indeholde oplysning  

 om reglerne i § 159, stk. 2, 4 og 5.
 § 46. Kommunalbestyrelsen kan forlange, at private tilhørende  

 bygninger og grunde helt eller delvis skal afstås mod erstatning, når det vil  

 være af væsentlig betydning for udførelsen af de i gennemførelsesprojektet  

 beskrevne arbejder.
 Klage m.v.
§ 47. Boligministeren kan fastsætte nærmere regler om  

 bygningsfornyelsesbeslutningers indhold, tilvejebringelse og gennemførelse  

 samt om ændring af allerede vedtagne beslutninger.
Boligministeren kan  

 endvidere fastsætte nærmere regler om den i § 25 nævnte konsulentbistand.  

 Boligministeren kan endelig fastsætte regler om indbringelse for  

 byfornyelsesnævnet af kommunalbestyrelsens beslutninger i medfør af dette  

 kapitel og i medfør af regler udfærdiget i henhold til denne bestemmelse.
 § 48. Kommunalbestyrelsens beslutninger efter § 9, § 11, stk. 5, §  

 14, § 17, stk. 1-6, §§ 24-29, 31-33, 35, § 36, stk. 1, nr. 1, § 41, stk. 1, §  

 42, stk. 1, og § 43 kan af ejeren eller mindst 1/4 af de lejere i ejendommen,  

 der berøres af afgørelsen, indbringes for byfornyelsesnævnet, jf. dog stk. 5.
 Stk. 2. Kommunalbestyrelsens beslutning om gennemførelse af et  

 forbedringsprojekt for en ejendom, som det efter en  

 bygningsfornyelsesbeslutning er nødvendigt at råde over, jf. § 10, nr. 1, kan  

 af mindst 1/4 af de lejere i ejendommen, der berøres af beslutningen,  

 indbringes for byfornyelsesnævnet, jf. dog stk. 5.
 Stk. 3. Kommunalbestyrelsens beslutninger efter § 16, stk. 1, kan  

 af en tidligere beboer, der berøres af afgørelsen, indbringes for  

 byfornyelsesnævnet, jf. dog stk. 5.
 Stk. 4. Kommunalbestyrelsens beslutninger efter § 45 kan af  

 ejendommens ejer indbringes for byfornyelsesnævnet, jf. dog stk. 5.
Stk. 5. Indbringelse af kommunalbestyrelsens beslutninger efter  

 stk. 1-4 for byfornyelsesnævnet kan kun ske, hvis beslutningen omfatter  

 spørgsmål om forståelse af loven eller af en i medfør af denne fastsat  

 bestemmelse.
Indbringelse kan endvidere tillades, hvis beslutningen efter  

 byfornyelsesnævnets vurdering har almindelig interesse eller videregående  

 betydelige følger for klageren.
 Stk. 6. Kommunalbestyrelsen skal underrette de klageberettigede om  

 de beslutninger, der kan påklages efter stk. 1-5. Underretningen skal  

 indeholde oplysning om klageadgang og klagefrist, jf. § 188, stk. 1.
Kapitel 4 Huslejefastsættelse og offentlig støtte til bygningsfornyelse efter  

 lovens kapitel 3 Fastsættelse af husleje efter bygningsfornyelse § 49. For lejemål forhøjes lejen som følge af  

 ombygningsarbejdernes gennemførelse med et beløb svarende til ydelsen, med  

 fradrag af ydelsesstøtte eller ydelsesbidrag, på de lån, der optages til  

 finansiering af de værdiforøgende forbedringsudgifter, jf. § 59. For  

 beboelseslejemål kan lejen dog ikke overstige en sammenligningsleje svarende  

 til lejen for nye almene familieboliger i området opført med støtte efter lov  

 om almene boliger m.v.
Kommunalbestyrelsen kan for beboelseslejemål fastsætte  

 en lavere maksimal leje, der dog mindst skal udgøre 83 pct. af  

 sammenligningslejen.
Hvis ejendommen skønnes at have særlige kvaliteter,  

 f.eks. med hensyn til beliggenhed, arkitektonisk udtryk eller frednings-  

 eller bevaringsværdi, kan kommunalbestyrelsen med boligministerens tilladelse  

 beslutte, at lejen i beboelseslejemål kan overstige sammenligningslejen.
Stk. 2. For beboelseslejemål i ejendomme, hvor alle  

 beboelseslejemål er uudlejede eller opsagt i forbindelse med gennemførelsen  

 af ombygningsarbejderne, fastsættes lejen til det lejedes værdi, jf. § 47 i  

 lov om leje.
Lejen beregnes dog efter stk. 1, hvis dette medfører en højere  

 leje.
For lejemål, der udelukkende må anvendes til andet end beboelse, finder  

 1. og 2. pkt. tilsvarende anvendelse, såfremt lejemålet er uudlejet eller  

 opsagt i forbindelse med gennemførelsen af ombygningsarbejderne.
Lejen  

 fastsættes på samme måde for beboelse, der etableres ved ombygning af  

 erhvervsarealer eller inddragelse af uudnyttede arealer.
Stk. 3. Efter anmodning fra en lejer, udlejeren eller  

 kommunalbestyrelsen kan huslejenævnet for beboelseslejemål fastsætte en leje,  

 der er lavere end 83 pct. af den i stk. 1 nævnte sammenligningsleje.
Nævnet  

 kan kun fastsætte en lavere leje, hvis det finder, at a) arealudnyttelsen i den enkelte bolig er af en sådan karakter set i  

 forhold til nyopførte almene familieboliger i området, at dette alene kan  

 betinge en lavere leje end den, der kan kræves efter stk. 1 og 2, b) de nære opholdsarealer efter beslutningens gennemførelse er af en sådan  

 karakter, at dette alene kan betinge en lavere leje end den, der kan kræves  

 efter stk. 1 og 2, eller c) den enkelte bolig er belastet af fugt-, lugt-, støj- eller andre  

 miljømæssige gener, herunder manglende lys, luft eller isolering, i et sådant  

 omfang, at dette alene kan betinge en lavere leje end den, der kan kræves  

 efter stk. 1 og 2.
 Stk. 4. Den enkelte beboelseslejer og udlejeren kan senest 6 uger  

 efter, at meddelelse om kommunalbestyrelsens godkendelse af lejen er kommet  

 frem til vedkommende, anmode nævnet om at fastsætte en lavere leje i henhold  

 til stk. 3. Kommunalbestyrelsen kan senest 6 uger efter, at udlejeren har  

 fremsendt regnskab over de støtteberettigede ombygningsudgifter, anmode  

 nævnet om at fastsætte en lavere leje i henhold til stk. 3.
 Stk. 5. Kommunalbestyrelsen tinglyser en deklaration på ejendommen  

 om, at lejen i beboelseslejemål i private udlejningsejendomme skal fastsættes  

 efter denne lov, så længe der ydes eller kunne være ydet offentlig støtte til  

 lån optaget til finansiering af de værdiforøgende forbedringsudgifter, jf. §  

 61. Deklarationen skal respekteres af ejere og indehavere af andre  

 rettigheder over ejendommen uden hensyn til, hvornår retten er stiftet.
 Stk. 6. Såfremt ejeren ikke ønsker at modtage ydelsesstøtte eller  

 ydelsesbidrag, beregnes lejen, som om nominallån er optaget og ydelsesbidrag  

 ydet.
 Stk. 7. Boligministeren fastsætter standardsatser for den i stk. 1  

 nævnte sammenligningsleje for nærmere bestemte geografiske områder.
§ 50. Krav om lejeforhøjelse som følge af ombygningsarbejdernes  

 gennemførelse skal fremsættes samtidig over for de lejere, hvis leje ønskes  

 forhøjet.
Kravet skal være skriftligt.
Det skal indeholde oplysning om  

 lejeforhøjelsens størrelse og dens beregning.
Med kravet skal endvidere for  

 beboelseslejemål medsendes et specificeret regnskab for ejendommens  

 vedligeholdelseskonto, jf. § 20 i lov om midlertidig regulering af  

 boligforholdene, for tiden fra det senest udsendte regnskab og til et  

 tidspunkt, der ligger højst 3 måneder før varslingstidspunktet.
Kravet skal  

 indeholde oplysning om, at lejefastsættelsen skal godkendes af  

 kommunalbestyrelsen, og om lejernes adgang til at gøre indsigelse efter stk.  

 6 og 7 samt § 49, stk. 3. Indeholder kravet ikke disse oplysninger, er det  

 ugyldigt.
 Stk. 2. Udlejeren kan kræve en foreløbig lejeforhøjelse.  

 Lejeforhøjelsen kan ikke overstige den af kommunalbestyrelsen forventede  

 lejeforhøjelse, jf. stk. 8.
Stk. 3. Den endelige lejeforhøjelse skal godkendes af  

 kommunalbestyrelsen.
Når godkendelsen foreligger, skal udlejeren fremsende  

 denne til lejerne.
Stk. 4. Lejeforhøjelsen har, medmindre parterne træffer anden  

 aftale, virkning fra den 1. i den måned, der indtræder 3 måneder efter  

 kravets fremsættelse.
Lejeforhøjelsen kan dog tidligst få virkning fra det  

 tidspunkt, hvor ombygningsarbejderne er gennemført.
 Stk. 5. Når lejen er godkendt af kommunalbestyrelsen, kan kravet  

 om lejeforhøjelse og lejefastsættelsen kun indbringes for anden administrativ  

 myndighed efter stk. 6-7 samt § 49, stk. 3.
Stk. 6. Kommunalbestyrelsens godkendelse af størrelsen af den del  

 af de støtteberettigede udgifter, der anses for værdiforøgende  

 forbedringsudgifter, jf. § 59, kan af enhver beboelseslejer indbringes for  

 huslejenævnet.
I ejendomme med beboerrepræsentation kan spørgsmålet endvidere  

 indbringes for huslejenævnet af beboerrepræsentanterne på samtlige lejeres  

 vegne.
Stk. 7. Såfremt en beboelseslejer på grundlag af en syns- og  

 skønsrapport kan godtgøre, at der er væsentlig forskel mellem det projekt,  

 der har dannet grundlag for udbudet af ombygningsarbejderne, og de  

 gennemførte arbejder, kan lejeren anmode huslejenævnet om at tage stilling  

 til, om der foreligger en sådan forskel, at det skal pålægges  

 kommunalbestyrelsen at foretage en fornyet vurdering af, i hvilket omfang de  

 gennemførte ombygningsarbejder kan danne grundlag for en lejeforhøjelse.  

Stk. 8. Ved meddelelsen om tilsagn om offentlig støtte i forbindelse  

 med godkendelsen af resultatet af udbudet af ombygningsarbejderne fastsætter  

 kommunalbestyrelsen en forventet lejeforhøjelse for det enkelte lejemål som  

 følge af arbejdernes gennemførelse.
Den endelige lejeforhøjelse kan ikke  

 overstige den fastsatte forventede lejeforhøjelse.
Uanset 1. og 2. pkt. kan  

 den endelige lejeforhøjelse dog overstige den forventede lejeforhøjelse,  

 såfremt der efter tilsagnstidspunktet er gennemført ændringer i projektet,  

 der er godkendt af et flertal af lejerne.
Lejerne skal inden godkendelsen  

 have oplysning om, hvilken lejeforhøjelse ændringen vil medføre.
Såfremt  

 ændringen kun vedrører en enkelt lejlighed, skal alene den pågældende lejer  

 godkende ændringen.
 Stk. 9. Indbringelse af lejeforhøjelsen efter stk. 6 og 7 skal ske  

 senest 6 uger efter, at det endelige krav om lejeforhøjelse er modtaget.
 Stk. 10. Boligministeren fastsætter nærmere regler om nævnets  

 adgang til at nedsætte lejeforhøjelsen efter stk. 7.
 § 51. Ved senere forhøjelser af lejen fastsættes lejen for  

 lejemål, der helt eller delvis anvendes til beboelse, efter principperne i  

 kapitel II, bortset fra § 15 a, i lov om midlertidig regulering af  

 boligforholdene.
 Stk. 2. Ved vurderingen af det lejedes værdi og lejen ses der bort  

 fra arbejder gennemført efter kapitel 3 og lejeforhøjelser efter § 49 eller  

 som følge af reguleringen af grundydelsen, jf. stk. 3.
 Stk. 3. Lejen kan forhøjes som følge af reguleringen af  

 grundydelsen efter §§ 63 og 64. Lejeforhøjelsen fordeles efter reglerne i §  

 50 i lov om leje.
 Stk. 4. Såfremt ydelsesstøtte og ydelsesbidrag helt eller delvis  

 bringes til ophør efter § 71, kan stigningen i lejernes betaling efter  

 boligministerens nærmere bestemmelse udlignes på lejlighederne og lokalerne  

 efter reglerne i § 50 i lov om leje.
 Stk. 5. Stk. 1 og 2 finder ikke anvendelse på lejemål, der ved  

 lejeaftalens indgåelse var omfattet af lov om almene boliger m.v., den  

 tidligere lov om boligbyggeri eller den tidligere lov om boliger for ældre og  

 personer med handicap.
§ 52. Krav om senere lejeforhøjelser fremsættes efter reglerne i  

 kapitel II i lov om midlertidig regulering af boligforholdene.
Krav om  

 lejeforhøjelse, der udelukkende skyldes regulering af grundydelsen efter §§  

 63 og 64, kan gennemføres alene ved udlejerens skriftlige meddelelse herom  

 til lejerne.
 Stk. 2. Lejeforhøjelsen har, medmindre parterne træffer anden  

 aftale, virkning fra den 1. i den måned, der indtræder 3 måneder efter  

 kravets fremsættelse.
Stk. 3. Lejeforhøjelsen kan endvidere af kommunalbestyrelsen  

 indbringes for huslejenævnet.
Indbringelsen skal ske senest 6 uger efter, at  

 kommunalbestyrelsen har fået meddelelse om kravets fremsættelse.
 § 53. I kommuner, hvor der ikke er nedsat huslejenævn, indbringes  

 spørgsmål, der efter §§ 49-52 kan indbringes for huslejenævnet, for  

 byfornyelsesnævnet.
 § 54. Tilbagebetaling til lejerne af for meget erlagt leje  

 forrentes fra betalingstidspunktet med den rente, der er fastsat efter § 5,  

 stk. 1 og 2, i lov om renter ved forsinket betaling m.v.
 § 55. For private andelsboliger fastsættes forhøjelsen af  

 boligafgiften som følge af ombygningsarbejdernes gennemførelse efter reglerne  

 i § 49, stk. 1-3.
Offentlig støtte til bygningsfornyelse § 56. Kommunalbestyrelsen kan give tilsagn om ydelsesstøtte og  

 ydelsesbidrag til finansiering af udgifter til ombygning, nybyggeri og  

 nedrivning, der iværksættes efter kapitel 3, samt arbejder, der udføres efter  

 påbud i henhold til § 166, stk. 2, inden for en investeringsramme, der  

 fastsættes af boligministeren, jf. § 91. Dette gælder også ejendomme, der  

 ejes af kommunen.
 Stk. 2. Kommunalbestyrelsen kan kun meddele påbud efter kapitel 3,  

 hvis den samtidig giver tilsagn om støtte til de hermed forbundne udgifter.
 Stk. 3. Kommunalbestyrelsen kan uden for den i stk. 1 nævnte ramme  

 lade en beslutning efter § 9 træde i kraft, såfremt den påtager sig at yde  

 den i § 88 nævnte støtte og den i § 66 nævnte garanti.
Stk. 4. Kommunalbestyrelsen kan uden for den i stk. 1 nævnte ramme  

 lade en beslutning efter § 9 træde i kraft for ejendomme, der ejes af en  

 realrenteafgiftspligtig institution.
Det er en betingelse, at ejeren giver  

 afkald på offentlig støtte efter dette kapitel.
Hvis ejendommen efter  

 beslutningen skal ombygges, er det endvidere en betingelse, at de godkendte  

 ombygningsudgifter udgør mindst 100 pct. af ejendommens værdi før  

 bygningsfornyelsens gennemførelse.
 Stk. 5. Det er et vilkår for udbetaling af støtte, at arbejderne  

 først påbegyndes, når kommunalbestyrelsen har givet tilladelse hertil.
§ 57. Inden kommunalbestyrelsen giver tilsagn om støtte til  

 finansiering af udgifter til ombygning efter § 56, stk. 1, kan den optage  

 forhandling med ejeren af ejendommen med henblik på at aftale, at ejeren  

 giver afkald på støtte til en del af ombygningsudgifterne.
Hvis ejeren af  

 ejendommen er en almen boligorganisation, kan kommunalbestyrelsen tillige  

 optage forhandling med Landsbyggefonden.
 Stk. 2. Ved forhandling efter stk. 1 kan kommunalbestyrelsen ikke  

 stille større krav til ejeren, end denne er oplyst om i forbindelse med  

 opfordringen, jf. § 23.
Stk. 3. Hvis der indgås en aftale efter stk. 1, beregnes lejen,  

 som om fuld støtte efter dette kapitel er ydet.
Reglen i § 50, stk. 3, om  

 kommunalbestyrelsens godkendelse af lejen finder tilsvarende anvendelse.
 Stk. 4. Der kan ikke ydes støtte efter reglerne om aftalt  

 boligforbedring, jf. kapitel 5, til istandsættelses- eller  

 forbedringsarbejder omfattet af en beslutning om bygningsfornyelse, hvori  

 indgår en aftale om afkald på støtte, jf. stk. 1.
§ 58. De støtteberettigede udgifter udgør de godkendte  

 ombygningsudgifter med fradrag af 1) støtte efter anden lovgivning, 2) indestående på udvendige vedligeholdelseskonti, jf. lov om midlertidig  

 regulering af boligforholdene, samt indestående på konto for forbedringer,  

 jf. lov om leje, i det omfang beløb fra de pågældende konti kan anvendes til  

 dækning af udgifterne, 3) indestående på indvendige vedligeholdelseskonti, jf. lov om leje, i det  

 omfang der som led i forbedringen gennemføres hvidtning, maling og  

 tapetsering, samt 4) for indkomstskattepligtige ejere en andel af de godkendte udgifter til  

 byggelånsrenter, der vedrører midlertidig finansiering af udgifter til  

 ombygningstab.
Andelen udgør 34 pct. for indkomstskattepligtige selskaber  

 m.v. og 44 pct. for indkomstskattepligtige personer.
 § 59. De støtteberettigede udgifter opdeles i værdiforøgende  

 forbedringsudgifter og ombygningstab.
Stk. 2. For udlejningsejendomme og private andelsboligforeninger  

 udgør de værdiforøgende forbedringsudgifter den del af de støtteberettigede  

 udgifter, der kan danne grundlag for en forbedringsforhøjelse, jf. § 58 i lov  

 om leje.
De forbedringsudgifter, der efter §§ 49 og 50 ikke kan betinge en  

 forhøjelse af lejen eller boligafgiften, indgår dog ikke.
Ombygningstabet  

 udgøres af de resterende støtteberettigede udgifter.
Bidrag til  

 byggeskadefonden, jf. § 177, indgår i ombygningstabet.
 Stk. 3. For lejemål, hvor lejeforhøjelsen efter § 49, stk. 2,  

 fastsættes til det lejedes værdi, udgør de værdiforøgende forbedringsudgifter  

 den del af de støtteberettigede udgifter, der kan betinge en forhøjelse af  

 lejen.
Stk. 4. For ejerboliger udgøres de værdiforøgende  

 forbedringsudgifter af de støtteberettigede udgifter, der medfører en  

 forøgelse af ejendommens handelsværdi.
Ombygningstabet udgøres af de  

 resterende støtteberettigede udgifter.
 § 60. Som led i udmålingen af den offentlige støtte til  

 udlejningsboliger og private andelsboliger skal kommunalbestyrelsen efter  

 stk. 2 og 3 foretage en vurdering af den leje eller boligafgift, der betales  

 før ombygningsarbejdernes iværksættelse.
Stk. 2. For private udlejningsboliger skal kommunalbestyrelsen,  

 såfremt lejen efter kommunalbestyrelsens skøn overstiger det lejedes værdi,  

 indbringe lejeforhøjelser, som er gennemført indtil 3 år før bekendtgørelsen  

 af beslutning efter § 12, stk. 1, for huslejenævn henholdsvis boligret med  

 krav om nedsættelse af lejen til det lejedes værdi.
Dette gælder ligeledes,  

 hvis kommunalbestyrelsen skønner, at lejen ved genudlejning, der er foretaget  

 inden for samme periode, overstiger det lejedes værdi.
 Stk. 3. For private andelsboliger skal kommunalbestyrelsen bortse  

 fra boligafgiftsforhøjelser, som er gennemført indtil 3 år før  

 bekendtgørelsen af beslutning efter § 12, stk. 1, og som efter  

 kommunalbestyrelsens skøn medfører, at boligafgiften overstiger lejen for  

 tilsvarende hus eller husrum.
 § 61. De værdiforøgende forbedringsudgifter finansieres efter  

 ejerens valg med indekslån (IS35) eller 30-årige fast forrentede nominallån.
 Stk. 2. Til ejendomme, der på tilsagnstidspunktet er  

 udlejningsejendomme eller tilhører private andelsboligforeninger, kan  

 kommunalbestyrelsen give tilsagn om ydelsesstøtte eller ydelsesbidrag.
 Stk. 3. Til ejendomme, der på tilsagnstidspunktet er ejerboliger,  

 kan kommunalbestyrelsen give tilsagn om ydelsesstøtte.
 § 62. Ombygningstabet finansieres med et særskilt indekslån  

 (IS35). Kommunalbestyrelsen kan give tilsagn om ydelsesstøtte.
 Stk. 2. Udgifter til nedrivning finansieres med et særskilt  

 indekslån (IS35). Kommunalbestyrelsen kan give tilsagn om ydelsesstøtte.
 Stk. 3. Hvis et lån efter stk. 1 eller 2 udgør mindre end 40.000  

 kr., afholdes udgifterne af kommunen, jf. § 87, stk. 1, nr. 9 og 10.
§ 63. Ydelsesstøtte til det indekslån, der finansierer de  

 værdiforøgende forbedringsudgifter, jf. § 61, udgør et beløb, der svarer til  

 den del af ydelsen på lånet, som overstiger en grundydelse.
Grundydelsen  

 beregnes første gang ved lånets 2. terminsbetaling og udgør 2,4 pct. pr.  

 termin af den regulerede bogførte hovedstol.
 Stk. 2. Ydelsesstøtten aftrappes ved, at grundydelsen reguleres  

 som afdraget på indekslån, type IS, jf. realkreditloven.
 Stk. 3. Ydelsesstøtte til de indekslån, der finansierer udgifter  

 til ombygningstab og nedrivning, jf. § 62, udgør et beløb, der svarer til den  

 samlede ydelse på lånene.
 Stk. 4. Ydelsesstøtte ydes med virkning fra optagelsen af  

 indekslånet, der skal optages snarest muligt efter ombygningsarbejdernes  

 afslutning, og udbetales bagud i tilknytning til de fastsatte terminer.  

 Udbetalingen sker til det långivende realkreditinstitut på grundlag af en  

 specificeret opgørelse fra instituttet.
 § 64. Ydelsesbidraget udgør et beløb, der svarer til den del af  

 ydelsen på optagne nominallån, der overstiger en grundydelse på 5 pct. pr. år  

 af det kontante låneprovenu.
 Stk. 2. Ydelsesbidraget aftrappes ved, at grundydelsen med  

 virkning fra nominallånets udbetaling reguleres to gange årligt efter samme  

 regler som afdraget på indekslån, type IS, jf. realkreditloven.
 Stk. 3. Ydelsesbidraget ydes med virkning fra optagelsen af  

 nominallånet, der skal optages snarest muligt efter ombygningsarbejdernes  

 afslutning, og udbetales bagud i tilknytning til de fastsatte terminer.  

 Udbetalingen sker til det långivende realkreditinstitut på grundlag af en  

 specificeret opgørelse fra instituttet.
 § 65. Kommunalbestyrelsen kan yde garanti til byggelån til  

 finansiering af de støtteberettigede udgifter samt for lån til endelig  

 finansiering af værdiforøgende forbedringsudgifter, jf. § 61.
 Stk. 2. Garantien kan ydes i det omfang, finansieringen ikke kan  

 gennemføres, medmindre der stilles særlig sikkerhed for långivningen.
 Stk. 3. Såfremt en privat udlejningsejendom er ejet af et  

 aktieselskab, et anpartsselskab eller lignende, kan kommunalbestyrelsen som  

 betingelse for at yde garanti stille krav om, at selskabets hovedaktionær  

 eller andre personer, der har en bestemmende indflydelse på selskabet, hæfter  

 personligt for lån til finansiering af de værdiforøgende forbedringsudgifter.
 Stk. 4. Inden der meddeles en ejer tilsagn om offentlig støtte,  

 skal kommunalbestyrelsen med henblik på at sikre den bedst mulige  

 prioritetsstilling for de lån, hvortil der ydes kommunal garanti, tage  

 stilling til, i hvilket omfang det kan accepteres, at disse lån skal  

 respektere foranstående lån med pant i ejendommen.
 Stk. 5. Boligministeren fastsætter nærmere regler om  

 kommunalbestyrelsens ydelse af garanti, herunder om størrelsen af garantien.
 § 66. Staten yder garanti for lån til endelig finansiering af  

 ombygningstab og nedrivningsudgifter, jf. § 62.
 § 67. Til ejendomme, hvor ejeren på tilsagnstidspunktet selv  

 anvender mindst 80 pct. af bruttoetagearealet til erhvervsformål, ydes  

 støtten efter reglerne for ejerboliger.
 Stk. 2. Til ejendomme, der ejes af et boligaktie- eller  

 boliganpartsselskab, jf. kapitel III i lov om andelsboligforeninger og andre  

 boligfællesskaber, ydes støtten efter reglerne for ejendomme, der ejes af  

 private andelsboligforeninger.
 Stk. 3. Til ejendomme, der ejes af et boligfællesskab omfattet af  

 kapitel IV eller IV A i lov om andelsboligforeninger og andre  

 boligfællesskaber, ydes støtten efter reglerne for ejerboliger.
§ 68. Er en ejendom på tilsagnstidspunktet opdelt i  

 ejerlejligheder, ydes støtten efter reglerne for ejerboliger til de  

 ejerlejligheder, a) som bebos af ejeren, b) som er overdraget enkeltvis og er udlejet tidsbegrænset, eller c) som er overdraget enkeltvis og omfattet af opsigelsesbestemmelsen i §  

 83, litra a, i lov om leje, jf. samme lovs § 84.
Stk. 2. Til andre ejerlejligheder ydes støtten efter reglerne for  

 udlejningsejendomme.
Der foretages dog en alternativ beregning af  

 ombygningstabet efter reglerne for ejerboliger.
Denne del af ombygningstabet  

 finansieres med et særskilt indekslån.
Stk. 3. Ved enkeltvis salg af de i stk. 2 nævnte ejerlejligheder  

 bortfalder ydelsesbidrag og ydelsesstøtte bortset fra ydelsesstøtte til det i  

 stk. 2, 3. pkt., nævnte indekslån.
Er ejerlejligheden udlejet på  

 salgstidspunktet, kan lejen ikke forhøjes som følge af støttens bortfald.
 § 69. For enfamilieshuse, som på tilsagnstidspunktet er udlejede,  

 ydes støtten efter reglerne for udlejningsejendomme.
 Stk. 2. For tofamilieshuse, hvor ejeren på tilsagnspunktet bebor  

 den ene lejlighed, ydes støtten efter reglerne for udlejningsejendomme.
 § 70. Ved afhændelse af en ejerbolig ophører udbetaling af  

 ydelsesstøtte efter § 63, stk. 1 og 2.
 Stk. 2. Ved afhændelse af et tofamilieshus, hvor ejeren på  

 tilsagnstidspunktet beboede den ene lejlighed, ophører udbetaling af  

 ydelsesstøtte efter § 63, stk. 1 og 2, og ydelsesbidrag efter § 64 til den  

 del af ejendommen, som ejeren har beboet.
 Stk. 3. Overdragelse eller overgang til medejer, ægtefælle,  

 registreret partner, livsarvinger eller samlever af samme eller modsat køn,  

 hvormed der i de seneste 2 år har været etableret et ægteskabslignende  

 forhold med fælles folkeregisteradresse, betragtes ikke som afhændelse.
 Stk. 4. Såfremt en senere ejer af ejendomme som nævnt i § 69 selv  

 helt eller delvis tager det udlejede i brug, ophører udbetaling af  

 ydelsesstøtte efter § 63, stk. 1 og 2, og ydelsesbidrag efter § 64 til den  

 ibrugtagne del.
§ 71. Boligministeren kan helt eller delvis bringe udbetaling af  

 ydelsesstøtte og ydelsesbidrag til lån optaget til finansiering af de  

 værdiforøgende forbedringsudgifter, jf. § 61, til ophør, såfremt der som  

 følge af en stigning i det almindelige lejeniveau eller af andre generelle  

 årsager sker en forbedring af ejendommens økonomi.
Ydelsesstøtte og  

 ydelsesbidrag kan ligeledes bringes til ophør i det omfang, der sker  

 nedsættelse eller bortfald af ydelse på lån, hvortil der ydes støtte efter  

 denne lov, lov om sanering, lov om byfornyelse og boligforbedring, lov om  

 almene boliger, lov om boligbyggeri eller lov om boliger for ældre og  

 personer med handicap.
 § 72. Ydelsesbidrag kan videreføres ved omprioritering.
 Stk. 2. Videreførelse af ydelsesbidraget forudsætter, at  

 låntageren ikke opnår et kontantprovenu ved omprioriteringen, samt at  

 restløbetiden ikke forkortes.
Stk. 3. Efter omprioriteringen beregnes ydelsesbidraget på  

 grundlag af ydelsen på det nye lån.
Ved beregningen kan dog ikke anvendes en  

 højere ydelse end ydelsen på det indfriede lån.
Ydelsesbidraget ophører  

 senest på det tidspunkt, hvor det indfriede lån ville være afviklet.
Stk. 4. Efter omprioriteringen overføres den kommunale garanti til  

 det nye lån.
For det nye lån ydes samme procentvise kommunale garanti som for  

 det indfriede lån.
Garantien kan dog ikke forlænges ud over restløbetiden for  

 det indfriede lån.
 Stk. 5. Lejeforhøjelsen i private udlejningsejendomme for  

 værdiforøgende forbedringsudgifter, der er finansieret med nominallån med  

 ydelsesbidrag, kan efter ydelsesbidragets ophør ikke overstige den ydelse,  

 der er anvendt ved den seneste omberegning af ydelsesbidraget.
 § 73. For lokaler, som er omfattet af en byfornyelsesbeslutning,  

 og som anvendes til eller er egnede til anvendelse for erhvervsvirksomheder,  

 kan kommunalbestyrelsen med henblik på at tilgodese bydelens forsyning med  

 servicefunktioner, fastsætte en leje, der muliggør en sådan anvendelse.  

 Kommunalbestyrelsen foretager anvisning af sådanne ledige lokaler.
 Stk. 2. For den del af lokalernes værdi, som med tillæg af  

 eventuelle udgifter til forbedringsarbejder på ejendommene og indretningen af  

 lokalerne til formålet ikke forrentes og afdrages gennem den i stk. 1  

 fastsatte leje med tillæg af ydelsesstøtte eller ydelsesbidrag, ydes  

 erstatning, jf. § 159, stk. 3.
 Stk. 3. I det omfang forudsætningen for udbetaling af erstatning  

 efter stk. 2 senere ændres, f.eks hvis lokalerne frigives til andet formål,  

 kan kommunalbestyrelsen, når betingelserne i § 71 er opfyldt, forlange, at  

 erstatningen tilbagebetales helt eller delvis med et tillæg, der svarer til  

 ejendomsprisudviklingen i det forløbne tidsrum.
 Stk. 4. Regulering af den fastsatte begyndelsesleje sker som  

 anført i § 51, stk. 1-3.
 Stk. 5. Kommunalbestyrelsen tinglyser deklaration om  

 bestemmelserne i stk. 3 og 4 på ejendommen.
 § 74. Kommunalbestyrelsen skal godkende ejerens regnskab over de  

 støtteberettigede ombygningsudgifter senest 6 måneder efter, at ejeren har  

 afleveret fyldestgørende oplysninger, som muliggør godkendelsen.
§ 75. Såfremt kommunalbestyrelsen ikke har godkendt  

 byggeregnskabet inden for den i § 74 nævnte frist, yder kommunalbestyrelsen  

 efter de almindelige erstatningsregler ejeren erstatning for det derved  

 påførte tab.
Kommunalbestyrelsens udgifter hertil refunderes ikke af staten.
 § 76. Boligministeren kan fastsætte nærmere bestemmelser for  

 kommunalbestyrelsens ydelse af støtte og beføjelser efter reglerne i §§  

 49-75.
 § 77. Kommunalbestyrelsens beslutninger efter § 49, § 56, stk. 2  

 og 5, §§ 58 og 59, § 60, stk. 3, §§ 68-70 og § 73, stk. 1, kan af ejeren  

 indbringes for byfornyelsesnævnet, jf. dog stk. 2.
Stk. 2. Indbringelse af kommunalbestyrelsens beslutninger efter  

 stk. 1 for byfornyelsesnævnet kan kun ske, hvis beslutningen omfatter  

 spørgsmål om forståelse af loven eller en i medfør af denne fastsat  

 bestemmelse.
Indbringelse kan endvidere tillades, hvis beslutningen efter  

 byfornyelsesnævnets vurdering har almindelig interesse eller videregående  

 betydelige følger for klageren.
Nybyggeri § 78. For nybyggeri, der opføres i henhold til § 9, stk. 1, nr. 9,  

 gælder reglerne om huslejefastsættelse, offentlig støtte og forhandlet  

 finansiering i §§ 49-77 med de i §§ 79-86 anførte afvigelser.
 § 79. Nybyggeri kan opføres af almene boligorganisationer.
Stk. 2. Nybyggeri kan også opføres af private bygherrer, herunder  

 realrenteafgiftspligtige institutioner.
Det er en betingelse, at nybyggeriet  

 opføres med henblik på udlejning.
Stk. 3. Nybyggeri kan endvidere opføres af og med henblik på  

 overdragelse til private andelsboligforeninger.
Bestemmelserne i § 63, stk.  

 5-7, i lov om boligbyggeri samt bestemmelserne om byggeriets udformning og  

 kvalitet i § 65, stk. 1, i samme lov finder tilsvarende anvendelse.  

 Udbetaling af ydelsesstøtte og ydelsesbidrag kan ikke påbegyndes, før 75 pct.  

 af boligerne er taget i brug af andelshaverne.
 § 80. Boligministeren fastsætter en vejledende udgiftsramme for  

 anskaffelsessummen for nybyggeri.
 Stk. 2. For nybyggeri, der opføres af almene boligorganisationer,  

 kan kommunalbestyrelsen godkende en anskaffelsessum, der ligger ud over den  

 vejledende udgiftsramme.
Stk. 3. For nybyggeri, der opføres af private bygherrer med  

 henblik på udlejning, kan der ikke godkendes en anskaffelsessum, der  

 overstiger den vejledende udgiftsramme.
Hvis anskaffelsessummen overstiger  

 den vejledende udgiftsramme, kan den overskydende del ikke indgå ved  

 beregning af leje og støtte.
 Stk. 4. For nybyggeri, der opføres af eller med henblik på  

 overdragelse til private andelsboligforeninger, kan kommunalbestyrelsen  

 godkende en anskaffelsessum, der ligger ud over den vejledende udgiftsramme.
§ 81. Ved den første lejefastsættelse fastsættes lejen henholdsvis  

 boligafgiften til et beløb svarende til ydelsen på de lån, der er optaget til  

 finansiering af den godkendte anskaffelsessum, med fradrag af ydelsesstøtte  

 og ydelsesbidrag og tillæg af et beløb til dækning af nødvendige  

 driftsudgifter.
For nybyggeri, der opføres af private bygherrer med henblik  

 på udlejning, kan det i § 83 nævnte afkast af egenkapitalen med fradrag af  

 ydelsesstøtten hertil endvidere indregnes i lejen.
 Stk. 2. For nybyggeri, der opføres af almene boligorganisationer,  

 fastsættes beløbet til dækning af nødvendige driftsudgifter efter reglerne i  

 lov om almene boliger m.v.
 Stk. 3. For nybyggeri, der opføres af private bygherrer med  

 henblik på udlejning, fastsættes beløbet til dækning af nødvendige  

 driftsudgifter efter reglerne i § 8 i lov om midlertidig regulering af  

 boligforholdene.
 Stk. 4. For nybyggeri, der opføres af eller med henblik på  

 overdragelse til private andelsboligforeninger, fastsættes beløbet til  

 dækning af nødvendige driftsudgifter efter reglerne i § 8 i lov om  

 midlertidig regulering af boligforholdene.
 Stk. 5. Såfremt lejen henholdsvis boligafgiften beregnet efter  

 stk. 1-4 overstiger den i § 49, stk. 1, 2. pkt., nævnte sammenligningsleje,  

 fastsættes lejen eller boligafgiften til sammenligningslejen.
 § 82. For nybyggeri, der opføres af almene boligorganisationer,  

 finansieres 2 pct. af den godkendte anskaffelsessum med beboerindskud.
 Stk. 2. For nybyggeri, der opføres af private bygherrer med  

 henblik på udlejning, finansieres 2 pct. af den godkendte anskaffelsessum med  

 egenkapital.
 Stk. 3. For nybyggeri, der opføres af eller med henblik på  

 overdragelse til private andelsboligforeninger, finansieres 20 pct. af den  

 godkendte anskaffelsessum af andelshavernes indskud.
 Stk. 4. De i stk. 1-3 nævnte beløb kan ikke indgå ved beregning af  

 leje, henholdsvis boligafgift, og støtte.
 § 83. Private bygherrer skal ud over den i § 82, stk. 2, nævnte  

 egenkapital finansiere 18 pct. af den godkendte anskaffelsessum med  

 egenkapital.
 Stk. 2. Af den i stk. 1 nævnte egenkapital kan bygherren kræve et  

 afkast svarende til ydelsen på et indekslån (IS35). Der kan ydes støtte til  

 afkastet i form af ydelsesstøtte beregnet efter reglerne for det indekslån,  

 der finansierer de værdiforøgende forbedringsudgifter, jf. § 63.
 § 84. Den del af den godkendte anskaffelsessum, der efter § 81  

 ikke kan indgå i beregningsgrundlaget for lejen, og som ikke er omfattet af §  

 82, betegnes som nybygningstab.
 Stk. 2. Nybygningstab finansieres og støttes på samme måde som  

 ombygningstab, jf. § 62, stk. 1, § 63, stk. 3, og § 66.
 § 85. Til realrenteafgiftspligtige institutioner, der finansierer  

 anskaffelsessummen med egne midler, kan der ydes ydelsesstøtte.  

 Ydelsesstøtten beregnes, som om anskaffelsessummen var finansieret med  

 indekslån, jf. § 63.
 Stk. 2. Der kan ikke ydes ydelsesbidrag til nybyggeri, der opføres  

 af realrenteafgiftspligtige institutioner, såfremt ejendommen opnår  

 fritagelse for realrenteafgift.
 Stk. 3. Der kan ikke ydes støtte til nybygningstab til nybyggeri,  

 der opføres af realrenteafgiftspligtige institutioner, såfremt ejendommen  

 opnår fritagelse for realrenteafgift.
§ 86. Støtte, herunder garanti, efter §§ 78-85 bortfalder, hvis 1) en ejendom overgår til anden benyttelse end beboelse, 2) en ejendom opdeles i ejerlejligheder eller 3) ejeren af en ejendom tager ejendommen i brug til beboelse.
 Stk. 2. Ved delvis overgang til anden benyttelse bortfalder en  

 forholdsmæssig andel af støtten.
 Stk. 3. Hvis en privat udlejningsejendom overdrages til en privat  

 andelsboligforening, bortfalder støtte til den i § 83 nævnte egenkapital.
Støttens fordeling mellem stat og kommune § 87. Kommunen afholder følgende udgifter:
 1) Erstatning efter kapitel 3, 7, 8 og 9.
 2) Udgifter til ekspropriation, jf. kapitel 8.
 3) Udgifter til etablering af fælles friarealer, jf. kapitel 3.
 4) Udgifter til tilvejebringelse af erstatningsboliger, herunder til  

 betaling af boligudgiften i midlertidige erstatningsboliger, jf. kapitel 7.
 5) Udgifter til dækning af antagne rådgiveres informations- og  

 administrationsudgifter, i det omfang de varetager opgaver for  

 kommunalbestyrelsen, jf. kapitel 13.
 6) Særlige udgifter til orientering og beboermedvirken, jf. kapitel 3.
 7) Nedslag i købesummen efter § 17, stk. 4.
 8) Udgifter til konsulentbistand efter § 25.
 9) Udgifter til ombygningstab, der for den enkelte ejendom udgør mindre  

 end 40.000 kr., jf. § 62, stk. 3.
 10) Udgifter til nedrivning, der for den enkelte ejendom udgør mindre end  

 40.000 kr., jf. § 62, stk. 3.
 11) Godtgørelse af flytteudgifter efter § 149.
 12) Godtgørelse efter § 150.
 13) Godtgørelse til erhvervslejere efter §§ 151, 152 og 153.
 14) Kondemneringstilskud efter §§ 161 og 169.
 15) Udgifter til andre foranstaltninger, som kommunalbestyrelsen forlanger  

 eller giver påbud om, jf. dette kapitel.
 Stk. 2. Ved opgørelsen af kommunens udgifter efter stk. 1 fragår  

 værdien af overtagne ejendomme og alle indtægter, der indvindes i forbindelse  

 med byfornyelsesforanstaltninger.
 Stk. 3. Kommunen afholder endvidere udgifter til tilskud til  

 erhvervslejere efter § 154.
 Stk. 4. Kommunen refunderer staten 50 pct. af udgiften til  

 ydelsesstøtte til indekslån optaget til finansiering af ombygningstab og  

 nedrivningudgifter, jf. § 62.
 Stk. 5. Kommunen refunderer 50 pct. af statens tab på garantier  

 efter § 66.
 § 88. Udgifter til ydelsesstøtte og ydelsesbidrag afholdes af  

 staten.
 Stk. 2. Staten refunderer 50 pct. af de udgifter, som kommunen har  

 afholdt efter § 87, stk. 1 og 2.
 Stk. 3. Staten refunderer ligeledes 50 pct. af de udgifter, som  

 kommunen har afholdt efter § 87, stk. 3.
 Stk. 4. Staten refunderer endvidere som regarant kommunen 75 pct.  

 af kommunens tab på garantier efter § 65.
 Stk. 5. Boligministeren kan fastsætte nærmere regler om, i hvilket  

 omfang udgifter til etablering af friarealer, orientering og beboermedvirken  

 samt konsulentbistand kan refunderes, jf. § 87, stk. 1, nr. 3, 6 og 8.
§ 89. Ved kommunalbestyrelsens beslutninger efter § 56, stk. 3,  

 afholdes de i §§ 87 og 88 nævnte udgifter endeligt af kommunen.
Endvidere  

 afgives garanti efter § 66 af kommunalbestyrelsen.
Stk. 2. Godkender kommunalbestyrelsen for nybyggeri, der opføres  

 af en almen boligorganisation eller en privat andelsboligforening, en  

 anskaffelsessum for nybyggeri, der ligger ud over den vejledende  

 udgiftsramme, jf. § 80, afholder kommunen hele den offentlige støtte til  

 denne del af anskaffelsessummen.
Endvidere afgives garanti efter § 66 til  

 denne del af anskaffelsessummen af kommunalbestyrelsen.
Investeringsramme og forsøg § 90. Inden for en investeringsramme, der fastsættes på de årlige  

 finanslove, kan boligministeren 1) bevilge kommunalbestyrelsen refusion af udgifter til  

 byfornyelsesformål, jf. § 88, stk. 2, 2) bemyndige kommunalbestyrelsen til at give tilsagn om ydelsesstøtte og  

 ydelsesbidrag til udgifter til ombygning, nedrivning og nybyggeri omfattet af  

 en beslutning efter kapitel 3 eller 9 samt 3) bemyndige kommunalbestyrelsen til at stille offentlige midler til  

 rådighed for bygningsforbedringsudvalg, jf. kapitel 6.
 Stk. 2. Uudnyttet investeringsramme ved udgangen af et finansår  

 overføres til næste finansår.
 § 91. Ved begyndelsen af hvert år meddeler boligministeren de  

 enkelte kommunalbestyrelser en vejledende investeringsramme, inden for  

 hvilken kommunalbestyrelsen kan påregne at kunne opnå bindende tilsagn til  

 beslutninger efter kapitel 3 og 9 samt til at stille offentlige midler til  

 rådighed for bygningsforbedringsudvalg, jf. kapitel 6. Boligministeren kan  

 senere ændre de udmeldte vejledende investeringsrammer.
Stk. 2. Investeringsrammer fordeles mellem de enkelte kommuner  

 efter objektive kriterier, der afspejler kommunernes byfornyelsesbehov.
En  

 del af investeringsrammen kan dog anvendes til byfornyelsesforsøg efter § 92  

 og til løsning af afgrænsede byfornyelsesopgaver.
 Stk. 3. De udgifter, som kommunalbestyrelsen afholder efter § 87,  

 stk. 1 og 2, og udgifter til ombygninger, nedrivning og nybyggeri efter  

 kapitel 3 og 9, hvortil der ydes statslig støtte, samt offentlige midler, der  

 stilles til rådighed for lokale bygningsforbedringsudvalg, trækkes på  

 investeringsrammen.
Stk. 4. Et bindende tilsagn skal anvendes af kommunen senest 4 år  

 efter datoen for det bindende tilsagn.
Et bindende tilsagn anses for anvendt,  

 når kommunalbestyrelsen har forpligtet sig til at afholde de i § 87, stk. 1,  

 nævnte udgifter og givet tilsagn om støtte til ombygningsarbejderne til de  

 enkelte ejendommes ejere.
Et bindende tilsagn bortfalder, i det omfang det  

 ikke er anvendt inden den nævnte frist.
 Stk. 5. Boligministeren kan fastsætte nærmere regler for  

 beregningen af ydelsesstøtte og ydelsesbidrag og for opgørelsen af  

 refusionen, herunder fastsætte rammer for de udgifter, der kan medtages som  

 godkendte ombygningsudgifter og ved refusionsberegning af de enkelte arter af  

 byfornyelsesforanstaltninger og tidsfrister for endelig afregning.  

 Boligministeren kan endvidere fastsætte nærmere regler om fordeling af  

 investeringsrammen.
 § 92. Boligministeren kan inden for et beløb, der fastsættes på de  

 årlige finanslove, yde tilskud til oplysning, forskning, rådgivning og  

 planlægning inden for lovens område.
 Stk. 2. Boligministeren kan give kommunalbestyrelsen tilladelse  

 til at træffe beslutning om bygningsfornyelsesforsøg og yde særlig støtte  

 hertil, herunder til foranstaltninger, der ikke i øvrigt ydes støtte til.
 Stk. 3. Boligministeren kan inden for et beløb, der fastsættes på  

 de årlige finanslove, yde støtte til programudarbejdelse vedrørende forsøg  

 efter stk. 2 samt erfaringsformidling inden for lovens område.
 Stk. 4. Boligministeren kan for forsøg efter stk. 2 yde  

 forskudsvis refusion af statens andel af udgifterne, herunder de særlige  

 forsøgsudgifter til kommunerne, inden arbejderne iværksættes.
 Stk. 5. Boligministeren kan for forsøg efter stk. 2 og 3 forhøje  

 refusionen efter § 88, stk. 2, fra 50 pct. og indtil 100 pct., for så vidt  

 angår de særlige forsøgsudgifter.
 Stk. 6. Efter boligministerens nærmere bestemmelse kan der ydes  

 støtte til bygningsfornyelsesforsøg omfattende udgifter, hvortil der ikke kan  

 ydes refusion efter § 88, stk. 2.
 § 93. Boligministeren kan inden for den investeringsramme, der  

 efter § 90 er fastsat på de årlige finanslove, give kommunalbestyrelsen  

 tilladelse til at træffe beslutning om helhedsorienteret byfornyelsesforsøg.
 Stk. 2. Boligministeren kan for forsøg efter stk. 1 yde støtte til  

 andre end de i § 7 nævnte foranstaltninger, som kommunalbestyrelsen afholder  

 udgifterne til.
 Stk. 3. Boligministeren kan for forsøg efter stk. 1 forhøje de i §  

 8, stk. 1, nævnte refusionssatser fra henholdsvis 50 pct. og 20 pct. og  

 indtil 100 pct., for så vidt angår særlige forsøgsudgifter.
 Stk. 4. Boligministeren kan for forsøg efter stk. 1 forhøje den i  

 § 8, stk. 1, nr. 3, nævnte rammetildeling fra 10 mio. kr. til 25 mio. kr.
Stk. 5. Boligministeren kan for forsøg efter stk. 1 yde  

 forskudsvis refusion af statens andel af byfornyelsesudgifterne, herunder de  

 særlige forsøgsudgifter til kommunen.
Den forskudsvise refusion kan  

 udbetales, inden arbejderne iværksættes.
Kapitel 5 Aftalt boligforbedring § 94. Kommunalbestyrelsen kan på boligministerens vegne inden for  

 den investeringsramme, der fastsættes til aftalt boligforbedring på de årlige  

 bevillingslove, meddele tilsagn om tilskud til gennemførelse af  

 forbedringsarbejder i 1) private udlejningsejendomme, herunder ejendomme, der ejes af  

 realrenteafgiftspligtige institutioner, der fritages for afgift efter § 3 b i  

 lov om en realrenteafgift af visse pensionskapitaler m.v., og i 2) ejendomme ejet af private andelsboligforeninger, som ikke har modtaget  

 støtte til opførelsen efter lov om boligbyggeri.
 Stk. 2. Boligministeren fastsætter regler om fordeling af den i  

 stk. 1 nævnte investeringsramme.
 Stk. 3. Uudnyttet investeringsramme ved udgangen af et finansår  

 overføres til næste finansår.
 § 95. Kommunalbestyrelsen kan beslutte at udpege områder eller  

 konkrete ejendomme omfattet af § 94, hvor den vil tilskynde ejere og beboere  

 til at gennemføre boligforbedring efter reglerne i dette kapitel.
 Stk. 2. Hvis der er truffet beslutning efter stk. 1, kan  

 kommunalbestyrelsen eller den, som kommunalbestyrelsen har overladt dette  

 til, jf. § 194, stk. 2, informere generelt om den aftalte boligforbedring  

 samt yde konsulentbistand i forbindelse med gennemførelse af konkrete  

 boligforbedringsprojekter.
 Stk. 3. Kommunalbestyrelsen afholder udgifter til tilvejebringelse  

 af erstatningsboliger, jf. kapitel 7, godtgørelse af flytteudgifter efter §  

 149 og godtgørelse efter § 150 i forbindelse med gennemførelse af projekter  

 om aftalt boligforbedring.
 Stk. 4. Staten refunderer 50 pct. og de udgifter, som  

 kommunalbestyrelsen afholder efter stk. 2 og 3.
§ 96. Med henblik på at gennemføre boligforbedring kan 1) ejere og lejere i private udlejningsejendomme, jf. § 94, stk. 1, nr. 1,  

 hvor et eller flere lejemål helt eller delvis er udlejet til beboelse, indgå  

 aftale om gennemførelse af forbedringsarbejder i ejendommen, 2) ejere af private udlejningsejendomme, jf. § 94, stk. 1, nr. 1, hvor  

 samtlige beboelseslejemål er ubeboede og uudlejede, gennemføre  

 forbedringsarbejder i ejendommen, 3) ejere af private udlejningsejendomme, jf. § 94, stk. 1, nr. 1,  

 gennemføre forbedringsarbejder i et uudlejet lejemål, der udelukkende har  

 været anvendt til erhvervsformål, med henblik på omdannelse til beboelse, 4) ejere af private udlejningsejendomme, jf. § 94, stk. 1, nr. 1,  

 gennemføre forbedringsarbejder i den del af et ubeboet og uudlejet lejemål,  

 der har været anvendt til erhvervsformål, med henblik på omdannelse til  

 beboelse, og 5) private andelsboligforeninger, jf. § 94, stk. 1, nr. 2, træffe  

 beslutning om gennemførelse af forbedringsarbejder i beboelsesejendommen.
 Stk. 2. For lejemål omfattet af stk. 1, nr. 2-4, er det en  

 betingelse, at lejemålets status både på tidspunktet for fremsættelse af  

 anmodning efter § 59 b, stk. 1, 1. pkt., og stk. 2, i lov om leje eller § 25  

 b, stk. 1, 1. pkt., og stk. 2, i lov om midlertidig regulering af  

 boligforholdene og på tidspunktet for ansøgning om tilsagn om tilskud, jf. §  

 108, har været lovligt, jf. reglerne i kapitel VII i lov om midlertidig  

 regulering af boligforholdene.
 Stk. 3. Bestemmelserne i dette kapitel finder ikke anvendelse på  

 ubeboede ejendomme, jf. dog stk. 1, nr. 2-4. Bestemmelserne i dette kapitel  

 finder endvidere ikke anvendelse på enkelte boliger, der er ubeboede og  

 uudlejede.
 Stk. 4. I lejemål omfattet af stk. 1, nr. 3, finder § 53, stk. 8,  

 1. og 2. pkt., i lov om leje eller § 15 a, stk. 5, 1. og 2. pkt., i lov om  

 midlertidig regulering af boligforholdene ikke anvendelse.
 § 97. Flere ejerlejligheder, der henhører under samme  

 ejerforening, og som ejes af den samme udlejer, anses efter reglerne i dette  

 kapitel som en ejendom.
Stk. 2. Er flere ejendomme, der ejes af samme udlejer, opført  

 kontinuerligt som en samlet bebyggelse, og har disse ejendomme fælles  

 friarealer eller nogen form for driftsfællesskab, anses disse ligeledes efter  

 reglerne i dette kapitel som en ejendom.
Det samme gælder, hvor flere  

 ejendomme er samvurderet eller samnoteret i tingbogen.
Private udlejningsejendomme § 98. Der kan gennemføres forbedringsarbejder og lejeforhøjelser  

 uden fradrag af tilskud på samtlige lejeres vegne, hvis udlejeren og mindst  

 60 pct. af lejerne indgår en skriftlig aftale herom.
Stk. 2. Hvis der er tale om gennemførelse af forbedringsarbejder  

 og en lejeforhøjelse uden fradrag af tilskud, der kun vedrører en lejers eget  

 beboelseslejemål, kan denne lejer uanset bestemmelsen i stk. 1 indgå en  

 skriftlig aftale herom.
Det er dog en betingelse, at samtlige beboelseslejere  

 har fået mulighed for at indgå en skriftlig aftale om gennemførelse af de  

 pågældende forbedringsarbejder i deres lejemål.
 Stk. 3. Hvis der er tale om gennemførelse af forbedringsarbejder  

 og en lejeforhøjelse uden fradrag af tilskud, der vedrører et lejemål, der i  

 forbindelse med genudlejning er ubeboet, kan den lejer, hvormed der er  

 indgået en lejeaftale for det pågældende lejemål uanset bestemmelsen i stk. 1  

 indgå en skriftlig aftale herom.
Stk. 4. Den lejer, som har indgået lejeaftale om en  

 beboelseslejlighed, jf. stk. 3, kan senest 2 uger efter skriftligt at have  

 aftalt gennemførelse af forbedringsarbejder i det pågældende lejemål over for  

 udlejeren afvise gennemførelse af aftalen.
Afviser lejeren aftalen, kan  

 udlejeren senest 2 uger efter at have fået meddelelse om lejerens afvisning  

 af aftalen hæve lejeaftalen med lejeren.
Hæver udlejeren lejeaftalen efter  

 bestemmelserne i 1. og 2. pkt., bliver hverken udlejeren eller lejeren  

 erstatningsberettigede som følge heraf.
 § 99. I ejendomme, hvor der er valgt beboerrepræsentation, jf. §  

 64 i lov om leje, skal udlejeren inddrage beboerrepræsentanterne i projektet,  

 forinden ejendommens øvrige lejere inddrages. § 66 i lov om leje finder ikke  

 anvendelse på forbedringsarbejder omfattet af dette kapitel.
Stk.2. Beboerrepræsentanterne kan på samtlige lejeres vegne indgå  

 en skriftlig aftale med udlejer om gennemførelse af forbedringsarbejder og  

 lejeforhøjelser uden fradrag af tilskud. 1. pkt. finder kun anvendelse,  

 såfremt gennemførelsen af forbedringsarbejderne vil medføre en lejeforhøjelse  

 uden fradrag af tilskud, der sammen med lejeforhøjelser for forbedringer, som  

 beboerrepræsentanterne inden for de sidste 3 år har tiltrådt efter denne  

 bestemmelse, maksimalt vil udgøre 64 kr. pr. m2 bruttoetageareal.  

 Beboerrepræsentanterne skal, forinden de tiltræder forbedringsarbejderne,  

 afholde beboermøde til drøftelse af de pågældende forbedringsarbejder, og der  

 skal på beboermødet være flertal blandt de fremmødte beboere for  

 forbedringsarbejdernes gennemførelse.
Efter beboermødet skal  

 beboerrepræsentanterne snarest skriftligt meddele samtlige beboere om  

 beslutningen samt oplyse, at såfremt 1/4 af beboerne inden 2 uger efter  

 meddelelsen forlanger det, skal beboerrepræsentanterne foranstalte  

 urafstemning blandt ejendommens beboere.
Det i 2. pkt. nævnte beløb er  

 opgjort i 1994-niveau og reguleres en gang årligt med 2,0 pct. tillagt en  

 tilpasningsprocent for det pågældende finansår, jf. lov om en  

 satsreguleringsprocent.
For 1998 og fremover reguleres beløbet efter 2. pkt.  

 i stedet efter udviklingen i Danmarks Statistiks nettoprisindeks i en  

 12-måneders-periode sluttende i juni måned før det finansår, reguleringen  

 vedrører.
Beløbet afrundes til nærmeste hele kronebeløb.
 § 100. Det er et vilkår for aftalens gyldighed, jf. § 96, stk. 1,  

 nr. 1:
 1) Aftalen er indgået på en af Boligministeriet udarbejdet aftaleblanket.
2) Udlejeren og lejerne før aftalens indgåelse modtager en skriftlig  

 erklæring fra kommunalbestyrelsen om de lejemæssige konsekvenser for det  

 enkelte lejemål både efter reglerne i dette kapitel og efter reglerne i lov  

 om midlertidig regulering af boligforholdene og lov om leje som følge af  

 gennemførelsen af det samlede projekt.
Den skriftlige erklæring skal  

 endvidere indeholde oplysning om de lejemæssige konsekvenser af, at der kan  

 ydes tilskud til lejefastsættelsen efter § 106.
 3) Bestemmelserne i § 98 og § 99, stk. 2, er opfyldt.
 4) Lejerne, før de modtager kommunalbestyrelsen erklæring efter nr. 2, af  

 udlejer får udleveret Boligministeriets vejledning om aftalt boligforbedring.
5) Lejerne før aftalens indgåelse af udlejeren får underretning om, a) at de har ret til at antage konsulentbistand, jf. § 111, b) at de kan afvise gennemførelsen af visse forbedringsarbejder, jf. §  

 101, og c) at de har ret til at få tilbudt en anden passende bolig, jf. § 157.
 6) Udlejerens meddelelse om aftalens indgåelse er kommet frem til lejerne.
 Stk. 2. For lejemål omfattet af § 96, stk. 1, nr. 1, som er  

 udlejet til såvel beboelse som erhvervsformål, er det endvidere et vilkår for  

 aftalens gyldighed, at lejeren inden aftalens indgåelse får udleveret den  

 samme afgørelse, som er vedlagt ansøgning om tilsagn om tilskud, jf. § 108,  

 stk. 3.
§ 101. Lejeren af et beboelseslejemål kan senest 6 uger efter, at  

 udlejerens meddelelse om aftalens indgåelse er kommet frem til lejeren,  

 afvise gennemførelse af arbejder, der alene vedrører det pågældende lejemål.  

 Lejeren kan dog ikke modsætte sig gennemførelsen af arbejder, der er af almen  

 betydning for boligens eller ejendommens forbedring.
Endvidere kan lejeren  

 ikke modsætte sig gennemførelse af arbejder, som lejeren tidligere skriftligt  

 har accepteret gennemførelsen af.
Stk. 2. Vil udlejeren ikke godkende lejerens afvisning af  

 gennemførelse af arbejder efter stk. 1, 1. pkt., skal udlejeren indbringe  

 sagen for huslejenævnet senest 6 uger efter, at lejerens afvisning er kommet  

 frem til udlejeren, såfremt udlejeren fastholder kravet om gennemførelse af  

 arbejderne.
I kommuner, hvor bestemmelserne i kapitel II-V i lov om  

 midlertidig regulering af boligforholdene ikke finder anvendelse, skal  

 indbringelse dog ske for byfornyelsesnævnet.
Såfremt udlejeren ikke gives  

 medhold, kan lejeforhøjelse for de af udlejer gennemførte arbejder i den  

 omhandlede bolig ikke gennemføres over for den lejer, der har afvist  

 arbejdernes gennemførelse, jf. stk. 1, 1. pkt.
Ved genudlejning finder § 112,  

 stk. 1, 2. pkt., tilsvarende anvendelse.
 § 102. Såfremt lejerne har nedlagt veto efter § 101, kan udlejer  

 tidligst 5 år efter projektets færdiggørelse gennemføre disse arbejder i  

 henhold til lov om leje eller lov om midlertidig regulering af  

 boligforholdene, medmindre de berørte lejere giver deres samtykke hertil.
 § 103. I lejemål omfattet af § 96, stk. 1, nr. 1, kan udlejeren  

 uanset §§ 58 og 59 i lov om leje og § 27 i lov om midlertidig regulering af  

 boligforholdene maksimalt forlange en lejeforhøjelse uden fradrag af tilskud  

 som følge af gennemførelsen af forbedringsarbejder, der er omfattet af  

 reglerne i dette kapitel, og som beregnes på grundlag af ydelsen på et  

 30-årigt annuitetslån med et kontant provenu svarende til de aftalte og  

 dokumenterede udgifter.
 Stk. 2. Den i stk. 1 nævnte ydelse fastsættes på grundlag af en  

 rente svarende til den gennemsnitlige effektive rente, der beregnes af  

 Københavns Fondsbørs A/S for restløbetid 25-35 år for åbne fastforrentede  

 kroneobligationer på tidspunktet for aftalens indgåelse.
 Stk. 3. Såfremt der til gennemførelse af forbedringsarbejderne  

 anvendes beløb afsat efter §§ 18 og 18 b i lov om midlertidig regulering af  

 boligforholdene eller efter §§ 22 og 63 a i lov om leje eller støtte efter  

 anden lovgivning, kan den del af udgiften, som herved dækkes, ikke medregnes  

 ved beregning af lejeforhøjelse efter stk. 1 uden fradrag af tilskud.
 § 104. I lejemål omfattet af § 96, stk. 1, nr. 2-4, kan udlejeren  

 uanset §§ 58 og 59 i lov om leje og § 27 i lov om midlertidig regulering af  

 boligforholdene maksimalt forlange en leje uden fradrag af tilskud som følge  

 af gennemførelsen af forbedringsarbejder, der er omfattet af reglerne i dette  

 kapitel, og som beregnes på grundlag af ydelsen på et 30-årigt annuitetslån  

 med et kontant provenu svarende til de dokumenterede udgifter.
 Stk. 2. Den i stk. 1 nævnte ydelse fastsættes på grundlag af en  

 rente svarende til den gennemsnitlige effektive rente, der beregnes af  

 Københavns Fondsbørs A/S for restløbetid 25-35 år for åbne fastforrentede  

 kroneobligationer på den sidste børsdag, der ligger forud for tidspunktet for  

 meddelelse af tilsagn.
 Stk. 3. § 103, stk. 3, finder tilsvarende anvendelse.
 § 105. Det påhviler udlejeren at sikre, at den opkrævede  

 lejeforhøjelse beregnes under hensyntagen til det bevilgede tilskud til hvert  

 enkelt beboelseslejemål.
Stk. 2. I ejendomme, der opnår fritagelse for afgift efter § 3 b i  

 lov om en realrenteafgift af visse pensionskapitaler m.v., kan udlejeren  

 højst opkræve en lejeforhøjelse, der i 8 år efter den aftalte lejeforhøjelses  

 ikrafttræden udgør 85 pct. af den aftalte lejeforhøjelse uden tilskud.
Lejen  

 forhøjes herefter hvert år i 3 år med 5 pct. af den aftalte lejeforhøjelse  

 uden tilskud.
Forhøjelse af lejen kan alene ske ved udlejerens skriftlige  

 meddelelse herom til lejerne efter reglerne i § 50 i lov om leje.
Stk. 3. I lejemål omfattet af § 96, stk. 1, nr. 1, skal udlejeren  

 efter arbejdernes gennemførelse fremsætte krav om lejeforhøjelse med fradrag  

 af tilskud.
Kravet skal vedlægges et byggeregnskab attesteret af en  

 registreret eller statsautoriseret revisor eller af Kommunernes  

 Revisionsafdeling samt indeholde oplysninger om lejerens adgang til og frist  

 for at gøre indsigelse, jf. § 114, stk. 2. Modtager lejeren ikke det  

 attesterede byggeregnskab, eller indeholder kravet ikke disse oplysninger,  

 løber fristen på 6 uger først fra det tidspunkt, det attesterede regnskab  

 samt udlejerens oplysninger om lejerens adgang til og frist for at gøre  

 indsigelse er kommet frem til lejeren.
Stk. 4. I lejemål omfattet af § 96, stk. 1, nr. 1, kan udlejeren  

 kræve en foreløbig lejeforhøjelse på grundlag af et overslag over udgifterne  

 og forbeholde sig at fremsætte nyt krav, når byggeregnskabet foreligger  

 attesteret af en registreret eller statsautoriseret revisor eller af  

 Kommunernes Revisionsafdeling.
Lejen skal reguleres efter det attesterede  

 byggeregnskab, når det foreligger.
Stk. 5. I lejemål omfattet af § 96, stk. 1, nr. 2-4, skal lejeren  

 senest ved den første lejeaftales indgåelse efter forbedringsarbejdernes  

 gennemførelse have udleveret den samme afgørelse, som er vedlagt ansøgning om  

 tilsagn om tilskud, jf. § 108, stk. 3. Senest 4 uger efter modtagelsen skal  

 udlejer til lejeren udlevere samme afgørelse, som skal vedlægges ansøgning om  

 udbetaling af tilskud, jf. § 109, stk. 3. Samtidig hermed skal udlejer oplyse  

 om lejerens adgang til og frist for at gøre indsigelse, jf. § 25 b, stk. 5, i  

 lov om midlertidig regulering af boligforholdene og § 59 b, stk. 5, i lov om  

 leje.
Modtager lejeren ikke disse oplysninger, løber fristen på 6 uger først  

 fra det tidspunkt, udlejerens oplysninger om lejerens adgang til og frist for  

 at gøre indsigelse er kommet frem til lejeren.
 Stk. 6. Senere lejeforhøjelser som følge af nedsættelse af  

 tilskuddet efter § 106 kan gennemføres alene ved udlejerens skriftlige  

 meddelelse herom til lejerne efter reglerne i § 50 i lov om leje.
 § 106. Kommunalbestyrelsen kan på boligministerens vegne yde  

 tilskud til nedsættelse af lejeforhøjelsen.
Stk. 2. Tilskuddet udgør i 8 år 50 pct. af den aftalte  

 lejeforhøjelse uden tilskud for de gennemførte forbedringsarbejder.
Herefter  

 nedsættes tilskuddet i hvert af de efterfølgende 8 år med 6,25 pct. af den  

 aftalte lejeforhøjelse uden tilskud.
Stk. 3. I ejendomme omfattet af § 105, stk. 2, udgør tilskuddet i  

 8 år 35 pct. af den aftalte lejeforhøjelse uden tilskud for de gennemførte  

 forbedringsarbejder.
Herefter nedsættes tilskuddet hvert af de efterfølgende  

 3 år med 1,25 pct. og i hvert af de efterfølgende 5 år med 6,25 pct. af den  

 aftalte lejeforhøjelse uden tilskud.
 Stk. 4. Tilskuddet kan højst udgøre 10.000 kr. årligt pr. bolig.  

 Tilskud, der udgør mindre end 250 kr. pr. aftale pr. betalingstermin,  

 udbetales ikke.
Stk. 5. De udgifter, staten har afholdt efter stk. 2 og 3, kan  

 staten i 8 år forlange refunderet af Grundejernes Investeringsfond med 10  

 pct. af den aftalte lejeforhøjelse uden tilskud.
I hvert af de efterfølgende  

 8 år nedsættes refusionsbeløbet med 1,25 pct. af den aftalte lejeforhøjelse  

 uden tilskud.
Staten kan højst forlange refusion af udgifter, hvortil der er  

 meddelt tilsagn om tilskud inden for den investeringsramme til aftalt  

 boligforbedring vedrørende private udlejningsejendomme, der fastsættes på de  

 årlige finanslove, eller hvortil der er meddelt reservation, jf. § 107, stk.  

 2, eller supplerende reservation, jf. § 107, stk. 5, senest den 31. december  

 2000.
 § 107. Inden aftalens indgåelse kan der ansøges om reservation af  

 investeringsramme til et planlagt projekt.
 Stk. 2. Ansøgning om reservation af investeringsramme skal ske på  

 et af Boligministeriet udfærdiget skema og indsendes til kommunalbestyrelsen.
 Stk. 3. I lejemål omfattet af § 96, stk. 1, nr. 2-4, er det dog en  

 betingelse, at der inden anmodning om en afgørelse efter § 25 b, stk. 1, 1.  

 pkt., og stk. 2, i lov om midlertidig regulering af boligforholdene eller §  

 59 b, stk. 1, 1. pkt., og stk. 2, i lov om leje, er meddelt reservation af  

 investeringsramme.
 Stk. 4. En reservation bortfalder, hvis ansøgning om tilsagn om  

 tilskud ikke er indsendt senest 9 måneder efter, at reservationen er meddelt  

 af kommunalbestyrelsen.
Stk. 5. Efter at kommunalbestyrelsen har meddelt reservation af  

 investeringsramme, kan der ansøges om supplerende reservation af  

 investeringsramme.
Ansøgning om supplerende reservation af investeringsramme  

 skal ske på et af Boligministeriet udfærdiget skema og indsendes til  

 kommunalbestyrelsen.
En supplerende reservation kan ikke forlænge fristen  

 efter stk. 4.
 § 108. Ansøgning om tilsagn om tilskud skal ske på et af  

 Boligministeriet udfærdiget skema og indsendes til kommunalbestyrelsen.
Stk. 2. For lejemål omfattet af § 96, stk. 1, nr. 1, som er  

 udlejet til såvel beboelse som erhvervsmæssige formål, skal ansøgning om  

 tilsagn om tilskud vedlægges en afgørelse truffet af huslejenævnet i medfør  

 af § 25 b, stk. 1, 2. pkt., i lov om midlertidig regulering af  

 boligforholdene.
I kommuner, hvor bestemmelserne i kapitel II-V i lov om  

 midlertidig regulering af boligforholdene ikke finder anvendelse, skal  

 ansøgningen vedlægges en afgørelse truffet af byfornyelsesnævnet i medfør af  

 § 59 b, stk. 1, 2. pkt., i lov om leje.
Afgørelsen, jf. 1. og 2. pkt., må på  

 ansøgningstidspunktet ikke være mere end 6 måneder gammel.
Stk. 3. For lejemål omfattet af § 96, stk. 1, nr. 2-4, skal  

 ansøgningen vedlægges en afgørelse truffet af huslejenævnet i medfør af § 25  

 b, stk. 1, 1. pkt., og stk. 2, i lov om midlertidig regulering af  

 boligforholdene.
I kommuner, hvor bestemmelserne i kapitel II-V i lov om  

 midlertidig regulering af boligforholdene ikke finder anvendelse, skal  

 ansøgningen vedlægges en afgørelse truffet af byfornyelsesnævnet i medfør af  

 § 59 b, stk. 1, 1. pkt., og stk. 2, i lov om leje.
Afgørelsen, jf. 1. og 2.  

 pkt., må på ansøgningstidspunktet ikke være mere end 6 måneder gammel.
 Stk. 4. Tilskud kan kun bevilges, såfremt arbejdet ikke er  

 igangsat, inden tilsagn om tilskud meddeles.
Stk. 5. Efter at kommunalbestyrelsen har meddelt tilsagn om  

 tilskud, kan der senest i forbindelse med ansøgning om udbetaling af tilskud  

 ansøges om supplerende tilsagn om tilskud, uanset at betingelsen i stk. 4  

 ikke er opfyldt.
Det er en forudsætning for meddelelse af supplerende tilsagn  

 om tilskud, at der er tale om nøjagtig de samme forbedringsarbejder, som er  

 omfattet af det tidligere meddelte tilsagn, og at de afholdte  

 forbedringsudgifter overstiger det tidligere meddelte tilsagn.
Ansøgning om  

 supplerende tilsagn om tilskud skal ske på et af Boligministeriet udfærdiget  

 skema og indsendes til kommunalbestyrelsen.
§ 109. Ansøgning om udbetaling af tilskud indsendes på et af  

 Boligministeriet udfærdiget skema til kommunalbestyrelsen efter  

 forbedringsarbejdernes gennemførelse.
Ansøgningen skal indeholde oplysning om  

 de aftalte og dokumenterede udgifter og om lejestigningen for hvert enkelt  

 lejemål og skal vedlægges et byggeregnskab attesteret af en registreret eller  

 statsautoriseret revisor eller af Kommunernes Revisionsafdeling.
Stk. 2. For lejemål omfattet af § 96, stk. 1, nr. 1, kan  

 ansøgningen først indsendes efter udløbet af den i § 114, stk. 2, angivne  

 frist på 6 uger.
For lejemål omfattet af § 96, stk. 1, nr. 2-4, kan  

 ansøgningen først indsendes efter udløbet af fristen for klage over  

 huslejenævnets afgørelse, jf. § 25 b, stk. 5, i lov om midlertidig regulering  

 af boligforholdene.
I kommuner, hvor bestemmelserne i kapitel II-V i lov om  

 midlertidig regulering af boligforholdene ikke finder anvendelse, kan  

 ansøgningen for lejemål omfattet af 2. pkt. først indsendes efter udløbet af  

 fristen for klage over byfornyelsesnævnets afgørelse, jf. § 59 b, stk. 5, i  

 lov om leje.
Stk. 3. For lejemål omfattet af § 96, stk. 1, nr. 2-4, skal  

 ansøgningen vedlægges en afgørelse truffet af huslejenævnet i medfør af § 25  

 b, stk. 3, i lov om midlertidig regulering af boligforholdene.
I kommuner,  

 hvor bestemmelserne i kapitel II-V i lov om midlertidig regulering af  

 boligforholdene ikke finder anvendelse, skal ansøgningen vedlægges en  

 afgørelse truffet af byfornyelsesnævnet i medfør af § 59 b, stk. 3, i lov om  

 leje.
 Stk. 4. Kommunalbestyrelsen skal påse, at de gennemførte  

 forbedringsarbejder er omfattet af det meddelte tilsagn om tilskud, og at  

 tilskuddet til den enkelte bolig højst udgør kr. 10.000 pr. bolig pr. år.
§ 110. Tilskuddet ydes med virkning fra datoen for den aftalte  

 lejeforhøjelses ikrafttræden.
I lejemål omfattet af § 96, stk. 1, nr. 24,  

 ydes tilskuddet med virkning fra datoen for den første lejeaftales  

 ikrafttræden efter forbedringsarbejdernes gennemførelse.
 Stk. 2. Udbetaling sker kvartalsvis bagud til udlejer på grundlag  

 af de i ansøgning om udbetaling af tilskud afgivne oplysninger.
§ 111. Udlejer kan i forbindelse med gennemførelse af  

 forbedringsarbejderne antage konsulentbistand.
Tilsvarende kan mindst 1/4 af  

 lejerne eller beboerrepræsentationen i ejendomme, hvor der er valgt  

 beboerrepræsentation, jf. § 64 i lov om leje, i forbindelse med gennemførelse  

 af forbedringsarbejderne antage konsulentbistand.
 Stk. 2. Udgiften til udlejers og lejers konsulentbistand indgår  

 som en del af de aftalte og dokumenterede udgifter, der danner grundlag for  

 beregning af lejeforhøjelsen.
 Stk. 3. Udgifter til lejers konsulentbistand, der er afholdt  

 senest den 31. december 2000, refunderes af Grundejernes Investeringsfond,  

 såfremt der ikke indgås aftale, jf. § 96, stk. 1, nr. 1.
§ 112. Hvis en aftale om gennemførelse af forbedringsarbejder  

 efter reglerne i dette kapitel er eller bliver ugyldig eller ophæves, finder  

 §§ 58-59 a i lov om leje og § 27 i lov om midlertidig regulering af  

 boligforholdene anvendelse.
Er forbedringsarbejderne igangsat på tidspunktet  

 for aftalens bortfald, finder §§ 59 a og 66, stk. 1, litra b, i lov om leje  

 og §§ 23-26 i lov om midlertidig regulering af boligforholdene dog ikke  

 anvendelse.
Stk. 2. Hvis der i lejemål omfattet af § 96, stk. 1, nr. 2-4, ikke  

 er udleveret de i §§ 108, stk. 3, og 109, stk. 3, nævnte afgørelser til lejer  

 som angivet i § 105, stk. 5, 1. og 2. pkt., kan lejen ikke overstige den  

 leje, der er fastslået efter § 59 b, stk. 1, 1. pkt., og stk. 2, i lov om  

 leje eller § 25 b, stk. 1, 1. pkt., og stk. 2, i lov om midlertidig  

 regulering af lejeforholdene.
Ved genudlejning finder stk. 1, 2. pkt.,  

 tilsvarende anvendelse.
 § 113. Hvis en bolig skal fraflyttes som følge af  

 forbedringsarbejder i medfør af reglerne i dette kapitel og lejer ønsker at  

 fortsætte lejemålet efter forbedringsarbejdernes gennemførelse, kan udlejer  

 ikke opsige lejer efter bestemmelserne i lov om leje.
§ 114. Klage over lejeforhøjelse efter § 105 kan indbringes af den  

 enkelte lejer for huslejenævnet.
Det samme gælder klage over, at den af lejer  

 skriftligt accepterede aftale om gennemførelse af forbedringsarbejder ikke  

 opfylder vilkårene i § 100, samt klage over, at de i medfør af § 123  

 fastsatte bestemmelser ikke er overholdt ved gennemførelse af aftalen.
I  

 kommuner, hvor bestemmelserne i kapitel II-V i lov om midlertidig regulering  

 af boligforholdene ikke finder anvendelse, skal indbringelse dog ske for  

 byfornyelsesnævnet.
 Stk. 2. Indbringelsen efter stk. 1, 1. pkt., skal ske senest 6  

 uger efter, at kravet om lejeforhøjelse er kommet frem til lejeren, jf. dog §  

 105, stk. 3.
 Stk. 3. Klage over byfornyelsesnævnets henholdsvis huslejenævnets  

 afgørelser efter § 59 b, stk. 1-3, i lov om leje eller § 25 b, stk. 1-3, i  

 lov om midlertidig regulering af lejeforholdene sker efter reglerne i § 59 b,  

 stk. 5, i lov om leje og § 25 b, stk. 5, i lov om midlertidig regulering af  

 boligforholdene.
 Stk. 4. Hvis der ikke foreligger dokumentation for de afholdte  

 udgifter eller lejeforhøjelsen ikke er beregnet i overensstemmelse med § 103  

 eller § 104 eller de i medfør af § 123 fastsatte bestemmelser ikke er  

 overholdt, bortfalder kravet om lejeforhøjelse helt eller delvis.
 § 115. De i lov om midlertidig regulering af boligforholdene  

 indeholdte bestemmelser for sagernes behandling i huslejenævn finder  

 tilsvarende anvendelse ved behandling af sager efter reglerne i dette  

 kapitel.
Private andelsboligforeninger § 116. Beslutning om gennemførelse af forbedringsarbejder i en  

 privat andelsboligforening sker i overensstemmelse med foreningens vedtægter.
§ 117. Tilskuddet til gennemførelse af forbedringsarbejder i  

 ejendomme ejet af private andelsboligforeninger udgør i 8 år 40 pct. af  

 ydelsen på et 30-årigt annuitetslån med et kontant provenu svarende til de  

 afholdte og dokumenterede udgifter.
Herefter nedsættes tilskuddet i hvert af  

 de efterfølgende 8 år med 5 pct. af den i 1. pkt. nævnte ydelse.
 Stk. 2. Den i stk. 1 nævnte ydelse fastsættes på grundlag af en  

 rente svarende til den gennemsnitlige effektive rente, der beregnes af  

 Københavns Fondsbørs A/S for restløbetid 25-35 år for åbne fastforrentede  

 kroneobligationer på den sidste børsdag, der ligger forud for tidspunktet for  

 meddelelse af tilsagn.
 Stk. 3. Såfremt der til gennemførelsen af forbedringsarbejderne  

 ydes støtte efter anden lovgivning, kan den del af udgiften, som herved  

 dækkes, ikke medregnes ved beregning af ydelsen efter stk. 1 og 2.
 Stk. 4. Tilskuddet kan højst udgøre 10.000 kr. årligt pr. bolig.  

 Tilskud, der udgør mindre end 250 kr. pr. tilsagn pr. betalingstermin,  

 udbetales ikke.
 § 118. Hvis der i en ejendom ejet af en privat andelsboligforening  

 gennemføres forbedringsarbejder i udlejede andelsboliger, der bebos af  

 lejere, der i forbindelse med oprettelsen af andelsboligforeningen ikke  

 ønskede at blive andelshavere, skal gennemførelse af forbedringsarbejder for  

 disse lejere ske i overensstemmelse med reglerne for private  

 udlejningsejendomme.
 § 119. Inden der i andelsboligforeningen træffes beslutning om  

 gennemførelse af forbedringsarbejderne, kan der ansøges om reservation af  

 investeringsramme til et planlagt projekt.
 Stk. 2. Ansøgning om reservation af investeringsramme skal ske på  

 et af Boligministeriet udfærdiget skema og indsendes til kommunalbestyrelsen.
 Stk. 3. En reservation bortfalder, hvis ansøgning om tilsagn om  

 tilskud ikke er indsendt senest 9 måneder efter, at reservationen er meddelt  

 af kommunalbestyrelsen.
Stk. 4. Efter at kommunalbestyrelsen har meddelt reservation af  

 investeringsramme, kan der ansøges om supplerende reservation af  

 investeringsramme.
Ansøgning om supplerende reservation af investeringsramme  

 skal ske på et af Boligministeriet udfærdiget skema og indsendes til  

 kommunalbestyrelsen.
En supplerende reservation kan ikke forlænge fristen  

 efter stk. 3.
 § 120. Ansøgning om tilsagn om tilskud skal ske på et af  

 Boligministeriet udfærdiget skema og indsendes til kommunalbestyrelsen.
 Stk. 2. Tilskud kan kun bevilges, såfremt arbejdet ikke er  

 igangsat, inden tilsagn om tilskud meddeles.
Stk. 3. Efter at kommunalbestyrelsen har meddelt tilsagn om  

 tilskud, kan der senest i forbindelse med ansøgning om udbetaling af tilskud  

 ansøges om supplerende tilsagn om tilskud, uanset at betingelsen i stk. 2  

 ikke er opfyldt.
Det er en forudsætning for meddelelse af supplerende tilsagn  

 om tilskud, at der er tale om nøjagtig de samme forbedringsarbejder, som er  

 omfattet af det tidligere meddelte tilsagn, og at de afholdte  

 forbedringsudgifter overstiger det tidligere meddelte tilsagn.
Ansøgning om  

 supplerende tilsagn om tilskud skal ske på et af Boligministeriet udfærdiget  

 skema og indsendes til kommunalbestyrelsen.
 § 121. Efter forbedringsarbejdernes gennemførelse indsendes  

 ansøgning om udbetaling af tilskud til kommunalbestyrelsen på et af  

 Boligministeriet udfærdiget skema.
 Stk. 2. Ansøgningen skal indeholde oplysninger om de dokumenterede  

 udgifter og om fordelingen af tilskuddet på de enkelte andelsboliger samt  

 vedlægges et byggeregnskab attesteret af en registreret eller  

 statsautoriseret revisor eller af Kommunernes Revisionsafdeling.
 Stk. 3. Kommunalbestyrelsen skal påse, at de gennemførte  

 forbedringsarbejder er omfattet af det meddelte tilsagn om tilskud, og at  

 tilskuddet til den enkelte bolig højst udgør kr. 10.000 pr. bolig pr. år.
Stk. 4. Tilskuddet ydes med virkning fra forbedringsarbejdernes  

 færdiggørelse.
Udbetalingen sker kvartalsvis bagud til andelsboligforeningen  

 på grundlag af de i stk. 1 og 2 afgivne oplysninger.
Garanti § 122. Staten yder garanti til lån, der optages til dækning af de  

 dokumenterede udgifter som følge af gennemførelse af forbedringsarbejderne  

 inklusive låneomkostninger og eventuelt kurstab.
Stk. 2. Garantien omfatter lån ydet i medfør af § 28 eller § 29 i  

 realkreditloven og realkreditlignende lån ydet af et pengeinstitut.  

 Nettoprovenuet af lån, hvortil der ydes statsgaranti, må ikke overstige de i  

 stk. 1 nævnte udgifter.
Det er en betingelse for garantistillelsen, at lånet  

 er ydet mod pant i den forbedrede ejendom.
 Stk. 3. Garantien dækker långivers tab på lån som nævnt i stk. 1  

 med 80 pct. af forholdet mellem den aktuelle nominelle restgæld på lånet og  

 de i stk. 1 nævnte udgifter med fradrag af 40 pct. af forholdet mellem det  

 konstaterede tab på lånet og de i stk. 1 nævnte udgifter, jf. dog stk. 4.
 Stk. 4. Er der tinglyst flere lån til dækning af de i stk. 1  

 nævnte udgifter, beregnes garantien efter stk. 3 for hvert enkelt lån,  

 således at der til den aktuelle nominelle restgæld på lånet tillægges den  

 aktuelle nominelle restgæld på foranstående lån ydet til udgifter som nævnt i  

 stk. 1 og omfattet af samme tilsagn.
 Stk. 5. Forfaldne ikke betalte terminsydelser på de i stk. 1  

 nævnte lån dækkes med samme procentsats, som er beregnet efter stk. 3 og 4  

 for det konstaterede tab.
§ 123. Boligministeren kan fastsætte regler om  

 forbedringsarbejdernes gennemførelse, herunder om 1) beregning og gennemførelse af lejeforhøjelsen, 2) konsulentbistanden, herunder med hvilket højeste beløb udgiften hertil  

 kan indgå enten i de i § 111, stk. 2, nævnte udgifter eller i de udgifter,  

 som kan kræves refunderet af Grundejernes Investeringsfond, jf. § 111, stk.  

 3, 3) indholdskrav til aftalen, 4) kommunalbestyrelsens beslutning efter § 95, stk. 1, og opgørelse af  

 refusion, jf. § 95, stk. 4, 5) administrationen af tilskudsordningen, herunder tilskuddets beregning  

 og udbetaling, samt 6) eventuelt bortfald af tilskud og garanti.
 § 124. Kommunalbestyrelsens afgørelser efter dette kapitel kan  

 ikke indbringes for anden administrativ myndighed.
Kapitel 6 Bygningsforbedringsudvalg Formål og anvendelsesområde § 125. Kommunalbestyrelsen kan efter reglerne i dette kapitel  

 nedsætte et bygningsforbedringsudvalg med det formål at yde støtte til 1) bygninger, der helt eller delvis anvendes til beboelse samt  

 forsamlingshuse og lignende.
Bygningerne skal være beliggende i landsbyer,  

 hvorved forstås byer med op til 1.000 indbyggere og landdistrikter, 2) fredede og bevaringsværdige bygninger, der helt eller delvis anvendes  

 til beboelse, uanset hvor disse bygninger er beliggende.
Stk. 2. Kommunalbestyrelsen fastlægger gennem kommuneplan eller  

 lokalplan, jf. lov om bygningsfredning § 17, hvilke bygninger der er  

 bevaringsværdige.
Indtil udpegning i plangrundlaget er sket, betragtes  

 bygninger som bevaringsværdige, hvis de har fået en bevaringsværdi fra 1 til  

 og med 4 i SAVE-registreringen i forbindelse med udarbejdelse af  

 kommuneatlas, eller hvis kommunalbestyrelsen efter en konkret vurdering  

 fastsætter bygningens bevaringsværdi fra 1 til og med 4 efter kriterierne i  

 SAVE-systemet.
 § 126. Støtte ydes til istandsættelse af bygningens klimaskærm  

 samt til afhjælpning af kondemnable forhold.
 Stk. 2. Istandsættelse skal sikre eller øge bevaringsværdien af de  

 udvendige bygningsdele.
Bygningsforbedringsudvalgets sammensætning § 127. Det kommunale bygningsforbedringsudvalg består af 5  

 medlemmer, der udpeges af kommunalbestyrelsen således:
 1) 2 kommunale repræsentanter.
 2) 1 medlem til varetagelse af grundejerinteresser.
 3) 1 medlem til varetagelse af lejerinteresser.
 4) 1 medlem til varetagelse af bevarings- og/eller landsbyinteresser.
 Stk. 2. Samtidig med valget af medlemmer vælges en eller flere  

 suppleanter for hvert medlem.
 Stk. 3. Udvalgsmedlemmerne og suppleanterne udpeges for en  

 periode, der følger kommunens valgperiode.
 Stk. 4. Finder udpegning sted i løbet af en valgperiode, udpeges  

 et nyt medlem eller en suppleant kun for den resterende del af perioden.
 § 128. Sekretariatsfunktion for bygningsforbedringsudvalget  

 varetages af kommunen.
 § 129. Boligministeren fastsætter de nærmere regler for udvalgets  

 organisation og virksomhed m.v. samt regnskabsaflæggelse og revision.
Finansiering § 130. Midler til bygningsforbedringsudvalgets virksomhed stilles  

 til rådighed af kommunen, staten og private bidragydere.
 § 131. Kommunale og statslige støttemidler fragår kommunens årlige  

 investeringsramme til bygningsfornyelse, jf. § 91.
 Stk. 2. Kommunalbestyrelsen beslutter på baggrund af de lokale  

 forhold, hvor stor en del af kommunens årlige investeringsramme til  

 bygningsfornyelse der stilles til rådighed for bygningsforbedringsudvalget.
Ansøgnings- og beslutningsprocedure § 132. Ejere af bygninger omfattet af § 125 kan ansøge om støtte  

 fra udvalget ved fremsendelse af projekt.
 Stk. 2. Udvalget kan stille krav om oplysninger vedrørende  

 projektet og ejendommen, som er relevante for behandlingen af ansøgningen.
 § 133. Udvalget behandler indkomne ansøgninger og træffer  

 beslutning om meddelelse af støtte, herunder støttens størrelse.
 Stk. 2. Udvalget kan stille arkitektoniske, miljømæssige og  

 udførelsesmæssige betingelser for støtte samt frister for arbejdernes  

 gennemførelse.
Støtte § 134. Støtte ydes som rente- og afdragsfrie lån til ejer.
Lånet  

 sikres ved tinglyst pant i den faste ejendom.
 Stk. 2. Udgifter i forbindelse med optagelse af lånet kan indgå i  

 de støtteberettigede udgifter.
§ 135. Lånet, der udgør støttebeløbet, skal ud over eventuelle  

 private midler være sammensat af lige dele kommunale og statslige midler.
Den  

 del af lånet, der udgøres af kommunale og statslige midler, må højst udgøre  

 2/3 af de støtteberettigede udgifter.
 § 136. Lån ydet efter § 134 forfalder til fuld og hel indfrielse  

 ved ejerskifte eller ved misligholdelse i forhold til de stillede vilkår.  

 Overdragelse eller overgang til medejer, ægtefælle, registreret partner,  

 livsarvinger eller samlever af samme eller modsat køn, hvormed der i de  

 seneste 2 år har været etableret et ægteskabslignende forhold med fælles  

 folkeregisteradresse, betragtes ikke som ejerskifte.
 Stk. 2. Uanset stk. 1 kan udvalget, når forhold ene taler herfor,  

 beslutte, at lån helt eller delvis forbliver indestående i ejendommen.
Stk. 3. Tilbagebetalte lån kan efter kommunalbestyrelsens  

 beslutning enten 1) i sin helhed stilles til rådighed for bygningsforbedringsudvalget til  

 genuddeling eller 2) fordeles således, at den statslige og kommunale del tilfalder  

 henholdsvis staten og kommunen, mens den private del tilfalder kommunen til  

 byfornyelsesformål efter kommunalbestyrelsens beslutning.
Stk. 4. Tilbagebetalte lån, som efter stk. 3, nr. 1, i sin helhed  

 stilles til rådighed for bygningsforbedringsudvalget til genuddeling,  

 opfylder betingelserne i § 135 og kan umiddelbart genuddeles.
Den statslige  

 og kommunale del af lånet fragår ikke kommunens investeringsramme til  

 byfornyelse ved genuddeling.
Udbetaling af støtte og refusion § 137. Kommunalbestyrelsen afholder udgiften til støtten i takt  

 med udbetaling af støtten.
Staten refunderer herefter kommunen halvdelen af  

 den del af udgiften, der ikke hidrører fra private bidragydere.
Lejefastsættelse § 138. Ejere af private udlejningsejendomme kan ikke beregne  

 lejeforhøjelse for gennemførte forbedringsarbejder, der er finansieret med  

 rente- og afdragsfrie lån, jf. § 134.
 Stk. 2. Ved gennemførelse af foranstaltninger, der omfatter både  

 forbedrings- og vedligeholdelsesarbejder, fragår rente- og afdragsfrie lån  

 efter § 134 forlods forbedringsdelen.
 § 139. Vedligeholdelses- eller forbedringsudgifter, som er  

 finansieret med rente- og afdragsfrie lån efter § 134, kan ikke debiteres  

 ejendommens vedligeholdelses- eller forbedringskonto i henhold til regler  

 herom i lov om leje, lov om midlertidig regulering af boligforholdene eller  

 lov om almene boliger m.v.
Klage § 140. Udvalgets afgørelser efter dette kapitel kan ikke  

 indbringes for anden administrativ myndighed.
Bygningsforbedringsudvalgets nedlæggelse § 141. Nedlæggelse af bygningsforbedringsudvalget kan ske efter  

 kommunalbestyrelsens beslutning.
 Stk. 2. Lån fordeles efterhånden, som de tilbagebetales efter  

 reglen i § 136, stk. 3, nr. 2.
Kapitel 7 Erstatningsboliger og kommunal anvisning Opsigelse af lejemål § 142. Når en bolig eller et erhvervslokale skal fraflyttes som  

 følge af en beslutning i medfør af denne lov, lov om sanering eller lov om  

 boligtilsyn, fastsættes tidspunktet for fraflytning ved aftale mellem  

 kommunalbestyrelsen og ejeren.
Stk. 2. Efter at tidspunktet for fraflytning er aftalt, skal  

 udlejeren foretage opsigelse af de berørte lejemål.
Opsigelse efter denne lov  

 kan tidligst foretages 6 måneder før det tidspunkt, hvor lejeren skal være  

 fraflyttet.
Opsigelse kan ske med 3 måneders varsel uanset modstående aftale.  

 Såfremt fortsat benyttelse vil være forbundet med nærliggende sundheds- eller  

 brandfare, jf. § 167, kan opsigelse ske med mindre end 3 måneders varsel.
Stk. 3. Opsigelse efter stk. 2 skal være skriftlig og indeholde  

 oplysning om opsigelsesgrunden og om adgang til at gøre indsigelse efter stk.  

 4. Er det lejede udlejet til andet end beboelse, skal opsigelsen tillige  

 indeholde oplysning om, at bestemmelserne om lejerens rettigheder efter §§  

 88-90 i lov om leje finder tilsvarende anvendelse ved opsigelse efter denne  

 lov, og om rettighedernes indhold.
Indeholder opsigelsen ikke de oplysninger,  

 der er nævnt i 1. og 2. pkt., er den ugyldig.
 Stk. 4. Hvis en lejer af en bolig senest 6 uger efter, at en  

 opsigelse efter stk. 2 er kommet frem, fremsætter skriftlig indsigelse mod  

 opsigelsen, skal udlejeren indbringe opsigelsen for byfornyelsesnævnet senest  

 6 uger efter lejerfristens udløb, hvis opsigelsen ønskes opretholdt.
 § 143. Udlejes en beboelseslejlighed, efter at udlejeren er blevet  

 gjort bekendt med, at lejligheden skal fraflyttes efter § 142, eller at §  

 144, stk. 2, vil kunne finde anvendelse, har lejeren ikke ret til  

 erstatningsbolig efter § 144, medmindre fraflytningen først forlanges eller  

 lejeforhøjelsen først varsles mindst 2 år efter lejeforholdets påbegyndelse.
Stk. 2. Udlejeren skal skriftligt gøre lejeren bekendt med  

 reglerne i stk. 1, inden lejeaftalen indgås.
Opfylder udlejeren ikke denne  

 oplysningspligt, kan lejeren forlange erstatning af udlejeren.
 Stk. 3. Opsigelse af lejeaftale efter stk. 1 og 2 kan ske med 1  

 måneds varsel uanset modstående aftale.
Anvisning af erstatningsboliger § 144. Når en bolig skal fraflyttes som følge af en beslutning i  

 medfør af denne lov, lov om sanering eller lov om boligtilsyn, skal  

 kommunalbestyrelsen anvise husstanden en anden bolig.
Denne ret tilkommer  

 lejere af beboelseslejligheder, lejere af enkeltværelser, der ifølge  

 lejeloven er beskyttet mod opsigelse, andelshavere og beboere, der selv ejer  

 deres bolig.
Retten til at få anvist en erstatningsbolig indtræder, når der  

 træffes beslutning som nævnt i 1. pkt., dog tidligst 6 måneder før det  

 tidspunkt, hvor boligen skal være fraflyttet.
Stk. 2. Når en bolig skal ombygges efter en beslutning i medfør af  

 denne lov eller lov om sanering, har husstanden ret til at få anvist en  

 erstatningsbolig, såfremt ombygningen for lejere medfører en lejeforhøjelse,  

 der sammen med lejeforhøjelser for forbedringer gennemført i de sidste 3 år  

 vil udgøre mere end 80 kr. pr. m2 bruttoetageareal.
Beløbet reguleres en gang  

 årligt efter udviklingen i Danmarks Statistiks nettoprisindeks i en  

 12-måneders-periode sluttende i juni måned året før det finansår,  

 reguleringen vedrører.
Beløbet afrundes til nærmeste hele kronebeløb.  

 Tilsvarende har andelshavere og beboere, der selv ejer deres bolig, ret til  

 at få anvist en erstatningsbolig, hvis nettoboligudgiften forøges med samme  

 beløb som nævnt i 1.-3. pkt.
Boligministeren kan fastsætte nærmere regler om  

 beregningen af nettoboligudgiften.
Stk. 3. Husstanden har fortrinsret til de boliger, der anvises i  

 det samme boligkvarter som den fraflyttede bolig eller et tilstødende  

 boligkvarter.
Når en bolig skal fraflyttes, fordi ejendommen skal nedrives og  

 erstattes af nybyggeri efter § 9, stk. 1, nr. 9, opført af almene  

 boligorganisationer eller af private bygherrer, har husstanden fortrinsret  

 til en lejlighed i nybyggeriet ved den første udlejning.
Stk. 4. Den anviste erstatningsbolig skal have enten et rum mere  

 end antallet af husstandsmedlemmer eller samme rumantal som den tidligere  

 bolig, medmindre denne var overbefolket.
Boligen skal have passende kvalitet,  

 udstyr og beliggenhed.
 Stk. 5. En husstand, der får tilbudt en erstatningsbolig, har en  

 gang ret til at afvist den tilbudte erstatningsbolig og få tilbudt en anden  

 erstatningsbolig i stedet, uanset om den tilbudte erstatningsbolig opfylder  

 kravene i stk. 4.
Stk. 6. En husstand, der har fået anvist en erstatningsbolig, har  

 i indtil 2 år efter anvisningen ret til at få tilbudt en anden  

 erstatningsbolig.
Husstanden har fortrinsret til boliger, der anvises i  

 husstandens tidligere bykvarter.
 Stk. 7. Tilbudet om erstatningsbolig skal indeholde oplysning om  

 husstandens adgang til at gøre indsigelse samt oplysning om fristen herfor,  

 jf. stk. 8. Indeholder tilbudet om erstatningsbolig ikke disse oplysninger,  

 løber fristen på 6 uger først fra det tidspunkt, kommunalbestyrelsens  

 oplysning om husstandens adgang til at gøre indsigelse og oplysningen om  

 fristen herfor er kommet frem til husstanden.
Stk. 8. Såfremt husstanden ikke finder den erstatningsbolig, som  

 kommunalbestyrelsen tilbyder, passende, skal husstanden gøre indsigelse herom  

 til kommunalbestyrelsen senest 6 uger efter, at tilbudet er fremsat over for  

 husstanden.
Vil kommunalbestyrelsen ikke godkende husstandens afvisning af  

 den tilbudte erstatningsbolig, skal kommunalbestyrelsen indbringe sagen for  

 byfornyelsesnævnet senest 6 uger efter, at husstandens afvisning er kommet  

 frem, såfremt kommunalbestyrelsen fastholder, at den tilbudte  

 erstatningsbolig er passende, jf. stk. 4.
 Stk. 9. Når en bolig skal ombygges efter en beslutning i medfør af  

 denne lov eller lov om sanering, men ombygningen ikke er omfattet af stk. 2,  

 kan kommunalbestyrelsen anvise en erstatningsbolig, såfremt ombygningen  

 medfører en sådan forhøjelse af boligudgiften, at forholdet mellem  

 boligudgiften og husstandens samlede økonomi forrykkes væsentligt.
§ 145. Når en bolig skal fraflyttes som følge af en beslutning i  

 medfør af denne lov, lov om sanering eller lov om boligtilsyn, men på ny kan  

 være beboelig inden for højst 6 måneder, kan kommunalbestyrelsen forlange, at  

 husstanden midlertidigt overtager en anden bolig.
Udlejeren kan ikke opsige  

 lejeaftalen.
I særlige tilfælde, og hvis husstanden er indforstået hermed,  

 kan den midlertidige genhusning forlænges indtil højst 12 måneder.
Stk. 2. Kommunalbestyrelsen anviser en midlertidig bolig i henhold  

 til stk. 1. Den midlertidige bolig skal indeholde mindst 1 rum for hver 2  

 personer i husstanden.
Boligen kan være beliggende uden for kommunen, såfremt  

 husstanden er indforstået hermed.
Som midlertidig erstatningsbolig kan  

 anvises ophold på hotel eller lignende.
 Stk. 3. Husstanden betaler boligudgiften i den hidtidige bolig,  

 for lejere dog højst den samme leje som før fraflytningen.  

 Kommunalbestyrelsen betaler lejen i den midlertidige erstatningsbolig.
Fremskaffelse af boliger til kommunal anvisning § 146. Kommunalbestyrelsen kan bestemme, at almene  

 boligorganisationer med afdelinger i kommunen skal stille indtil hver 3.  

 ledige lejlighed i disse afdelinger til rådighed som erstatningsbolig efter  

 §§ 144 og 145.
 Stk. 2. Kommunalbestyrelsen kan samtidig hermed bestemme, at ejere  

 af private udlejningsejendomme med mindst 6 beboelseslejligheder skal stille  

 indtil hver 3. ledige lejlighed til rådighed som erstatningsbolig efter §§  

 144 og 145.
 Stk. 3. Kommunalbestyrelsen kan bestemme, at så længe ejere af  

 private udlejningsejendomme modtager støtte til bygningsfornyelse efter  

 kapitel 3, skal de stille indtil hver 4. ledige lejlighed til rådighed for  

 kommunalbestyrelsen til løsning af påtrængende boligsociale problemer i  

 kommunen.
 Stk. 4. Kommunalbestyrelsen kan kun træffe beslutning efter stk. 1  

 og 2, såfremt den samtidig bestemmer, at halvdelen af ledige lejligheder i  

 kommunens egne beboelsesejendomme stilles til rådighed som erstatningsbolig  

 efter §§ 144 og 145.
Stk. 5. Skønnes behovet for boliger til kommunal anvisning at  

 kunne begrænses til en nærmere bestemt periode, kan kommunalbestyrelsens  

 beslutning efter stk. 1-4 tidsbegrænses.
Kommunalbestyrelsen kan endvidere  

 undtage nærmere fastlagte kvarterer eller områder i kommunen fra  

 forpligtelsen i stk. 1-4, såfremt den skønner, at der ikke vil være behov for  

 at anvende lejligheder i sådanne områder som erstatningsboliger efter §§ 144  

 og 145, eller at boligsociale hensyn i øvrigt taler derfor.
Stk. 6. Lejligheder i nybyggeri efter § 9, stk. 1, nr. 9, opført  

 af almene boligorganisationer eller af private bygherrer samt i ombyggede  

 ejendomme, hvor lejligheden er blevet ledige ved opsigelse efter § 142, eller  

 hvor husstanden har fået anvist erstatningsbolig efter § 144, stk. 2, skal  

 ved første udlejning stilles til rådighed som erstatningsboliger efter §§ 144  

 og 145 samt efter bestemmelsen i § 144, stk. 3, 2. pkt.
Dette gælder dog ikke  

 lejligheder, der indgår i byfornyelsesforsøg efter § 21, stk. 2, eller som er  

 gjort egnede for ældre og personer med handicap samt for andre personer med  

 særlige sociale behov.
 Stk. 7. Kommunalbestyrelsen kan bestemme, at lejemål om  

 beboelseslejligheder, der bliver ledige, inden de skal fraflyttes, overtages  

 af kommunen eller ved sanering efter saneringsloven den sanerende.
Stk. 8. Ved opgørelse efter stk. 1-4 ses der bort fra lejligheder,  

 der overdrages til ejendomsfunktionærer, samt lejligheder, der overdrages ved  

 bytning, eller som overdrages boligsøgende, der allerede har bolig i samme  

 ejendom.
Endvidere ses der bort fra beboelseslejligheder, som står i  

 umiddelbar forbindelse med et forretningslokale og udlejes i forbindelse med  

 dette.
 Stk. 9. Ved opgørelse efter stk. 2 ses der, ud over hvad der er  

 angivet i stk. 8, ligeledes bort fra lejligheder, der lovligt agtes benyttet  

 af ejeren, samt lejligheder, hvor ejeren i øvrigt har rimelig grund til at  

 modsætte sig, at disse stilles til rådighed som erstatningsbolig efter §§ 144  

 og 145.
Stk. 10. Pligten til at stille lejligheder til rådighed som  

 erstatningsbolig efter stk. 1, 2 og 4 gælder uanset modstående bestemmelser i  

 vedtægter eller servitutter, men er i så fald betinget af, at den lejer, der  

 anvises, opfylder de særlige vilkår, der gælder for overtagelse af sådanne  

 lejligheder.
Pligten til at stille lejligheder til rådighed efter stk. 3  

 gælder kun i det omfang, nuværende lejeres rettigheder ikke tilsidesættes.
 Stk. 11. En ejer kan ikke tilpligtes at udleje en lejlighed efter  

 ovenstående regler, hvis der på grund af den anviste lejers eller dennes  

 husstands forhold eller andre særlige omstændigheder er rimelig grund til at  

 modsætte sig udlejningen.
Stk. 12. Ejerens pligt i henhold til stk. 1 og 2 anses for opfyldt  

 i det omfang, ejeren med kommunalbestyrelsen, et godkendt byfornyelsesselskab  

 eller en anden af kommunalbestyrelsen antaget rådgiver indgår aftale om, at  

 kommunalbestyrelsen, byfornyelsesselskabet eller rådgiveren inden for en vis  

 periode kan disponere over lejligheder som erstatningsboliger i et antal, der  

 mindst svarer til det i stk. 1 og 2 anførte.
Aftalen mellem ejeren og  

 byfornyelsesselskabet eller rådgiveren anmeldes af ejeren til  

 kommunalbestyrelsen.
 Stk. 13. Er flere ejendomme, der ejes af samme ejer, opført  

 kontinuerligt som en samlet bebyggelse, og har disse ejendomme fælles  

 friareal eller nogen form for driftsfællesskab, skal opgørelsen af pligten  

 efter stk. 2, 8 og 9 beregnes for den samlede bebyggelse.
§ 147. Når kommunalbestyrelsen har truffet beslutning efter § 146,  

 skal beslutningen bekendtgøres i Statstidende og i øvrigt på den måde, der er  

 sædvanlig i kommunen.
Efter en frist, der fastsættes af kommunalbestyrelsen,  

 og som skal være på mindst 3 måneder fra bekendtgørelsen i Statstidende, skal  

 udlejeren anmelde indtil hver 3. henholdsvis hver 4. ledige lejlighed, jf. §  

 146, der hidtil har været benyttet helt eller delvis til beboelse, til  

 kommunalbestyrelsen.
Anmeldelsen skal indeholde oplysning om lejlighedens  

 beliggenhed, størrelse og indretning og om huslejens størrelse og skal være  

 indgivet senest 2 uger efter, at opsigelsen af lejeaftalen om lejligheden er  

 sket, eller efter at udlejeren på anden måde er blevet vidende om, at  

 lejligheden er eller vil blive ledig.
Stk. 2. Senest 2 uger efter, at lejligheden er blevet anmeldt,  

 skal kommunalbestyrelsen meddele udlejeren, om lejligheden ønskes benyttet  

 til kommunal anvisning.
Eventuelt lejetab i forbindelse med anvisningen  

 afholdes af kommunalbestyrelsen.
 Stk. 3. En udlejer kan frit udleje en rettidig anmeldt lejlighed,  

 såfremt kommunalbestyrelsen ikke inden 2 uger fra anmeldelsen har meddelt, at  

 den ønsker at anvise lejligheden.
 Stk. 4. Kommunalbestyrelsen er berettiget til ved fogedretten at  

 lade en lejlighedssøgende, som kommunalbestyrelsen har anvist, indsætte i  

 lejligheden samt at lade en lejer, hvis lejemåI er indgået i strid med  

 foranstående bestemmelser, udsætte af lejligheden.
Økonomisk støtte § 148. Husstande, som efter § 144, stk. 2, har ret til en  

 erstatningsbolig, har ret til en godtgørelse, såfremt husstanden har anmodet  

 om at få, men ikke har fået anvist en erstatningsbolig inden 3 måneder efter  

 det tidspunkt, hvor den forhøjede boligudgift første gang skal betales.  

 Godtgørelsen kan højst ydes i 2 år efter dette tidspunkt.
Godtgørelsen udgør  

 den del af boligudgiftsforhøjelsen, der overstiger den i § 144, stk. 2,  

 angivne beløbsgrænse.
§ 149. Husstande, som kommunalbestyrelsen har pligt til at anvise  

 en erstatningsbolig, jf. §§ 144 og 145, har ret til godtgørelse af  

 flytteudgifter, medmindre flytteudgifterne indgår i en erstatning ydet efter  

 denne lov.
Udgifterne afholdes af den hidtidige opholdskommune.
§ 150. Såfremt en husstand, inden den efter § 144, stk. 1 og 2,  

 får ret til en erstatningsbolig, tilbyder selv at skaffe sig anden bolig, kan  

 kommunalbestyrelsen, ved sanering efter saneringsloven den sanerende, give  

 tilsagn om en rimelig godtgørelse.
Godtgørelsen kan tidligst ydes på det i §  

 12, stk. 1, eller i lov om sanering § 13 nævnte tidspunkt for  

 offentliggørelse og kan udbetales, når det er dokumenteret, at husstanden har  

 skaffet sig anden passende bolig.
§ 151. Ved opsigelse af lejeaftaler om lejligheder, der helt eller  

 delvis anvendes til andet end beboelse, skal lejerens eventuelle krav på  

 erstatning rettes mod kommunalbestyrelsen.
Ved sanering efter saneringsloven  

 skal lejerens eventuelle krav om erstatning rettes mod den sanerende.
 Stk. 2. En lejer, der driver erhverv fra lokaler, som skal  

 fraflyttes efter § 142, har ret til godtgørelse.
Stk. 3. Godtgørelse efter stk. 2 ydes til dækning af 1) tab på inventar og installationer, 2) driftstab i flytteperioden, 3) flytteudgifter og 4) rimelige udgifter til sagkyndig bistand.
 Stk. 4. Godtgørelse efter stk. 2 nedsættes i det omfang, der ydes  

 erstatning for ekspropriation efter denne lov eller efter lov om leje, jf. §  

 142, stk. 3.
 Stk. 5. Reglerne i stk. 1-4 finder tilsvarende anvendelse på  

 erhvervsdrivende, som modtager støtte efter § 153.
 Stk. 6. Kommunalbestyrelsen kan nedsætte godtgørelsen efter stk.  

 2, 3 og 4, såfremt modtageren kan foretage fradrag i sin skattepligtige  

 indkomst for udgifter som nævnt i stk. 3. Kommunalbestyrelsen kan endvidere  

 ved udmåling af godtgørelsen tage hensyn til, om modtageren har foretaget  

 skattemæssige afskrivninger af aktiver, hvis værdi indgår i  

 beregningsgrundlaget for godtgørelsen.
 § 152. Er forbedringsarbejderne så omfattende, at  

 erhvervsvirksomheden ikke kan drives, mens arbejderne foregår, men arbejderne  

 kan udføres, uden at lokalerne skal fraflyttes efter § 142, kan  

 kommunalbestyrelsen yde godtgørelse for driftstab i den periode, hvor  

 erhvervsvirksomheden ikke kan drives.
 § 153. Såfremt en lejer af erhvervslokaler, der skal fraflyttes  

 efter § 142, selv skaffer sig andre lokaler, der kan overtages forinden det  

 fastsatte tidspunkt for fraflytningen af de hidtidige lokaler, kan  

 kommunalbestyrelsen, ved sanering efter saneringsloven den sanerende, yde en  

 rimelig godtgørelse, der højst kan udgøre lejen af de hidtidige lokaler for  

 en periode fra fraflytningen til det fastsatte fraflytningstidspunkt.  

 Godtgørelsen kan tidligst ydes på det i § 11, stk. 1, eller i lov om sanering  

 § 9 a nævnte tidspunkt og kan udbetales, når det er dokumenteret, at lejeren  

 har skaffet sig andre lokaler.
 Stk. 2. Kommunalbestyrelsen kan bestemme, at lejemålet for  

 lokaler, der bliver ledige efter stk. 1, skal overtages af kommunen, ved  

 sanering efter saneringsloven den sanerende.
 Stk. 3. Reglerne i stk. 1 og 2 finder tilsvarende anvendelse på  

 andelshavere i private andelsboligforeninger, der driver erhverv fra andelen.
§ 154. En lejer af et erhvervslokale, der skal fraflyttes efter  

 bestemmelserne i denne lov eller lov om sanering, har ret til et tilskud  

 svarende til 75 pct. af forskellen mellem en rimelig leje af de lokaler,  

 hvortil virksomheden flytter, og lejen i de hidtidige lokaler.
Ved beregning  

 af den rimelige leje skal der foretages fradrag i det omfang, de nye lokaler  

 ved størrelse eller udformning indeholder en væsentlig forbedring for  

 virksomheden i forhold til de hidtidige lokaler.
 Stk. 2. Tilskuddet nedsættes efter 1 år hvert år med 20 pct. af  

 første års tilskud.
 Stk. 3. Tilskuddet kan tidligst ydes fra det tidspunkt, der er  

 nævnt i § 11, stk. 1, i denne lov eller i § 9 a i lov om sanering.
 Stk. 4. Tilskuddet afrundes til nærmeste kronebeløb, der er  

 deleligt med 12.
 § 155. Ved sanering efter saneringsloven afholder den sanerende  

 udgifter som følge af §§ 144 og 145 samt udgifter til erstatning efter § 151,  

 stk. 1, tilskud efter § 154 og godtgørelse efter §§ 148-150, § 151, stk. 2-6,  

 §§ 152 og 153, leje efter § 145, stk. 3, og refusion af lejetab efter § 147,  

 stk. 2. Udgifterne kan medregnes som saneringsudgifter efter saneringslovens  

 § 32, stk. 1.
Klage § 156. Kommunalbestyrelsens beslutninger efter § 146, stk. 8-11,  

 kan indbringes for byfornyelsesnævnet, hvis beslutningen omfatter spørgsmål  

 om forståelse af loven eller af en i medfør af denne fastsat bestemmelse.  

 Nævnet kan endvidere behandle klager, hvis beslutningen efter nævnets  

 vurdering har almindelig interesse eller videregående betydelige følger for  

 klageren.
Stk. 2. Kommunalbestyrelsens afgørelser efter § 151 kan indbringes  

 for taksationsmyndighederne, jf. lov om offentlige veje.
Indbringelse skal  

 ske inden 4 uger efter, at klageren har fået meddelelse om afgørelsen.
Stk. 3. Et byfornyelsesselskabs afgørelser efter § 150, § 153,  

 stk. 1 og 2, og § 154 kan indbringes for kommunalbestyrelsen.
Indbringelse  

 skal ske inden 4 uger efter, at klageren har fået meddelelse om afgørelsen.  

 Kommunalbestyrelsen kan se bort fra denne frist, når der er særlig grund  

 hertil.
 Stk. 4. Kommunalbestyrelsens afgørelser efter §§ 149, 150, 152-154  

 samt § 156, stk. 3, kan ikke indbringes for anden administrativ myndighed.  

 Boligministeren kan dog optage en sag til behandling, når det skønnes, at  

 sagen er af principiel betydning.
Aftalt boligforbedring § 157. §§ 143-145, § 146, stk. 1 og 2 og 4-13, §§ 147-150 og § 156  

 finder tilsvarende anvendelse ved gennemførelse af aftalt boligforbedring  

 efter kapitel 5.
 Stk. 2. Boligministeren kan fastsætte nærmere regler om anvisning  

 af erstatningsbolig.
Kapitel 8 Fremgangsmåden ved ekspropriation m.v.
§ 158. En ekspropriationsbeslutning skal ved anbefalet brev  

 meddeles til ejeren ogandre, hvis rettigheder over ejendommen fremgår af  

 tingbogen, eller som kommunalbestyrelsen er bekendt med.
Er det ikke muligt  

 at give meddelelse til vedkommende efter 1. pkt., skal  

 ekspropriationsbeslutningen kundgøres mindst 2 gange i stedlige blade efter  

 kommunalbestyrelsens bestemmelse.
Meddelelsen eller kundgørelsen skal  

 indeholde ejendommens nøjagtige betegnelse og beliggenhed, navnet på ejeren  

 samt de rettighedshavere, der ikke har fået underretning, og oplysning om  

 klageadgangen og klagefristen efter § 162. Ved ekspropriation af en del af en  

 ejendom eller af rettigheder knyttet til en ejendom skal meddelelsen eller  

 kundgørelsen tillige indeholde oplysning om bestemmelserne i § 159, stk. 1 og  

 4.
 § 159. Når der forlanges overtagelse af en del af en ejendom eller  

 af rettigheder knyttet til denne og den tilbageblivende del af ejendommen vil  

 få en sådan form, beliggenhed eller beskaffenhed i øvrigt, at den ikke mere  

 vil kunne anvendes som selvstændig ejendom med den hidtil gjorte brug, kan  

 ejeren forlange hele ejendommen overtaget af kommunen mod erstatning.
 Stk. 2. Når der meddeles påbud eller servitutpålæg og ejendommen  

 som følge heraf ikke mere vil kunne anvendes som selvstændig ejendom med den  

 hidtil gjorte brug, kan ejeren forlange ejendommen overtaget af kommunen mod  

 erstatning.
 Stk. 3. Såfremt en foranstaltning, der er udført i henhold til en  

 beslutning efter kapitel 3 undtagelsesvis ikke vil medføre en forøgelse af  

 ejendommens værdi, der svarer til de godkendte udgifter ved den pågældende  

 foranstaltning, ydes der ejeren erstatning for tabet, medmindre ejeren er  

 berettiget til ydelsesstøtte efter § 62.
 Stk. 4. Krav i medfør af stk. 1 eller 2 skal fremsættes for de i  

 lov om offentlige veje omhandlede taksationsmyndigheder inden 4 uger efter,  

 at ekspropriationsbeslutningen, påbudet eller servitutpålægget er meddelt  

 eller kundgjort for den pågældende eller byfornyelsesnævnet har truffet  

 afgørelse herom.
Stk. 5. Erstatningsfastsættelse efter stk. 3 kan af ejeren  

 indbringes for de i lov om offentlige veje omhandlede taksationsmyndigheder  

 inden 6 uger efter, at afgørelsen er meddelt ejeren.
Det samme gælder  

 kommunalbestyrelsens beregning af det beløb, kommunalbestyrelsen forlanger  

 tilbagebetalt efter § 73, stk. 3.
§ 160. Ved ekspropriation ydes fuld erstatning.
Erstatningen  

 fastsættes af de i lov om offentlige veje nævnte taksationsmyndigheder.
 § 161. Ejere af fast ejendom har ret til et særligt tilskud,  

 såfremt kondemnerede ejendomme, der tilhører vedkommende, helt eller delvis  

 afstås eller overtages af kommunalbestyrelsen i forbindelse med  

 gennemførelsen af en beslutning efter kapitel 3. Tilskuddet opgøres som  

 forskellen mellem erstatningen efter § 160 og det afståedes værdi opgjort  

 efter reglerne i stk. 4-8.
Stk. 2. Tilskud efter stk. 1 kan kun ydes, såfremt kondemneringen  

 er foretaget på et tidspunkt, der ikke ligger længere tilbage end 2 år, før  

 der 1) i medfør af § 11, stk. 1, er offentliggjort et forslag til beslutning  

 efter kapitel 3, der omfatter den pågældende ejendom, eller 2) i medfør af § 14, stk. 3, er nedlagt forbud.
Stk. 3. Tilskud efter stk. 1 kan ikke ydes, såfremt grov  

 misligholdelse af bygningen har været af væsentlig betydning for  

 kondemneringen.
Tilskud efter stk. 1 kan endvidere ikke ydes, såfremt der er  

 opnået tilskud efter § 169.
 Stk. 4. Tilhører det afståede en andelsboligforening, ansættes  

 værdien efter reglerne i § 5 i lov om andelsboligforeninger og andre  

 boligfællesskaber, idet der ses bort fra eventuelle kondemneringer, der er  

 foretaget inden for det tidsrum, der er nævnt i stk. 2.
Stk. 5. Såfremt særlige beregningsregler i andelsboligforeningers  

 vedtægter fastsætter en lavere værdi af det afståede, udmåles tilskuddet  

 efter stk. 1 og 4 efter denne lavere værdi.
Tilsvarende gælder, såfremt  

 andelslejligheder i det afståede, der ikke er kondemneret, i det seneste år  

 før afståelsen er solgt til en lavere pris, end en opgørelse efter reglerne i  

 stk. 4 fører til.
 Stk. 6. Såfremt andelsboligforeningen ved indfrielse af gæld i  

 forbindelse med afståelsen realiserer en kursgevinst, skal kursgevinsten med  

 fradrag af eventuelt kurstab og omkostninger ved indfrielsen fradrages i  

 tilskuddet efter stk. 1.
Stk. 7. Ved opgørelsen af værdien for andre ejendomme ansættes  

 værdien af det afståede til ejendomsværdien eller det afståedes  

 forholdsmæssige værdi af ejendomsværdien ved den seneste almindelige  

 vurdering eller omvurdering, før kondemneringen er foretaget, med fradrag af  

 indestående på udvendige vedligeholdelseskonti, jf. lov om midlertidig  

 regulering af boligforholdene.
Ejendomsværdien forhøjes med værdien af  

 lovlige forbedringer, der er udført på det afståede efter vurderingen, og  

 forhøjes eller nedsættes med et procenttillæg eller -fradrag for den ændring  

 af værdierne, der har fundet sted siden vurderingen.
Procenttillægget eller  

 -fradraget fastsættes af kommunalbestyrelsen på grundlag af statistiske  

 oplysninger om salgsprisen for ejendomme af den pågældende art og geografiske  

 beliggenhed.
 Stk. 8. Såfremt ejendommen inden for de sidste 10 år før  

 afståelsen er overdraget til en pris, der beregnet på kontantbasis efter  

 reglerne i stk. 7 er lavere end værdien beregnet efter samme stykke, skal  

 tilskuddet udmåles på grundlag af den således regulerede pris.
 Stk. 9. Såfremt særlige forhold taler herfor, kan  

 kommunalbestyrelsen dog lægge ejendommens faktiske prioriteringsforhold til  

 grund ved opgørelsen af værdien.
 Stk. 10. Tilskud efter stk. 1 fastsættes i mangel af enighed af de  

 i lov om offentlige veje nævnte taksationsmyndigheder.
 Stk. 11. Boligministeren kan fastsætte nærmere bestemmelser om  

 ansøgning, beregning og udbetaling af tilskuddene.
§ 162. En ekspropriationsbeslutning kan af ejeren og andre  

 rettighedshavere efter § 158 påklages til boligministeren.
Klage skal være  

 indgivet inden 4 uger efter, at beslutningen er meddelt den pågældende.
I  

 tilfælde, hvor kundgørelse har fundet sted, regnes klagefristen fra  

 kundgørelsen uanset tidspunktet for individuel underretning.
Boligministeren  

 kan se bort fra overskridelse af fristen, når der er særlig grund hertil.  

 Klage har ikke opsættende virkning, medmindre boligministeren træffer  

 bestemmelse derom.
§ 163. Søgsmål til prøvelse af ekspropriationsbeslutninger kan  

 ikke indbringes for domstolene, før klageadgangen til boligministeren er  

 udnyttet.
Søgsmål skal anlægges inden 6 måneder efter, at boligministerens  

 afgørelse er meddelt den pågældende.
§ 164. Taksationsmyndighederne afgør spørgsmål om berettigelsen af  

 krav efter § 159, stk. 1 og 2, og fastsætter erstatning for kommunens  

 overtagelse af ejendomme.
Endvidere fastsætter taksationsmyndighederne  

 erstatning for tab som følge af foranstaltninger, der ikke forøger  

 ejendommens værdi, jf. § 159, stk. 3.
 Stk. 2. Om sagens behandling for taksationsmyndighederne og om  

 erstatningens fastsættelse og udbetaling finder reglerne i § 51, stk. 2-4 og  

 7, §§ 52-56, 63, 64, 66 og 67 i lov om offentlige veje tilsvarende  

 anvendelse.
Stk. 3. Spørgsmål, der kan prøves af taksationsmyndighederne, kan  

 ikke indbringes for domstolene, før overtaksationskommissionens afgørelse  

 foreligger.
Søgsmål skal anlægges inden 6 måneder efter, at  

 overtaksationskommissionens afgørelse er meddelt den pågældende.
Stk. 4. Retssag anlægges ved den ret, under hvilken ejendommen er  

 beliggende.
Søgsmål om ekspropriation efter denne lov behandles i første  

 instans ved landsret.
Kapitel 9 Kondemnering m.v. af sundheds- og brandfarlige boliger eller  

 opholdsrum § 165. Kommunalbestyrelsen skal efter retningslinjer, som den selv  

 fastsætter, føre tilsyn med ejendomme, som benyttes til beboelse og ophold,  

 når det vurderes, at disse ejendomme ved deres beliggenhed, indretning eller  

 andre forhold er sundhedsfarlige eller brandfarlige.
 Stk. 2. Ved skønnet over, om benyttelsen af boliger og opholdsrum  

 er forbundet med sundhedsfare, skal der navnlig tages hensyn til, om de  

 pågældende boliger eller opholdsrum væsentligt afviger fra et eller flere af  

 følgende mindstekrav i stk. 3 og 4.
Stk. 3. Alle beboelses- og opholdsrum skal 1) yde tilfredsstillende beskyttelse mod fugtighed, kulde, varme og støj, 2) have fyldestgørende adgang for dagslys, 3) have forsvarlig adgang for luftfornyelse i almindelighed gennem et  

 eller flere oplukkelige vinduer direkte til det fri, 4) have mulighed for tilstrækkelig opvarmning og 5) have et tilfredsstillende indeklima.
Stk. 4. Enhver lejlighed skal 1) have adgang til godt og tilstrækkeligt drikkevand, 2) have behørigt afløb for spildevand og 3) have tilfredsstillende adgang til wc.
 Stk. 5. Ved skønnet over, om personer, som opholder sig i en  

 bygning, udsættes for brandfare, skal der især tages hensyn til byggemåden og  

 indretningen af de enkelte lejligheder og rum samt adgangsforholdene.
 Stk. 6. Boligministeren kan fastsætte regler for  

 kommunalbestyrelsens tilsyn.
§ 166. Skønnes en bygnings benyttelse forbundet med sundhedsfare  

 eller brandfare, jf. § 165, stk.1-5, og vil det ud fra en samlet økonomisk,  

 bebyggelsesmæssig og brand- og sundhedsmæssig vurdering være rimeligt, at der  

 gennemføres foranstaltninger, der afhjælper faren, kan kommunalbestyrelsen  

 meddele påbud herom.
Kommunalbestyrelsen fastsætter samtidig en frist for  

 foranstaltningernes gennemførelse.
 Stk. 2. Kommunalbestyrelsen kan kun meddele påbud efter stk. 1,  

 såfremt den enten yder offentlig støtte til at gennemføre påbudet efter  

 reglerne i kapitel 4 og § 159, stk. 3, eller kommunal støtte efter § 56, stk.  

 3. Tilsagn om offentlig støtte kan gives samtidig med godkendelse af projekt  

 for de påbudte foranstaltninger.
 Stk. 3. Påbud efter stk. 1, som skal indeholde oplysning om  

 klageadgangen, jf. § 173, og om reglerne for offentlig støtte til at  

 gennemføre påbudet, skal skriftligt meddeles ejeren og de lejere, hvis  

 lejemål omfattes af påbudet.
 Stk. 4. Efterkommes et påbud efter stk. 1 ikke inden for den  

 fastsatte frist, kan kommunalbestyrelsen lade foranstaltningerne udføre for  

 ejerens regning.
 Stk. 5. Boligministeren kan fastsætte nærmere regler om  

 fremgangsmåden ved ydelse af offentlig støtte efter stk. 2.
§ 167. Skønnes en bygnings benyttelse forbundet med sundhedsfare  

 eller brandfare, jf. § 165, stk. 1-5, men vil det ud fra en samlet økonomisk,  

 bebyggelsesmæssig og brand- og sundhedsmæssig vurdering ikke være rimeligt at  

 påbyde foranstaltninger, der afhjælper faren, jf. § 166, kan  

 kommunalbestyrelsen nedlægge forbud mod, at bygningen eller en del af denne  

 benyttes til beboelse eller ophold for mennesker.
Kommunalbestyrelsen  

 fastsætter samtidig en frist for fraflytning og rydning af de pågældende  

 boliger eller opholdsrum (kondemnering).
Stk. 2. Fristen må ikke overstige 6 måneder, når fortsat  

 benyttelse skønnes at være forbundet med nærliggende fare, og må i øvrigt  

 ikke overstige 15 år.
Et forbud kan dog begrænses således, at de nuværende  

 brugere kan fortsætte den hidtidige benyttelse enten i et bestemt åremål  

 eller til deres fraflytning eller død, såfremt der foreligger ganske særlige  

 forhold, navnlig i tilfælde, hvor det, der kondemneres, udgør en lille del af  

 en bygning eller den eneste brugsenhed i bygningen.
Stk. 3. Forbud efter stk. 1, som skal indeholde oplysning om  

 klageadgangen, jf. § 173, skal skriftligt meddeles ejeren, lejerne og de  

 panthavere, hvis rettigheder fremgår af tingbogen.
Ejeren og lejerne skal  

 desuden have orientering om reglerne for at opnå erstatningsboliger og om  

 økonomisk støtte til betaling af husleje, boligindskud m.v.
Ved kondemnering  

 af boliger, der er omfattet af § 169, skal kommunalbestyrelsen oplyse om  

 reglerne for at opnå tilskud efter § 169.
 Stk. 4. Skrivelsen til ejeren skal desuden indeholde en  

 beskrivelse af de forhold, der begrunder kondemneringen, og oplysning om  

 reglerne i stk. 7-9 og § 170.
Stk. 5. Kommunalbestyrelsen skal lade forbud efter stk. 1 tinglyse  

 på ejendommen samtidig med meddelelsen herom til de i stk. 3 nævnte.
Det  

 tinglyste forbud, som ejeren skal have genpart af, skal indeholde oplysning  

 om, at prioriteringsmuligheden er indskrænket i medfør af stk. 7-9.
 Stk. 6. Forbud i medfør af stk. 1 skal respekteres af ejendommens  

 ejere og indehavere af andre rettigheder over ejendommen uden hensyn til,  

 hvornår retten er stiftet.
 Stk. 7. En ejendom, på hvilken der er tinglyst forbud efter stk.  

 1, må ikke prioriteres eller omprioriteres ud over ejendommens grundværdi.
Stk. 8. Stk. 7 kan fraviges med kommunalbestyrelsens samtykke, 1) hvis kun en mindre del af ejendommen er kondemneret, eller 2) hvis der foreligger et godkendt forbedringsforslag, jf. § 170.
 Stk. 9. Stk. 7 finder ikke anvendelse på lån, der ydes efter lov  

 om sanering eller efter reglerne i denne lov.
 Stk. 10. Har ejeren ikke ryddet de kondemnerede boliger eller  

 opholdsrum inden for den fastsatte frist, kan kommunalbestyrelsen lade  

 rydningen udføre for ejerens regning.
 § 168. Samtidig med eller efter, at der er nedlagt forbud efter §  

 167 eller efter boligtilsynsloven, kan kommunalbestyrelsen give ejeren påbud  

 om inden en fastsat frist at lade foretage forsvarlig afspærring af  

 kondemnerede lokaliteter, der ikke benyttes.
Stk. 2. Samtidig med eller efter, at der er nedlagt forbud efter §  

 167 eller efter boligtilsynsloven, kan kommunalbestyrelsen give ejeren påbud  

 om inden en fastsat frist at lade bygningen eller en del af denne nedrive og  

 grunden ryddeliggøre.
Ved forbud alene mod beboelse, hvor anden benyttelse af  

 det kondemnerede er lovlig eller ikke kan forhindres efter anden lovgivning,  

 får nedrivningspåbud først virkning, hvis ejeren inden udløbet af en af  

 kommunalbestyrelsen fastsat frist efter forbudets ikrafttræden ikke har ladet  

 det kondemnerede overgå til anden lovlig anvendelse.
Stk. 3. Påbud om afspærring eller nedrivning skal skriftligt  

 meddeles ejeren og de lejere, hvis lejemål er omfattet af påbudet.
Påbud om  

 nedrivning skal tillige skriftligt meddeles de panthavere, hvis rettigheder  

 fremgår af tingbogen.
Påbudet skal indeholde oplysning om klageadgangen, jf.  

 § 173.
Stk. 4. Kondemnering efter § 167 medfører ikke adgang til  

 erstatning.
Ved påbud om nedrivning har ejeren ret til erstatning efter § 160  

 og tilskud efter § 161 med fradrag efter almindelige erstatningsretlige  

 principper for eventuelle økonomiske fordele som følge af nedrivningen samt  

 til at få dækket rimelige udgifter til nedrivning af bygningen og  

 ryddeliggørelse af grunden.
Ejeren har dog ikke ret hertil, når nedrivning  

 påbydes, fordi det kondemnerede efter forbudets ikrafttræden forvolder ulempe  

 for de omboende eller andre, der opholder sig eller færdes i nærheden.
Stk. 5. Naboejere har ret til at få dækket rimelige udgifter til  

 retablering af deres ejendom.
Den del af de rimelige retableringsudgifter på  

 naboejendomme, som ejeren af en bygning, der er påbudt nedrevet, ikke er  

 pligtig at betale, har naboejeren ret til at få dækket efter § 87.  

 Kommunalbestyrelsen kan indtræde som part i en retssag herom.
Stk. 6. Efterkommes et påbud om afspærring eller nedrivning ikke  

 inden for den fastsatte frist, kan kommunalbestyrelsen lade  

 foranstaltningerne udføre.
Nedrivninger, der påbydes, fordi det kondemnerede  

 efter forbudets ikrafttræden forvolder ulempe for de omboende eller andre,  

 der opholder sig eller færdes i nærheden, samt afspærringer udføres for  

 ejerens regning.
 § 169. Ejere af ejerboliger samt andelsboligforeninger,  

 boligaktieselskaber, boliganpartsselskaber og anpartshavere, som er omhandlet  

 i kapitel II-IV i lov om andelsboligforeninger og andre boligfællesskaber,  

 har ret til et særligt tilskud, hvis deres bolig omfattes af et forbud mod  

 beboelse eller ophold efter § 167.
 Stk. 2. Tilskud efter stk. 1 kan ikke ydes, såfremt misligholdelse  

 af bygningen eller det kondemnerede har været af væsentlig betydning for  

 kondemneringen.
Stk. 3. For ejere af ejerboliger og anpartshavere opgøres tilskud  

 efter stk. 1 som forskellen mellem værdien i handel og vandel af de  

 kondemnerede boliger efter forbudet og værdien før forbudet.
Værdien før  

 forbudet opgøres efter reglerne i § 161, stk. 7-9.
Stk. 4. Tilskud efter stk. 1 kan kun ydes til ejere af  

 ejerlejligheder, der efter § 68, stk. 1, anses for ejerboliger.
Tilskud kan  

 endvidere kun ydes til ejere af en- og tofamilieshuse, der er udlejet, på  

 betingelse af, at lejligheden eller, for tofamilieshuse, mindst den ene af  

 lejlighederne er udlejet tidsbegrænset.
Stk. 5. Tilhører den kondemnerede bolig en andelsboligforening,  

 som er omfattet af kapitel II i lov om andelsboligforeninger og andre  

 boligfællesskaber, udmåles tilskuddet for de andelshavere, hvor den til  

 andelen knyttede bolig kondemneres, som forskellen mellem andelens pris før  

 kondemneringen beregnet efter § 5 i lov om andelsboligforeninger og andre  

 boligfællesskaber og salgsværdien efter kondemneringen.
For de andelshavere,  

 hvor den til andelen knyttede bolig ikke kondemneres, opgøres tilskuddet som  

 forskellen mellem andelens værdi før og efter kondemneringen beregnet efter §  

 5 i lov om andelsboligforeninger og andre boligfællesskaber.
Vedrører  

 kondemneringen udlejede boliger, har andelsboligforeningen ikke ret til  

 tilskud, medmindre boligen er udlejet tidsbegrænset.
Tilskuddet udbetales til  

 foreningen.
Andelshavere, der er omfattet af 1. pkt., har ret til at få deres  

 andel af tilskuddet udbetalt af andelsboligforeningen.
Stk. 6. Hvis særlige beregningsregler i andelsboligforeningens  

 vedtægter fastsætter en lavere værdi af det kondemnerede, udmåles tilskuddet  

 efter stk. 1 efter denne lavere værdi.
Tilsvarende gælder, hvis  

 ikkekondemnerede lejligheder i andelsboligforeningen i det seneste år før  

 forbudet er solgt til en lavere pris, end en opgørelse efter reglerne i stk.  

 5 fører til.
 Stk. 7. Hvis andelsboligforeningen ved indfrielse af gæld i  

 forbindelse med kondemneringen realiserer en kursgevinst, skal kursgevinsten  

 med fradrag af eventuelt kurstab og omkostninger ved indfrielsen fradrages i  

 tilskuddet efter stk. 1.
 Stk. 8. Stk. 5-7 finder tilsvarende anvendelse på ejendomme, der  

 ejes af et boligaktie- eller boliganpartsselskab, som er omfattet af kapitel  

 III i lov om andelsboligforeninger og andre boligfællesskaber.
 Stk. 9. Tilskud efter stk. 1 forrentes fra datoen for  

 kommunalbestyrelsens modtagelse af ansøgning om tilskud med en årlig rente,  

 der udgør Nationalbankens diskonto på tidspunktet for kondemneringskendelsen.  

 Ansøgning om tilskud skal være indgivet inden 6 måneder efter modtagelse af  

 forbud efter denne lovs § 167. Såfremt forbudet er søgt ophævet ved et  

 forbedringsforslag eller er indbragt for byfornyelsesnævnet eller domstolene,  

 regnes 6-måneders-fristen dog først fra tidspunktet for meddelelsen af  

 kommunalbestyrelsens eller byfornyelsesnævnets afgørelse eller  

 domsafsigelsen.
 Stk. 10. Tilskud efter stk. 1 fastsættes i mangel af enighed af de  

 i lov om offentlige veje nævnte taksationsmyndigheder.
Stk. 11. Det er en betingelse for at få udbetalt tilskud efter  

 stk. 1, at den berettigede for sig og senere ejere erklærer at ville frafalde  

 retten til efter denne lovs § 170 at fremsætte et forbedringsforslag, eller  

 at fristen herfor er udløbet.
Erklæringen tinglyses på ejendommen.
Hvis et  

 forbedringsforslag er fremsat, kan tilskud ikke udbetales, før  

 kommunalbestyrelsen har afgjort, om forbedringsforslaget kan godkendes.
Stk. 12. Det er ligeledes en betingelse for at få udbetalt tilskud  

 efter stk. 1, at den berettigede for sig og senere ejere erklærer at ville  

 frafalde retten til at indbringe forbudet for byfornyelsesnævnet eller  

 domstolene, eller at fristen herfor er udløbet.
Erklæringen tinglyses på  

 ejendommen.
Hvis forbudet er indbragt for byfornyelsesnævnet eller  

 domstolene, kan tilskud ikke udbetales, før byfornyelsesnævnets afgørelse  

 eller domsafsigelsen foreligger.
Stk. 13. Om sagens behandling for taksationsmyndighederne og om  

 tilskuddets fastsættelse finder reglerne i § 51, stk. 2, §§ 53-55 og § 66 i  

 lov om offentlige veje tilsvarende anvendelse.
Endvidere finder  

 bestemmelserne i § 161, stk. 11, og § 164, stk. 3 og stk. 4, 1. pkt.,  

 tilsvarende anvendelse.
§ 170. Ejeren af en ejendom, der kondemneres helt eller delvis,  

 kan søge kondemneringen ophævet ved at fremsætte et forbedringsforslag over  

 for kommunalbestyrelsen.
Der skal i forbudsskrivelsen til ejeren være fastsat  

 en frist herfor.
Fristen kan ikke være kortere end 2 måneder og kun i særlige  

 tilfælde overstige 12 måneder.
 Stk. 2. Kommunalbestyrelsen kan nægte at godkende et  

 forbedringsforslag, hvis et forslag skønnes at ville komme til at stride mod  

 en beslutning efter denne lovs kapitel 3 eller ejendommen eller en del af  

 denne også efter gennemførelse af forslaget ville vedblive at være væsentlig  

 ringere end ejendomme med boliger og opholdsrum, som opfylder bestemmelserne  

 i byggelovgivningen.
 Stk. 3. Hvis kommunalbestyrelsen kan godkende forslaget, meddeler  

 den ejeren, at den vil ophæve kondemneringen, når forslaget er gennemført.  

 Kommunalbestyrelsen fastsætter samtidig en rimelig frist, der ikke må være  

 kortere end 2 måneder, inden for hvilken forslaget skal være gennemført.
Stk. 4. Kommunalbestyrelsen kan som vilkår for at ophæve  

 kondemneringen efter stk. 3 kræve, at der på ejendommen tinglyses en  

 deklaration om, at ændret benyttelse af de tidligere kondemnerede lokaliteter  

 kræver kommunalbestyrelsens samtykke efter byfornyelsesloven, og at  

 kommunalbestyrelsen er påtaleberettiget.
Deklarationen skal respekteres af  

 ejendommens ejere og indehavere af andre rettigheder over ejendommen uden  

 hensyn til, hvornår retten er stiftet.
 Stk. 5. Kommunalbestyrelsens beslutninger efter stk. 1-4 skal  

 meddeles ejeren skriftligt og indeholde oplysning om klageadgangen, jf. §  

 173. Beslutning efter stk. 3 skal tillige meddeles lejerne.
 Stk. 6. Kommunalbestyrelsen kan i øvrigt ophæve forbud, hvis den  

 finder, at ejendommens forhold er i overensstemmelse med byggelovgivningen.
 Stk. 7. Stk. 1-6 finder tillige anvendelse på ophævelse af forbud,  

 der er nedlagt i medfør af boligtilsynsloven.
§ 171. Skønnes en ejendoms benyttelse forbundet med sundheds-  

 eller brandfare, kan kommunalbestyrelsen nedlægge forbud mod, at der retligt  

 eller faktisk foretages ændringer på ejendommen.
Forbudet kan nedlægges for  

 et tidsrum af indtil 2 år.
Forbudet bortfalder, når kommunalbestyrelsen  

 meddeler påbud efter § 166 eller forbud efter § 167 eller underretter ejeren  

 om, at den ikke har fundet anledning til at træffe beslutning efter dette  

 kapitel.
Kommunalbestyrelsen lader forbudet tinglyse på ejendommen.
 Stk. 2. Når der er meddelt påbud om nedrivning efter § 168, stk.  

 2, eller boligtilsynsloven, må der ikke inden nedrivningen retligt eller  

 faktisk foretages ændringer på ejendommen, medmindre kommunalbestyrelsen  

 meddeler tilladelse hertil, eller der foreligger et godkendt  

 forbedringsforslag efter § 170.
 Stk. 3. Forbud efter stk. 1 skal meddeles ejeren skriftligt og  

 indeholde oplysning om klageadgangen, jf. § 173.
 § 172. Kommunalbestyrelsen kan nedsætte en boligkommission til  

 helt eller delvis at udøve kommunalbestyrelsens virksomhed efter dette  

 kapitel.
 Stk. 2. En boligkommission, der nedsættes efter stk. 1, vælges af  

 kommunalbestyrelsen for dennes funktionsperiode og skal bestå af 9 medlemmer:
 1) 1 formand samt 2 medlemmer, der alle skal være medlemmer af  

 kommunalbestyrelsen.
 2) 1 medlem, der er læge.
 3) 1 medlem, der har brandmæssig sagkundskab.
 4) 1 medlem, der er bygningssagkyndig.
 5) 1 medlem, der har bestået juridisk kandidateksamen.
 6) 1 medlem efter indstilling af de større grundejerforeninger i kommunen.
 7) 1 medlem efter indstilling af de større lejerforeninger i kommunen.
 Stk. 3. Findes der ikke større grundejerforeninger eller  

 lejerforeninger i kommunen, eller afgiver disse ikke inden en af  

 kommunalbestyrelsen fastsat frist indstilling om valg af medlemmer til  

 kommissionen, vælger kommunalbestyrelsen selv en lejer og en ejer, der  

 tillige er udlejer.
 Stk. 4. De i stk. 2, nr. 2-7, nævnte medlemmer må ikke tillige  

 være medlem af kommunalbestyrelsen.
 Stk. 5. Ved behandlingen af sager om ejendomme, der tilhører  

 almene boligorganisationer, jf. lov om almene boliger m.v., erstattes det  

 efter indstilling af grundejerforeninger valgte medlem af boligkommissionen  

 dog af et medlem, der vælges efter indstilling af de pågældende  

 boligorganisationer i kommunen, og det efter indstilling af lejerforeninger  

 valgte medlem af et medlem, der vælges efter indstilling fra  

 afdelingsbestyrelserne i de almene boligorganisationer i kommunen.
 Stk. 6. Samtidig med valget af medlemmer vælges en suppleant for  

 formanden samt en eller flere suppleanter for hvert medlem.
 Stk. 7. Boligkommissionens beslutninger træffes med almindelig  

 stemmeflerhed, og i tilfælde af stemmelighed er formandens stemme afgørende.
 Stk. 8. Kommunalbestyrelsen fastsætter et regulativ for  

 boligkommissionens virksomhed.
 Stk. 9. Kommunalbestyrelsen stiller den fornødne medhjælp til  

 rådighed for boligkommissionen, og udgifterne ved dennes virksomhed, herunder  

 eventuelle vederlag til formand og medlemmer efter kommunalbestyrelsens  

 nærmere bestemmelse, afholdes af kommunen.
 § 173. Kommunalbestyrelsens beslutninger efter dette kapitel kan  

 af ejere, lejere af erhvervslokaler, hvis lejemål omfattes af beslutningen,  

 eller mindst 1/4 af ejendommens boliglejere, hvis lejemål omfattes af  

 beslutningen, indbringes for byfornyelsesnævnet, jf. dog stk. 3.
 Stk. 2. Kondemneringer og påbud om nedrivning kan tillige  

 indbringes for nævnet af panthavere i ejendommen, jf. dog stk. 3.
Stk. 3. Indbringelse af kommunalbestyrelsens beslutninger efter  

 stk. 1 og 2 for byfornyelsesnævnet kan kun ske, hvis beslutningen omfatter  

 spørgsmål om forståelse af loven eller af en i medfør af denne fastsat  

 bestemmelse.
Indbringelse kan endvidere tillades, hvis beslutningen efter  

 byfornyelsesnævnets vurdering har almindelig interesse eller videregående  

 betydelige følger for klageren.
Kapitel 10 Byggeskadefonden vedrørende bygningsfornyelse § 174. Byggeskadefonden er en selvejende institution, der yder  

 støtte til udbedring af skader, der har årsag i forhold ved ombygningen m.v.
 Stk. 2. Fondens dækningsområde omfatter:
 1) Ombygningsarbejder efter kapitel 3 gennemført med offentlig støtte i  

 henhold til reglerne i kapitel 4.
 2) Nybyggeri efter kapitel 3 opført med støtte i henhold til reglerne i  

 kapitel 4. Dog er nybyggeri opført af almene boligorganisationer eller som  

 private andelsboliger omfattet af Byggeskadefonden for støttet nybyggeri, jf.  

 lov om almene boliger m.v.
 3) Udbedringsarbejder, der udføres med støtte fra fonden efter reglerne i  

 dette kapitel.
 Stk. 3. Fondens dækningsområde omfatter ikke mindre ombygninger.
Stk. 4. Fonden yder støtte til dækning af indtil 95 pct. af  

 ejerens udgifter til udbedring af byggeskader.
I fondens støtte fragår  

 eventuelle beløb, som ejeren har krav på at få dækket hos et  

 forsikringsselskab eller en ansvarlig skadevolder.
Stk. 5. Støtte fra fonden kan opnås til udbedring af skader, der  

 anmeldes til fonden inden 20 år fra arbejdernes aflevering.
Ved private  

 andelsboliger opført væsentligt i bygherrens eget regi kan dækning dog opnås  

 for skader, der anmeldes inden 20 år fra skæringsdagen for byggeriets  

 overgang fra anlæg til drift.
Stk. 6. Boligministeren fastsætter nærmere regler om 1) de i stk. 2-5 nævnte forhold, 2) de i § 175, stk. 1-3 samt 6 og 7, nævnte forhold, 3) fondens administration, regnskaber og revision heraf.
 Stk. 7. Boligministeren kan endvidere fastsætte nærmere regler for  

 fondens regresret ved senere overdragelse af ejendomme, der er ombygget eller  

 opført efter reglerne i kapitel 3.
 § 175. Bygherren skal foranledige, at der foretages en  

 registrering af bygningens tilstand, inden ombygningen påbegyndes.
 Stk. 2. Bygherren skal stille fornødne krav til byggeriets andre  

 parter om kvalitetssikring i forbindelse med ombygningen.
Stk. 3. Ejer skal udarbejde og følge en plan for drift og  

 vedligeholdelse for hele bygningen og friarealer samt holde dette forsvarligt  

 ved lige.
Ejer skal hvert 5. år revidere den i 1. pkt. nævnte drifts- og  

 vedligeholdelsesplan.
Drifts- og vedligeholdelsesplaner skal indsendes til  

 kommunalbestyrelsen, som påser, at de overholdes.
Ejer skal på lejerens  

 forlangende give denne eller dennes befuldmægtigede adgang til at gennemgå de  

 i 1. og 2. pkt. nævnte planer på ejendommen eller andetsteds i vedkommende  

 byområde.
Stk. 4. Kommunalbestyrelsen skal for byfornyelsesnævnet indbringe  

 spørgsmål om overtrædelse af de i stk. 3 nævnte planer, der efter  

 kommunalbestyrelsens vurdering er af væsentlig betydning for, at bygningens  

 vedligeholdelsestilstand kan opretholdes.
Endvidere kan uenighed om  

 bygningsejerens opfyldelse af de i stk. 3 nævnte planer af mindst 1/4 af  

 lejerne eller i ejendomme med beboerrepræsentation efter lov om leje af  

 beboerrepræsentanterne i den pågældende ejendom indbringes for  

 byfornyelsesnævnet.
Hvis ejendommen er omfattet af bestemmelserne i kapitel  

 II-V i lov om midlertidig regulering af boligforholdene, skal indbringelse  

 efter 1. og 2. pkt. dog ske for huslejenævnet. § 22, stk. 3, i lov om  

 midlertidig boligregulering finder tilsvarende anvendelse ved  

 byfornyelsesnævnets eller huslejenævnets afgørelse af, om de i stk. 3 nævnte  

 planer er overholdt.
Lov om midlertidig regulering af boligforholdene § 60  

 finder anvendelse på Grundejernes Investeringsfonds gennemførelse af  

 arbejder, der er omfattet af de i stk. 3 nævnte planer .
 Stk. 5. Byggeskadefonden skal med henblik på at vurdere bygningens  

 tilstand og registrere eventuelle skader inden udløbet af en periode på 5 år  

 efter arbejdernes aflevering forestå og afholde udgiften ved gennemførelse af  

 et eftersyn (5-års-eftersyn). Ved private andelsboliger opført væsentligt i  

 bygherrens eget regi beregnes 5-års-perioden fra skæringsdagen for byggeriets  

 overgang fra anlæg til drift.
 Stk. 6. Fonden kan opdele eftersynet som omhandlet i stk. 5 i to  

 eftersyn, der afholdes inden henholdsvis 1 og 5 år fra afleveringen af det  

 enkelte byggeri og ved private andelsboliger opført væsentligt i bygherrens  

 eget regi fra skæringsdagen for byggeriets overgang fra anlæg til drift.
 Stk. 7. Ejeren og bygherren er forpligtet til at meddele fonden  

 enhver oplysning, der er nødvendig for fondens administration af reglerne i  

 dette kapitel.
§ 176. Fonden ledes af en bestyrelse på 5 medlemmer.
Bestyrelsen  

 udpeges af boligministeren på grundlag af indstillinger fra de i stk. 2  

 nævnte organisationer og myndigheder.
Stk. 2. Kommunernes Landsforening samt landsomfattende  

 sammenslutninger af henholdsvis grundejerforeninger, private  

 andelsboligforeninger og lejerforeninger indstiller hver et medlem til  

 fondens bestyrelse.
Københavns og Frederiksberg Kommuner indstiller i  

 fællesskab et medlem.
Stk. 3. Der udpeges og indstilles stedfortrædere efter reglerne i  

 stk. 1 og 2. Udpegning af bestyrelsen og stedfortrædere sker for 4 år ad  

 gangen.
Finder udpegning sted i løbet af en periode, gælder den kun til  

 periodens udløb.
 Stk. 4. Boligministeren godkender fondens vedtægter.
 Stk. 5. Fonden skal på forlangende give boligministeren enhver  

 oplysning om sin virksomhed.
 § 177. Bidrag til fonden udgør 1,5 pct. af de godkendte  

 ombygningsudgifter, dog 1 pct. af de godkendte udgifter ved nybyggeri.  

 Kommunalbestyrelsen foranlediger bidraget indbetalt til fonden på bygherrens  

 vegne senest i forbindelse med godkendelse af byggeregnskabet.  

 Boligministeren fastsætter nærmere regler for indbetaling af bidrag og  

 kommunalbestyrelsens beføjelser i forbindelse hermed.
 Stk. 2. Der betales ikke bidrag for arbejder udført med støtte fra  

 fonden, jf. § 174, stk. 2, nr. 2.
 Stk. 3. Fonden kan, såfremt det er nødvendigt til dækning af  

 fondens udgifter og efter boligministerens nærmere bestemmelse herom, opkræve  

 et ekstraordinært bidrag fra samtlige ejendomme omfattet af fondens  

 dækningsområde.
 Stk. 4. Såfremt indbetaling af bidrag efter stk. 1 og 3 ikke sker  

 rettidigt, påløber der fra forfaldsdagen renter, der udgør den rente, der  

 fastsættes efter § 5, stk. 1 og 2, i lov om renter ved forsinket betaling  

 m.v.
Stk. 5. Inddrivelse af bidrag efter stk. 3 og renter som følge af  

 forsinket betaling af dette bidrag foretages af kommunalbestyrelsen i den  

 kommune, hvor ejendommen er beliggende.
Der tillægges kommunalbestyrelsen  

 udpantningsret for bidrag og renter.
§ 178. Fondens andel af udgiften til udbedring af byggeskader kan  

 efter fondens bestemmelse herom helt eller delvis finansieres gennem  

 optagelse af indeksregulerede realkreditlån med pant i den pågældende  

 ejendom.
I andre ejendomme end ejerboliger kan lånoptagelse efter ejerens  

 valg i stedet ske med nominallån.
Fonden afholder samtlige ydelser på  

 eventuelt optagne realkreditlån, jf. 1. og 2. pkt.
 Stk. 2. Kommunalbestyrelsen yder garanti for lånoptagelsen efter  

 stk. 1.
 Stk. 3. Fonden godtgør kommunen eventuelle tab som følge af  

 garantistillelsen.
§ 179. Grundejernes Investeringsfond kan af sine renteindtægter 1) yde lån til Byggeskadefonden i etablerings- og opbygningsfasen.
Renten  

 fastsættes af bestyrelsen for Grundejernes Investeringsfond, 2) stille garanti for Byggeskadefondens udgifter til dækning af skader  

 omfattet af § 174. En eventuel aftale herom mellem Grundejernes  

 Investeringsfond og Byggeskadefonden skal godkendes af boligministeren.
 Stk. 2. Grundejernes Investeringsfond kan kun påtage sig  

 forpligtelser efter stk. 1 inden for den i lov om midlertidig regulering af  

 boligforholdene § 61, stk. 1, fastsatte beløbsramme.
Kapitel 11 Midlertidige boliger til unge § 180. Boligministeren bemyndiges til at oprette en fond med det  

 formål at iværksætte forsøg med at tilvejebringe og formidle midlertidige  

 boliger for unge inden for de økonomiske rammer, der stilles til rådighed for  

 fonden.
Stk. 2. Fonden ledes af en bestyrelse, der udpeges af  

 boligministeren.
Bestyrelsen kan antage bistand til at forestå den daglige  

 ledelse.
 Stk. 3. Fondens vedtægter godkendes af boligministeren.
 Stk. 4. Fonden er underlagt revision efter lov om revision af  

 statens regnskaber.
 § 181. Bestyrelsen for fonden skal søge at tilvejebringe  

 økonomiske bidrag til fonden.
 § 182. Fonden kan tilvejebringe midlertidige boliger til unge i  

 egnede ejendomme, som fonden lejer, låner eller køber.
Stk. 2. Såfremt de i stk. 1 nævnte ejendomme er kondemnerede efter  

 § 167 og ubeboede, kan fonden fremsætte et forbedringsforslag over for  

 kommunalbestyrelsen.
Har fonden lejet eller lånt en sådan ejendom, kan  

 forbedringsforslag kun fremsættes efter ejerens forudgående tiltræden.
Stk. 3. Kommunalbestyrelsen kan godkende forslaget, såfremt den  

 skønner, at sundheds- og brandfare herved afhjælpes i et sådant omfang, at  

 midlertidig benyttelse som boliger for unge er forsvarlig.
Bestemmelsen i §  

 170, stk. 2, om, at kommunalbestyrelsen kan nægte at godkende et  

 forbedringsforslag, hvis ejendommen eller en del af denne også efter  

 forslagets gennemførelse ville vedblive at være væsentlig ringere end  

 ejendomme med boliger og opholdsrum, som opfylder bestemmelserne i  

 byggelovgivningen, finder ikke anvendelse.
 § 183. Bestemmelserne i §§ 4, 5, 7, 46 a, 47-53 e, 58-68, 70, 73,  

 74, 87, 100-105 og 113 a og 113 b i lov om leje og bestemmelserne i lov om  

 midlertidig regulering af boligforholdene finder ikke anvendelse på boliger,  

 der er omfattet af bestemmelserne i dette kapitel.
 Stk. 2. Såfremt en beboer har indgået en tidsbestemt aftale med  

 fonden om benyttelse af en beboelseslejlighed eller et enkeltværelse, kan  

 tidsbegrænsningen ikke tilsidesættes.
 Stk. 3. Beboere af midlertidige boliger for unge har ikke ret til  

 en erstatningsbolig efter bestemmelserne i denne lovs kapitel 7.
 § 184. Boligministeren fastsætter nærmere regler om gennemførelse  

 af forsøg efter bestemmelserne i dette kapitel.
Kapitel 12 Byfornyelsesnævn § 185. I hver amtskommune samt i Københavns og Frederiksberg  

 Kommuner nedsættes et eller flere byfornyelsesnævn.
Hvert nævn består af en  

 formand, der skal være dommer, 2 bygningskyndige, en grundejer og en  

 boliglejer.
Ved afgørelse af sager vedrørende private andelsboliger tiltrædes  

 nævnet af yderligere 1 medlem, der skal være privat andelshaver.
Ved  

 afgørelse af sager, hvori der indgår erhvervslejemål, tiltrædes nævnet af  

 yderligere 1 medlem, der skal være erhvervslejer.
Ved afgørelser i henhold  

 til kapitel 9 tiltrædes nævnet af yderligere 2 medlemmer, hvoraf det ene skal  

 have brandmæssig sagkundskab og det andet skal være en læge med  

 bolighygiejnisk sagkundskab.
Stk. 2. Formanden beskikkes af boligministeren.
De 2  

 bygningskyndige medlemmer og medlemmerne med brandmæssig og bolighygiejnisk  

 sagkundskab beskikkes af amtsrådet, i Københavns og Frederiksberg Kommuner af  

 kommunalbestyrelsen.
Hverken formanden eller de bygningskyndige medlemmer må  

 have særlig tilknytning til grundejer- eller private andelsbolig- eller  

 lejerorganisationer eller være erhvervsmæssigt interesseret i  

 ejendomshandler.
 Stk. 3. De medlemmer, der skal være henholdsvis grundejer, privat  

 andelshaver, boliglejer og erhvervslejer, beskikkes af amtsrådet, i  

 Københavns og Frederiksberg Kommuner af kommunalbestyrelsen, efter  

 indstilling fra landsomfattende sammenslutninger af henholdsvis  

 grundejerforeninger, private andelsboligforeninger og lejerforeninger.
 Stk. 4. Der beskikkes en suppleant for formanden samt en eller  

 flere suppleanter for hvert medlem efter reglerne i stk. 1-3.
 Stk. 5. Udnævnelse af formand, medlemmer og suppleanter sker for  

 indtil 4 år.
 § 186. Medlemmer og suppleanter skal opfylde betingelserne for at  

 være lægdommere ved en boligret, jf. § 109, stk. 2 og 3, i lov om leje, der  

 finder tilsvarende anvendelse.
§ 187. Amtsrådet henholdsvis Københavns og Frederiksberg  

 kommunalbestyrelser skal stille de fornødne lokaler til rådighed for nævnet  

 og sørge for den nødvendige medhjælp til dette.
Amtskommunen henholdsvis  

 Københavns og Frederiksberg Kommuner afholder udgifter, som nævnets  

 virksomhed medfører, herunder til kontorhold m.v. og formandens og  

 medlemmernes udlæg i anledning af hvervet.
Vederlag til formanden betales af  

 staten.
Der kan tillægges nævnets øvrige medlemmer vederlag, som betales af  

 amtskommunen, i Københavns og Frederiksberg Kommuner dog af kommunen.
§ 188. Indbringelse af sager for byfornyelsesnævnet skal ske  

 skriftligt inden 6 uger efter, at klageren har fået meddelelse om den  

 beslutning, der påklages.
Den nødvendige dokumentation skal vedlægges.
 Stk. 2. Indbringelsen har ikke opsættende virkning, medmindre  

 nævnet efter begæring af klageren eller af kommunalbestyrelsen træffer  

 bestemmelse derom.
Stk. 3. Senest 1 uge efter sagens indbringelse giver nævnet  

 kommunalbestyrelsen og, hvis klagen vedrører ejendomme, der er udlejede, den  

 anden part i lejeforholdet underretning om indbringelsen med angivelse af, at  

 eventuelle ytringer i sagen må fremsættes inden 4 uger.
Denne frist kan  

 forlænges, såfremt særlige omstændigheder taler herfor.
§ 189. Nævnet afgør selv, hvilke nærmere undersøgelser der skal  

 foretages i forbindelse med behandlingen af den enkelte sag.
Nævnet har ret  

 til at kræve fornødne oplysninger hos sagens parter, alle offentlige  

 myndigheder og private.
Stk. 2. Nævnet fastsætter en frist, der normalt ikke kan overstige  

 4 uger, for besvarelse af de spørgsmål, nævnet stiller til sagens parter  

 eller andre.
Fristen kan forlænges af nævnet, såfremt særlige omstændigheder  

 taler herfor.
§ 190. Nævnet kan foretage besigtigelse.
Sagens parter, herunder  

 kommunalbestyrelsen, skal indkaldes til besigtigelsen med mindst 1 uges  

 varsel.
Stk. 2. Nævnet kan indkalde parterne til at afgive forklaring for  

 nævnet.
Alle parter skal tilvarsles.
De kan give møde ved en befuldmægtiget.
 Stk. 3. Nævnets formand sørger for sagernes forberedelse til  

 behandling i nævnsmøde.
 § 191. Byfornyelsesnævnet skal træffe afgørelse senest 8 uger fra  

 det tidspunkt, hvor nævnet har modtaget svar efter § 188, stk. 3, eller efter  

 § 189, stk. 2, eller hvor fristen for svar efter de nævnte bestemmelser er  

 udløbet.
 Stk. 2. I tilfælde, hvor fristen for svar efter de nævnte  

 bestemmelser er udløbet, uden at svar er afgivet, kan nævnet udlægge  

 tavsheden på den for modparten gunstigste måde og navnlig lægge dennes  

 fremstilling til grund ved afgørelsen af sagen.
Stk. 3. Nævnets afgørelse træffes ved almindelig stemmeflerhed.
I  

 tilfælde af stemmelighed gør formandens stemme udslaget.
Nævnet er kun  

 beslutningsdygtigt, når samtlige medlemmer er til stede.
Stk. 4. Nævnets afgørelse protokolleres.
Er en beslutning ikke  

 enstemmig, indføres tillige oplysning om stemmeafgivningen.
Stk. 5. Nævnets afgørelse meddeles klageren, kommunalbestyrelsen  

 og dem, der i henhold til § 188, stk. 3, har fået underretning om sagens  

 indbringelse for nævnet.
Afgørelsen skal begrundes.
Parterne skal gøres  

 bekendt med adgangen efter § 193 til at indbringe sagen for boligretten.  

 Såfremt afgørelsen ikke er enstemmig, skal dette fremgå af afgørelsen.
 Stk. 6. Har nævnet tiltrådt iværksættelse af en forbedring eller  

 et påbud, meddeles det tillige parterne, at indbringelse af afgørelsen efter  

 § 193 ikke har opsættende virkning, medmindre boligretten efter begæring af  

 klageren eller af kommunalbestyrelsen træffer bestemmelse derom.
 § 192. Boligministeren kan fastsætte nærmere regler om nævnets  

 virksomhed, herunder regler om nævnets kompetence samt om, at nævnsformanden  

 alene uden deltagelse af nævnets øvrige medlemmer træffer afgørelse i  

 formalitetsspørgsmål.
 § 193. Byfornyelsesnævnets afgørelse kan af parterne, herunder  

 kommunalbestyrelsen, indbringes for boligretten efter reglerne i lov om leje.  

 Afgørelser efter § 48 , stk. 1-3, § 77, stk. 1, § 156, stk. 1, og §  

 173, stk. 1 og 2, samt afgørelser efter bestemmelser fastsat i medfør af § 47  

 kan kun indbringes, hvis afgørelsen omfatter spørgsmål om forståelse af loven  

 eller af en i medfør af denne fastsat bestemmelse.
Stk. 2. Indbringelse må ske senest 4 uger efter, at underretning  

 om nævnets afgørelse er meddelt parterne.
Boligretten kan dog undtagelsesvis  

 tillade, at sagen indbringes efter udløbet af fristen, når ansøgning herom  

 indgives inden 1 år efter nævnets afgørelse.
Meddeles tilladelse, skal sag  

 dog anlægges inden 4 uger.
Stk. 3. I ejendomme med beboerrepræsentation kan  

 beboerrepræsentanterne indbringe afgørelsen.
Angår sagen lejens størrelse,  

 finder § 49, stk. 5, sidste pkt., i lov om leje tilsvarende anvendelse.
 Stk. 4. Byfornyelsesnævnet skal efter boligrettens nærmere  

 bestemmelse redegøre for sin afgørelse under boligretssagen.
Stk. 5. Har byfornyelsesnævnet ikke truffet afgørelse inden  

 udløbet af fristen herfor i § 191, stk. 1, kan klageren indbringe sagen for  

 boligretten med de begrænsninger, som følger af stk. 1, uden at afvente  

 nævnets afgørelse.
Stk. 3 og 4 finder tilsvarende anvendelse.
Stk. 6. Indbringelsen har ikke opsættende virkning, medmindre  

 boligretten efter begæring af klageren eller af kommunalbestyrelsen træffer  

 bestemmelse derom.
Med hensyn til byfornyelsesnævnets afgørelse efter § 142  

 kan boligretten dog ikke træffe bestemmelse om opsættende virkning.
Kapitel 13 Godkendte byfornyelsesselskaber og andre rådgivere § 194. Et godkendt byfornyelsesselskab er et selskab, der er  

 godkendt af boligministeren til at bistå kommunalbestyrelsen og ejere med at  

 forberede og gennemføre arbejder efter denne lov.
 Stk. 2. Kommunalbestyrelsen kan overlade til et godkendt  

 byfornyelsesselskab eller en anden af kommunen antaget rådgiver at forberede  

 og gennemføre arbejder efter denne lov samt at varetage nærmere bestemte  

 administrative opgaver, der påhviler kommunalbestyrelsen i forbindelse med  

 arbejder efter denne lovs kapitel 2, 3, 4, 5 og 9.
 Stk. 3. Boligministeren kan tillade, at et godkendt  

 byfornyelsesselskab udøver accessorisk virksomhed, herunder virksomhed i  

 udlandet.
 § 195. Et godkendt byfornyelsesselskabs navn og vedtægter samt  

 ændringer heri skal godkendes af boligministeren for at være gyldige.
Stk. 2. Betegnelsen byfornyelsesselskab, saneringsselskab eller  

 betegnelser, der kan forveksles hermed, er forbeholdt godkendte  

 byfornyelsesselskaber.
Boligministeren kan forbyde andre selskaber at anvende  

 sådanne betegnelser.
Stk. 3. Vedtægterne skal indeholde bestemmelser, der nærmere  

 fastlægger selskabets formål og angiver den måde, hvorpå formålet skal søges  

 virkeliggjort.
Vedtægterne skal endvidere indeholde regler til sikring af en  

 betryggende ledelse og forretningsførelse.
 Stk. 4. Et godkendt byfornyelsesselskab kan ikke opløses,  

 medmindre boligministeren meddeler tilladelse hertil.
Kapitel 14 Forskellige bestemmelser § 196. Nærmere bestemmelser om gennemførelsen af denne lovs  

 bestemmelser fastsættes af boligministeren.
 Stk. 2. Boligministeren kan fra kommuner og godkendte  

 byfornyelsesselskaber indkalde oplysninger om foranstaltninger, der  

 gennemføres eller påtænkes gennemført efter reglerne i denne lov.  

 Boligministeren kan i forbindelse hermed fastsætte nærmere regler for disse  

 oplysningers anvendelse.
 § 197. Den kasse- og regnskabsmæssige forvaltning af statsudgifter  

 udføres af Kongeriget Danmarks Hypotekbank og Finansforvaltning  

 (Hypotekbanken). Nærmere regler herom fastsættes af finansministeren efter  

 forhandling med boligministeren.
 Stk. 2. Statslige garantier afgives af Hypotekbanken over for det  

 långivende realkreditinstitut.
Stk. 3. Når offentlig støtte er bevilget og endeligt berigtiget,  

 udfører Hypotekbanken den efterfølgende administration af lån, tilskud og  

 statslige garantier.
Hypotekbankens kompetence omfatter såvel eksisterende  

 som fremtidige sager.
Stk. 4. I det omfang kommunalbestyrelsen yder en del af den  

 offentlige støtte, kan Hypotekbanken foretage en samlet udbetaling af støtten  

 til det långivende realkreditinstitut.
Kommunalbestyrelsen indbetaler på  

 opkrævning andelen af den offentlige støtte til Hypotekbanken.
 Stk. 5. Boligministeren kan efter forhandling med finansministeren  

 fastsætte nærmere regler for Hypotekbankens administration af sagerne.
 Stk. 6. Klager over Hypotekbankens afgørelse i henhold til stk.  

 3-5 fremsættes over for finansministeren.
 Stk. 7. Boligministeren fastsætter nærmere bestemmelser om  

 regnskabsaflæggelse og revision.
 § 198. Hypotekbanken kan med tillæg af renter og omkostninger  

 inddrive statskassens tilgodehavender på for meget udbetalt tilskud og  

 regreskravet efter indfrielse af en ifølge denne lov eller  

 saneringslovgivningen ydet statsgaranti ved indeholdelse i løn m.v. hos den  

 pågældende efter reglerne for inddrivelse af personlige skatter i  

 kildeskatteloven.
 Stk. 2. Boligministeren kan fastsætte nærmere regler om  

 fremgangsmåden i forbindelse med lønindeholdelsen.
 Stk. 3. Hypotekbanken kan indhente de oplysninger hos  

 skattemyndigheder og andre offentlige myndigheder, som er nødvendige for at  

 varetage inddrivelsen af skyldige beløb efter denne lov eller  

 saneringslovgivningen, herunder oplysninger om indkomst- og formueforhold.
 Stk. 4. Hypotekbankens afgørelser efter stk. 1-3 kan indbringes  

 for finansministeren.
 § 199. Ejere og brugere af fast ejendom samt offentlige  

 myndigheder har pligt til på begæring af kommunalbestyrelsen eller  

 boligkommissionen at afgive oplysninger til brug for  

 byfornyelsesvirksomheden, herunder tilvejebringelse af erstatningsboliger og  

 kondemnering m.v. i medfør af denne lov.
 Stk. 2. Hvis det skønnes nødvendigt, har de i stk. 1 nævnte  

 myndigheder til enhver tid mod behørig legitimation og uden retskendelse  

 adgang til fast ejendom for at udøve den i stk. 1 nævnte virksomhed.
Stk. 3. Politiet yder de i stk. 1 nævnte myndigheder bistand til  

 at opnå en i henhold til loven hjemlet adgang til en ejendom.
Der kan  

 fastsættes nærmere regler om denne bistand efter forhandling mellem  

 boligministeren og justitsministeren.
 Stk. 4. Kommunalbestyrelsen kan bemyndige et godkendt  

 byfornyelsesselskab eller en af kommunen antaget rådgiver til på  

 kommunalbestyrelsens vegne at fordre de i stk. 1 nævnte oplysninger afgivet  

 eller at forlange den i stk. 2 nævnte adgang til fast ejendom.
 Stk. 5. Spørgsmål om, hvorvidt en oplysning efter stk. 1 eller adgang  

 efter stk. 2 kan kræves, kan af ejere eller brugere indbringes for  

 byfornyelsesnævnet.
§ 200. Kommunalbestyrelsen tillægges udpantningsret i den  

 pågældende ejendom for beløb, som kommunalbestyrelsen i henhold til § 36,  

 stk. 1, nr. 1, § 43, § 166, stk. 4, § 167, stk. 10, og § 168, stk. 6, har  

 udredt forskudsvis.
Beløbene har samme fortrinsret som kommunale  

 ejendomsskatter.
Stk. 2. Når kommunalbestyrelsen i henhold til stk. 1 har  

 udpantningsret for afholdte udgifter, skal der tinglyses en kort meddelelse  

 herom på ejendommen.
Kommunalbestyrelsen skal lade meddelelsen tinglyse, når  

 den har truffet beslutning om at lade arbejderne udføre.
§ 201. Med bøde straffes den, som 1) ikke inddrager og orienterer lejerne som angivet i § 24, stk. 1, og §  

 38, stk. 1, 2) ikke underretter kommunalbestyrelsen om lejernes indsigelser som  

 angivet i § 24, stk. 2, og § 38, stk. 2, 3) undlader at foretage anmeldelse af en ledig lejlighed, jf. § 147, stk.  

 1, 4) i strid med § 147, stk. 2, undlader at udleje til en person, der er  

 anvist af kommunen, 5) i strid med § 146 udlejer til en anden lejlighedssøgende, 6) lejer en lejlighed vidende om, at udlejeren efter kommunalbestyrelsens  

 anvisning har pligt til at udleje til en anden lejlighedssøgende, 7) opkræver højere leje end den, der er fastsat efter §§ 49-52, 8) i strid med et forbud efter § 195, stk. 2, anvender betegnelsen  

 byfornyelsesselskab, saneringsselskab eller betegnelser, der kan forveksles  

 hermed, 9) undlader at efterkomme et i medfør af § 166, stk. 1, § 167, stk. 1,  

 eller § 168, stk. 1 og 2, meddelt påbud eller forbud, 10) overtræder en i medfør af § 170, stk. 4, tinglyst deklaration eller 11) undlader at afgive begærede oplysninger, jf. § 195, stk. 1.
 Stk. 2. Boligministeren kan fastsætte straf af bøde for  

 overtrædelse af bestemmelser i forskrifter efter § 198, stk. 2.
Stk. 3. Såfremt en udlejer dømmes for overtrædelse af stk. 1, nr.  

 3-5, og de udviste forhold begrunder en nærliggende fare for yderligere  

 overtrædelser af bestemmelsen, kan det ved dommen bestemmes, at  

 kommunalbestyrelsen i alle tilfælde af genudlejning bestemmer, til hvem en  

 ledig lejlighed skal udlejes.
Reglerne i straffelovens § 79, stk. 1, 3. pkt.,  

 samt stk. 2 og 3, finder tilsvarende anvendelse.
 Stk. 4. Er der sket frakendelse efter stk. 3, skal udlejning ske  

 til den lejlighedssøgende, som anvises af kommunalbestyrelsen.
 Stk. 5. Ved dom for de i stk. 1, nr. 5 og 6, nævnte overtrædelser  

 skal det, selv om straf ikke idømmes, bestemmes, at lejeren senest 1 måned  

 efter, at dommen er forkyndt for lejeren, skal fraflytte det lejede,  

 medmindre kommunalbestyrelsen godkender en anden ordning.
 Stk. 6. Den, der giver urigtige eller vildledende oplysninger  

 eller fortier oplysninger af betydning i forbindelse med ansøgning om  

 tilsagn, udbetaling af tilskud eller bevilling af statsgaranti, straffes med  

 bøde eller hæfte, medmindre højere straf er forskyldt efter anden lovgivning.
 Stk. 7. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 § 202. Boligministeren kan bemyndige en styrelse under ministeriet  

 til at udøve de beføjelser, der i denne lov er tillagt ministeren.
 Stk. 2. Ministeren kan fastsætte regler om adgangen til at påklage  

 afgørelser, der er truffet i henhold til bemyndigelse efter stk. 1, herunder  

 at afgørelserne ikke skal kunne indbringes for ministeren.
 § 203. Loven træder i kraft den 1. januar 1998.
Stk. 2. Lov om byfornyelse og boligforbedring, jf.  

 lovbekendtgørelse nr. 820 af 15. september 1994 med senere ændringer, bortset  

 fra § 90, stk. 2-8, § 11, § 12, 1.-3. pkt., §§ 13-16, 18, 19 og 21-26,  

 ophæves.
Lov om privat byfornyelse, jf. lovbekendtgørelse nr. 49 af 1.  

 februar 1996 med senere ændring, ophæves ligeledes.
 Stk. 3. §§ 70-76 i lov om byfornyelse og boligforbedring, jf.  

 lovbekendtgørelse nr. 820 af 15. september 1994 med senere ændringer, finder  

 fortsat anvendelse på beslutninger, der er truffet inden den 1. januar 1998.  

 Samme lov finder ligeledes fortsat anvendelse på beslutninger, der er truffet  

 inden den 1. januar 1998, og hvortil der er meddelt kommunalbestyrelsen en  

 bindende tilsagnsramme om offentlig støtte inden den 1. juli 1998.  

 Kommunalbestyrelsen kan beslutte, at samme lov ligeledes finder anvendelse på  

 beslutninger efter § 7, hvis der inden den 2. juni 1997 er udsendt en  

 orientering efter samme lovs § 9, stk. 1.
 Stk. 4. Bestemmelserne i § 72 finder tilsvarende anvendelse på  

 lån, hvortil der ydes rentesikring efter lov om sanering eller ydelsesbidrag  

 efter lov om byfornyelse og boligforbedring.
Stk. 5. I ejendomme omfattet af § 2, stk. 1, nr. 1, i lov om  

 privat byfornyelse, jf. lovbekendtgørelse nr. 84 af 2. februar 1994, hvor der  

 er registreret en indgået aftale mellem udlejer og lejerne senest den 31.  

 december 1995, og i ejendomme omfattet af § 2, stk. 1, nr. 2-6, i lov om  

 privat byfornyelse, jf. lovbekendtgørelse nr. 84 af 2. februar 1994, hvor der  

 er ansøgt om tilsagn om tilskud senest den 31. december 1995, færdigbehandles  

 ansøgningen efter de hidtil gældende regler.
I ejendomme omfattet af § 2,  

 stk. 1, nr. 1, i lov om privat byfornyelse, jf. lovbekendtgørelse nr. 49 af  

 1. februar 1996, hvor der er ansøgt om reservation, eller hvor der er  

 registreret en indgået aftale mellem udlejer og lejerne senest den 31.  

 december 1997, og i ejendomme omfattet af § 2, stk. 1, nr. 2-4, i lov om  

 privat byfornyelse, jf. lovbekendtgørelse nr. 49 af 1. februar 1996, hvor der  

 er ansøgt om reservation eller om tilsagn om tilskud senest den 31. december  

 1997, færdigbehandles ansøgningen efter de hidtil gældende regler i lov om  

 privat byfornyelse.
 § 204. Loven gælder ikke for Færøerne og Grønland.
