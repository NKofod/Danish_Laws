Opbygning og varighed V = Virksomhedsuddannelse K = Kursus på teknisk skole, varighed angivet i uger Uddannelsens mål Lærlingen skal i læretiden opnå erhvervskompetence som elektromekaniker i  

 overensstemmelse med nedenstående uddannelsesregler og den for teknisk skole  

 fastsatte kursusplan.
Uddannelsens tilrettelægning De krævede praktiske og teoretiske færdigheder indlæres ved en  

 vekselvirkning mellem ophold i virksomheden og på teknisk skole.
 Uddannelsen på virksomheden tilrettelægges således, at lærlingen i videst  

 mulig udstrækning beskæftiges ved og opnår praktiske færdigheder i de faglige  

 arbejdsdiscipliner, der er gennemgået under det/de forudgående skoleophold.
 Vejledning til brug ved uddannelsens tilrettelægning fås hos  

 Metalindustriens Lærlingeudvalg.
Teknisk skole Den faglige del af undervisningen på teknisk skole omfatter teori og  

 praktik med hovedvægten på fejlfinding, reparation og vedligeholdelse af  

 jævn- og vekselstrømsmaskiner samt start og reguleringsanlæg.
Endvidere  

 fejlfinding og opbygning af elektroniske enheder på industrianlæg, herunder  

 elektronisk styring.
 I forbindelse hermed brug af hånd- og måleværktøj, måleinstrumenter samt  

 maskinel bearbejdning.
 Udførelse af diagrammer og nøgleskemaer efter gældende standard.
 Pensum er opdelt således:
Trin 1 (forskole) - varighed 12 uger.
Skruestiksarbejde, drejning,  

 fræsning, måling, slibning af håndværktøj og drejestål, hærdning samt øvelser  

 i demontering og montering.
 Trin 2 - varighed 6 uger.
 Vikling, bearbejdning af el-materialer, jævnstrømsteori, måleinstrumenter,  

 jævnstrømsmaskiner samt diagram- og tegningslæsning.
 Trin 3 - varighed 6 uger.
 Jævn- og vekselstrømsmaskiner, vekselstrømsteori, transformere samt  

 diagram- og tegningslæsning.
 Trin 4 - varighed 6 uger.
 Vikling, relæteknik, reguleringsmetoder, transformere, programstyring og  

 diagramlæsning.
 Trin 5 - varighed 6 uger.
 Elektronik, instrumenter, automatiske styringsanlæg, bearbejdning af  

 elmaterialer, diagramlæsning.
 Trin 6 - varighed 2 uger.
 Repetition afsluttet med faglig prøve i henhold til Lærlingelovens § 15.
Undervisningen på teknisk skole omfatter sikkerhed på arbejdspladsen,  

 regler ved arbejde med stærkstrømstekniske anlæg (Stærkstrømsreglementet) Der undervises endvidere i almene fag.
Uddannelsesregler Fastsat af Lærlingerådet i henhold til § 24, stk. 5 i lov nr. 261 af 2.  

 oktober 1956 om lærlingeforhold.
 Uddannelsen skal omfatte fejlfinding, reparation, vikling, montage og  

 afprøvning af jævn- og vekselstrømsmaskiner, herunder maskinel bearbejdning.
 Endvidere service, fejlfinding, reparation og montering af manuelle og  

 automatiske start- og reguleringsanlæg for jævn- og vekselstrøm.
 Herudover service, fejlfinding og opbygning af elektrotekniske enheder på  

 industri- og/eller skibsanlæg - herunder elektronisk styring.
 Følgende arbejdsområder skal indgå i uddannelsen:
 Fejlfinding, reparation og montering af:
- elektriske maskiner for jævn- og vekselstrøm, - transformere, - elektrisk håndværktøj.
 Opbygning og vedligeholdelse af relæ/elektroniske styringsanlæg, herunder:
 - start- og reguleringsanlæg for jævn- og vekselstrøm.
 Mekanisk bearbejdning, herunder:
 - drejning, boring, gevindskæring samt blød- og hårdlodning.
Ønsket supplement - fræsning og svejsning.
 I øvrigt beskæftigelse ved andet på virksomheden forekommende fagligt og  

 for oplæringen værdifuldt arbejde.
 Lærlingerådet, den 19. december 1975.
 Povl Hermann.
 /Carl Jørgensen.
