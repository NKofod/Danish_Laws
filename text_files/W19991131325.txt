Manden blev overflyttet til intensiv afdeling, hvor der blev foretaget en  

 regelmæssig observation af hans almene tilstand og af blodtryk, puls og  

 pupiller.
Da der ca. kl. 17 observeredes en pupilforskel, blev der tilkaldt  

 en læge.
Omtrent en halv time senere blev manden pludselig  

 bevidstløs, og han blev efter fornøden akut behandling hurtigt  

 overflyttet til neurokirurgisk afdeling på sygehus 2.
 Der blev klaget over, at lægerne fejlvurderede mandens tilstand,  

 idet han på et tidligere tidspunkt burde være overflyttet til  

 sygehus 2. Der blev tillige klaget over, at manden ikke blev tilset af en  

 læge om eftermiddagen, og at han ikke blev observeret  

 tilstrækkeligt af sygeplejerskerne om eftermiddagen, samt at hans  

 kontaktlinser burde være taget ud.
Behandling og observation efter  

 hovedtraume Patientklagenævnet fandt, at de involverede  

 læger på sygehus 1 havde undersøgt og behandlet manden  

 efter almindelig praksis, og at der ifølge journal og  

 observationsskema ikke var tegn på forværring førend  

 kl.17.30, hvorpå der straks skete overflytning til sygehus 2.  

 Nævnet fandt tillige, at det var relevant af bagvagten på sygehus  

 2 at anbefale observation for hjernerystelse, da tilstanden tydede på  

 et let kranietraume.
Nævnet fandt endvidere, at de involverede  

 sygeplejersker på sygehus 1 havde observeret manden på relevant  

 vis og tilkaldte læge, da der indtrådte en forværring af  

 tilstanden.
Nævnet fandt ikke grundlag for kritik af, at mandens  

 kontaktlinser ikke var blevet taget ud, idet han var vågen, og idet de  

 ikke hindrede observation af pupilforholdene.
At kontaktlinserne ikke blev  

 fjernet omkring kl. 17 måtte anses for hændeligt, idet  

 forværringen krævede hurtig akut behandling.
