Bekendtgørelse om akademiuddannelsen i  

 ledelse (VVU) I medfør af § 11, stk. 2, § 12, stk. 4, § 15, stk. 5 og 6, § 16, §  

 19, nr. 1, litra a, § 20, § 30, stk. 2, og § 32, nr. 1, i lov nr. 488 af 31.  

 maj 2000 om erhvervsrettet grunduddannelse og videregående uddannelse  

 (videreuddannelsessystemet) for voksne og § 10, stk. 2, i lov om Danmarks  

 Evalueringsinstitut, jf. lovbekendtgørelse nr. 905 af 12. september  

 2000, fastsættes:
Kapitel 1 Formål og struktur m.v.
 § 1. Formålet med uddannelsen i ledelse er  

 at kvalificere den uddannede til selvstændigt og ud fra personlige og  

 ledelsesfaglige kompetencer at kunne analysere, planlægge og  

 udføre ledelse i private og offentlige virksomheder nationalt og  

 internationalt.
Stk. 2. Den uddannede skal kunne 1)	kombinere viden om ledelseskompetencer,  

 ledelsesværktøjer, kommunikation, samarbejdsformer og udvikling  

 af medarbejdere med henblik på strategisk planlægning i  

 virksomheden og 2)	indgå i samarbejdsmæssige sammenhænge med andre  

 med anden uddannelsesmæssig, sproglig og kulturel baggrund.
 Stk. 3. Formålet med uddannelsens 1. del, jf. § 6,  

 er at give den studerende et fagligt og metodisk grundlag med henblik  

 på at kunne analysere og vurdere praksisnære problemstillinger  

 inden for ledelsesfunktioner.
 Stk. 4. Formålet med uddannelsens 2. del, jf. § 7,  

 er at give faglig specialisering inden for ledelsesfunktioner.  

 Specialiseringen relateres endvidere til andre fagområder ud fra et  

 overordnet og internationalt perspektiv.
 § 2. Uddannelsen er en erhvervsrettet  

 videregående deltidsuddannelse, der udbydes som åben uddannelse  

 som reguleret forløb.
 Stk. 2. Uddannelsen er normeret til 1  

 studenterårsværk. 1 studenterårsværk er en  

 heltidsstuderendes arbejde i 1 år og svarer til 60 point i European  

 Credit Transfer System (ECTS-point).
Stk. 3. Uddannelsen, der er modulopbygget, udgør  

 et selvstændigt afrundet uddannelsesforløb, der sammen med  

 mindst 2 års relevant erhvervserfaring, jf. § 5, stk. 2, svarer til et  

 niveau som en kort videregående uddannelse (erhvervsakademiuddannelse)  

 på 120 ECTS-point.
Uddannelsen giver adgang til relevante  

 diplomuddannelser.
Stk. 4. Uddannelsen består af en 1. og en 2. del,  

 der begge indeholder 3 moduler.
De 6 moduler har hver et omfang på 10  

 ECTS-point.
 Stk. 5. Institutionen skal tilrettelægge  

 undervisningen, så uddannelsen kan afsluttes på 3 år.
 § 3. Uddannelsen giver ret til at anvende  

 betegnelsen akademiuddannet i ledelse (VVU).
 § 4. Undervisningsministeriet godkender, hvilke  

 institutioner der kan udbyde hele uddannelsen eller 1. del af uddannelsen,  

 jf. § 2, stk. 4.
Kapitel 2 Adgang § 5. Følgende uddannelser giver adgang til  

 uddannelsen:
 1)	En relevant erhvervsuddannelse med studiekompetence svarende til  

 engelsk C.
 2)	En relevant grunduddannelse for voksne med engelsk C.
 3)	En adgangsgivende eksamen.
 4)	En anden relevant uddannelse på mindst samme niveau som nr.  

 1-3.
 Stk. 2. Ansøgere skal have mindst 2 års  

 relevant erhvervserfaring efter gennemført adgangsgivende  

 uddannelse.
 Stk. 3. Institutionen kan optage ansøgere, der  

 ikke opfylder adgangskravene i stk. 1, men som ud fra en konkret vurdering  

 har uddannelsesmæssige forudsætninger, der kan sidestilles  

 hermed.
Kapitel 3 Indhold m.v.
 § 6. Uddannelsens 1. del består af 3 moduler  

 på hver 10 ECTS-point.
 Stk. 2. Institutionen kan i studieordningen  

 fastsætte regler om, at yderligere 1 af de i stk. 3 nævnte  

 moduler i uddannelsen er obligatorisk, jf. dog § 14.
 Stk. 3. Modulerne er:
1)	Ledelse i praksis, der er obligatorisk.
I modulet  

 indgår de emner, der fremgår af bilag 1: kommunikation,  

 lærings- og udviklingsprocesser, konflikthåndtering, personlig  

 ledelse samt ledelsesteori.
2)	Organisation.
I modulet indgår de emner, der  

 fremgår af bilag 1: ledelsesteori, virksomhedens organisering,  

 beslutningsprocesser, kultur, innovation samt projektstyring.
3)	Human ressource.
I modulet indgår de emner, der fremgår  

 af bilag 1: personalepolitik, rekruttering, medarbejdersamtaler samt  

 strategisk kompetenceudvikling.
4)	Personalejura.
I modulet indgår de emner, der fremgår af  

 bilag 1: retsgrundlaget samt organisationsretten.
5)	Projektstyring.
I modulet indgår det emne, der fremgår  

 af bilag 1: projektstyringsværktøjer.
6)	Kultur og filosofi.
I modulet indgår de emner, der  

 fremgår af bilag 1: kultur og kulturforskelle, virksomhedskultur,  

 religionsfilosofi samt samfundsfilosofi.
 Stk. 4. Undervisningsministeriet kan godkende, at  

 institutionen efter drøftelse med de øvrige institutioner, der  

 udbyder hele uddannelsen eller 1. del af uddannelsen, kan udbyde andre end de  

 i stk. 3 nævnte moduler, når uddannelsens progression og  

 overordnede formål er opfyldt.
 § 7. Uddannelsens 2. del, der bygger på 1.  

 del, består af 3 moduler på hver 10 ECTS-point.
 Stk. 2. Modulerne er:
 1)	Ledelsesspecialisering, der er obligatorisk, og hvori indgår  

 de emner, der fremgår af bilag 1: personlig ledelse, lederskab og  

 sparring samt det ledelsesmæssige arbejdsfelt.
 2)	Specialeforløb, der skal give den studerende mulighed  

 for at profilere sin uddannelse gennem fordybelse og perspektivering inden  

 for et eller flere af de moduler, den studerende har gennemført.  

 Institutionen tilrettelægger specialeforløbet ved at udbyde et  

 eller flere forløb inden for uddannelsens overordnede  

 formål.
3)	Afgangsprojekt, der afslutter uddannelsen, og hvor den studerende  

 skal dokumentere evne til på et metodisk og analytisk grundlag at kunne  

 gennemføre en praksisnær og kompleks problemløsning inden  

 for ledelse.
Den studerende skal gennemføre det afsluttende  

 afgangsprojekt inden for centrale problemstillinger i uddannelsen, herunder  

 specialeforløbet.
 § 8. Institutionen skal ved tilrettelæggelse  

 af uddannelsen tage udgangspunkt i relevant erhvervspraksis og anvendt  

 teori.
 Stk. 2. Institutionen skal sikre progression i hele  

 uddannelsesforløbet.
 Stk. 3. Uddannelsen skal bidrage til at fremme den  

 studerendes personlige udvikling og skærpe interessen for  

 iværksætter- og selvstændighedskultur samt etablering af  

 egen virksomhed.
 Stk. 4. Der skal i uddannelsen indgå  

 undervisningsformer, der kan udvikle den studerendes selvstændighed,  

 samarbejdsevne og evne til at skabe fornyelse.
 Stk. 5. I uddannelsen indgår i det omfang, det er  

 relevant, undervisning i miljømæssige problemstillinger og i  

 samspillet mellem forskellige kulturformer.
Kapitel 4 Lærerkvalifikationer § 9. Lærere, der underviser i uddannelsen,  

 skal have kandidatniveau eller tilsvarende niveau opnået gennem anden  

 videregående uddannelse og relevant erhvervserfaring, der kan  

 dokumentere det faglige og teoretiske niveau.
Lærerne skal normalt have  

 relevant erhvervserfaring.
 Stk. 2. Lærerne skal kunne dokumentere et  

 pædagogisk kvalifikationsniveau.
Kapitel 5 Eksamen og bedømmelse § 10. For eksamen, herunder prøveformer,  

 bedømmelse, eksamensbevis, klage over eksamen m.v. gælder  

 reglerne i bekendtgørelse om eksamen ved videregående  

 uddannelser under Undervisningsministeriet og Ministeriet for Videnskab  

 Teknologi og Udvikling (eksamensbekendtgørelsen), jf. dog stk. 2,  

 bekendtgørelse om karakterskala og anden bedømmelse samt  

 bekendtgørelse om censorinstitutionen for visse videregående  

 uddannelser under Undervisningsministeriet  

 (censorbekendtgørelsen).
Stk. 2. Hver af uddannelsens 6 moduler afsluttes med en  

 prøve med individuel bedømmelse efter 13-skalaen.
Mindst 2  

 moduler, herunder det afsluttende afgangsprojekt, skal dokumenteres ved  

 eksterne prøver.
Kapitel 6 Studieordning § 11. Studieordningen skal indeholde de regler,  

 som institutionen i henhold til denne bekendtgørelse fastsætter  

 om:
 1)	Adgangsgivende uddannelser, jf. § 5.
 2)	De enkelte moduler, jf. § 6 og § 7:
a)	mål, b)	indhold, c)	omfang, angivet i ECTS-point, d)	eventuelt obligatorisk modul, jf. § 6, stk. 2, e)	undervisnings- og arbejdsformer.
 3)	Udarbejdelse af afsluttende afgangssprojekt, jf. § 7, stk. 2, nr.  

 3.
 4)	Merit, jf. § 14 og § 15.
 5)	Overgangsordninger, jf. § 12, stk. 3.
 Stk. 2. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 Stk. 3. Det skal af studieordningen fremgå, at  

 institutionen, når det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 institutionen.
 § 12. Ved udarbejdelse af studieordninger og  

 væsentlige ændringer heraf tager institutionen kontakt til  

 aftagerrepræsentanter og andre institutioner, der udbyder uddannelsen,  

 og indhenter udtalelse fra censorformandskabet, jf.  

 censorbekendtgørelsen.
 Stk. 2. Studieordninger og væsentlige  

 ændringer heraf træder i kraft ved et studieårs  

 begyndelse.
 Stk. 3. Studieordninger og væsentlige  

 ændringer heraf skal indeholde de fornødne  

 overgangsordninger.
 Stk. 4. Gældende studieordninger er offentlige og  

 skal være lettilgængelige på institutionens hjemmeside  

 på internettet.
Kapitel 7 Andre regler § 13. Bekendtgørelse om kvalitetsudvikling  

 og kvalitetskontrol i erhvervsakademiuddannelserne finder anvendelse for  

 samtlige uddannelsesforløb, der gennemføres i medfør af  

 nærværende bekendtgørelse.
 § 14. Ved skift til samme uddannelse ved anden  

 institution skal bestået 1. del godskrives den studerende.
 Stk. 2. Beståede moduler i øvrigt i henhold  

 til denne bekendtgørelse ækvivalerer tilsvarende moduler ved  

 andre institutioner, der udbyder uddannelsen.
 § 15. Beståede uddannelseselementer fra en  

 anden dansk eller udenlandsk videregående uddannelse kan efter  

 institutionens afgørelse i det enkelte tilfælde eller efter  

 regler fastsat af institutionen træde i stedet for  

 uddannelseselementer, der er omfattet af denne bekendtgørelse (merit).  

 Afgørelsen træffes på grundlag af en faglig vurdering af  

 ækvivalensen mellem de berørte uddannelseselementer.
 § 16. Undervisningsministeriet træffer  

 afgørelse om at dispensere fra denne bekendtgørelse, når  

 det er begrundet i usædvanlige forhold, bortset fra de tilfælde,  

 der er nævnt i § 5, stk. 3.
§ 17. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af mindst 1 uge.
Institutionen  

 sender klagen til ministeriet vedlagt udtalelsen og klagerens eventuelle  

 kommentarer hertil.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
Kapitel 8 Ikrafttrædelses- og overgangsregler § 18. Bekendtgørelsen træder i kraft  

 den 1. februar 2003.
 § 19. Bekendtgørelse nr. 60 af 24. januar  

 1994 om diplomuddannelser på erhvervsskolerne ophæves med  

 virkning fra den 1. januar 2006, jf. dog stk. 2.
 Stk. 2. Ordinære prøver i henhold til den i  

 stk. 1 nævnte bekendtgørelse afholdes sidste gang i maj 2005. Et  

 eventuelt 2. eller 3. forsøg afholdes senest med udgangen af 2005.
 Stk. 3. Studerende på de i stk. 1 nævnte  

 uddannelser, der ønsker at skifte til akademiuddannelsen i ledelse  

 (VVU), opnår merit for relevante, beståede prøver, efter  

 de i stk. 4 og 5 anførte regler.
 Stk. 4. Der kræves mindst 10 ECTS-point til  

 meritering af et modul i akademiuddannelsen i ledelse (VVU).
 Stk. 5. Der kan ikke meriteres til specialeforløb  

 eller afsluttende afgangsprojekt.
 § 20. For lærere ansat til undervisning ved  

 de i § 19, stk. 1, nævnte uddannelser før den 1. februar 2003  

 får kravene i § 9, stk. 1, først virkning fra den 1. august  

 2005.
Undervisningsministeriet, den 23. januar  

 2003 P.M.V.Uffe Toudal  

 PedersenStyrelseschef /Jens Nielsen Bilag 1 Akademiuddannelsen i ledelse (VVU) Uddannelsens 1. del Obligatorisk modul: Ledelse i praksis Kommunikation Målet er, at den studerende 1)	kan forstå kommunikationsprocessen og dens forløb, 2)	kan præsentere budskaber og problemstillinger for grupper af  

 mennesker og 3)	kan anvende relevante præsentationsteknikker.
Lærings- og udviklingsprocesser Målet er, at den studerende 1)	kan forstå betingelser og forudsætninger for  

 læring og udvikling, 2)	kan forstå brugen af pædagogiske teorier og virkemidler  

 i personaleudviklingsprocesser og 3)	kan forstå sammenhængen mellem teorier om den  

 lærende virksomhed, forskellige læringsniveauer og  

 medarbejderudvikling i et bredere perspektiv.
Konflikthåndtering Målet er, at den studerende 1)	kan analysere årsager til konflikter og 2)	kan vurdere metoder til løsning af konflikter.
Personlig ledelse Målet er, at den studerende 1)	kan analysere forskellige ledelsesopgaver, 2)	kan vurdere betydningen af personlighedstræk for varetagelse  

 af lederens opgaver og 3)	kan anvende forskellige løsninger i praksis.
Ledelsesteori Målet er, at den studerende 1)	kan analysere sammenhængen mellem lederens menneskesyn og  

 ledelsesform og 2)	kan vurdere ledelsesformers effektivitet i konkrete  

 ledelsessituationer.
Modul: Organisation Ledelsesteori Målet er, at den studerende 1)	kan anvende ledelses- og motivationsteorier i forbindelse med  

 problemløsning og 2)	kan vurdere metoder til udvikling af personligheden og individets  

 samspil i grupper.
Virksomhedens organisering Målet er, at den studerende 1)	kan analysere sammenhængene mellem virksomhedens organisering  

 og dens situation og 2)	kan vurdere alternative organisationsformer.
Beslutningsprocesser Målet er, at den studerende 1)	kan analysere faktorer, der indgår i virksomhedens  

 beslutningsprocesser og 2)	kan vurdere samspillet mellem virksomhedens beslutningsprocesser og  

 struktur.
Kultur Målet er, at den studerende 1)	kan udarbejde en kulturanalyse for en virksomhed og 2)	kan vurdere organisationskulturen.
Innovation Målet er, at den studerende 1)	kan analysere faktorer, der indgår i virksomhedens innovation  

 og 2)	kan vurdere konsekvenser af ændringer i  

 organisationen.
Projektstyring Målet er, at den studerende 1)	kan analysere styring af projekter og 2)	kan vurdere relevante IT-værktøjer til  

 projektstyring.
Human ressource Personalepolitik Målet er, at den studerende 1)	kan forstå generelle metoder om tiltrækning,  

 fastholdelse, udvikling og afvikling af personale og 2)	kan udarbejde en personalepolitik.
Rekruttering Målet er, at den studerende 1)	kan afdække et rekrutteringsbehov gennem en personaleanalyse  

 og 2)	kan udarbejde en arbejds- og personprofil samt behandle en  

 rekrutteringssag.
Medarbejdersamtaler Målet er, at den studerende 1)	kan anvende forskellige samtaleformer og følge op på  

 medarbejdersamtaler og 2)	kan vurdere etiske overvejelser i forbindelse med vanskelige  

 medarbejdersamtaler og kan følge op på disse.
Strategisk kompetenceudvikling Målet er, at den studerende 1)	har kendskab til metode for udarbejdelse af en  

 videnfortælling, herunder beskrivelse af produktets værdi for  

 medarbejderne og 2)	kan vurdere behovet for kompetenceudvikling for den enkelte  

 medarbejder med baggrund i virksomheden.
Modul: Personalejura Retsgrundlaget Målet er, at den studerende 1)	har kendskab til reglerne om ansættelse i henhold til lov,  

 kollektiv overenskomst og individuelle aftaler og 2)	kan anvende reglerne om ansættelsesforhold i konkrete  

 sager.
Organisationsretten Målet er, at den studerende 1)	har kendskab til organisationsrettens udvikling og 2)	har kendskab til ledelsesretten.
Modul: Projektstyring Projektstyringsværktøjer Målet er, at den studerende 1)	kan analysere forudsætninger og rammer for opstilling af et  

 projekts styringsmæssige grundlag, 2)	kan anvende relevante styringsmæssige værktøjer  

 til at styre et projekt med hensyn til tid, ressourcer, økonomi,  

 effektivitet samt kvalitet i produkt og proces og 3)	kan anvende IT-baserede værktøjer i  

 projektstyringen.
Modul: Kultur og filosofi Kultur og kulturforskelle Målet er, at den studerende 1)	har indsigt i kulturforskelle og 2)	kan tilegne sig viden om kulturer.
Virksomhedskultur Målet er, at den studerende 1)	har indsigt i begrebet organisationskultur, 2)	kan forstå en organisationskulturs opståen og udvikling  

 og 3)	kan afdække organisationskulturer.
Religionsfilosofi Målet er, at den studerende 1)	har kendskab til forskellige religioners påvirkning af  

 mennesker, organisationer og samfund.
Samfundsfilosofi Målet er, at den studerende 1)	har indsigt i forskellige filosofiske opfattelser og 2)	har indsigt i forskellige samfundsfilosofiers betydning for  

 organisationers udvikling.
Uddannelsens 2. del Obligatorisk modul: Ledelsesspecialisering Personlig ledelse Målet er, at den studerende 1)	kan arbejde med egen læring og kompetenceudvikling og 2)	kan analysere organisationen og dens rammer for personlig ledelse og  

 sparring.
Lederskab og sparring Målet er, at den studerende 1)	kan vælge relevante ledelsesformer på baggrund af  

 menneskelig forståelse, 2)	kan sparre og skabe grundlag for andres udvikling, 3)	kan udvikle grupper og netværk baseret på menneskelig  

 forståelse og 4)	kan analysere konflikter og anvende relevante  

 konfliktløsningsmodeller.
Det ledelsesmæssige arbejdsfelt Målet er, at den studerende 1)	kan vurdere og anvende forskellige ledelsesformer som fx  

 projektledelse, forandringsledelse, kvalitetsledelse, innovationsledelse,  

 salgsledelse og politisk ledelse.
