Opretholdelse af Veterinærdirektoratets afgørelse i en klage over en  

 dyrlæges optræden ved aflivning af katten »Misser«.
Henset til at  

 dyrlægers optræden i relation til efterleven af fagetiske regler, psykologisk  

 sans for dyrs følelser og menneskers sorg og høflig korrekt optræden  

 forventes at indgå i disse forhold til klienterne, men at sådanne forhold  

 følger uskrevne love, hvorefter ministeriet ikke fandt anledning til at  

 foretage sig yderligere.
 I skrivelse af 5. november 1989 med bilag har De klaget over den måde De  

 og Deres kat »Missen« blev behandlet på i forbindelse med  

 »Missens« aflivning hos Helsinge Dyrlæger i juni 1989. De finder  

 endvidere de gældende bestemmelser utilstrækkelige, såfremt de alene  

 regulerer dyrlægernes faglige optræden.
 Landbrugsministeriet har i denne anledning påny forelagt sagen for  

 Veterinærdirektoratet og  

 dyrlæge Birthe Valling Bakkegaard, Helsinge Dyrlæger.
Det fremgår af dyrlæge Bakkegaards redegørelse, at Deres kat den 19. juni  

 1989 blev indlagt hos Helsinge Dyrlæger til undersøgelse og medicinsk  

 behandling og at De telefonisk blev grundigt underrettet om diagnosen og  

 prognosen den 20. juni på baggrund af undersøgelsesresultaterne.
Da Missens  

 tilstand den 21. ikke var forbedret, blev De telefonisk orienteret og  

 tilrådet eutanasi, idet dyrlægen på baggrund af Missens tilstand ikke fandt  

 det tilrådeligt at forsøge nyretransplantation eller hjemtransportt.
Det  

 oplyses, at De samme dag påklinikken fik en grundig gennemgang og forklaring  

 af Missens situation, og at De for at skåne Missen for yderligere lidelser  

 indviligede i eutanasi.
Det understreges, af dyrlæge Bakkegaard, at Missen  

 under indlæggelsen var placeret i et stort sygebur og alene blev bragt op til  

 konsultationsrummet i en transportkasse.
Efter Deres afsked med Missen blev  

 eutanasi udført stille og uden smerte via dropslangen, mens De var til stede.  

 Det er dyrlægens opfattelse, at der i denne sag som i det betydelige antal  

 tilsvarende sager med eutanasi er handlet fagligt korrekt, og at dyrlægerne  

 har udvist stor psykologisk forståelse.
 Veterinærdirektoratet har meddelt, at man efter en fornyet gennemgang af  

 sagens akter ikke finder anledning til at ændre på den veterinærfaglige  

 bedømmelse, som er udtrykt i skrivelsen af 31. oktober 1989 til Dem.
Veterinærdirektoratet anfører endvidere, at efterleven af fagetiske  

 regler, psykologisk sans for dyrs følelser og menneskers sorg og høflig,  

 korrekt optræden naturligvis forventes at indgå i dyrlægernes forhold til  

 klienterne, men at disse forhold følger uskrevne love.
Dette er baggrunden  

 for, at Veterinærdirektoratet må konstatere, at der ikke er overtrådt  

 gældende bestemmelser og ikke kan foretages yderligere i sagen.
 Landbrugsministeriet skal anføre følgende:
Ifølge § 7 i bekendtgørelse nr. 312 af 25. juni 1980 af lov om  

 veterinærvæsenet samt under udøvelse af dyrlægegerning er en autoriseret  

 dyrlæge under udøvelsen af sin gerning forpligtet til at vise omhu og  

 samvittighedsfuldhed.
Denne bestemmelse og dyreværnslovens regler har til  

 hovedformål at sikre, at dyrene får en forsvarlig behandling og at de ikke  

 udsættes for unødig lidelse.
Dyrlægers evne til at udvise psykologisk  

 forståelse overfor dyrenes ejere vil vanskeligt kunne underkastes lovmæssig  

 regulering på en hensigtsmæssig måde, og en vurdering heraf må overlades til  

 klienterne i forbindelse med disses frie valg af dyrlæge.
Landbrugsministeriet må ligesom Veterinærdirektoratet lægge ovennævnte  

 regler til grund ved vurderingen af Deres klage.
Landbrugsministeriet finder  

 det ikke godtgjort, at der fra dyrlægens side foreligger en overtrædelse af  

 disse regler, og man finder derfor anledning til at foretage sige yderligere  

 i sagen overfor dyrlæge Birthe Valling Bakkegaard.
P.
M.
V.
E.
B.
 Lovbekendtgørelse nr. 312 af 25/06/1980 af lov nr. 58 af 04/03/1964 om  

 veterinærvæsen og udøvelsen af dyrlægegerning er ophævet og afløst af  

 lovbekendtgørelse nr. 492 af 28/06/1990.
