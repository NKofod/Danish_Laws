 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov: Forskriften administreres af:
§ 1 For kalenderåret 1980 udskrives indkomstskatten for personer med 90 pct.  

 af grundbeløbet efter § 3, stk. 1, i lov om udskrivning af indkomst- og  

 formueskatten til staten.
§ 2 For kalenderåret 1980 skal personfradragene efter kildeskattelovens § 37,  

 stk. 1 og stk. 5, efter regulering i medfør af udskrivningslovens § 4,  

 forhøjes med 500 kr. for personer, som ved udgangen af kalenderåret 1980  

 opfylder aldersbetingelsen for at oppebære folkepension, oppebærer eller er  

 tillagt ret til at oppebære folkepension, pension i henhold til lov om  

 pension til enker m.fl., invalidepension eller invaliditetsydelse med  

 bistands- eller plejetillæg.
§ 3 For lønningsåret 1980 skal personfradragene efter sømandsskattelovens § 7,  

 stk. 4 og stk. 5, efter regulering i medfør af udskrivningslovens § 4,  

 forhøjes med 50 kr. for personer, som ved udgangen af kalenderåret 1980  

 opfylder aldersbetingelsen for at oppebære folkepension, oppebærer eller er  

 tillagt ret til at oppebære folkepension, pension i henhold til lov om  

 pension til enker m.fl., invalidepension eller invaliditetsydelse med  

 bistands- eller plejetillæg.
§ 4 I lov om sømandsskat, jfr. lovbekendtgørelse nr. 29 af 24. januar 1979,  

 foretages følgende ændringer:
 1. § 7, stk. 1, affattes således:
 »Sømandsskatten beregnes på grundlag af den månedlige indtægt om bord  

 afrundet nedad til nærmeste kronebeløb, der kan deles med 20. Skatten  

 beregnes efter følgende satser:
 2. § 28, stk. 2, affattes således:
 »Stk. 2.  Den kommunale andel af den af sømanden i  

 lønningsåret betalte sømandsskat udgør 58 pct. af skatten i det omfang, den  

 ikke overstiger 24.200 kr., og 42 pct. af den overskydende skat.«.
 3. I § 28, stk. 3, 1. pkt., ændres »25.600  

 kr.« til: »24.200 kr.«.
§ 5 Stk. 1.  § 4, nr. 1, har virkning fra og med 1. april  

 1980. Ved beregningen af fradraget i skatten på sømandsskattekortet, jfr.  

 sømandsskattelovens § 8, stk. 1, anvendes beskatningsprocenten 39 for hele  

 lønningsåret 1980 for de sømænd, som er omfattet af bestemmelserne i  

 sømandsskattelovens kapitel II.
Ved den i foregående punktum nævnte beregning  

 anvendes beskatningsprocenten 36 for hele lønningsåret 1980 for de sømænd,  

 der er omfattet af bestemmelserne i sømandsskattelovens kapitel III.
 Stk. 2.  § 4, nr. 2 og 3, har virkning fra og med  

 lønningsåret 1980.
