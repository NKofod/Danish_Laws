Folketinget har den 7. juni 1989 vedtaget lov nr. 372 om registreret  

 partnerskab.
Loven træder i kraft den 1. oktober 1989.
 Efter loven kan to personer af samme køn lade deres partnerskab registrere  

 således, at samtlige ægteskabets retsvirkninger overføres til partnerskabet,  

 bortset fra de undtagelser der er opregnet i lovteksten.
 Disse undtagelser omfatter enkelte bestemmelser inden for adoptions-,  

 myndigheds-, ægteskabs- og retsplejeloven, ligesom bestemmelser i  

 internationale traktater ikke finder anvendelse, medmindre medkontrahenterne  

 tilslutter sig dette.
Dette medfører inden for arbejdsløshedsforsikringslovens område, at  

 bestemmelser i loven, bekendtgørelser og vejledninger, som omhandler ægteskab  

 og ægtefæller, skal anvendes tilsvarende på et registreret partnerskab og  

 registrerede partnere.
Dette gælder ligeledes, hvor der er fastsat særlige  

 bestemmelser vedrørende »nærmeste familie«.
 Nedenfor er anført eksempler inden for  

 arbejdsløshedsforsikringslovgivningen, hvor regler om ægteskab og ægtefæller  

 således vil finde tilsvarende anvendelse på et registreret partnerskab og  

 registrerede partnere:
 Direktoratet vil i tilknytning til fremtidige regelændringer inden for  

 arbejdsløshedsforsikringslovens område bringe ordlyden i overensstemmelse med  

 reglen i lov om registreret partnerskab.
