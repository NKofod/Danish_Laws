Fremsat den 3. marts 2000 af  

 Brian Mikkelsen (KF), Knud Erik Kirkegaard (KF),  

 Hanne Severinsen (V), Christian H.
Hansen (DF),  

 Tove Videbæk (KRF) og Tom Behnke&nbsp  

 ;(FRI) Forslag til folketingsbeslutning om sikring af regional dækning ved udbudsplaceringen  

 af de korte videregående uddannelser Folketinget opfordrer regeringen til snarest muligt at  

 fremsætte lovforslag, der sikrer en hensigtsmæssig regional  

 dækning ved udbudsplaceringen af de korte videregående  

 uddannelser, således at alle områderne tilgodeses ved placeringen  

 af uddannelserne på de enkelte uddannelsesinstitutioner.
Bemærkninger til forslaget Beslutningsforslaget har til formål at  

 sikre en hensigtsmæssig regional dækning i udbudsplaceringen af  

 de korte videregående uddannelser, således at alle  

 områderne tilgodeses ved placeringen af uddannelserne på de  

 enkelte uddannelsesinstitutioner.
Lov om korte videregående uddannelser  

 (erhvervsakademiuddannelser) blev vedtaget i 1997, jf.
L 19,  

 folketingsåret 1997-98 (1. samling), Folketingstidende 1997-98 (1.  

 samling), forhandlingerne s. 483, 2373 og 2623, Tillæg A s. 407 og 424,  

 Tillæg B s. 78 og Tillæg C s. 184. I forbindelse hermed blev det  

 fastsat, at Undervisningsministeriet træffer afgørelse om,  

 hvilke uddannelsesinstitutioner der kan udbyde de enkelte uddannelser.  

 Kravene til udbudsplaceringen blev ligeledes fastsat i loven.  

 Udbudsplaceringen er således sket på grundlag af en samlet  

 skønsmæssig afvejning af to overordnede hensyn, nemlig kvalitet  

 og regional dækning.
Det har imidlertid vist sig, at denne hensyntagen til den  

 regionale dækning ikke har været tilstrækkelig til at sikre  

 den rette hensyntagen til de mindre regioner i Danmark.
Uddannelserne er  

 hovedsagelig blevet placeret i de større byer på bekostning af  

 lokalsamfundene, og universitetsbyerne favoriseres således igen  

 på bekostning af yderkantsområder såsom  

 Sønderjylland, Vestjylland, Nordjylland, Bornholm, Lolland, Falster og  

 Nordvestsjælland.
Argumentet for denne skæve fordeling er hensynet til  

 kvaliteten, som naturligvis er et af de vigtigste formål.
Det er  

 forslagsstillernes opfattelse, at Undervisningsministeriet ikke på  

 forhånd hverken kan eller skal afgøre, hvem der vil være i  

 stand til at levere kvalitetsundervisning.
Kvalitetsundervisning  

 behøver ikke hænge sammen med størrelsen af  

 uddannelsesinstitutionen eller af den geografiske beliggenhed, men kan f.eks.  

 nås ved, at flere uddannelsesinstitutioner samarbejder om at udbyde  

 uddannelserne.
Det er vigtigt at holde lokalsamfundenes muligheder og behov  

 for øje.
De mindre byer og landdistrikterne har behov for  

 uddannelsesinstitutioner, der kan medvirke til at give områderne en  

 identitet, og som kan være et middel til at fastholde de unge  

 mennesker, der allerede er bosat i omegnen, og trække unge fra de  

 større byer til lokalområdet.
Skriftlig fremsættelse Brian Mikkelsen (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om sikring af regional  

 dækning ved udbudsplaceringen af de korte videregående  

 uddannelser.
(Beslutningsforslag nr.
B 113).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
