 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I sømandsloven, jf. lovbekendtgørelse nr. 11 af 6. januar 1989, som ændret  

 ved lov nr. 271 af 2. maj 1990, foretages følgende ændringer:
 1. I § 2 indsættes i stk. 1 som nyt nummer:
 Nr. 1-17 bliver herefter nr. 2-18.
 2. § 3 affattes således:
» § 3.  Industriministeren kan fastsætte nærmere  

 regler om arbejdsgiverens pligt til at oprette skriftlig aftale med den  

 ansatte, herunder om udfærdigelse af hyre- og ansættelseskontrakt, og om  

 arbejdsgiverens pligt til at underrette den ansatte om vilkårene for  

 arbejdsaftalen og arbejdsvilkårene.
Formen og indholdet af hyre- og  

 ansættelseskontrakterne fastsættes efter indhentet udtalelse fra  

 Skibstilsynsrådet.
Stk. 2. Skibsføreren kan på rederens vegne ansætte  

 det fornødne mandskab.
Forinden maskinmandskab ansættes, skal skibsføreren,  

 hvor det er muligt, indhente forslag fra maskinchefen.
Han bør endvidere  

 rådføre sig med den øverste styrmand om ansættelse af dæksmandskab og med  

 hovmesteren om ansættelse af medhjælp for denne.« 3. § 46, 2. pkt., affattes således:
»Bestemmelsen i § 3, stk. 1, finder tilsvarende anvendelse.« 4. § 57, stk. 1, 2. pkt., affattes således:
»Inden for hvert arbejdsdøgn skal hviletiden være på mindst 10 timer,  

 der kan deles i højst to perioder.« 5. I § 57 indsættes efter stk. 3 som nyt stykke:
»Stk. 4.  Efter anmodning fra rederen kan  

 Søfartsstyrelsen tillade, at hviletiden efter stk. 1 beregnes inden for hvert  

 kalenderdøgn.« 6. I § 63, stk 2, ændres »skyldig« til:  

 »mistænkt«.
 7. I § 63, stk. 2, indsættes efter 2. pkt.:
»Såfremt den begåede forbrydelse er en handling omfattet af artikel 3  

 i IMO-konventionen til bekæmpelse af ulovlige handlinger mod søfartens  

 sikkerhed, kan skibsføreren dog overgive den mistænkte til vedkommende  

 myndighed uden for riget.« 8. I § 63 indsættes efter stk. 2 som nye stykker:
 »Stk. 3.  Skibsføreren skal snarest og om muligt  

 før indsejlingen i territorialfarvandet for en stat, som han agter at  

 overgive en mistænkt til, underrette den pågældende stats myndigheder om, at  

 det er hans hensigt at overgive en sådan person, og om grundene hertil.
Stk. 4.  Genstande, som må antages at have betydning som  

 bevismidler, skal tages i forvaring af skibsføreren.
Skibsføreren skal give  

 den myndighed, som en mistænkt overgives til, de nødvendige oplysninger om  

 lovovertrædelsen og aflevere de bevismidler, som er taget i forvaring.« 9. Efter kapitel IV indsættes som nyt kapitel:
»Kapitel IV a På- og afmønstring § 64 a.  Industriministeren fastsætter de nærmere  

 regler om på- og afmønstring samt om skibsførerens til- og fratræden.
 Stk. 2.  Søfartsstyrelsen fører kontrol med mønstring og  

 med, at lovgivningens forskrifter om skibes besætning overholdes.
 Stk. 3.  Skibsføreren skal ved mønstringen påse, at  

 lovgivningens forskrifter for den pågældende søfarende er opfyldt, herunder  

 navnlig de aldersmæssige, helbredsmæssige og uddannelsesmæssige krav.
§ 64 b.  Søfartsstyrelsen kan af rederen eller  

 skibsføreren kræve de oplysninger om skibet og de ansatte om bord, som er  

 nødvendige af hensyn til mønstringskontrollen.
Søfartsstyrelsen er endvidere  

 berettiget til at foretage de undersøgelser, som er nødvendige af hensyn til  

 kontrollen.
 Stk. 2.  Industriministeren fastsætter regler om  

 udstedelsen og brugen af søfartsbøger og besætningsskemaer.  

 Industriministeren fastsætter tillige regler for betaling for søfartsbøger.
Stk. 3.  Søfartsbogen overgives ved påmønstringen til  

 skibsføreren og opbevares af ham, så længe tjenesten varer.
I søfartsbogen må  

 ikke gøres nogen bemærkning om sømandens forhold i tjenesten eller om nogen  

 ham overgået straf.« 10. § 65 affattes således:
 » § 65.  Tilsidesætter rederen sine pligter efter  

 § 46, § 49, nr. 1, og § 64 b, stk. 1, straffes han med bøde.
Stk. 2.  Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.« 11. § 66, nr. 2, litra b, affattes således:
 12. § 70 affattes således:
 » § 70.  I regler, der udstedes i medfør af  

 loven, kan der fastsættes straf af bøde.
Stk. 2.  Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.« 13. § 73, stk. 2 og 3, ophæves.
§ 2 Stk. 1.  Loven træder i kraft den 30. juni 1993, jf. dog  

 stk. 2 og 3.
 Stk. 2.  § 64 b, stk. 2, som affattet ved denne lovs §  

 1, nr. 9, træder i kraft den 1. januar 1993.
 Stk. 3.  § 63, stk. 2, 3. pkt., stk. 3 og 4, som  

 affattet ved denne lovs § 1, nr. 7 og 8, træder i kraft efter  

 industriministerens nærmere bestemmelse.
 Stk. 4.  Samtidig ophæves lov om mønstring af søfarende  

 m.v., jf. lovbekendtgørelse nr. 580 af 29. september 1988.
§ 3 Loven gælder ikke for Færøerne og Grønland, men kan ved kgl. anordning  

 sættes i kraft for Grønland med de afvigelser, som de særlige grønlandske  

 forhold tilsiger.
Givet på Amalienborg, den 19. december  

 1992 Under Vor Kongelige Hånd og Segl MARGRETHE R.
