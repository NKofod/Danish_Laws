Skattefri spaltning, gren af virksomhed,  

 frasalg Selskabet A ejer hele aktiekapitalen i selskab  

 B.
A er ultimativt ejet af det udenlandske selskab D, der har aktiviteter på  

 verdensmarkedet indenfor IT-branchen.
 I anmodningen oplyste rådgiver følgende:
 A arbejder med hele værdikæden inden for  

 it-løsninger lige fra konsulentrådgivning, design og implementering til  

 drift,  

 vedligeholdelse og brugeruddannelse.
 Koncernen arbejder globalt ud fra en  

 matrixorganisation, hvor hvert enkelt land understøttes af enheder, der er  

 ansvarlige for de internationale aktiviteter inden for tre hovedområder.
De tre forretningsområder er selvstændige  

 profitcentre i A med egen ledelse, medarbejdere, driftsmidler, m.v.
Der  

 foreligger  

 selvstændige bogføringskredse samt interne regnskaber over driften for de tre  

 profitcentre.
Den påtænkte grenspaltning vil ske uden ophør af  

 B, således at én af de tre grene af B's virksomhed blive overdraget til et  

 nystiftet selskab C.
Overdragelsen af grenen omfatter alle de til aktiviteten  

 knyttede aktiver og passiver, medarbejdere og forpligtelser.
 Med anmodningen var vedlagt udkast til  

 spaltningsregnskab, hvoraf det fremgik, at overdragelsen er baseret på de  

 regnskabsmæssige  

 bogførte værdier opgjort efter virksomhedens hidtil anvendte  

 regnskabspraksis.
 Som vederlag ved spaltningen vil A udelukkende  

 modtage aktier i det udspaltede selskab svarende til de overførte værdier.
 Endvidere oplyste rådgiver, at det modtagende  

 selskab C etableres med et tilstrækkeligt kapitalgrundlag til, at C vil kunne  

 fungere ved hjælp af egne midler, og der stilles ikke sikkerheder over for C  

 i  

 form af kaution, pant eller lignende fra A eller fra andre koncernselskaber.
 Om formålet med omstruktureringen oplyste  

 rådgiver i den oprindelige anmodning, at spaltningen sker i forbindelse med  

 en  

 global udskillelse af den pågældende grens aktiviteter til lokale  

 selvstændige  

 selskaber som følge af, at aktiviteten i grenen ikke går godt på verdensplan.
 Koncernen ønsker derfor at sætte fuld fokus på  

 aktiviteten ved at foretage udskillelsen og få mulighed for at finde en  

 ekstern  

 partner, som D kan videreføre aktiviteten sammen med.
Det fremgik både af den oprindelige anmodning og  

 senere uddybning, at det ikke kunne udelukkes, at der ville kunne ske en hel  

 eller delvis afhændelse af aktierne i det udspaltede selskab efter, at  

 spaltningen er gennemført.
Rådgiver oplyste dog, at det primære hovedformål  

 med  

 spaltningen er at sætte fokus på den pågældende aktivitet og ikke at frasælge  

 aktiviteten.
Ved senere uddybning oplyste rådgiver, at der  

 var indgået aftale med koncernen E om overtagelse af den fraspaltede  

 aktivitet.  

 Om overtagelsen oplyste rådgiver, at overtagelsen sker med virkning kort  

 efter  

 at spaltningen er gennemført.
Ifølge rådgiver er E en oplagt partner idet det  

 udspaltede selskab i forvejen servicerede E.
Derudover er E ejet med 50% af  

 D.
Rådgiver anførte, at selv om spaltningen sker  

 med henblik på salg af alle aktier i det udspaltede selskab, må betingelserne  

 for at gøre det skattefrit efter fusionsskatteloven være opfyldte.
Rådgiver  

 lagde ved vurderingen heraf vægt på, at alle aktierne i det indskydende  

 selskab  

 B har været ejet i mere end 3 år.
Derudover lagde rådgiver vægt på, at  

 afgørelsen offentliggjort i TfS 1998.160 fortsat gælder, idet afgørelsen er  

 refereret i den seneste ligningsvejledning (2006).
Rådgiver bemærkede endvidere at to  

 offentliggjorte afgørelser fra 2005 (  


  

 SKM2005.184.TSS  


  

 og  


  

 SKM2005.357.TSS  


  

 ),  

 hvor der blev givet afslag, begge indeholder særlige omstændigheder.
I den  

 ene  

 afgørelse var der ingen aktivitet tilbage i det indskydende selskab efter  

 spaltningen,  

 og i den anden afgørelse var der optaget lån forud for spaltningen.
 Da rådgiver mente, at der i den konkrete sag  

 forelå en normalsituation, der nøje svarer til det, der lå til grund for  

 afgørelsen  

 fra 1998, og som ifølge den seneste ligningsvejledning fortsat er gældende  

 praksis, måtte anmodningen imødekommes.
 På spørgsmål fra SKAT oplyste rådgiver, at B på  

 det pågældende tidspunkt ikke var bekendt med overdragelsesprisen for  

 aktierne,  

 og at der endnu ikke var foretaget nogen fordeling af prisen på de enkelte  

 selskaber.
Vedrørende hvilken skattemæssig fordel, der er  

 forbundet med at foretage en skattefri grenspaltning frem for et frasalg af  

 aktiviteterne oplyste Rådgiver, at såfremt B frasolgte aktiviteten, kan der  

 forventes  

 en salgssum omkring/lidt over værdien af de bogførte nettoaktiver.
Af  

 spaltningsregnskabet fremgår et bogført et skatteaktiv.
Beløbet er udtryk for  

 det tab, der hviler på de bogførte aktiver og passiver.
Med en antagelse om  

 en  

 salgssum omkring/lidt over værdien af nettoaktiverne vil avancen/tabet at  

 ligge  

 i nærheden af 0 kr.
SKAT, Store Selskaber, Kontrol indstillede, at  

 anmodningen blev imødekommet uden fastsættelse af særlige vilkår.
SKAT, Store  

 Selskaber, Kontrol lagde afgørende vægt på rådgivers oplysninger og  

 forventninger til salgssummen.
 SKAT, Store Selskaber, Service fandt ud fra en  

 samlet konkret vurdering, at betingelserne i fusionsskatteloven § 15a, stk. 3  

 jf. § 15 c stk. 2 var opfyldte, idet der bl.a. blev lagt vægt på, at der er  

 tale om en spaltning uden ophør af det indskydende selskab til et nystiftet  

 selskab, at den nuværende aktionær udelukkende vederlægges med aktier i det  

 modtagende selskab, og at de aktiver og passiver, der overføres til det  

 modtagende  

 selskab, udgør en gren af en virksomhed jf. fusionsskattelovens § 15a, stk.  

 3,  

 jf. § 15c, stk. 2.
 Anmodningen blev således imødekommet uden  

 fastsættelse af særlige vilkår.
 Kommentarer  

 til afgørelsen: Af de to afgørelser offentliggjort i henholdsvis TfS 1998,160  

 LR og  


  

 SKM2005.184.TSS  


  

 fremgår, at konsekvensen af de påtænkte spaltninger var, at et skattepligtigt  

 frasalg af en aktivitet blev konverteret til et skattefrit salg af aktier.
 Da A har  

 ejet B i mere end tre år, vil tilsvarende forhold gøre sig gældende i den  

 konkrete sag.
 Dette  

 udelukker imidlertid ikke i sig selv, at spaltningen kan gennemføres  

 skattefrit, hvis fusionsskattelovens formål om at imødekomme  

 forretningsmæssigt  

 begrundede omstruktureringer, efter en konkret vurdering fortsat er opfyldt.
 SKAT  

 forespurgte derfor i den konkrete sag hvilken skattemæssig fordel, der er  

 forbundet med at foretage en skattefri grenspaltning frem for et frasalg af  

 aktiviteterne.
Hertil  

 oplyste rådgiver, at såfremt B frasælger aktiviteten, kan der forventes en  

 salgssum omkring/lidt over værdien af de bogførte nettoaktiver.
Sammenholdt  

 med  

 det af spaltningsbalancen bogførte skatteaktiv vil avancen/tabet ifølge  

 rådgiver  

 derfor ligge i nærheden af 0 kr.
På  

 baggrund af rådgivers oplysninger om den forventede salgssum samt de øvrige  

 fremlagte oplysninger om baggrunden for grenspaltningen fandt SKAT ud fra en  

 samlet konkret vurdering, at transaktionen var begrundet i forretningsmæssige  

 gyldige årsager.
SKAT imødekom derfor anmodningen uden fastsættelse af  

 særlige  

 vilkår.
