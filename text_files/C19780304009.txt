Arbejdsformidlingskontorerne De statsanerkendte arbejdsløshedskasser 1. Arbejdsløshedskassernes forpligtelser.
 1.1 I lov om arbejdsformidling og arbejdsløshedsforsikring m.v. § 65;  

 således som denne bestemmelse blev affattet ved lov nr. 160 af 12. april  

 1978, er det bestemt, at det, hvis et medlems ledighed skønnes at blive af  

 længere varighed, efter nærmere derom fastsatte regler påhviler  

 arbejdsløshedskassen i samarbejde med arbejdsformidlingen at bistå medlemmet  

 med at søge dets arbejdsevne og tilknytning til arbejdsmarkedet bevaret  

 gennem udnyttelse af foreliggende muligheder af uddannelsesmæssig,  

 genoptræningsmæssig og omskolingsmæssig art.
 1.2 Der er endvidere i bestemmelsen fastsat, at det påhviler kassen over  

 for tilsynet, jfr. § 88, at dokumentere, hvilke foreliggende foranstaltninger  

 af optræningsmæssig art der er anvendt af medlemmer, som ikke inden for det  

 sidste år har haft en sammenlagt beskæftigelse af over 5 ugers varighed.
 1.3 Endelig er det fastsat, at det påhviler kassen over for vedkommende  

 arbejdsmarkedsnævn at redegøre for årsagerne til ledigheden for medlemmer,  

 der ikke inden for de sidste 2 år har haft sammenlagt beskæftigelse af over  

 13 ugers varighed, med henblik på en belysning af behovet af yderligere  

 uddannelsesmuligheder m.v. inden for det pågældende faglige og geografiske  

 område.
 2. Sigtet med reglernes indførelse.
2.1 Reglerne i § 65 tager først og fremmest sigte på i højere grad at  

 inddrage arbejdsløshedskasserne i arbejdet med henblik på  at søge  

 arbejdsevnen opretholdt for ledige medlemmer.
Bag de nye regler ligger  

 erkendelsen af, at blot få måneders uafbrudt lediggang er farlig for  

 erhvervsevnen og beskæftigelsesaktiviteten, og at det derfor efter en vis  

 længere ledighed dels bør bringes ind i billedet, om det vil være nødvendigt  

 for at opnå ny beskæftigelse, at pågældende påtager sig at gennemgå  

 omskoling, yderligere uddannelse eller på anden måde søger arbejdsevnen  

 opretholdt, dels i det hele bør overvejes, om de nedbrydende følgevirkninger  

 af længerevarende ledighed - i mangel af mulighed for at opnå beskæftigelse -  

 bør søges imødegået ved andre foranstaltninger.
Det er ved gennemførelsen af  

 de nye bestemmelser i § 65 forudsat, at de allerede eksisterende  

 arbejdsmarkedsuddannelser søges udvidet, og at de suppleres med yderligere  

 foranstaltninger med det sigte at skabe alternativer til de indskrænkede  

 beskæftigelsesmuligheder i den nuværende beskæftigelsessituation, således at  

 ledige, der ikke kan opnå beskæftigelse, ved at udnytte disse tilbud kan  

 bevare arbejdsevnen og erhvervsaktiviteten.
Arbejdsløshedskassen bør såvel  

 lokalt som centralt arbejde for, at sådanne muligheder findes i  

 formålstjenligt omfang.
2.2 For at sikre at de foranstaltninger, der således stilles til rådighed  

 for de ledige, får virkning, er det nødvendigt,  at de ledige i videst muligt  

 omfang gør brug af disse muligheder.
Dette bør ske i et samvirke først og  

 fremmest mellem arbejdsløshedskassen og det ledighedsramte medlem.
Det  

 bemærkes i denne forbindelse, at det ifølge lovens § 43 er en betingelse for  

 bevarelse af medlemskab af en anerkendt arbejdsløshedskasse, at medlemmet kan  

 anses for arbejdssøgende til regelmæssigt erhvervsarbejde, det vil sige står  

 til rådighed for arbejdsmarkedet.
Ved bedømmelsen af om denne betingelse er  

 opfyldt, skal der tages hensyn til, om medlemmet har udnyttet foreliggende,  

 egnede uddannelsesmuligheder m.v.
Udover at bestemmelsen i § 65 pålægger  

 arbejdsløshedskasserne at bistå de ledige med at søge arbejdsevnen bevaret,  

 understreger bestemmelsen kassernes forpligtelse til at påse, at medlemmerne  

 kan anses for arbejdssøgende til regelmæssigt erhvervsarbejde, jfr. § 43.
 2.3 Endvidere har det med de nye regler været tilsigtet at give  

  arbejdsmarkedsnævnene et mere præcist kendskab til omfanget af  og årsager  

 til langvarig ledighed inden for de forskellige kasser for derved at give  

 nævnene et bedre grundlag for deres overvejelser om den  

 arbejdsmarkedspolitiske indsats.
3. Fremgangsmåden ved kassernes ydelse af bistand m.v.
I medfør af § 65,  

 stk. 5, fastsættes herved følgende regler efter forhandling med  

 landsarbejdsnævnet:
 3.1.1 Når et medlem ikke inden for de sidste 6 måneder har haft en  

 sammenlagt beskæftigelse af over 5 ugers varighed, skal kassen tage kontakt  

 med medlemmet, fortrinsvis ved indkaldelse af medlemmet til samtale, med det  

 formål dels at søge at danne sig et indtryk af årsagerne til medlemmets  

 fortsatte ledighed, dels at tilvejebringe grundlag for en vurdering af,  

 hvilke foranstaltninger af uddannelsemæssig, genoptræningsmæssig og  

 omskolingsmæssig art, der kunne være egnede til at bringe medlemmet tilbage  

 til arbejdsmarkedet.
 3.1.2 På det således foreliggende grundlag bør kassen primært, om der  

 foreligger mulighed for umiddelbart at genplacere medlemmet på  

 arbejdsmarkedet, eventuelt gennem en særlig indsats fra formidlingens  

 (arbejdskonsulentens) side.
 3.1.3 Finder kassen efter samråd med medlemmet og formidlingen ikke, at en  

 sådan mulighed foreligger, må det understreges, om en genplacering på  

 arbejdsmarkedet på kortere eller længere sigt kan forventes, hvis medlemmet  

 deltager i eksisterende efteruddannelses- eller omskolingsforanstaltninger,  

 og - i givet fald - om der er faktisk mulighed for, at medlemmet kan gennemgå  

 en sådan uddannelse.
 3.1.4 Hvis det må antages, at en genplacering på arbejdsmarkedet ikke vil  

 være mulig inden for en overskuelig periode, må det overvejes, hvilke  

 eksisterende foranstaltninger af uddannelsesmæssig eller anden art, der  

 eventuelt måtte være egnede til at opretholde medlemmets erhvervsevne, indtil  

 en genplacering på arbejdsmarkedet påny måtte blive mulig.
 3.1.5 Det påhviler vedkommende arbejdsmarkedsnævn at lade udarbejde og  

 løbende ajourføre nødvendigt materiale, herunder en oversigt over sådanne  

 foranstaltninger, som nævnet måtte finde egnede med henblik på at søge  

 langtidsledige bragt tilbage til arbejdsmarkedet.
 3.1.6 Redegørelse vedrørende medlemmet skal ikke afgives umiddelbart i  

 forbindelse med den i nærværende afsnit omhandlede undersøgelse m.v., idet  

 redegørelsen først skal foreligge efter et års forløb, jfr. nedenfor under  

 punkt 3.2.
3.2.1 Hvis medlemmets ledighed fortsætter, og pågældende ikke inden for  

 det sidste år har haft en sammenlagt beskræftigelse af over 5 ugers varighed,  

 skal kassen i samarbejde med medlemmet på en af arbejdsdirektøren godkendt  

 blanket over for tilsynet (formidlingskontoret) redegøre for, hvilke  

 foranstaltninger af optræningsmæssig art m.v., der måtte være anvendt eller  

 kunne have været anvendt af medlemmet i det foreløbne år.
Samtidig må der  

 redegøres for, hvilke bestræbelser, medlemmet har udfoldet for at opnå  

 beskæftigelse, samt for andre forhold, der er af betydning for vurderingen af  

 medlemmets tilknytning til arbejdsmarkedet, bl.a. hvorvidt der hos medlemmet  

 foreligger fysiske eller psykiske forhold, der i større eller mindre grad  

 forhindrer overtagelse af beskæftigelse.
Redegørelsen til formidlingskontoret  

 skal indsendes senest 14 dage efter 12 måneders-periodens udløb.
3.2.2 Formidlingen foretager herefter en vurdering af medlemmets forhold  

 som led i sit almindelige tilsyn med de anerkendte arbejdsløshedskasser.
Ved  

 denne bedømmelse af medlemmets forhold til arbejdsløshedsforsikringen må det  

 indgå, om medlemmet har undladt at benytte sig af foreliggende  

 genoptræningsforanstaltninger m.v.
En sådan undladelse vil dog ikke isoleret  

 kunne medføre dagpengerettens bortfald, man skal indgå i en samlet bedømmelse  

 af medlemmets forhold.
Må imidlertid medlemmets undladelse af at benytte sig  

 af foreliggende foranstaltninger af den nævnte art sammen med andre forhold  

 tages som udtryk for, at medlemmet ikke kan anses for arbejdssøgende i det  

 omfang, arbejdsløshedsloven forudsætter, vil medlemsretten ikke kunne  

 opretholdes.
3.2.3 Skønner formidlingen, at der kan herske tvivl om, hvorvidt medlemmet  

 er fuldt arbejdssøgende, foretager den - medmindre afgørelse om medlemmets  

 udelukkelse fra medlemskab allerede er truffet af kassen - på sædvanlig måde  

 indberetning til kassen og direktoratet.
Indberetning skal i givet fald ske  

 senest 4 uger efter modtagelsen af kassens redegørelse.
Indgivelse af  

 indberetning medfører ikke i sig selv standsning af dagpengeretten.
 3.2.4 Eventuel udelukkelse fra medlemskab eller suspension af  

 dagpengeretten finder først sted, når kassen (eller direktoratet) har truffet  

 beslutning herom.
 3.3 Har et medlem inden for det sidste år hafr en sammenlagt beskæftigelse  

 af over 5 ugers varighed, men mindre end 13 ugers sammenlagt beskæftigelse,  

 tager kassen kontakt med medlemmet som anført under punkt 3.1.
 3.4.1 Hvis et medlem ikke inden for de sidste 2 år har haft en sammenlagt  

 beskæftigelse af over 13 ugers varighed, skal kassen i samarbejde med  

 medlemmet på en af arbejdsdirektøren godkendt blanket over for vedkommende  

 arbejdsmarkedsnævn redegøre for årsagerne til pågældendes ledighed samt for  

 medlemmets deltagelse i foranstaltninger af optræningsmæssig art (uddannelse,  

 optræning, efteruddannelse, beskæftigelsesforanstaltning og lignende) med  

 henblik på at sikre, at medlemmet fortsat kan anses for at være  

 arbejdssøgende til regelmæssigt erhvervsarbejde.
3.4.2 På et sådant grundlag kan arbejdsmarkedsnævnet dels generelt få et  

 grundlag for at vurdere, om der i området findes en tilstrækkelig kapacitet  

 af foranstaltninger mod længerevarende ledigheds følgevirkninger.
Dels kan  

 nævnet med formidlingskontoret mere principielt drøfte kontorets tilsyn med  

 forsikringen.
Redegørelsen skal indsendes senest 14 dage efter 2  

 års-periodens udløb.
3.4.3 En genpart af redegørelsen indsendes til tilsynet  

 (formidlingskontoret), der foretager en vurdering af medlemmets forhold til  

 arbejdsløshedsforsikringen.
Såfremt tilsynet finder anledning til at rejse  

 sag, meddeles dette kassen og pågældende medlem senest 4 uger efter  

 modtagelsen af kassens redegørelse.
 4. Ikrafttrædelse.
 4.1 Nærværende regler træder i kraft 1. juli 1978 og finder anvendelse på  

 medlemmer, der er blevet ledige efter denne dato.
 4.2 Kassen er dog forpligtet til at yde bistand også til andre ledige  

 medlemmer end de af 4.1 omfattede, når de pågældende fremsætter begæring  

 herom.
P.
D.
V.
