Bekendtgørelse om arbejdsgivernes  

 betaling af bidrag til Arbejdsmarkedets Erhvervssygdomssikring (AES) I medfør af § 51, jf. § 50, stk. 1, og § 67, i lov  

 om sikring mod følger af arbejdsskade, jf. lovbekendtgørelse  

 nr. 943 af 16. oktober 2000, fastsættes:
Arbejdsgiverkreds § 1. Sikringspligtige arbejdsgivere, der er  

 omfattet af § 5, stk. 1 og 2, i lov om sikring mod følger af  

 arbejdsskade, skal betale bidrag til Arbejdsmarkedets Erhvervssygdomssikring  

 til dækning af udgifter ved erhvervssygdomme og pludselige  

 løfteskader.
 Stk. 2. Bidragspligten omfatter endvidere enhver, for hvem  

 sædvanlig mindst 3/5 af årsindtægten stammer fra personligt  

 arbejde ved fiskeri, i det omfang erhvervet drives for egen regning.
Stk. 3. Private arbejdsgiverne har pligt til at tilmelde sig  

 på en særlig blanket, som kan rekvireres hos Arbejdsmarkedets  

 Erhvervssygdomssikring.
Arbejdsgiveren kan ikke kræve særligt  

 registreringsbevis fra Arbejdsmarkedets Erhvervssygdomssikring, men de  

 registrerede oplysninger vil fremgå af den bidragsopkrævning,  

 arbejdsgiveren modtager.
 Stk. 4. Kommunale, amtskommunale og statslige arbejdsgivere  

 registreres i Arbejdsmarkedets Erhvervssygdomssikring på grundlag af de  

 indberetninger, der er nævnt i § 5, stk. 4 og 5.
 Stk. 5. Bidragspligtige arbejdsgivere registreres i  

 Arbejdsmarkedets Erhvervssygdomssikring med ét eller flere AES-numre,  

 der anvendes ved opkrævning og betaling af bidrag.
Arbejdsgivernes brancheinddeling § 2. Bestyrelsen for Arbejdsmarkedets  

 Erhvervssygdomssikring henfører arbejdsgiverne til en branche på  

 grundlag af Danmarks Statistiks branchekodesystem DB93.
 Stk. 2. Private arbejdsgivere registreres med den DB93-kode,  

 der fremgår af Det Centrale Virksomhedsregister (CVR).
 Stk. 3. Kommunale og amtskommunale arbejdsgivere registreres  

 med en DB93-kode ud fra den pågældende institutions kontonummer  

 (underkonti) i henhold til Indenrigsministeriets officielle kontoplan for  

 kommunerne.
 Stk. 4. Statslige arbejdsgivere registreres med en DB93-kode  

 ud fra den pågældende institutions eller virksomheds hovedkonto i  

 finansloven.
 Stk. 5. På grundlag af DB93-koden samler bestyrelsen for  

 Arbejdsmarkedets Erhvervssygdomssikring arbejdsgiverne i et antal  

 branchegrupper, der er homogene ud fra et skaderisikomæssigt og et  

 produktionsmæssigt synspunkt.
Bidragenes størrelse § 3. Bestyrelsen for Arbejdsmarkedets  

 Erhvervssygdomssikring fastsætter størrelsen af bidragssatserne  

 (dvs. årsbidraget pr. fuldtidsansat) for et år ad gangen og  

 meddeler de enkelte arbejdsgivere bidragssatsen for det kommende  

 kalenderår samtidig med bidragsopkrævningen.
 Stk. 2. Arbejdsmarkedets Erhvervssygdomssikring beregner den  

 enkelte arbejdsgivers bidrag ud fra arbejdsgiverens tilhørsforhold til  

 en branche, arbejdsgiverens beregnede antal fuldtidsansatte og de forventede  

 udgifter vedrørende den pågældende arbejdsgiver.
 Stk. 3. Arbejdsgiverne skal efter anmodning give  

 Arbejdsmarkedets Erhvervssygdomssikring oplysninger af betydning for  

 fastsættelsen af bidragene.
Bidragsgrundlaget § 4. Grundlaget for beregningen af de årlige  

 bidragssatser er for bidragsårene 2001   2003 de af Arbejdsmarkedets  

 Erhvervssygdomssikring registrerede skadeudgifter og  

 beskæftigelsesoplysninger i forudgående 3-års  

 perioder.
 Stk. 2. For bidragsåret 2004 er bidragsgrundlaget de af  

 Arbejdsmarkedets Erhvervssygdomssikring registrerede skadeudgifter og  

 beskæftigelsesoplysninger i en forudgående 4-års  

 periode.
 Stk. 3. For bidragsåret 2005 og senere bidragsår  

 er bidragsgrundlaget de af Arbejdsmarkedets Erhvervssygdomssikring  

 registrerede skadeudgifter og beskæftigelsesoplysninger i en  

 forudgående 5-års periode.
 Stk. 4. Til de i stk. 1   3 nævnte skadeudgifter og  

 beskæftigelsesoplysninger lægges de forventede udgifter til  

 administration mv. for det pågældende bidragsår.
 Stk. 5. Inden for de enkelte branchegrupper, jf. § 2,  

 stk. 5, betaler arbejdsgiveren ens bidrag for hver fuldtidsansat.
Beregning af bidrag Det foreløbige bidrag § 5. Arbejdsmarkedets Erhvervssygdomssikring  

 beregner for ét kalenderår ad gangen et foreløbigt bidrag  

 for arbejdsgiveren.
Regulering af bidraget finder sted i overensstemmelse med  

 de regler, der er fastsat i §§ 7 og 8.
 Stk. 2. For private arbejdsgivere beregnes bidraget på  

 grundlag af det antal fuldtidsansatte, arbejdsgiveren har oplyst til  

 Arbejdsmarkedets Erhvervssygdomssikring for det kalenderår, der ligger  

 2 år forud for det kalenderår, bidraget vedrører.
Stk. 3. For private arbejdsgivere, der har tegnet forsikring  

 mod følger af arbejdsulykker og skadelige påvirkninger i  

 Ulykkesforsikringsforbundet for Dansk Fiskeri G/S (fiskere mv.), beregnes  

 bidraget på grundlag af det antal fuldtidsansatte, arbejdsgiveren har  

 oplyst til Ulykkesforsikringsforbundet på forhyringslisterne for det  

 kalenderår, der ligger 2 år forud for det kalenderår,  

 bidraget vedrører.
Disse arbejdsgivere deltager ikke i finansieringen  

 af den partsstyrede arbejdsmiljøindsats i henhold til  

 arbejdsmiljøloven.
Stk. 4. For kommunale og amtskommunale arbejdsgivere beregnes  

 bidraget med udgangspunkt i den opgørelse af det forventede  

 gennemsnitlige personaleforbrug omregnet til fuldtidsansatte, som kommuner og  

 amter hvert år udarbejder og indberetter til Indenrigsministeriet via  

 Danmarks Statistik for det kalenderår, der ligger 1 år forud for  

 det kalenderår, bidraget vedrører.
Opgørelsen foretages  

 på kontonummerniveau (underkonti) i henhold til Indenrigsministeriets  

 officielle kontoplan og korrigeres for beskæftigelsen på  

 selvejende eller private institutioner, som kommunen eller amtet har  

 indgået overenskomst med.
 Stk. 5. For statslige arbejdsgivere beregnes bidraget på  

 grundlag af de faktiske beskæftigelsesdata, der registreres af  

 Økonomistyrelsen til brug for beregning af statslige arbejdsgiveres  

 bidrag til flexjobs (LIF-data) for det kalenderår, der ligger 2  

 år forud for det kalenderår, bidraget vedrører.  

 Opgørelsen foretages på kontonummer i henhold til finansloven  

 kombineret med et registreringsnummer på institutions- eller  

 virksomhedsniveau.
§ 6. Ved en virksomheds etablering i  

 kalenderåret beregnes bidraget på grundlag af det antal  

 fuldtidsansatte, der er oplyst over for Arbejdsmarkedets  

 Erhvervssygdomssikring i forbindelse med registreringen.
Ud fra den  

 branchegruppe, arbejdsgiveren er indplaceret i, opkræver  

 Arbejdsmarkedets Erhvervssygdomssikring forholdsmæssigt det  

 foreløbige bidrag for den resterende del af kalenderåret.
Regulering af det foreløbige bidrag § 7. Private arbejdsgivere oplyser samtidig med  

 indbetalingen af det foreløbige bidrag for et kalenderår  

 på et særligt skema om antal fuldtidsansatte i det forrige  

 kalenderår.
Hvis oplysningerne giver grundlag for det, foretager  

 Arbejdsmarkedets Erhvervssygdomssikring herefter en regulering af  

 arbejdsgiverens foreløbige bidrag.
Det endelige bidrag § 8. Det endelige bidrag opgøres på  

 grundlag af arbejdsgiverens oplysninger til Arbejdsmarkedets  

 Erhvervssygdomssikring om antal fuldtidsansatte i det kalenderår,  

 bidraget vedrører.
 Stk. 2. Det endelige bidrag for kommunale og amtskommunale  

 arbejdsgivere opgøres på grundlag af kommunernes og amternes  

 indberetning til Arbejdsmarkedets Erhvervssygdomssikring af de endelige  

 beskæftigelsestal vedrørende det bidragsår,  

 opkrævningen vedrører.
 Stk. 3. Det endelige bidrag for statslige arbejdsgivere  

 opgøres på grundlag af de endelige LIF-data for det  

 bidragsår, opkrævningen vedrører.
 Stk. 4. Opgørelse af det endelige bidrag finder sted i  

 løbet af det kalenderår, der følger efter det år,  

 bidraget vedrører.
Opkrævning og indbetaling af bidrag § 9. Foreløbig bidragsopkrævning for  

 det kommende kalenderår udsendes i december måned, jf. dog  

 § 11, og bidragene forfalder til betaling den 1. januar med sidste  

 rettidige betalingsdag den 20. januar.
Falder sidste rettidige betalingsdag  

 på en helligdag eller en lørdag, forlænges fristen til den  

 nærmest følgende hverdag.
 Stk. 2. Betaling sker, med mindre andet aftales med  

 Arbejdsmarkedets Erhvervssygdomssikring, ved benyttelse af det særlige  

 indbetalingskort, som Arbejdsmarkedets Erhvervssygdomssikring sender til  

 arbejdsgiveren.
 Stk. 3. Arbejdsmarkedets Erhvervssygdomssikring kan, når  

 særlige omstændigheder taler for det, efter ansøgning  

 tillade, at årsvis betaling sker til en anden termin eller  

 fastsætte en længere tidsfrist for betalingen.
 Stk. 4. Arbejdsgiveren har ansvaret for rettidig betaling.  

 Hvis indbetalingskortet ikke er kommet frem eller er bortkommet, kan  

 arbejdsgiveren få et nyt hos Arbejdsmarkedets  

 Erhvervssygdomssikring.
Stk. 5. Indbetalingsstedets kvittering for bidragets  

 modtagelse er fyldestgørende.
Arbejdsgiveren kan ikke kræve  

 særskilt kvittering fra Arbejdsmarkedets Erhvervssygdomssikring.
§ 10. Sker betaling af bidrag ikke rettidigt, skal  

 arbejdsgiveren fra forfaldsdagen betale renter af bidraget med den rentesats,  

 der til enhver tid er fastsat i medfør af § 5 i lov om renter ved  

 forsinket betaling m.v.
Arbejdsmarkedets Erhvervssygdomssikring  

 opkræver endvidere et ekspeditionsgebyr på 50 kr. ved  

 påkrav på grund af manglende betaling.
 Stk. 2. Arbejdsmarkedets Erhvervssygdomssikring kan, når  

 særlige omstændigheder taler for det, give henstand med  

 betalingen samt eftergive bidrag, renter og ekspeditionsgebyr.
 Stk. 3. Arbejdsmarkedets Erhvervssygdomssikring har  

 udpantningsret for bidrag, renter og ekspeditionsgebyr.
 Stk. 4. Arbejdsmarkedets Erhvervssygdomssikrings krav på  

 bidrag, renter og ekspeditionsgebyr forældes efter reglerne i lov nr.  

 274 af 22. december 1908 om forældelse af visse fordringer.
 Stk. 5. Reglerne i stk. 1-4 gælder også det  

 bidrag, Arbejdsmarkedets Erhvervssygdomssikring opkræver hos  

 arbejdsgiveren i medfør af § 52, stk. 5, i lov om sikring  

 mod følger af arbejdsskade.
Særlige arbejdsgivere Arbejdsgivere inden for søfartsområdet § 11. På baggrund af den bidragssats,  

 bestyrelsen for Arbejdsmarkedets Erhvervssygdomssikring har fastsat for  

 branchen, foretager Ulykkesforsikringsforbundet for Dansk Søfart G/S  

 på vegne af Arbejdsmarkedets Erhvervssygdomssikring beregning og  

 opkrævning af bidrag hos de arbejdsgivere, der i medfør af  

 § 45 i lov om sikring mod følger af arbejdsskade er forsikret i  

 Ulykkesforsikringsforbundet mod følger af ulykkestilfælde og  

 skadelige påvirkninger.
Disse arbejdsgivere deltager ikke i  

 finansieringen af den partsstyrede arbejdsmiljøindsats i henhold til  

 arbejdsmiljøloven.
 Stk. 2. Bidraget opkræves én gang om året i  

 april måned.
 Stk. 3. Modtagne bidrag overføres til Arbejdsmarkedets  

 Erhvervssygdomssikring uden unødigt ophold.
Arbejdsgivere i Grønland § 12. Arbejdsgivere, der ikke er omfattet af  

 gruppeforsikringen under Det Grønlandske Nævn for  

 Arbejdsskadeforsikring, skal betale bidrag til Arbejdsmarkedets  

 Erhvervssygdomssikring til dækning af udgifter ved erhvervssygdomme og  

 pludselige løfteskader.
Disse arbejdsgivere deltager ikke i  

 finansieringen af den partsstyrede arbejdsmiljøindsats i henhold til  

 arbejdsmiljøloven.
Fælles bestemmelser § 13. Hvis en virksomhed hører op eller  

 skifter ejer, tilbagebetaler Arbejdsmarkedets Erhvervssygdomssikring  

 forholdsmæssigt det opkrævede bidrag for den resterende del af  

 kalenderåret.
Virksomheden oplyser Arbejdsmarkedets  

 Erhvervssygdomssikring om antal fuldtidsbeskæftigede fra  

 kalenderårets begyndelse og frem til ophøret eller ejerskiftet.  

 På baggrund af denne opgørelse reguleres det foreløbige  

 bidrag for den forløbne del af kalenderåret, inden  

 tilbagebetaling foretages.
 § 14. Arbejdsmarkedets Erhvervssygdomssikring kan  

 overføre bidragsdifferencer op til 100 kr. til  

 bidragsopkrævningen for det kommende kalenderår.
 § 15. Hvis oplysning om en arbejdsgivers antal  

 fuldtidsansatte ikke kan indhentes som forudsat i §§ 5 - 8, kan  

 Arbejdsmarkedets Erhvervssygdomssikring anvende arbejdsgiverens indbetalte  

 eller indberettede ATP-bidrag eller andre relevante oplysninger som grundlag  

 for beregningen og reguleringen af bidraget.
Klageadgang § 16. Klager over afgørelser truffet af  

 Arbejdsmarkedets Erhvervssygdomssikring, kan inden fire uger efter  

 meddelelsen af afgørelsen indbringes for Ankenævnet for  

 Arbejdsmarkedets Erhvervssygdomssikring, jf. § 55 A, i lov om sikring  

 mod følger af arbejdsskade.
Stk. 2. Klageren betaler 500 kr. for Ankenævnets  

 behandling.
Beløbet betales tilbage til klageren, hvis denne får  

 helt eller delvist medhold.
Straffebestemmelser § 17. I medfør af § 67 i lov om  

 sikring mod følger af arbejdsskade straffes med bøde den  

 sikringspligtige arbejdsgiver, der undlader at tilslutte sig Arbejdsmarkedets  

 Erhvervssygdomssikring, undlader at betale bidrag til Arbejdsmarkedets  

 Erhvervssygdomssikring, ikke rettidigt anmelder en indtruffet arbejdsskade  

 eller ikke medvirker ved sagsoplysningen af en anmeldt arbejdsskade.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttrædelses- og overgangsbestemmelser § 18. Bekendtgørelsen træder i kraft  

 den 1. december 2000.
 Stk. 2. Samtidig ophæves Bekendtgørelse  

 nr. 977 af 10. december 1999 om arbejdsgivernes betaling af bidrag til  

 Arbejdsmarkedets Erhvervssygdomssikring (AES).
 Stk. 3. Fastsættelse af kommunale og amtskommunale  

 arbejdsgiveres endelige bidrag for 2000 sker på baggrund af  

 arbejdsgivernes oplysning til Arbejdsmarkedets Erhvervssygdomssikring om  

 antal fuldtidsansatte i 2000 i de hidtil anvendte grupper (byudvikling,  

 forsyningsvirksomhed, vejvæsen, kultur- og skoleforvaltning,  

 sygehusforvaltning, socialforvaltning, administrativ forvaltning) samt antal  

 klienter/beboere på døgninstitutioner og antal klienter på  

 beskyttede værksteder i 2000.
 Stk. 4. Fastsættelse af statslige arbejdsgiveres  

 endelige bidrag for 1999 og 2000 sker på grundlag af de ATP-bidrag,  

 arbejdsgiveren har indberettet til Arbejdsmarkedets Tillægspension for  

 henholdsvis 1999 og 2000.
