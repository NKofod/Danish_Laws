Kontant tilbagebetaling af  

 efterlønsbidrag Ankenævnet har behandlet Deres sag om kontant  

 tilbagebetaling af efterlønsbidrag for perioden 1. juli 1999-29.  

 januar 2001 - på møde den 6. september 2001.
Nævnet traf følgende A F G Ø R E L S E De kan ikke få Deres efterlønsbidrag for  

 perioden 1. juli 1999-29. januar 2001 betalt kontant tilbage.
 Ifølge Arbejdsministeriets bekendtgørelse  

 nr. 712 af 19. juli 2000 af lov om arbejdsløshedsforsikring m.v. § 77  

 a, stk. 2, og direktoratets bekendtgørelse nr. 873 af 2. december 1999  

 om betaling af medlemsbidrag til en arbejdsløshedskasse § 13, stk. 1,  

 har et medlem som har indbetalt efterlønsbidrag, ret til det  

 indbetalte bidrag hvis medlemmet fra det fyldte 60. år indtil det  

 fyldte 65. år anmoder herom og skriftligt fravælger muligheden  

 for at modtage efterløn.
 Da De ikke er fyldt 60 år, opfylder De ikke denne  

 betingelse.
 Ifølge Arbejdsministeriets bekendtgørelse  

 nr. 712 af 19. juli 2000 af lov om arbejdsløshedsforsikring m.v. § 77  

 a, stk. 1, og direktoratets bekendtgørelse nr. 873 af 2. december 1999  

 om betaling af medlemsbidrag til en arbejdsløshedskasse § 13, stk. 2,  

 har et medlem der har indbetalt efterlønsbidrag, ret til at få  

 bidraget tilbagebetalt hvis medlemmet inden det fyldte 65. år får  

 tilkendt førtidspension.
 Da De ikke har fået tilkendt førtidspension,  

 opfylder De ikke denne betingelse.
 Ifølge lov nr. 446 af 7. juni 2001 om ændring  

 af lov om arbejdsløshedsforsikring m.v., ændret formulering af §  

 77 a, stk. 2, og direktoratets bekendtgørelse nr. 514 af 7. juni 2001  

 om betaling af medlems- og efterlønsbidrag til en  

 arbejdsløshedskasse § 17, stk. 1, nr. 1, har et medlem der har  

 indbetalt efterlønsbidrag, ret til det indbetalte bidrag hvis bidraget  

 ikke overstiger 7 dagpengesatser for fuldtidsforsikrede.
 Da bidraget til efterlønsordningen i 1999, 2000 og  

 2001 på årsbasis udgør henholdsvis 4, 6 og 7 gange  

 dagpengenes størrelse - og da De har betalt efterlønsbidrag i  

 perioden 1. juli 1999-29. januar 2001 - opfylder De heller ikke denne  

 betingelse.
 Begrundelsen er endelig at ankenævnet  

 tillægger det vægt at arbejdsløshedskassen har oplyst at  

 De har fået tilsendt arbejdsløshedskassens fagblad for marts  

 1999 og arbejdsløshedskassens brev af 31. maj 1999 om betaling af  

 efterlønsbidrag og den nye efterlønsordning - og at dette  

 materiale ikke er kommet retur til arbejdsløshedskassen.
Ankenævnet tiltræder således  

 direktoratets afgørelse af 15. maj 2001, jf Arbejdsministeriets bekendtgørelse nr. 712 af 19.  

 juli 2000 af lov om arbejdsløshedsforsikring m.v. § 77, stk. 4, og §  

 77 a, stk. 1 og stk. 2, og direktoratets bekendtgørelse nr. 873 af 2. december  

 1999 om betaling af medlemsbidrag til en a-kasse § 13, stk. 1 og stk. 2,  

 og lov nr. 446 af 7. juni 2001 om ændring af lov om  

 arbejdsløshedsforsikring m.v., lov om børnepasningsorlov og lov  

 om befordringsrabat til efterlønsmodtagere m.fl. (Ændringer som  

 følge af førtidspensionsreformen, selvstændig  

 bibeskæftigelse i efterlønsperioden, børnepasningsorlov  

 til modtagere af ledighedsydelse m.v.) ændret formulering af § 77 a,  

 stk. 2, og direktoratets bekendtgørelse nr. 514 af 7. juni  

 2001 om betaling af medlems- og efterlønsbidrag til en a-kasse § 17,  

 stk. 1, nr. 1.
 De kan læse om afgørelsens faktiske og  

 retlige grundlag på de følgende sider.
 Kopi til:
XXX XXX 1. Sagsforløb Direktoratet fremstiller sagen på følgende  

 måde:
"Det fremgår af sagen, at du den 29. januar 2001 e-mailede til  

 a-kassen, at du skriftligt frameldte dig efterlønsordningen.
Du  

 oplyste, at du stadig var   uforstående og skuffet over de meldinger,  

 som du fik for 2 år siden.
Den 2. februar 2001 vejledte a-kassen dig om fravalg af henholdsvis  

 betaling af efterlønsbidrag og efterlønsordningen og om  

 konsekvenserne af fravalget.
Brevet var vedlagt en blanket AR 252, som du  

 skulle udfylde.
Den 21. februar 2001 modtog a-kassen et brev fra dig, hvori du oplyste, at  

 du ønskede at framelde dig og få dine penge udbetalt.
Du oplyste  

 endvidere, at du, da du blev 30 år, spurgte a-kassen, hvordan du skulle  

 forholde dig og fik at vide, at du intet skulle gøre, før du  

 blev 35 år.
Den 1. marts 2001 traf a-kassen afgørelse om, at de allerede  

 indbetalte efterlønsbidrag for perioden 1. juli 1999 til 29. januar  

 2001 skulle overføres til en pensionsopsparing.
A-kassen oplyste, at  

 man den 31. maj 1999 sendte dig et brev om "Hvornår skal du betale  

 efterlønsbidrag". Du fik tilsendt en kopi af brevet.
Den 4. april 2001 modtog a-kassen din klage over afgørelsen.
Du har  

 bl.a. anført, at du ikke på noget tidspunkt har modtaget  

 information om betaling af efterlønsbidrag, og at du, da du kontaktede  

 a-kassen, ikke fik rigtig information.
Med brev af 26. april 2001 sendte a-kassen din klage til direktoratet,  

 idet man fastholdt afgørelsen.
A-kassen oplyste, at man efter reglerne  

 var forpligtet til at opkræve efterlønsbidrag af alle medlemmer  

 over 30 år, der ikke skriftligt havde fravalgt at betale, og at man den  

 31. maj 1999 havde sendt dig et brev, hvori der var henvist til den nye  

 efterlønsordning, herunder automatisk opkrævning af  

 efterlønsbidrag og skriftligt fravalg af efterlønsbidrag.  

 Brevet var også vedlagt en fravalgsblanket.
Den 4. maj 2001 oplyste a-kassen telefonisk til os, at man ikke havde kopi  

 af breve, telefonnotater eller lignende, der viste, at du selv havde rettet  

 henvendelse til a-kassen for at få vejledning.
Udover brevet af 31. maj  

 1999 havde a-kassen sendt dig medlemsbladet fra marts 1999, hvori den nye  

 efterlønsordning og betaling af efterlønsbidrag var beskrevet.  

 Du havde været registreret under den samme adresse i a-kassen siden 20.  

 juli 1998. Hverken medlemsblad fra marts 1999 eller brev af 31. maj 1999 var  

 kommet retur til a-kassen, så man formodede, at det var kommet frem til  

 dig.
I brev af 4. maj 2001 blev du bedt om at oplyse, hvordan og hvornår  

 du kontaktede a-kassen, og om muligt, hvem du talte med.
Du blev endvidere  

 gjort opmærksom på de oplysninger, som vi telefonisk havde  

 indhentet hos a-kassen.
 Den 10. maj 2001 sendte vi dig en kopi af brev af 31. maj 1999.
Du har den 14. maj 2001 telefonisk oplyst til os, at du ikke havde  

 modtaget a-kassens brev af 31. maj 1999. Du kunne ikke huske, hvem du havde  

 talt med i a-kassen, eller præcis hvornår du havde talt med  

 a-kassen.
Du mente dog, at det måtte være på det tidspunkt,  

 hvor din kone skriftligt havde meldt sig fra i sin a-kasse - formentligt i  

 foråret 1999." Sekretariatet er enig i fremstillingen.
2. Direktoratets afgørelse Direktoratet traf den 15. maj 2001følgende  

 afgørelse:
 "Som tidligere meddelt har Arbejdsdirektoratet den 27. april 2001 fra  

 Arbejdsløshedskassen modtaget din klage over en afgørelse, som  

 er truffet af a-kassen den 1. marts 2001.
 Ifølge a-kassens afgørelse skal dine allerede indbetalte  

 efterlønsbidrag overføres til en pensionsordning.
Afgørelse Du kan ikke få betalt dine efterlønsbidrag kontant  

 tilbage.
Begrundelse A-kassen skal opkræve efterlønsbidrag af de medlemmer, som  

 ikke skriftligt har fravalgt at betale efterlønsbidrag.
Det  

 fremgår af § 77, stk. 4, 2. punktum, i lov om  

 arbejdsløshedsforsikring.
Et medlem, som er fyldt 60 år og har givet a-kassen skriftligt  

 besked om, at efterlønsordningen vælges fra, kan få sine  

 indbetalte efterlønsbidrag betalt tilbage.
Det samme gælder for  

 et medlem, som får tilkendt førtidspension.
Det fremgår af  

 § 13, stk. 1 og 2, i bekendtgørelse nr. 873 af 2. december 1999 om  

 betaling af medlemsbidrag til en a-kasse.
 Vi har ved afgørelsen lagt vægt på, at du ikke er fyldt  

 60 år, og at du ikke har fået tilkendt førtidspension.
 Du har anført, at du ikke er blevet vejledt om betaling af  

 efterlønsbidrag, og at du ikke har modtaget a-kassens brev af 31. maj  

 1999. Ved henvendelse til a-kassen fik du at vide, at du ikke skulle foretage  

 dig noget, før du blev 35 år.
 Vi finder ikke, at dette kan føre til et andet resultat.
 Vi har herved lagt vægt på a-kassens oplysning om, at du har  

 fået tilsendt akassens fagblad fra marts 1999, hvor den ny  

 efterlønsordning og betaling af efterlønsbidrag er beskrevet,  

 og at du har fået tilsendt a-kassens brev af 31. maj 1999 om betaling  

 af efterlønsbidrag, samt at ingen af brevene er kommet retur til  

 a-kassen.
Øvrige bemærkninger Man kan altid få sine indbetalte efterlønsbidrag tilbage.  

 Opfylder man ikke betingelserne for at få dem udbetalt kontant, kan man  

 få dem overført til en pensionsordning.
Hvis du ønsker dette, skal du udfylde rubrikkerne i den blanket AR  

 252, som du har faet fra a-kassen.
A-kassen kan vejlede dig yderligere om  

 det, herunder hvorledes du skal forholde dig, hvis du ikke på  

 nuværende tidspunkt har en pensionsordning.
A-kassen kan også  

 fortælle dig om størrelsen af beløbet, og hvorledes det  

 opgøres." 3. Klagen til ankenævnet Ved indankningen den 11. juni 2001 anførte De:
"Jeg har modtaget afgørelse fra AD, og jeg forstår ikke helt  

 denne afgørelse, det virker som om at det er noget som jeg skulle  

 finde på for at få udbetalt pengene, det er det ikke og jeg vil  

 gerne have behandlet, for at få den rette afgørelse." 4. Direktoratets bemærkninger til klagen Direktoratet udtalte den 15. juni 2001:
"Der er ikke kommet nye oplysninger, der giver direktoratet anledning til  

 at ændre afgørelsen.
 Direktoratet skal bemærke, at der med virkning fra den 1. juli 2001  

 er indført en bagatelgrænse for kontant tilbagebetaling af  

 efterlønsbidrag på 7 gange højeste dagpengesats for  

 fuldtidsforsikrede (4.116 kr. opgjort i 2001 niveau), jf. § 1, punkt 28 i lov  

 nr. 446 af 7. juni 2001 samt § 17, stk. 1, nr. 1, i bekendtgørelse nr.  

 514 af 7. juni 2001 om betaling af medlems- og efterlønsbidrag til en  

 a-kasse.
