 Pressenævnet udtalte sin kritik af bladet, da afbildning af personer  

 i forbindelse med sådanne kontroversielle emner burde  

 efterprøves i særlig grad.
Kendelse fra Pressenævnet i sag nr.  

 112/1994 En mand med dansk navn [A] har klaget over et billede  

 bragt i Dagbladet Politiken i forbindelse med en artikel den 25. november  

 1994, idet han finder, at bladet har overtrådt god presseskik.
I artiklen, der havde overskriften "Etnisk  

 kludetæppe - Otte ud af ti navne på dørene er fremmede i  

 Mjølnerparken på Nørrebro.
Folk fra over 50 forskellige  

 lande er samlet her", hed det:
"Rundt omkring i nogle af vinduerne og på altanerne  

 hænger der små diskrete dannebrogsflag, der på en stille  

 måde fortæller, at her bor en dansker.
De danske flag er klart i  

 undertal, men de tager alligevel konkurrencen op med den specielle form for  

 plastic-ornamentik, som nogle folkeslag fra fjernere himmelstrøg  

 sætter pris på, og som i stor stil præger de fleste altaner  

 og vinduer i Mjølnerparken på Nørrebro.
For her i Lejerbos almennyttige boligbyggeri fra 1986 er  

 otte ud af ti navne på dørene fremmede for os danskere, og to ud  

 af tre har ikke dansk statsborgerskab.
Og i opgangene hænger der opslag  

 på arabisk.
 Igennem de små porte, der adskiller de forskellige  

 boligblokke fra hinanden, passerer alle mulige slags folkeslag og mennesker.  

 Negre, beduiner, arabere, asiater, europæere og mange, der umiddelbart  

 ikke er genkendelige for en almindelig dansker.
Der er også mange børn fra fremmede kulturer  

 i bebyggelsen.
Og når man taler til dem på dansk, så bliver  

 de skræmte, og siger, at de ikke forstår dansk, og skynder sig  

 væk.
 Samlet set er der 50 forskellige nationaliteter i  

 Mjølnerparken, der skal forsøge at komme overens med  

 hinanden.
 I mindretal.
Med tanke på, hvor vanskeligt blot to eller tre  

 nationaliteter kan have ved at bo i samme gade, så virker det  

 mærkeligt nok som om, at det går fint her i Mjølnerparken.  

 Ingen ballade af betydning, siger både danskerne og de fremmede.
Men  

 det gnaver alligevel en smule i selvfølelsen hos danskerne.
For de  

 føler sig i høj grad som det mindretal, de vitterlig også  

 er.
 En ældre dansk dame, der gerne vil være  

 anonym, fortæller, at hun oplever, at folk håner hende, fordi hun  

 bor i Mjølnerparken.
 - Forleden da jeg blev kørt hjem fra Bispebjerg  

 Hospital af handicapbussen, sagde chaufføren: "Nåh, så du  

 skal til Istanbul". Men jeg tager det fra den humoristiske side, siger den  

 68-årige meget dårligt gående folkepensionist.
 Hun fortæller også, at hun efterhånden  

 føler sig alene.
- For alle dem, jeg har kendt, er flyttet nu.
Og de  

 fremmede taler jeg ikke med.
For de kan jo ikke tale dansk.
 Ægteparret  Irene og  Erik  Rasmussen har boet 35  

 år på Østerbro før de flyttede ind i  

 Mjølnerparken ved byggeriets indvielse.
- Her er alt for mange fremmede.
Danskerne føler  

 sig isolerede og tør ikke engang gå ned i gården en  

 sommeraften.
For så er der fyldt med de fremmede, der råber og  

 fester til sent ud på aftenen.
Men der er ikke én eneste  

 dansker, der deltager.
Dengang vi flyttede hertil for otte år siden,  

 lovede de os, at der ikke ville komme mere end 25 procent fremmede.
Og nu er  

 der jo snart ikke flere danskere tilbage.
Vi ville gerne flytte herfra, men  

 vi kan ikke få noget andet, og som pensionister har vi ikke mulighed  

 for at købe vores egen bolig, fortæller  Irene og  Erik  

  Rasmussen.
 Offentlig støtte.
 Langt de fleste af beboerne i Mjølnerparken  

 får deres husleje mere eller mindre betalt af det offentlige.
 - De siger jo direkte til mig, at danskerne er dumme,  

 når vi betaler alt for dem, siger  Erik  Rasmussen.
 Selv om ægteparret mener, at der er for mange  

 fremmede i Mjølnerparken, så har de ikke noget imod dem.
- Det er jo ikke deres fejl, at der bor så mange  

 fremmede her.
Og de fleste af dem er rolige og flinke mennesker, og hvis der  

 er problemer af den ene eller anden art, så ordner vi det stille og  

 roligt, siger  Erik  Rasmussen.
 Men han kan ikke forstå, at hver gang der flytter en  

 dansker ud af en lejlighed, så rykker der en indvandrer- eller  

 flygtningefamilie ind.
 - For hvis vi bare kunne komme ned på, at halvdelen  

 af beboerne var fremmede, så ville det være meget bedre, siger  

  Erik  Rasmussen.
 Det mener de fremmede faktisk også selv.
- Det ville selvfølgelig være meget bedre,  

 hvis her boede flere danskere, siger  Najate  Maarouf, der kommer fra  

 Marokko.
Hun er gift med  Abd-Issa, der er fra Libanon.
Han kom her til som  

 flygtning for fem år siden, mens hun blev hentet til Danmark af sin  

 bror for fire år siden.
 Men de har ingen planer om at forlade Danmark.
 - Jeg er dansk statsborger og meget glad for at bo i  

 Danmark, siger  Abd-Issa på et meget dårligt dansk.
 Ellers er de ikke så meget for at tale om forholdene  

 i Mjølnerparken.
De roser dog lejlighederne i høje toner, men  

 skynder sig at sige farvel, da vi spørger om lov til at fotografere  

 dem." Artiklen var ledsaget af et billede af [A].
Teksten til  

 billedet var:
"De danske flag er klart i undertal i Lejerbos  

 almennyttige boligbyggeri Mjølnerparken på Nørrebro.
To  

 ud af tre beboere har ikke dansk statsborgerskab." Endvidere var der et billede af 10 navne på en  

 dør, og her var teksten:
"Boligblokkene i Mjølnerparken domineres af  

 udenlandske beboere.
Otte ud af ti navne på døre og  

 dørtelefoner er fremmede." Til støtte for klagen har [A] gjort gældende,  

 at han føler sig hængt ud i en overfladisk, nedladende og  

 fordomsfuld artikel om ghettoer, da et billede af klageren er bragt som  

 illustration af artiklen.
 Da klageren er mørkhåret og mørk i  

 løden og tilmed har adresse i bebyggelsen, finder klageren, at han  

 indirekte er angivet som en af de "fremmede" uden dansk statsborgerskab.  

 Dette kan have en skadelig virkning på klagerens  

 forretningsforbindelser og hans muligheder for at finde en anden stilling  

 eller i øvrigt på anden måde skade klagerens forbindelser  

 til omverdenen.
 I artiklen er der sket en generalisering, idet alle de  

 "fremmede", og dermed indirekte klageren, er stemplet for at have en kultur,  

 "der sætter pris på plastic-ornamentik", hvilket er uden hold i  

 virkeligheden.
 [A] har endvidere gjort gældende, at der ukritisk er  

 bragt et citat fra  Erik  Rasmussen.
 Endelig har [A] gjort gældende, at det ikke er  

 rigtigt, når det i artiklen er anført, at "de fremmede" ikke kan  

 tale dansk.
 I en udtalelse om klagen har Dagbladet Politiken gjort  

 gældende, at billedet er taget på et offentligt sted.
 Billedet findes ikke at kunne skade eller på anden  

 måde genere [A], da teksten til billedet tydeligt markerer, at der  

 både bor danskere og udlændinge i området.
 Bladet har endvidere anført, at artiklen tegner et  

 nuanceret billede af tilstanden og holdningerne i området.
 Bladet har i øvrigt bemærket, at [A]s  

 bemærkninger kunne være bragt som debatindlæg, men at han  

 ikke har bedt herom.
 Følgende nævnsmedlemmer har deltaget i sagens  

 behandling: Else Mols, Hans Dam, Kate Bluhme og Preben Sørensen.
 Pressenævnet udtaler:
Artiklen i Politiken den 25. november 1995 omhandler et  

 emne, som af mange anses for kontroversielt og følsomt.
Det er  

 Pressenævnets opfattelse, at der i sådanne tilfælde  

 bør udvises påpasselighed for at undgå krænkelser.  

 Blandt andet bør berettigelsen af afbildning af personer i  

 særlig grad efterprøves.
Pressenævnet finder ikke, at  

 dette er sket i den foreliggende sag og udtaler derfor sin kritik.
 Afsagt den 19. januar 1995.
