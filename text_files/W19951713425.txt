 Registreringsafgift m.v.
 - Registreringsafgift af motorkøretøjer m.v.
- Afgiftsfritagelse for ekstraudstyr Reference : Registreringsafgiftslovens § 8, stk. 2 I december måned 1994 fastholdt styrelsen en afgørelse om, at  

 der skal betales registreringsafgift af et airconditionanlæg, som en  

 autoforhandler havde solgt og leveret (monteret) i forbindelse med salg af et  

 fabriksnyt køretøj.
Efter lovens § 8, stk. 2, er ekstraudstyr, der leveres af en forhandler i  

 forbindelse med køretøjets salg til bruger og efter  

 særskilt aftale mellem forhandleren og brugeren, undtaget fra  

 afgiftspligten.
Det er en forudsætning for afgiftsfritagelsen, at  

 monteringen eller udførelse af arbejdet i øvrigt på  

 køretøjet ikke foretages af fabrikations- eller  

 importørvirksomheden.
Afgørelsen blev truffet på den baggrund, at der i  

 bemærkningerne til lovforslaget (lovændringen i 1990) er  

 anført den begrænsning, at »Forslaget medfører, at sædvanligt ekstraudstyr og  

 arbejdsydelser, der naturligt efterspørges i forbindelse med  

 køb af nye køretøjer, fritages for afgift, selv om det  

 leveres samtidigt med et nyt køretøj. « Styrelsen begrundede afgørelsen med, at anlægget adskiller  

 sig fra de eksempler på afgiftsfritaget ekstraudstyr, der er  

 nævnt i regelsættet om standardprissystemet, og at det derfor  

 ikke kan anses for sædvanligt ekstraudstyr, der naturligt  

 efterspørges ved køb af ny bil.
Vi lagde endvidere vægt  

 på, at monteringen af anlægget er et ret omfattende indgreb, samt  

 at anlægget havde en relativ høj anskaffelsespris på 28  

 163 kr.
Registreringsafgiften heraf udgør 50 692 kr.
Revurdering, ny praksis Styrelsen har nu revurderet spørgsmålet og ændret  

 afgørelsen.
 Revurderingen indebærer, at der ikke kan anses at være nogen  

 selvstændig begrænsning i lovforslagets bemærkninger om  

»sædvanligt ekstraudstyr og  

 arbejdsydelser, der naturligt efterspørges i forbindelse med  

 køb af nye køretøjer«.  

 Begrænsningen for forhandlerleveret ekstraudstyr, der kan sælges  

 afgiftsfrit, er herefter alene udstyr og arbejdsydelser, hvis montering er  

 nødvendig for at opnå en anden anvendelse af et nyt  

 køretøj, samt de tilfælde, hvor køretøjets  

 afgiftsmæssige identitet går tabt.
Afgiftsgodtgørelse Styrelsen har bemyndiget told- og skatteregionerne til at  

 frafalde/tilbagebetale registreringsafgift i det omfang, der efter  

 lovændringen den 15. februar 1990 er opkrævet afgift af  

 forhandlerleveret ekstraudstyr i forbindelse med salg af nye  

 køretøjer, og der ikke har været tale om udstyr m.v., der  

 har medført en anden anvendelse af køretøjet, eller hvor  

 den afgiftsmæssige identitet er gået tabt.
Det gælder dog  

 kun for afgiftsbetalinger, der ikke er mere end 5 år gamle.
