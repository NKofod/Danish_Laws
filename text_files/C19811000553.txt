1. Midlernes anvendelsesområde 1.1 Finansiering af forundersøgelsessamarbejde mellem industrivirksomheder  

 og offentlige institutioner, herunder statslige, kommunale, amtskommunale,  

 organisationer, offentlige driftsvirksomheder og koncessionerede  

 virksomheder.
 Forundersøgelserne kan typisk resultere i angivelse af produktideer til  

 imødekommelse af fremtidige offentlige behov under anvendelse af  

 videreudviklet teknologi.
 1.2 Midlerne vil desuden kunne anvendes til mere generelle projekter, som  

 kan bedre en virksomheds/-virksomheders muligheder for at udvikle til og  

 afsætte til den offentlige sektor.
2. Iværksættelse af forundersøgelser og projekter 2.1 Forundersøgelser og projekter kan iværksættes på initiativ af  

 industrivirksomheder, offentlige institutioner, erhvervsorganisationer eller  

 Formidlingsrådet.
3. Bevillingsposter 3.1 Tilskuddet kan dække op til 100 pct. af de omkostninger, der direkte  

 vedrører den finansierede forundersøgelse/det finansierede projekt.
 3.2 Tilskuddet kan dække lønomkostninger til personer, ansat i den  

 offentlige sektor, i industrivirksomheder og erhvervsorganisationer m.fl.  

 Lønomkostningerne budgetteres og beregnes som antal timer multipliceret med  

 timeaflønningen incl. et beløb til dækning af rimelige overheadomkostninger.
 Hvor udgifter til forundersøgelser/projekter fremkommer i form af  

 kontrakthonorering eller andre udlæg afholdt af bevillingshaveren, kan disse  

 finansieres i det omfang, de direkte vedrører forundersøgelsen/projektet.
 Såfremt forundersøgelsens/projektets aktiviteter repræsenterer en  

 momspligtig ydelse, skal til projektets omkostninger lægges moms.
4. Administration af tilskud ydet af Formidlingsrådet 4.1 Budget, som angiver de samlede omkostninger, tidsplan m.v. for  

 forundersøgelsen/projektet, skal være fastlagt på det tidspunkt, hvor  

 arbejdet med forundersøgelsen/projektet påbegyndes.
På et datakort for  

 FR-tilskud anføres, hvorledes tilskuddet til projektet er fordelt på de  

 finansår, projektarbejdet strækker sig over.
4.2. FR har kun mulighed for at give endeligt tilsagn om den del af  

 tilskuddet, der bevilges til forbrug i det finansår, i hvilket tilsagn  

 meddeles.
Men FR er dog principielt indstillet på også at ville give tilsagn  

 om den del af tilskuddet, der bevilges til forbrug i det eller de følgende  

 finansår, såfremt FR opnår de forventede bevillinger i disse finansår.
FR vil  

 hurtigst muligt efter påbegyndelsen af hvert nyt finansår meddele, om  

 tilskud, der tidligere måtte være givet tilsagn om til forbrug i det nye  

 finansår, kan betragtes som endeligt bevilget.
4.3 Udbetaling af tilskuddet Projekttilskuddet kan udbetales a conto forud til 3 måneders forbrug efter  

 skriftlig anmodning fra tilskudsmodtageren.
Det andet og de efterfølgende a  

 conto deludbetalinger foretages først, når opgørelse over forbruget af  

 projekttilskuddet i det forudgående kvartal er modtaget (se afsnit 4.5).
 Udbetalingen vil også kunne finde sted som en samlet eengangsudbetaling  

 efter projektets afslutning.
4.4 Annullering af tilskud Hvis projektet ikke er påbegyndt senest 3 måneder efter projektets  

 planlagte starttidspunkt, kan FR annullere tilskuddet.
4.5 Afregning af tilskuddet Forbrug af FR-tilskuddet må først påbegyndes fra den dato, der på  

 datokortet er anført herfor.
Forbrug af eventuelt resterende tilskud må ikke  

 finde sted efter den dato, som på datakortet ligeledes er anført herfor.
Efter afslutningen af hvert af årets kvartaler udarbejder  

 tilskudsmodtageren en rapportering og opgørelse til FR vedrørende  

 forundersøgelser/projekter - også selv om slutdatoen for forbruget af  

 FR-tilskuddet ligger i det afsluttende kvartal.
Rapporteringen og opgørelsen  

 foretages ved hjælp af vedlagte standardfølgebrev: »Kvartalsopgørelse og  

 -rapportering vedrørende FR-støttet forundersøgelse/projekt« med  

 tilhørende skema.
Rapportering og opgørelse tilsendes FR (med mindre andet  

 meddeles fra Formidlingsrådet) senest en måned efter afslutningen af hvert  

 kvartal.
Slutregnskabet indsendes senest 3 måneder efter  

 forundersøgelsens/projektets afslutning, således at det kan sammenholdes med  

 det senest godkendte budget.
En eventuel ikke benyttet del af det a conto  

 udbetalte tilskud skal tilbagebetales til FR samtidig med indsendelsen af  

 slutregnskabet.
 Såfremt materiale, indkøbt under projektforløbet, eller produkter,  

 udviklet af disse materialer, har en handelsværdi ved projektafslutningen,  

 skal denne modregnes i bevillingstilskuddet.
 Alle indtægter, der i undersøgelses-/projektperioden måtte tilflyde  

 bevillingsmodtageren/bevillingsmodtagerne som direkte følge af undersøgelsen/  

 projektet, skal medtages i slutregnskabet.
 FR's tilskud vil blive reduceret med det beløb, hvormed indtægterne måtte  

 overstige en eventuel difference mellem de totale udgifter ved projektet og  

 FR's tilskud.
 Slutregnskabet skal - hvis ikke andet aftales - være attesteret af  

 tilskudsmodtagerens revisor.
 Ved sin attestering giver revisor dels udtryk for, at tilskudsmodtageren  

 har en betryggende og effektiv forretningsgang omkring sin regnskabsføring og  

 de regnskabsmæssige områder (time- og omkostningsregistrering), og dels for,  

 at han har påset, at forretningsgangen er overholdt i forbindelse med  

 forundersøgelsens/projektets gennemførelse.
 Såfremt tilskuddet er under 300.000 kr., kan modtageren frit vælge, om han  

 ønsker at benytte en statsautoriseret revisor eller en registreret revisor.  

 Er beløbet over 300.000 kr., skal modtageren vælge en statsautoriseret  

 revisor.
4.6. Budget- og aktivitetsafvigelser Såfremt det under forundersøgelsens/projektets udførelse viser sig, at det  

 resultat, der forventedes ved gennemførelsen, ikke kan ventes opnået, eller  

 at der vil ske væsentlige afvigelser fra det budget, på grundlag af hvilket  

 FR-tilskuddet blev bevilget, eller at den aftalte finansårsfordeling af det  

 samlede FR-tilskud er uhensigtsmæssig, eller at den aftalte tidsplan ikke kan  

 overholdes, skal tilskudsmodtageren uden opsættelse forelægge sagen for FR.
Som hovedregel gælder, at anmodninger om ændringer ikke kan forventes  

 imødekommet med tilbagevirkende kraft.
Specielt henledes opmærksomheden på,  

 at ansøgninger om ekstratilskud skal sendes til FR, snarest muligt efter at  

 behov for supplerende tilskud måtte være konstateret, og under alle  

 omstændigheder inden de tilsvarende omkostninger er afholdt.
 Den på datakortet anførte finansårsfordeling af FR-tilskuddet skal  

 opfattes som en bindende aftale, således forstået, at en tilskudsmodtager  

 ikke kan påregne større FR-tilskud i de finansår, forundersøgelsen/projektet  

 løber over, end anført på datakortet.
Eventuelle FR-tilsagn om administrativ ændring af et givet finansårs  

 tilskud (med tilhørende formindskelse eller forhøjelse af tilskuddet det  

 eller de følgende finansår) skal af finanslovsmæssige grunde være afgivet  

 inden det pågældende finansårs udløb.
Af denne grund skal anmodninger om  

 administrative reguleringer af denne karakter være FR i hænde senest 2  

 måneder inden finansårets udløb - ellers vil de som hovedregel ikke blive  

 imødekommet.
4.7 Faglig rapportering Som en del af hver af de i afsnit 11 omtalte kvartalsopgørelser fremsendes  

 til FR en meget kortfattet generel orientering dels om arbejdet i det  

 forløbne kvartal, dels om planerne for det følgende.
Større delrapporter  

 fremsendes i et enkelt eksemplar til FR's orientering, efterhånden som de  

 udarbejdes.
Et eksemplar af slutrapporten fremsendes snarest og senest 3  

 måneder efter projektets afslutning til FR.
5. Resultatet af forundersøgelsen og anvendelsen heraf 5.1 Resultatet af en forundersøgelse finansieret af FR-midler vil oftest  

 være en rapport, som kan danne grundlag for en efterfølgende produktudvikling  

 eller et feasibilitystudy.
 Et projektresultat vil eksempelvis kunne være en rapport indeholdende  

 forslag til ændring af specifikationskrav til produkter til den offentlige  

 sektor, forslag til ændrede indkøbsprocedurer, eller en redegørelse for,  

 hvorvidt der er økonomisk basis for udvikling af og afgivelse af tilbud ved  

 større offentlige projekter/investeringer.
 5.2 Såfremt myndighederne og/eller virksomheden ikke anvender de  

 produktideer, som måtte blive udviklet under en forundersøgelse, skal disse  

 frigives, således at også andre danske virksomheder og myndigheder kan  

 udnytte dette til eventuel iværksættelse af produktudvikling.
 Hvis de medvirkende myndigheder eller virksomheder har deltaget med en  

 væsentlig medfinansiering af forundersøgelsen, vil dennes resultater dog i en  

 periode på indtil 6 mdr. efter undersøgelsens afslutning alene stå til de  

 pågældende myndigheders/virksomheders disposition.
 Nærmere betingelser vedr. dette samt vedr. resultater af projekter, kan  

 fastsættes i bevillingsskrivelsen efter aftale med de involverede parter.
