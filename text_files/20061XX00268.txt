Skriftlig fremsættelse (8. februar 2007) Miljøministeren  

  

 (Connie Hedegaard):
 Herved tillader jeg mig for Folketinget at fremsætte:
 Forslag til lov om De Nationale  

 Geologiske Undersøgelser for Danmark og Grønland.
(Lovforslag nr.
L 156).
Danmark og Grønland har nu og i fremtiden brug for  

 sammenhængende og opdateret viden om vores undergrund for at kunne forvalte,  

 udnytte og beskytte vore geologiske naturressourcer og naturværdier på den  

 bedst mulige måde.
Derfor har vi en forskningsinstitution, som har som sit  

 selvstændige  

 formål at udforske de geologiske forhold i Danmark og Grønland, for Danmarks  

 vedkommende  

 siden 1888 og for Grønlands vedkommende siden 1946. Den har siden 1995 heddet  

 Danmarks og Grønlands Geologiske Undersøgelse (GEUS) og haft status som  

 sektorforskningsinstitution.
Regeringen fremlagde i oktober 2006 Det ny danmarkskort på  

 universitets- og forskningsområdet.
På baggrund af et grundigt  

 analysearbejde  

 blev det besluttet at integrere hovedparten af de eksisterende  

 sektorforskningsinstitutioner i universiteterne og at bibeholde et mindre  

 antal  

 selvstændige forskningsinstitutioner under fagministerierne.
 På grund af GEUS særlige karakter og opgaver blev det  

 besluttet at etablere De Nationale Geologiske Undersøgelser for Danmark  

 og  

 Grønland (GEUS) som en selvstændig, uafhængig forskningsinstitution  

 under  

 Miljøministeriet med nyt navn og med eget lovgrundlag, således som det  

 tidligere har været tilfældet.
Regeringen har i sin beslutning lagt vægt på, at GEUS har  

 myndighedsopgaver af særlig karakter, blandt andet på råstofområdet, og i  

 relation til søsterinstitutioner i andre lande.
Institutionen er det største  

 samlede forskningsmiljø på det geologiske område, og den har med sine opgaver  

 i  

 Grønland stor betydning for Rigsfællesskabet, blandt andet i relation til  

 kontinentalsokkelprojektet.
Lovforslaget beskriver GEUS formål, opgaver og overordnede  

 styrelsesforhold.
Der er ikke tiltænkt nogen væsentlige indholdsmæssige  

 ændringer i forhold til det hidtidige regelgrundlag for institutionen.
 Lovforslaget fastslår, at GEUS er ansvarlig for den  

 videnskabelige udforskning af de geologiske forhold i Danmark og Grønland med  

 hovedopgaver inden for forskning på internationalt niveau, rådgivning af  

 offentlige myndigheder og private, og med den vigtige rolle som nationalt  

 geologisk datacenter, som stiller data og viden om undergrunden til rådighed  

 for offentligheden.
 Vedtagelse af lovforslaget vil sikre optimale rammer for, at  

 GEUS kan varetage de dataopbevarings- og kvalitetssikringsopgaver samt  

 geologiske kortlægnings- og rådgivningsopgaver, der i kraft af lovgivningen  

 er  

 henlagt til GEUS.
GEUS skal ifølge regeringens beslutning indgå i et tættere,  

 forpligtende samarbejde med Institut for Geografi og Geologi ved Københavns  

 Universitet, Geologisk Institut ved Århus Universitet samt Geologisk Museum  

 inden for rammerne af et kommende Geocenter Danmark.
Med denne beslutning vil  

 GEUS særlige forskningsmæssige kompetencer kunne bidrage til  

 universiteternes  

 professions- og erhvervsrettede uddannelser, blandt andet til energisektoren.
 Målet er, at den ny lov kan træde i kraft hurtigst muligt af  

 hensyn til realiseringen af Geocenter Danmark.
 Idet jeg i øvrigt kan henvise til lovforslaget med  

 tilhørende bemærkninger, skal jeg anbefale forslaget til Folketingets  

 velvillige  

 behandling.
