 Den 30. marts 1977 undertegnedes i New Delhi mellem Danmark og Indien  

 følgende overenskomst med dertil hørende brevveksling om et dansk statslån  

 til Indien:
OVERENSKOMST mellem Danmarks regering og Indiens regering om et dansk statslån til  

 Indien Danmarks regering og Indiens regering, som ønsker at styrke det  

 traditionelle samarbejde og de venskabelige forbindelser mellem deres lande,  

 er blevet enige om, at der som et bidrag til Indiens økonomiske udvikling  

 skal ydes et dansk statslån til Indien i overensstemmelse med følgende  

 bestemmelser i denne overenskomst og de vedføjede tillæg, der betragtes som  

 en integrerende del af overenskomsten:
Artikel I Lånet Danmarks regering (i det følgende benævnt långiveren) vil stille et lån på  

 80 (firs) millioner danske kroner til rådighed for Indiens regering (i det  

 følgende benævnt låntageren) til de i artikel VI i denne overenskomst  

 omhandlede formål.
Artikel II Lånekontoen Stk. 1.  En konto betegnet »lånekonto nr. 6 for  

 Indiens regering« (i det følgende benævnt »lånekontoen«) vil  

 efter låntagerens anmodning blive åbnet i Danmarks Nationalbank (som handler  

 på långiverens vegne) i favør af The Chief Accounting Officer to the High  

 Commissioner for India in the United Kingdom, London (som handler på  

 låntagerens vegne). Långiveren vil sikre, at der altid er tilstrækkelige  

 midler til rådighed på lånekontoen til at sætte låntageren i stand til at  

 præstere rettidig betaling for anskaffelser inden for lånebeløbet.
 Stk. 2.  Låntageren (eller The Chief Accounting Officer  

 to the High Commissioner for India in the United Kingdom, London) skal på de  

 i denne overenskonmst fastsatte vilkår være berettiget til på lånekontoen at  

 trække de beløb, der er nødvendige til betalinger i medfør af lånet.
Artikel III Rentefod Lånet er rentefrit.
Artikel IV Tilbagebetalinger Stk. 1.  Låntageren skal tilbagebetale lånet i halvtreds  

 halvårlige afdrag, hvert på 1.600.000 (en million seks hundrede tusinde)  

 danske kroner, første gang den 1. april 1987 og sidste gang den 1. oktober  

 2011.
 Stk. 2.  Hvis lånet ikke udnyttes fuldt ud i  

 overensstemmelse med bestemmelserne i artikel VI, stk. 8, skal der træffes  

 indbyrdes aftale om en ændret tidsplan for tilbagebetalingen.
Artikel V Betalingssted Lånet skal af låntageren tilbagebetales til Danmarks Nationalbank i danske  

 kroner til kredit for finansministeriets løbende konto i Danmarks  

 Nationalbank.
Artikel VI Lånets anvendelse Stk. 1.  Låntageren vil anvende lånet til finansiering  

 af import fra Danmark (herunder omkostninger ved transport fra Danmark til  

 Indien) af sådant dansk kapitaludstyr samt sådanne komponenter og  

 reservedele, som skal benyttes til Indiens økonomiske udvikling.
En  

 vejledende liste over sådant udstyr indeholdes i tillæg II.
 Stk. 2.  Lånet kan endvidere anvendes til betaling for  

 danske tjenesteydelser, som er nødvendige for gennemførelsen af  

 udviklingsprojekter i Indien. herunder især til forundersøgelser i  

 forbindelse med investeringer, udarbejdelse af projekter, til rådgivere under  

 projekternes gennemførelse, montering eller opførelse af anlæg eller  

 bygninger samt teknisk og administrativ bistand under igangsættelsesperioden  

 for virksomheder, som oprettes ved hjælp af lånet.
 Stk. 3.  Alle kontrakter, der finansieres i medfør af  

 lånet, skal godkendes af låntageren og långiveren.
 Stk. 4.  Långiverens godkendelse af, at en kontrakt  

 finansieres i medfør af lånet, indebærer intet ansvar for sådanne kontrakters  

 behørige opfyldelse.
 Långiveren fralægger sig også ansvaret for den effektive udnyttelse af  

 leveraneer og tjenesteydelser, som finansieres i medfør af lånet, og for den  

 forsvarlige drift af de projekter m.v., hvori sådanne leverancer og  

 tjenesteydelser indgår.
 Stk. 5.  En kontrakt i medfør af lånet må ikke indeholde  

 bestemmelser om særlige kreditydelser fra den danske kontraktpartner.
 Stk. 6.  Låneprovenuet kan kun anvendes til betaling for  

 kapitaludstyr, komponenter, reservedele og tjenesteydelser, som er  

 kontraheret efter overenskomstens ikrafttræden, medmindre andet aftales  

 mellem låntageren og långiveren.
 Stk. 7.  Låneprovenuet må ikke anvendes til betaling til  

 låntageren af nogen form for indførselstold, skatter og statslige eller andre  

 offentlige afgifter, såsom indførselsafgifter, udligningsafgifter for  

 indenlandske omsætningsafgifter, afgifter eller deponeringer i forbindelse  

 med udstedelse af betalings- eller indførselstilladelser.
 Stk. 8.  Låntageren kan trække på lånekontoen til  

 opfyldelse af kontrakter, der er godkendt af parterne, i indtil tre år efter  

 overenskomstens ikrafttræden eller et sådant andet tidspunkt, som låntageren  

 og långiveren måtte aftale indbyrdes.
Artikel VII Ikke-diskrimination Stk. 1.  Med hensyn til tilbagebetalingen af lånet  

 forpligter låntageren sig til ikke at give låntageren en mindre gunstig  

 behandling end den, der gives andre udenlandske kreditorer.
 Stk. 2.  Alle afskibninger af kapitaludstyr, der  

 omfattes af denne overenskomst, skal ske i overensstemmelse med princippet om  

 skibes frie deltagelse i den internationale handel i fri og lige konkurrence.
Artikel VIII Diverse bestemmelser Stk. 1.  For det første træk på den i artikel II omtalte  

 konto skal låntageren godtgøre over for långiveren, at alle  

 forfatningsmæssige og andre vilkår fastsat i lovgivningen i låntagerens  

 hjemland er blevet opfyldt, således at denne låneoverenskomst vil udgøre en  

 forpligtelse, som er bindende for låntageren.
 Stk. 2.  Låntageren skal meddele långiveren, hvilke  

 personer der er bemyndiget til at handle på låntagerens vegne, samt afgive  

 bekræftede prøver på alle sådanne personers underskrifter.
 Stk. 3.  Alle meddelelser, anmodninger eller aftaler i  

 medfør af denne overenskomst skal være skriftlige.
Artikel IX Særlige bestemmelser Lånet skal tilbagebetales uden fradrag af og fritaget for alle skatter og  

 afgifter samt alle i medfør af låntagerens lovgivning pålagte restriktioner.  

 Denne overenskomst skal være fritaget for alle nugældende og fremtidige  

 afgifter i medfør af låntagerens nuværende eller fremtidige lovgivning i  

 forbindelse med overenskomstens udfærdigelse, indgåelse, registrering,  

 ikrafttræden eller i øvrigt.
Artikel X Overenskomstens varighed Stk. 1.  Denne overenskomst træder i kraft på datoen for  

 undertegnelsen.
 Stk. 2.  Når lånet er blevet tilbagebetalt, træder  

 overenskomsten straks ud af kraft.
Artikel XI Angivelse af adresser Følgende adresser angives for så vidt angår denne overenskomst:
 For låntageren:
Ministry of Finance, Department of Economic Affairs.
 New Delhi.
 Telegramadresse:
 ECOFAIRS NEW DELHI.
 For långiveren med henblik på udbetalinger:
 Udenrigsministeriet, Afdelingen for internationalt udviklingssamarbejde,  

 København.
 Telegramadresse: ETRANGERES COPENHAGEN.
 For långiveren med henblik på betaling af afdrag på lånet:
 Finansministeriet, København.
 Telegramadresse:
 FINANS COPENHAGEN.
 Til bekræftelse heraf har parterne gennem deres dertil behørigt  

 befuldmægigede repræsentanter ladet denne overenskomst undertegne i to  

 eksemplarer på engelsk i New Delhi den 30. marts 1977.
For Danmarks regering Per W.
Frellesvig For Indiens regering Manmohan Singh TILLÆG I Følgende bestemmelser finder anvendelse på de rettigheder og  

 forpligtelser, der følger af denne overenskomst mellem Danmarks regering og  

 Indiens regering vedrørende et dansk statslån til Indien (i det følgende  

 benævnt overenskomsten). De betragtes som en integrerende del af denne med  

 samme gyldighed og virkning, som hvis de fuldt ud var anført deri.
Artikel I Annullering og suspension Stk. 1.  Låntageren kan ved meddelelse til långiveren  

 annullere ethvert lånebeløb, som låntageren ikke måtte have trukket.
 Stk. 2.  Såfremt låntageren gør sig skyldig i  

 misligholdelse med hensyn til opfyldelsen af nogen forpligtelse eller aftale  

 i medfør af overenskomsten, kan långiveren helt eller delvis suspendere  

 låntagerens ret til at trække på lånekontoen.
 Hvis den misligholdelse, der har berettiget långiveren til suspension af  

 låntagerens ret til at foretage træk på lånekontoen, fortsat består udover et  

 tidsrum af tres dage efter långiverens meddelelse til låntageren om  

 suspensionen, kan långiveren når som helst forlange den på lånekontoen trukne  

 del af lånet tilbagebetalt straks, uanset eventuelle modsatte bestemmelser i  

 overenskomsten, medmindre grundlaget for suspensionens iværksættelse er  

 bortfaldet.
 Stk. 3.  Alle overenskomstens bestemmelser skal fortsat  

 have fuld gyldighed og virkning uanset enhver annullering eller suspension,  

 bortset fra hvad der udtrykkeligt er bestemt i denne artikel.
Artikel II Afgørelse af tvister Enhver tvist, som måtte opstå mellem de to regeringer ved fortolkningen af  

 betingelserne for udbetalingen af og erlæggelsen af afdrag på det danske lån,  

 som skal ydes Indiens regering i medfør af denne overenskomst, skal afgøres  

 på en måde, som aftales mellem de to regeringer indbyrdes.
TILLÆG II 1. Opmålingsskibe, trawlere og forskelligt udstyr til  

 udvikling af fiskeriet og fiskeindustrien.
 2. Køleudstyr.
 3. Maskiner og udstyr til cementindustrien.
 4. Maskiner og udstyr til udvikling af  

 landbrugserhvervet og husdyrbrugene.
 5. Maskiner og udstyr til mejeriindustrien.
 6. Udstyr til forsknings- og tekniske institutioner.
 7. Videnskabelige og medicinske instrumenter samt  

 optiske måle- og kontrolinstrumenter.
 8. Udstyr til forarbejdning af træ,  

 krumtapslibemaskiner og andre værktøjsmaskiner, der er nødvendige i små  

 industrivirksomheder.
 9. Værktøjsmaskiner til middelstore og store  

 industrivirksomheder.
 10. Reservedele til dansk kapitaludstyr.
 11. Maskiner og udstyr til kunstgødningsindustrien og  

 til den petrokemiske industri.
 12. Maskiner og udstyr til spray-tørringsanlæg.
 13. Maskiner og udstyr til plastic- og gummiindustrien  

 samt til den kemiske industri.
 14. Katalysatorer.
 15. Udstyr til behandling, tørring og opbevaring af  

 levnedsmiddelprodukter.
 16. Elektrisk og elektronisk udstyr.
 17. Komponenter til fremstilling af kapitaludstyr og  

 til andre industriprogrammer i Indien.
 18. Sådant andet udstyr, som de to regeringer måtte  

 træffe bestemmelse om ved indbyrdes aftale.
 New Delhi,den 30. marts 1977.
Deres Excellence, Under henvisning til overenskomsten af dags dato mellem Danmarks regering  

 og Indiens regering har jeg den ære at foreslå, at følgende bestemmelser skal  

 anvendes ved gennemførelsen af overenskomstens artikel VI.
 Udbetaling fra lånekontoen skal ske på følgende måde:
 Hvis foranstående bestemmelser kan godkendes af Indiens regering, har jeg  

 den ære at foreslå, at dette brev og Deres Excellences svar herpå skal udgøre  

 en aftale mellem vore to regeringer om denne sag.
 Modtag, Deres Excellence, forsikringen om min mest udmærkede højagtelse.
For Danmarks regering Per W.
Frellesvig Dr.
Manniohan Singh, departementschef i Indiens regering,  

 Finånsministeriet, Departementet for økonomiske anliggender, New Delhi.
Oversættelse New Delhi, den 30. marts 1977.
Deres Excellence, Jeg har den ære at  

 anerkende modtagelsen af Deres (her følger teksten til foranstående brev) Jeg har den ære at meddele Dem, at min regering er enig i foranstående.
 Modtag, Deres Excellence, forsikringen oni min mest udmærkede højagtelse.
For Indiens regering Manmohan Singh H.
E. hr.
Per W.
Frellesvig, overordentlig og befuldmægtiget ambassadør, Den kongelige danske Ambassade.
New Delhi.
 Udenrigsministeriet, den 28. juli 1977.
 Lise Østergaard.
