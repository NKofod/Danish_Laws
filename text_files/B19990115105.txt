Bekendtgørelse om ændring i  

 forretningernes fordeling mellem ministrene (den statslige eksportfremmeindsats) Efter statsministerens indstilling er det ved kongelig resolution af 20.  

 december 1999 bestemt, at følgende sagsområder med virkning fra  

 1. januar 2000 overføres til udenrigsministeren:
Fra erhvervsministeren Erhvervsministeriets eksport- og  

 investeringsfremmeaktiviteter, bestående af -	tiltrækning af investeringer til Danmark, Invest in  

 Denmark, -	eksportstipendiatordningen, -	ordningerne vedrørende kollektiv eksportfremme, program til  

 servicering af eksport og internationalisering (EES), internationale  

 licitationer, eksporttrainee samt program til internationalisering og  

 eksportresearch.
 Fra ministeren for fødevarer, landbrug og fiskeri  

 ni stillinger som statskonsulent i henholdsvis Beijing, Madrid, Moskva,  

 Riyadh, Seoul, Tokyo, Warszawa, Washington og Wien samt to stillinger som  

 landbrugs- og fiskeriråd i henholdsvis Bern og Bruxelles.
 Fra by- og boligministeren og ministeren for ligestilling  

 to stillinger som bygge- og anlægsattache i Berlin og Warszawa.
