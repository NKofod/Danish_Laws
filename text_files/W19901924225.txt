 Afslag på dagpenge, selvom pågældende havde været tilknyttet  

 arbejdsmarkedet i de sidste 13 uger før sygdommens indtræden, og i denne  

 periode havde været beskæftiget i mere end 120 timer, da pågældende i hele  

 sygeperioden havde været omfattet af en almindelig karantæne efter reglerne  

 om udbetaling af arbejdsløshedsdagpenge.
 SAGSFREMSTILLING:
 Kommunen traf afgørelse om, at der ikke var ret til dagpenge i forbindelse  

 med en sygeperiode fra den 1. juni l990 sålænge pågældende var omfattet af en  

 almindelig karantæne efter reglerne om udbetaling af arbejdsløshedsdagpenge.
Kommunen oplyser, at pågældende selv opsagde sin stilling den l. maj l990  

 til fratræden med udgangen af samme måned.
Pågældende blev på dette grundlag  

 idømt karantæne af 5 ugers varighed fra sin arbejdsløshedskasse, HK.
 Pågældendes sidste sygedag var den 30. juni l990, og den l. juli l990 gik  

 pågældende igen i arbejde.
 Pågældende har været i uafbrudt beskæftigelse i perioden l. januar l990 og  

 indtil sygdommens indtræden, og har de sidste 13 uger før fraværet arbejdet  

 mere end 120 timer.
 Pågældende har i sin klageskrivelse anført, at hun ikke vidste, at hun  

 ville blive sygemeldt.
 AFGØRELSE:
 Dagpengeudvalget har på sit møde den 22. oktober l990 truffet den  

 afgørelse, at kommunen ikke har pligt til at udbetale dagpenge for perioden  

 l. juni l990 til 30. juni l990.
 Udvalget har ved afgørelsen lagt vægt på, at lønmodtageren, selvom hun har  

 været tilknyttet arbejdsmarkedet i de sidste 13 uger før sygdommens indtræden  

 og i denne periode har været beskæftiget i mere end 120 timer, i hele  

 sygeperioden har været omfattet af en almindelig karantæne efter reglerne om  

 udbetaling af arbejdsløshedsdagpenge, jf. dagpengelovens § 4, stk. 1, nr. 2.
 Dagpengeudvalget tiltræder således kommunens afgørelse.
