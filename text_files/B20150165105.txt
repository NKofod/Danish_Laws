 Bekendtgørelse om ændring af bekendtgørelse om taxikørsel m.v.
§ 1 I bekendtgørelse nr. 405 af 8. maj 2012 om taxikørsel m.v. foretages følgende ændringer:
 1. Indledningen affattes således:
»I medfør af § 3, stk. 2, § 12, stk. 1, og § 16, stk. 2, i lov om taxikørsel m.v., jf. lovbekendtgørelse nr. 107 af 30. januar 2013, fastsættes:« 2. I § 1 indsættes som stk. 6:
»Stk. 6. Kørsel, som en hjælper udfører for borgeren som led i borgerstyret personlig assistance efter § 96 i lov om social service eller andre ordninger efter denne lov eller øvrig lovgivning, hvor der indgår hjælp til færden uden for hjemmet, anses ikke som erhvervsmæssig personbefordring, jf. stk. 1.« § 2 Bekendtgørelsen træder i kraft den 1. januar 2016.
