Betænkning afgivet af  

 Arbejdsmarkedsudvalget den 6. december 2000 Betænkning over Forslag til lov om en generel  

 arbejdsmiljøafgift [af arbejdsministeren (Ove Hygum)] 1. Ændringsforslag Arbejdsministeren har stillet 4 ændringsforslag til  

 lovforslaget.
2. Udvalgsarbejdet Lovforslaget blev fremsat den 10. november 2000 og var til  

 1. behandling den 17. november 2000. Lovforslaget blev efter 1. behandling  

 henvist til behandling i Arbejdsmarkedsudvalget.
Møder Udvalget har behandlet lovforslaget i 4 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Arbejdsgiverforening, Fiskeriets Arbejdsmiljøråd, Kommunernes Landsforening og UF (Ulykkesforsikringsforbundet For Dansk Fiskeri  

 G/F) Spørgsmål Udvalget har stillet 25 spørgsmål til  

 arbejdsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, KF, DF, CD og KRF)  

 indstiller lovforslaget til forkastelse ved 3. behandling.
 Da Venstre, Det Konservative Folkeparti og Kristeligt  

 Folkeparti ønsker et godt arbejdsmiljø, kan disse partier ikke  

 støtte lovforslaget om en generel arbejdsmiljøafgift.  

 Lovforslaget har ingen positiv effekt på arbejdsmiljøet, idet  

 lovforslaget er indrettet, så det kun virker som en ekstra skat  

 på arbejdskraft.
Man indfører en afgift, der overhovedet ikke tager  

 hensyn til den enkelte arbejdsplads og arbejdsmiljøindsats.
Skal en  

 arbejdsmiljøafgift have effekt, skal den indrettes, så  

 virksomheder, der opfører sig arbejdsmiljømæssigt  

 korrekt, undgår afgift, og virksomheder, der ikke gør noget for  

 arbejdsmiljøet, bliver ramt.
 Derfor er det ikke overraskende, at en lang række af  

 erhvervslivets arbejdsgivere og lønmodtagerorganisationer mener, at  

 forslaget slet ikke har nogen eller kun begrænset forebyggende effekt.  

 Omkostningerne for virksomhederne til certificering vil blive store, og  

 arbejdsministeren erkender også i svarene på bl.a.  

 spørgsmål nr. 15, at regeringen overhovedet ikke har overblik  

 over, hvor stor en belastning denne certificering vil blive.
Forslaget om en generel arbejdsmiljøafgift er i sin  

 udformning direkte skadelig for fremme af et godt arbejdsmiljø.  

 Arbejdsmiljøafgiften er indrettet, så den kun har fiskal  

 betydning.
Da arbejdsmiljøet ligger Venstre, Det Konservative  

 Folkeparti og Kristeligt Folkeparti meget på sinde af hensyn til  

 medarbejderne og af hensyn til virksomhedernes produktivitet og omkostninger,  

 kan disse partier ikke støtte lovforslaget.
 Et mindretal i udvalget (S, SF, RV og EL)  

 indstiller lovforslaget til vedtagelse med de af arbejdsministeren  

 stillede ændringsforslag.
Enhedslisten støtter lovforslaget, da der er tale  

 om et skridt på vejen mod at give arbejdsgiverne et incitament til at  

 forbedre de dårlige arbejdsmiljøforhold på  

 arbejdspladserne.
Samtidig understreger Enhedslisten vigtigheden af, at hele  

 incitamentspakkens virkninger i praksis skal følges nøje, og at  

 lovforslaget må ses i sammenhæng med anden lovgivning.
 I forbindelse med den del af arbejdsmiljøafgiften,  

 der er baseret på godtgørelser og erstatninger tilkendt af  

 arbejdsskadesstyrelsen, mener Enhedslisten, at en revision af lov om sikring  

 mod følger af arbejdsskade bør have en høj prioritet i  

 den nærmeste fremtid.
Arbejdsmiljøafgiften indgår i en samlet  

 incitamentspakke i forhold til virksomhedernes arbejdsmiljøindsats.
I  

 den forbindelse er et element, at afgiftens størrelse bl.a.  

 afhænger af arbejdsmiljøets tilstand inden for den enkelte  

 branche og på den enkelte virksomhed.
Da arbejdsmiljøets  

 tilstand kan være svært at måle gennem objektive og  

 præcise kriterier ud over anerkendte arbejdsskader er det  

 væsentligt, at arbejdsskadelovens anerkendelseskriterier så vidt  

 muligt afspejler de faktiske forhold.
I forbindelse med den stadige udvikling på  

 arbejdsmarkedet kan der være brug for udvidede anerkendelseskriterier,  

 såvel hvad angår ulykker og kortvarige skadelige  

 påvirkninger som erhvervssygdomme.
Dette skal ses i lyset af  

 CASA-rapporten fra juni 2000, »Arbejdsmiljøindsatsen i 25 år«, hvoraf det bl.a. fremgår, at  

 arbejdsmiljøindsatsens begrænsede effekter skal ses i lyset af,  

 at udviklingen på arbejdsmarkedet har modvirket en positiv udvikling af  

 arbejdsmiljøet, en udvikling, som i særlig grad har haft  

 betydning inden for brancher, hvor der er mange kvinder ansat   f.eks. den  

 private og den offentlige servicesektor.
En revision af arbejdsskadeloven vil således  

 medvirke til, at arbejdsmiljøafgiften mere præcist vil  

 afhænge af de reelle arbejdsmiljøproblemer på  

 virksomhederne og i de forskellige brancher.
Samtidig vil det også i  

 bredere betydning styrke incitamentet for at sikre et sundt og sikkert  

 arbejdsmiljø på de virksomheder og inden for de brancher, som i  

 dag i særlig grad er præget af nedslidningsskader og psykiske  

 arbejdsmiljøproblemer som følge af højt arbejdstempo  

 eller ensidigt gentaget arbejde.Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid afspejler et  

 flertal/mindretal i Folketingssalen.
4. Ændringsforslag med bemærkninger Ændringsforslag Af arbejdsministeren, tiltrådt af et  

mindretal (S, SF, RV og EL):
Til § 5 1) Stk. 1 affattes således:
»Afgiften efter § 1, nr. 2, på i alt 280 mio. kr. pr. år  

 betales af de afgiftspligtige efter stk. 2 ud fra de pågældendes  

 forholdsmæssige andele af de samlede godtgørelser for mén  

 og erstatninger for erhvervsevnetab tilkendt af Arbejdsskadestyrelsen efter  

 lov om sikring mod følger af arbejdsskade vedrørende [Fordelingsnøglen vedrørende den  

 erstatningsbaserede arbejdsmiljøafgift] 2) Stk. 4 affattes således:
» 1)	arbejdsulykker, skadelige påvirkninger af højst fem  

 dages varighed og pludselige løfteskader, jf. § 9, nr. 1, 2 og 3, i  

 lov om sikring mod følger af arbejdsskade, der er indtruffet i  

 afgiftsåret, og 2)	erhvervssygdomme, jf. § 9, nr. 4, i lov om sikring mod følger  

 af arbejdsskade, som Arbejdsskadestyrelsen har modtaget anmeldelse om i  

 afgiftsåret.« [Konsekvensændring] Til § 7 3) Efter stk. 3 indsættes som nyt stykke:
» [Statslige udgifter inklusiv selvejende institutioner] Ny overskrift 4) Efter § 8 indsættes som ny overskrift:
» [Redaktionel] Bemærkninger Til nr. 1-3 Økonomiske og administrative konsekvenser Ændringsforslag nr. 1 er et resultat af  

 drøftelser med Forsikring og Pension og medfører en mere  

 retfærdig fordeling af afgiften mellem de afgiftspligtige.
 Ændringsforslag nr. 1 betyder, at afregningen af de  

 afgiftspligtiges endelige andel af afgiften  skydes fra året efter  

 afgiftsåret til fem år efter udløbet af afgiftsåret.  

 Ændringsforslaget vil hverken påvirke statens provenu eller  

 likviditet.
 Ændringsforslag nr. 1 forventes således ikke  

 at have administrative konsekvenser.
 Ændringsforslag nr. 2 har ingen økonomiske  

 eller administrative konsekvenser.
 Ændringsforslag nr. 3 sikrer, at selvejende  

 institutioner under de enkelte ministerier også vil komme til at  

 bære deres del af byrden i forhold til de arbejdsskader, der  

 opstår her.
Af Undervisningsministeriets høringssvar  

 fremgår, at det vil medføre en ikke ubetydelig administrativ  

 belastning, at ministeriet fremover skal opkræve afgiften hos  

 institutionerne.
Undervisningsministeriet (og andre statslige  

 forsikringsenheder) kan dog, hvis udgifterne ved at fordele afgiften på  

 de underliggende selvejende institutioner ikke står mål med  

 indtægten, vælge at afstå herfra.
Miljømæssige konsekvenser Ændringsforslagene vurderes ikke at have  

 miljømæssige konsekvenser.
Forholdet til EU-retten Ændringsforslagene vurderes ikke at have betydning i  

 forhold til EU-retten.
Høringer Det kan oplyses, at ændringsforslagene er udarbejdet  

 efter drøftelse med Forsikring og Pension, Undervisningsministeriet  

 samt Arbejdsskadestyrelsen.
Høringssvar modtaget fra de  

 pågældende er fremsendt til udvalget. Ændringsforslagene  

 har også været drøftet med Justitsministeriet.
Ad nr. 1 Forsikring og Pension har i sit høringssvar af 17.  

 november 2000 anmodet om, at forslaget ændres for at undgå  

 konkurrenceforvridning mellem forsikringsselskaber, som allerede i dag tegner  

 arbejdsskadeforsikringer, og forsikringsselskaber, der påbegynder  

 tegning af arbejdsskadeforsikringer efter 1. januar 2001, samt i forbindelse  

 med overdragelse af en arbejdsskadeforsikringsbestand fra et selskab til et  

 andet. Ændringsforslaget udspringer således af drøftelser  

 med bl.a.
Forsikring og Pension om, hvordan man løser dette  

 problem.
Efter ændringsforslaget ændres  

 afgiftsgrundlaget fra at være de tilkendte godtgørelser og  

 erstatninger i afgiftsåret til at være de godtgørelser og  

 erstatninger, der følger af 1)	ulykkestilfælde, der skyldes arbejdet eller de forhold,  

 hvorunder dette foregår, og som er indtruffet i afgiftsåret, 2)	skadelige påvirkninger af højst fem dages varighed, der  

 skyldes arbejdet, eller de forhold, hvorunder dette foregår, og som er  

 indtruffet i afgiftsåret, 3)	pludselige løfteskader, som er indtruffet i  

 afgiftsåret, og 4)	erhvervssygdomme, som Arbejdsskadestyrelsen har modtaget anmeldelse  

 om i afgiftsåret.
Forskellen på arbejdsulykker, kortvarige skadelige  

 påvirkninger og pludselige løfteskader i forhold til  

 erhvervssygdomme skyldes, at erhvervssygdomme typisk er opstået flere  

 år, før de anmeldes.
Normalt kan man ikke præcist sige,  

 hvornår de er opstået.
Det kan man til gengæld, når  

 det handler om de øvrige skader.
 Godtgørelser og erstatninger vedrørende  

 pludselige løfteskader er baseret på de skader, der er sket i  

 afgiftsåret, under hensyn til, at retsvirkningstidspunktet i henhold  

 til § 9 a, stk. 3, i lov om sikring mod følger af arbejdsskade er  

 defineret som den dag, hvor den pludselige løfteskade opstår.
 I den bekendtgørelse, som arbejdsministeren skal  

 udstede i medfør af lovforslagets § 6, stk. 4, vil der bl.a. blive  

 fastsat nærmere regler om, hvordan afgiften opkræves.
I afgiftsåret opkræves et acontobeløb  

 beregnet på grundlag af de afgiftspligtiges forholdsmæssige  

 andele af de samlede godtgørelser for mén og erstatninger for  

 erhvervsevnetab, som Arbejdsskadestyrelsen har tilkendt i det år, der  

 ligger forud for afgiftsåret.
Baggrunden for, at acontobeløbet  

 opkræves på grundlag af de godtgørelser og erstatninger,  

 der er tilkendt i det år, der går forud for afgiftsåret,  

 er, at de tilkendte godtgørelser og erstatninger i et kalenderår  

 først kan opgøres året efter.
Den endelige regulering af afgiften sker, når der  

 foreligger en endelig opgørelse af de godtgørelser og  

 erstatninger, som dels vedrører arbejdsulykker, kortvarige skadelige  

 påvirkninger og pludselige løfteskader, der sker i  

 afgiftsåret, dels vedrører erhvervssygdomme, som  

 Arbejdsskadestyrelsen modtager anmeldelse om i afgiftsåret.
En endelig  

 opgørelse af godtgørelser og erstatninger vedrørende  

 afgiftsåret foretages fem år efter udløb af  

 afgiftsåret.
 De afgiftspligtige vil således i 2001 blive  

 afkrævet en acontoafgift, der er beregnet på grundlag af de  

 godtgørelser og erstatninger, som Arbejdsskadestyrelsen har tilkendt i  

 2000. Endelig afregning af den afgift, som de afgiftspligtige skal betale i  

 2001, vil først ske i år 2007, når der foreligger en  

 endelig opgørelse af de godtgørelser og erstatninger, der  

 vedrører dels de arbejdsulykker, kortvarige skadelige  

 påvirkninger og pludselige løfteskader, der er sket i 2001, dels  

 de erhvervssygdomme, som Arbejdsskadestyrelsen har modtaget anmeldelse om i  

 2001.
 Med ændringsforslaget tages der således  

 højde for den tidsmæssige forskel, der er mellem, at en skade  

 opstår/anmeldes og Arbejdsskadestyrelsens afgørelse om  

 erstatning foreligger.
Ad nr. 2 Denne ændring er en konsekvens af den i nr. 1  

 foreslåede ændring.
Ad nr. 3 Ændringsforslaget skal ses på baggrund af  

 Undervisningsministeriets høringssvar af 16. november 2000.  

 Undervisningsministeriet er af den opfattelse, at lovforslaget ikke vil have  

 den tilsigtede incitamentsskabende effekt for arbejdsgiverne til at sikre et  

 bedre arbejdsmiljø, for så vidt angår selvejende  

 institutioner, der er omfattet af statens adgang til selvforsikring.
 Med ændringsforslaget tages der højde for  

 denne problemstilling.
 Den foreslåede bestemmelse svarer til bestemmelsen i  

 § 53 A, stk. 2, i lov om sikring mod følger af arbejdsskade, der har  

 samme formål.
I det omfang der findes erstatningsordninger for  

 uddannelsessøgende, der kommer til skade i forbindelse med  

 skolepraktik m.v. og på den baggrund bliver berettiget til  

 godtgørelse og/eller erstatning efter reglerne i lov om sikring mod  

 følger af arbejdsskade, vil afgift vedrørende sådanne  

 erstatningsudgifter også af vedkommende minister kunne fordeles  

 på institutionerne.
Det afgørende i den sammenhæng er, at  

 der er tale om erstatninger, der tilkendes af Arbejdsskadestyrelsen efter lov  

 om sikring mod følger af arbejdsskade, eller erstatningsordninger, der  

 knytter sig til denne lov.
Til nr. 4 Ændringsforslaget er rent redaktionelt.
Poul Erik Dyrlund (S)  

  Ole Vagn Christensen (S)  Carsten Hansen (S)  

  Bjarne Laustsen (S) fmd.  

  Anne-Marie Meldgaard (S)  Ole Sohn (SF) nfmd.  

 Lone Yalcinkaya (CD)  Anders Samuelsen (RV)  

  Jette Gottlieb (EL)  Charlotte Antonsen (V)  

  Eva Kjer Hansen (V)  Ulla Tørnæs (V)  

  Jens Vibjerg (V) Knud Erik Kirkegaard (KF)  

  Pia Christmas-Møller (KF)  

  Annette Jørgensen (DF)  

  Ole M.
Nielsen (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 100 Bilagsnr.
