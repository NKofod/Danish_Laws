Nr BTB 29 Betænkning over Forslag til folketingsbeslutning om nedsættelse af udvalg  

 til undersøgelse af eventuelle misbrugsmuligheder i andelsbeskatningen   

 Nr B 29 1991-92, 1. samling Afgivet af Skatteudvalget Afgivet: 19920219 Udvalget har behandlet beslutningsforslaget i en række møder og har herunder stillet spørgsmål til skatteministeren, som denne har besvaret skriftligt.
Udvalgets spørgsmål til skatteministeren og dennes svar herpå er optrykt som bilag til betænkningen.
 Herefter indstiller udvalget beslutningsforslaget til vedtagelse  

 uændret.
Pia Gjellerup (S) fmd.
Klaus Hækkerup (S) Anne-Marie Meldgaard (S) Hans  

 Erenbjerg (S) Stavad (S) Ove Fich (S) Jes Lunde (SF) Jens Thoft (SF) Bente  

 Juncker (CD) Aagaard (KF) Pernille Sams (KF) Peter Brixtofte (V) nfmd.  

Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Bilag Nogle af udvalgets spørgsmål til skatteministeren og dennes besvarelse  

 heraf Spørgsmål 1:
Vil ministeren bistå udvalget med den konkrete udformning af  

 andelsbeskatningsudvalgets kommissorium? Udvalget ønsker, at der i  

 ministerens udkast til kommissoriet skabes sikkerhed for, at problemet med  

 beskatningen, når andelsselskaber foretager transaktioner med virksomheder,  

 der er underlagt en anden beskatningsform, bliver grundigt belyst, samt at  

 ministeren i kommissoriet tager højde for, at andelsbeskatningsudvalget skal  

 kunne komme med konkrete lovforslag.
Endvidere ønsker udvalget, at  

 kommissoriet ikke udformes mere snævert, end at andelsbeskatningsudvalget kan  

 belyse de problemer, som dette udvalg finder relevant i forbindelse med  

 andelsbeskatningen.
 Svar:
 Kommissorium for udvalget, der skal undersøge eventuelle  

 misbrugsmuligheder ved andelsbeskatningen.
Andelsbeskatningen adskiller sig fra resten af skattesystemet ved, at  

 indkomsten opgøres som en procentdel af andelsselskabets formue.
Denne  

 særlige indkomstopgørelse skal ses som et udtryk for, at andelsselskabets  

 virksomhed kan betragtes som en direkte fortsættelse af andelshavernes  

 virksomhed.
I de seneste år har der været eksempler på, at andelsbeskatningen kan  

 anvendes til utilsigtede skattelempelser.
Det er fremført, at  

 andelsbeskatningens særlige indkomstopgørelse i visse situationer åbner op  

 for misbrug, ligesom der kan være andre utilsigtede virkninger.
Især  

 samspillet mellem andelsbeskatningen og andre beskatningsformer kan åbne for  

 misbrugsmuligheder.
Ved en skattefri fusion vil successionsprincippet normalt indebære, at  

 beskatningen udskydes, indtil det fortsættende selskab f.eks. sælger det  

 pågældende aktiv.
Ved fusion mellem et andelsselskab og et aktieselskab vil  

 en eventuel latent skattebyrde ikke senere kunne komme til direkte beskatning  

 ved salg af aktivet, da andelsselskabet ikke er skattepligtig af  

 kapitalgevinster.
Gevinsten vil derfor i visse tilfælde kun indirekte komme  

 til beskatning gennem en forhøjelse af formuen.
Tilsvarende kan der ved transaktioner mellem et andelsselskab og et  

 aktieselskab være en anderledes holdning til fordelingen af en købesum på de  

 enkelte aktiver, end der ville være ved handel mellem aktieselskaber  

 indbyrdes eller andelsselskaber indbyrdes.
Dette skyldes, at forskellene i  

 indkomstopgørelserne vil medføre, at parterne ikke har de sædvanlige  

 modstående skattemæssige interesser.
 For at få afklaret disse forhold nærmere bør der foretages en  

 tilbundsgående undersøgelse af, hvorvidt samspillet mellem den særlige  

 andelsbeskatning og den almindelige indkomstbeskatning giver mulighed for  

 misbrug eller andre utilsigtede virkninger.
 Nogle andelsselskaber beskattes efter reglen i selskabsskattelovens § 1,  

 stk. 1, nr. 6. Der bør foretages en tilsvarende undersøgelse af denne regel.
 Til at foretage disse undersøgelser nedsættes der derfor et udvalg.  

 Udvalget bør i givet fald fremkomme med forslag til løsninger på de  

 problemer, der afdækkes.
 Viser der sig andre konkrete problemstillinger i forbindelse med udvalgets  

 undersøgelse, som har relation til misbrugsmuligheder ved andelsbeskatningen,  

 kan udvalget ligeledes inddrage disse problemstillinger i undersøgelsen og  

 fremkomme med løsningsmuligheder.
 Udvalget skal tilstræbe at færdiggøre sit arbejde, således at der på  

 baggrund af udvalgets konklusioner kan fremsættes eventuelle forslag om  

 lovændringer i begyndelsen af folketingssamlingen 1992-93.
 Spørgsmål 2:
 Udvalget udbeder sig ministerens udkast til udvalgets sammensætning.
 Svar:
 Sammensætningen af udvalget, der skal undersøge eventuelle  

 misbrugsmuligheder ved andelsbeskatningen.
