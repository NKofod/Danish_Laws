Cirkulæreskrivelse om meddelelse om  

 ophør ved salg af virksomhed og udlejning af lokaler til  

 køber Kommentar m.v.:
Medlemmet havde solgt sin virksomhed og udlejet lokalerne  

 til køber.
Medlemmet blev anset for ophørt ved salg af  

 virksomheden, mens udlejning af lokalerne blev anset for  

 formueadministration.
Medlemmet kunne derfor godt arbejde for køberen  

 af sin virksomhed.
 Meddelelse om afgørelsen:
Efter sin ægtefælles død drev medlemmet  

 gennem flere år det VVS-firma, som ægteparret tidligere havde  

 drevet sammen.
Medlemmet henvendte sig til en tidligere udlært med  

 henblik på salg af virksomheden.
Som betingelse for handelen  

 forpligtede medlemmet sig til at hjælpe den kun 29-årige  

 køber i en opstartsperiode.
Lokalerne, som virksomheden blev drevet  

 fra, blev udlejet med forkøbsret til køberen, da han på  

 det tidspunkt ikke havde råd til også at købe ejendommen.  

 Medlemmet havde inden salget af virksomheden henvendt sig til a- kassen, og  

 fået at vide, at alt var i orden.
 A-kassen traf afgørelse om, at medlemmet  

 ikke havde ret til dagpenge, da medlemmet på grund af sit arbejde for  

 køberen ikke kunne anses for ophørt.
 Direktoratet tiltrådte a-kassens  

 afgørelse om, at medlemmet ikke havde ret til dagpenge ved sin  

 ledighed.
 Direktoratet begrundede sin afgørelse med, at  

 medlemmet ikke kunne anses for ophørt, da hun tog beskæftigelse  

 i den solgte virksomhed, som blev drevet fra de udlejede lokaler.  

 Køberen af virksomheden drev samme type virksomhed som medlemmet selv,  

 en VVS-forretning, og medlemmet opfyldte derfor ikke betingelserne i  

 ophørsbekendtgørelsens § 4, stk. 2.
 Ankenævnet traf afgørelse om, at  

 betingelserne i ophørsbekendtgørelsens § 3, stk. 1 efter en  

 konkret vurdering var opfyldt, og at medlemmet kunne anses for ophørt.  

 Ankenævnet begrundede sin afgørelse med, at medlemmet havde  

 solgt sin virksomhed, og ikke havde bortforpagtet eller udlejet den.
Ved sin afgørelse havde ankenævnet lagt  

 vægt på, - at køberen fik forkøbsret til lokalerne  

 til samme pris, som nogen udenforstående tredjemand måtte  

 byde, - at køberen havde ret til at lade  

 forkøbsretten tinglyse som byrde på ejendommen, - at medlemmet var omfattet af en konkurrenceklausul, som  

 udelukkede hende fra deltagelse i nogen anden VVS-forretning i Fredericia med  

 omliggende kommuner i 10 år, - at en overtrædelse ville koste en konventionalbod  

 på 100.000 kr., at der kunne nedlægges fogedforbud uden  

 sikkerhedsstillelse, og - at medlemmet i tilfælde af overtrædelse  

 ville blive ansvarlig for købers tab i øvrigt.
