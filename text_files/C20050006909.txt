Cirkulære  

 om ophævelse af cirkulære om den tekniske produktion af retskildemateriale  

 samt  

 om oprettelse af databaser og tekstsøgningssystemer til juridisk  

 informationssøgning (Til samtlige ministerier og styrelser mv.) Justitsministeriet har besluttet at nedlægge  

 Retsinformationsrådet.
Som følge heraf ophæves cirkulære nr. 34 af 18. marts  

 1983 om den tekniske produktion af retskildemateriale samt om oprettelse af  

 databaser og tekstsøgningssystemer til juridisk informationssøgning.
 Nedlæggelsen af Retsinformationsrådet indebærer ingen  

 ændring af de gældende regler om indlæggelse af forskrifter og administrative  

 afgørelser i Retsinformation.
