 I medfør af § 89, stk. 2, i færdselsloven, jf. lovbekendtgørelse nr.
 58 af 17. februar 1986, som senest ændret ved lov nr. 401 af 13.
 juni 1990, fastsættes:
 § 1.  Poster og patruljer fra såvel det militære  

 forsvar som civilforsvaret kan regulere færdslen på vej i det omfang, det er  

 påkrævet af hensyn til den uhindrede fremførelse af kørende eller marcherende  

 kolonner fra det militære forsvar eller civilforsvaret eller disses enkelte  

 køretøjer, som under øvelse ikke kan tilpasse sig den almindelige færdsel.
 Stk. 2.  Det i stk. 1 angivne personel kan endvidere  

 efter forudgående godkendelse fra det stedlige politi regulere færdslen i  

 forbindelse med afvikling af større civile arrangementer m.v.
 Stk. 3.  Såfremt uniformeret politi er til stede, skal  

 sådan regulering normalt overlades til dette eller foretages i samarbejde med  

 dette.
 Stk. 4.  Ved feltøvelser (manøvrer) og lignende i  

 forvejen tilrettelagte arrangementer, der kræver særlige færdselsmæssige  

 foranstaltninger, finder regulering m.v. sted på grundlag af forudgående  

 forhandling med vedkommende politimester (i København politidirektøren).
§ 2.  Regulering af færdslen kan kun foretages af  

 dertil beordret uniformeret personel fra det militære forsvar eller  

 civilforsvaret.
Personellet skal normalt være iført hjelm eller være  

 kendetegnet som tilhørende det militære forsvars politienheder (MP-armbind,  

 hvide livremme m.v.).
 Stk. 2.  Færdselsreguleringen skal finde sted ved  

 tydelig tegngivning i overensstemmelse med de bestemmelser, som  

 Justitsministeriet har fastsat herom, for tiden bekendtgørelse nr. 251 af 15.  

 september 1955 om politiets tegngivning ved færdselsregulering.
 § 3.  Med bøde straffes efter færdselslovens § 118,  

 stk. 1, nr. 1, jf. § 4, stk. 2, den, der undlader at efterkomme de  

 anvisninger for færdslen, der gives i medfør af denne bekendtgørelse.
 § 4.  Bekendtgørelsen træder i kraft den 1. august  

 1990.
 Stk. 2.  Samtidig ophæves:
