Bekendtgørelse om ændring af den fortegnelse over valgkredse, der er optaget som bilag 1 til lov om valg til Folketinget I medfør af § 8, stk. 5, i lov om valg til Folketinget, jf. lovbekendtgørelse nr. 128 af 11. februar 2013, fastsættes:
 § 1. Fortegnelsen over Folketingets valgkredse ændres for så vidt angår 6. kreds, Københavns Storkreds, som ændrer navn fra »6. Utterslevkredsen« til: »6. Bispebjergkredsen«, som angivet i bilag 1 til bekendtgørelsen.
 § 2. Bekendtgørelsen træder i kraft den 1. marts 2014.
