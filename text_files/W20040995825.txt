Klage  

 over at vagtlæge overså tegn på blodprop i hjertet Nævnet fandt grundlag for at kritisere vagtlægen, da de  

 nyopståede smerter i venstre side af brystet og ryggen inddragende venstre  

 arm  

 burde have fået denne til at overveje, om der kunne være tale om en akut  

 blodprop i hjertets kranspulsåre.
Vagtlægen burde i den anledning have  

 foretaget en aktiv og detaljeret udspørgen i forhold til denne tilstands  

 karakteristiske symptomer.
Nævnet lagde herved vægt på, at symptomer på akut  

 blodprop i hjertets kranspulsåre består af kraftige smerter lokaliseret  

 fortil  

 i brystet med udstråling til ryg, hals, kæbe, skuldre og arme (oftest venstre  

 skulder og arm), ligesom smerterne er af klemmende eller knugende karakter og  

 kan være ledsaget af åndenød, svedudbrud, almen sygdomsfølelse og angst.
