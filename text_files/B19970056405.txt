 I medfør af § 46, § 74 og § 84, samt efter bemyndigelse i henhold til § 73  

 i lov om arbejdsmiljø, jf. lovbekendtgørelse nr. 184 af 22. marts 1995, som  

 ændret ved lov nr. 458 af 12. juni 1996, lov nr. 1196 af 27. december 1996 og  

 lov nr. 375 af 10. juni 1997, fastsættes:
 § 1.  Forhandling og anvendelse af en trykbeholder,  

 dvs. enhver fast eller transportabel beholder eller tank, i hvilken der kan  

 forekomme eller udvikles et luft-, damp- eller væsketryk, der er større end  

 0,5 bar overtryk, kan ikke nægtes, forbydes eller begrænses under henvisning  

 til, at den ikke opfylder danske bestemmelser om konstruktion, fremstilling,  

 godkendelse og kontrol, når følgende betingelser er opfyldt:
 § 2.  Mærker eller påskrifter, der kan forveksles med  

 de EØF-mærker, der er vist i den i bilag 1 optagne oversigt over gældende  

 EØF-mærker for trykbeholdere, må ikke anvendes i forbindelse med  

 trykbeholdere, der ikke er i overensstemmelse med forskrifterne i  

 EF-direktiv.
 § 3.  Direktøren for Arbejdstilsynet kan i  

 overensstemmelse med de i rammedirektivet og de i særdirektiverne foreskrevne  

 regler herom anerkende en eller flere prøvningsinstitutioner til at udføre  

 den i § 1, nr. 1 og 2, omhandlede EØF-godkendelse og/eller -kontrol og dansk  

 konstruktionsgodkendelse med heri foreskreven kontrol, afprøvning og  

 efterprøvning.
 § 4.  Medmindre højere straf er forskyldt efter lov om  

 arbejdsmiljø eller anden lovgivning, straffes med bøde eller hæfte den, der  

 overtræder § 2.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 5.  Bekendtgørelsen træder i kraft den 15. juli  

 1997.
 Stk. 2.  Samtidig ophæves bekendtgørelse nr. 242 af 6.  

 juni 1978 om EF-direktiv om trykbeholdere.
Direktoratet for Arbejdstilsynet, den 1.  

 juli 1997 P.
D.V.
Jens Jensen / Torben Lindholm Nielsen Bilag 1 OVERSIGT OVER EØF-MÆRKER VEDRØRENDE TRYKBEHOLDERE Nedenstående mærker er optaget i bilag til Rådets rammedirektiv af 27.  

 juli 1976 om indbyrdes tilnærmelse af medlemsstaternes lovgivning om fælles  

 bestemmelser for trykbeholdere og kontrolmetoder for disse (76/767/EØF).
I.
Mærker vedrørende EØF-typegodkendelse Godkendelsesmærket har form af et stiliseret W.
 Mærket indeholder:
 - i den øverste del, det tal, der i kronologisk orden efter vedtagelse er  

 tildelt særdirektivet, og kendingsbogstav for den stat, der meddeler  

 EØF-typegodkendelsen (DK for Danmarks vedkommende) samt de to sidste cifre i  

 godkendelsesåret.
 - i den nederste del, EØF-typegodkendelsens kendingsnummer.
1. Mærke for EØF-typegodkendelse II.
Mærker vedrørende EØF-kontrol Kontrolmærket består af to præg:
 Det første præg udgøres af et lille »e«, i hvilket anbringes:
 - i den øverste halvdel kendingsbogstavet for den stat, i hvilken  

 kontrollen er foretaget (DK for Danmarks vedkommende) samt om nødvendigt et  

 eller to cifre, der angiver en underinddeling efter område.
 - i den nederste halvdel kontrolorganets mærke anbragt af den person, som  

 har foretaget kontrollen, evt. suppleret med den persons mærke, som har  

 foretaget kontrollen.
 Det andet præg består af datoen for kontrollen i en sekskantet ramme  

 angivet med den i særdirektivet krævede nøjagtighed.
 Eksempler:
 (* 1) Bekendtgørelsen indeholder bestemmelser, der gennemfører Rådets  

 direktiv nr. 76/767, EF-Tidende 1976, L 262, s. 153, som ændret ved Rådets  

 direktiv nr. 88/665, EF-Tidende 1988, L 382, s. 42, samt Rådets direktiv nr.  

 84/525, EF-Tidende 1984, L 300, s. 1, Rådets direktiv nr. 84/526, EF-Tidende  

 1984, L 300, s. 20, og Rådets direktiv nr. 84/527, EF-Tidende 1984, L 300, s.  

 48.
