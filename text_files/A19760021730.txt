 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I § 7, litra i, 1. pkt., i lov om påligning af indkomst- og formueskat til  

 staten, jfr. lovbekendtgørelse nr. 38 af 30. januar 1976, ændres  

 "ydelser i henhold til §§ 3 og 4 i lov om revalidering og i henhold til  

 § 70, stk. 1a, og § 73 i lov om offentlig forsorg" til:  

 "understøttelser og andre lignende ydelser, der af offentlige  

 myndigheder og institutioner udredes i henhold til lov om offentlig forsorg,  

 kapitel II i lov om pension og hjælp til enker m.fl., lov om revalidering,  

 lov om mødrehjælpsinstitutioner og lov om børne- og ungdomsforsorg".
§ 2 I lov om påligningen af indkomst- og formueskat til staten, som ændret ved  

 § 1, foretages følgende ændringer:
 1. I § 7, litra i, 1. pkt., udgår "samt  

 understøttelser og andre lignende ydelser, der af offentlige myndigheder og  

 institutioner udredes i henhold til lov om offentlig forsorg, kapitel II i  

 lov om pension og hjælp til enker m.fl., lov om revalidering, lov om  

 mødrehjælpsinstitutioner og lov om børne- og ungdomsforsorg".
 2. I § 7 indsættes som litra v:
"v.
Understøttelser og andre lignende ydelser, der af offentlige  

 myndigheder og institutioner udredes i henhold til lov om social  

 bistand." § 3 I lov om opkrævning af indkomst- og formueskat for personer m.v.  

 (Kildeskat), jfr. lovbekendtgørelse nr. 572 af 18. november 1975, foretages  

 følgende ændringer:
 1. I § 4, stk. 2, ophæves litra h.
 2. I § 35, stk. 3. § 36, § 48, stk. 4, § 50, stk. 2, §  

 94, stk. 2, og § 95, stk. 3, ændres "37B" til: "37B-37  

 C".
 3. Efter § 37B indsættes:
"§ 37C.
Hvis den skattepligtige i indkomståret har modtaget ydelser  

 efter kapitel 9 og 10 i lov om social bistand, nedsættes hans personfradrag,  

 herunder eventuelt overført fradrag efter § 37, stk. 2. Nedsættelsen skal  

 udgøre en så stor del af personfradraget, som svarer til forholdet mellem de  

 modtagne ydelser efter bistandslovens kapitel 9 og 10 og disse ydelser med  

 tillæg af den skattepligtige indkomst.
Nedsættelsen kan dog ikke udgøre et  

 større beløb end ydelserne.
Ydelser til sambeskattede ægtefæller henføres ved  

 denne beregning til manden.
Ydelser efter bistandslovens § 42 henføres dog  

 til hustruen, hvis de er ydet til hende.
Stk. 2.  Efter udløbet af hvert kalenderår skal de  

 sociale myndigheder underrette skattemyndighederne om de ydelser efter  

 bistandslovens kapitel 9 og 10, som er udbetalt i årets løb, samt give  

 oplysning om, hvem der har modtaget ydelserne.
Ministeren for skatter og  

 afgifter fastsætter nærmere regler herom.
Modtageren af en sådan ydelse skal  

 have underretning om de oplysninger, der afgives om ham." § 4 I § 5 i lov om udskrivning af indkomst- og formueskat til staten  

 (udskrivningsloven), jfr. lovbekendtgørelse nr. 182 af 20. marts 1974, som  

 ændret ved lov nr. 506 af 2. oktober 1974, ændres "37B" til:  

 "37B-37C".
§ 5 I § 5, stk. 1, i lov om kommunal indkomstskat, jfr. lovbekendtgørelse nr.  

 548 af 7. november 1974, ændres "37B" til: "37B-37C".
§ 6 I § 8 i lov om udskrivning af skat til amtskommunen, jfr.  

 lovbekendtgørelse nr. 534 af 30. oktober 1974, ændres "37B" til:  

 "37B-37C".
§ 7 I § 34, stk. 3, i lov om folkepension, jfr. lovbekendtgørelse nr. 370 af  

 8. juni 1974, som ændret ved lov nr. 506 af 2. oktober 1974, ændres  

 "37B" til: "37B-37C".
§ 8 I § 1, stk. 2, i lov nr. 270 af 4. juni 1970 om den sociale pensionsfond,  

 som ændret ved lov nr. 506 af 2. oktober 1974, ændres "37B" til:  

 "37B-37C".
§ 9 I § 41, stk. 2, i lov nr. 262 af 7. juni 1972 om dagpenge ved sygdom eller  

 fødsel, som ændret ved lov nr. 5 6 af 2. oktober 1974, ændres "37B"  

 til: "37B-37C".
§ 10 Stk. 1.  § 1, § 3, nr. 1 og 2, og §§ 4-9 har virkning  

 for ydelser, der udredes fra og med den 1. januar 1976.
Stk. 2.  § 2 og § 3, nr. 3, har virkning for ydelser,  

 der udredes fra og med den 1. april 1976. Kildeskattelovens § 37C, som  

 affattet ved § 3, nr. 3, finder dog tilsvarende anvendelse med hensyn til  

 understøttelser og andre lignende ydelser, der af offentlige myndigheder og  

 institutioner er udredet i tidsrummet fra den 1. januar 1976 til og med den  

 31. marts 1976 i henhold til lov om offentlig forsorg, kapitel II i lov om  

 pension og hjælp til enker m.fl., lov om revalidering, lov om  

 mødrehjælpsinstitutioner og lov om børne- og ungdomsforsorg, og som efter de  

 forud for den 1. januar 1976 gældende regler var af skattepligtig art.  

 Ydelserne i det nævnte tidsrum henføres ved beregningen efter  

 kildeskattelovens § 37C til manden.
Ydelser efter lov om revalidering,  

 bortset fra ydelser efter lovens § 7, henføres dog til hustruen, hvis de er  

 ydet til hende.
 Givet på Christiansborg slot, den 28.  

 april 1976.
 Under Vor Kongelige Hånd og Segl.
 MARGRETHE R.
 Svend Jakobsen.
