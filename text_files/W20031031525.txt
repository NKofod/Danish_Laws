 Landsskatteretskendelse af 25. november 2003 vedr.  

 arbejdsmarkedsbidrag for medhjælpende, nu afdød, ægtefælle.
 As klage vedrører fradrag for medarbejdende ægtefælles  

 arbejdsmarkedsbidrag ved opgørelsen af den skattepligtige indkomst for  

 klagerens selvstændige erhvervsvirksomhed, da ægtefællen er afgået ved døden  

 i  

 løbet af det omhandlede indkomstår.
Landsskatterettens  

 afgørelse Ved opgørelsen af den personlige indkomst for det omhandlede  

 indkomstår kan klageren fratrække det for ægtefællen betalte  

 arbejdsmarkedsbidrag, 4.667 kr.
Den talmæssige opgørelse af den skattepligtige indkomst  

 overlades til ligningsmyndigheden, jf.
Landsskatterettens forretningsordens §  

 17, stk. 2.
Sagens oplysninger Klageren driver selvstændig virksomhed med landbrug i  

 virksomhedsordningen, og klagerens ægtefælle har været registret som  

 medarbejdende ægtefælle i virksomheden frem til 5. august 2001, hvor hun  

 afgik  

 ved døden.
Klageren sidder i uskiftet bo, og hans årsopgørelse  

 indeholder derfor ægtefællens indkomster.
Ved opgørelsen af klagerens  

 personlige indkomst er der fratrukket klagerens egne arbejdsmarkedsbidrag,  

 men  

 ikke ægtefællens.
 Klagerens ægtefælles arbejdsmarkedsbidrag er betalt med  

 4.667 kr. for perioden fra 1. januar til 5. august 2001.
Skatteankenævnets  

 afgørelse Fradrag for det betalte arbejdsmarkedsbidrag ved opgørelsen  

 af den skattepligtige indkomst er ikke godkendt.
 Ligningslovens § 8 M fastsætter fradragsret i skattepligtig  

 indkomst for arbejdsmarkedsbidrag, bl.a. for bidrag efter  

 arbejdsmarkedsfondslovens § 10.
 Ægtefællens bidrag er fastsat efter  

 arbejdsmarkedsfondslovens § 12, og anset for endeligt ifølge § 13. Bidrag  

 efter  

 disse paragraffer er ikke medtaget i ligningslovens § 8 M som værende  

 fradragsberettigede for den efterlevende.
 Der er derfor ikke lovhjemmel til at fratrække klagerens  

 ægtefælles arbejdsmarkedsbidrag, hverken i den personlige indkomst eller i  

 den  

 skattepligtige indkomst.
Klagerens påstand og  

 argumenter Repræsentanten har nedlagt påstand om fradrag for det for  

 klagerens afdøde ægtefælle betalte arbejdsmarkedsbidrag, 4.667 kr., ved  

 opgørelsen af den skattepligtige indkomst.
Arbejdsmarkedsfondslovens § 12 handler om à conto opkrævning  

 af arbejdsmarkedsbidrag for selvstændigt erhvervsdrivende.
Hvis der i  

 dødsåret  

 ikke er fradrag for en selvstændig erhvervsdrivendes indbetalte  

 arbejdsmarkedsbidrag ved opgørelsen af den skattepligtige indkomst, sker der  

 en  

 diskriminering af selvstændigt erhvervsdrivende i forhold til lønmodtagere.
Landsskatterettens  

 bemærkninger og begrundelse Det bemærkes, at klageren i det hele succederer i sin afdøde  

 ægtefælles skattemæssige stilling efter reglerne om uskiftet bo i  

 dødsboskattelovens § 59.
 Det lægges ved afgørelsen til grund, at klagerens afdøde  

 ægtefælle i det forudgående indkomstår har fået udbetalt 165.000 kr. efter  

 reglerne om medhjælpende ægtefælle i kildeskattelovens § 25 A, stk. 3-6.
 Klagerens ægtefælle er som medhjælpende ægtefælle  

 arbejdsmarkedsbidragspligtig efter bestemmelsen i arbejdsmarkedsfondslovens §  

 7, stk. 2, og bidragsgrundlaget opgøres efter reglerne i  

 arbejdsmarkedsfondslovens § 10.
 Bidrag for personer omfattet af arbejdsmarkedsfondslovens §  

 10 opkræves løbende som foreløbige bidrag efter bestemmelsen i  

 arbejdsmarkedsfondslovens § 12, hvorefter bidragets grundlag og størrelse  

 opgøres endeligt af de statslige told- og skattemyndigheder efter  

 indkomstårets  

 afslutning, jf. arbejdsmarkedsfondslovens § 11, stk. 7.
 Det følger af bestemmelsen i arbejdsmarkedsfondslovens § 13,  

 stk. 8, at såfremt en person omfattet af arbejdsmarkedsfondslovens § 7, stk.  

 1  

 eller stk. 2, afgår ved døden, anses foretagne betalinger af foreløbige  

 bidrag  

 efter § 12 i dødsåret for endelige i det omfang, bidragene er forfaldne før  

 dødsfaldet.
 Det indbetalte bidrag vedrørende klagerens afdøde ægtefælle,  

 4.667 kr., er således at anse for endelig betaling af arbejdsmarkedsbidrag  

 for  

 klagerens ægtefælle for det omhandlede indkomstår, og det skal derefter ikke  

 reguleres efterfølgende af de statslige told- og skattemyndigheder efter §  

 11,  

 stk. 7, jf. § 13, stk. 8.
 Det fremgår af bestemmelsen i ligningslovens § 8 M, stk. 1,  

 at arbejdsmarkedsbidrag for personer omfattet af arbejdsmarkedsfondslovens §  

 10  

 fragår ved opgørelsen af den skattepligtige indkomst for det indkomstår,  

 bidraget vedrører.
 Da klagerens afdøde ægtefælle er omfattet af  

 arbejdsmarkedsfondslovens § 10, fragår det betalte arbejdsmarkedsbidrag ved  

 opgørelsen af den skattepligtige indkomst, jf. ligningslovens § 8 M.
 Det forhold, at bidraget er opkrævet som foreløbigt efter  

 arbejdsmarkedsfondslovens § 12, og endeligt efter arbejdsmarkedsfondslovens §  

 13, stk. 8, har alene betydning for opgørelsen af arbejdsmarkedsbidragets  

 størrelse for det omhandlede indkomstår.
 Den påklagede ansættelse ændres herefter i overensstemmelse  

 med klagerens påstand.
