Nr BTL 99 Betænkning over Forslag til lov om ændring af statsskatteloven,  

 ligningsloven og andre skattelove (Ændrede regler om skattefri  

 rejsegodtgørelse og ligestilling mellem personer, der udfører offentligt  

 hverv, og ansatte i private virksomheder samt ændring af 60-dages-reglen for  

 befordringsgodtgørelse)   

 Nr L 99 1996-97, 1. samling Afgivet af Skatteudvalget Afgivet: 19961206 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
Et af  

 udvalgets spørgsmål og skatteministerens svar herpå er optrykt som bilag til  

 betænkningen.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Endvidere har udvalget modtaget skriftlige og/eller mundtlige henvendelser  

 fra:
BAT-Kartellet, Byggeriets Arbejdsgivere, Cabin Union Denmark, Danske eksportchauffører, Entreprenørforeningen, Fællesklubbens bestyrelse ved ØTC og Håndværksrådet.
 Skatteministeren har tilkendegivet, at han senest den 1. april 1997 vil  

 fremlægge resultaterne af en kulegravning, der skal belyse, i hvilket omfang  

 der foreligger ligestilling i relation til reglerne om rejsegodtgørelser  

 under hensyn til de forskellige gruppers forskellige omkostningsforhold.
 Herefter indstiller et flertal (Socialdemokratiets, Venstres, Det  

 Konservative Folkepartis, Socialistisk Folkepartis, Det Radikale Venstres,  

 Centrum-Demokraternes og Enhedslistens medlemmer af udvalget) lovforslaget  

 til vedtagelse med det af skatteministeren stillede ændringsforslag.
Et mindretal inden for flertallet (Venstres og Det Konservative  

 Folkepartis medlemmer af udvalget) bemærker, at det, som det fremgår af  

 svaret fra skatteministeren på spørgsmål 5, jf. bilag 11, og som fremhævet af  

 den konservative ordfører under 1. behandling af lovforslaget, er  

 spørgsmålet, hvor stor den reelle stigning i den skattefri godtgørelse er ved  

 en stigning fra 150 kr. til 250 kr. for langturschaufførerne.
Der må tages  

 hensyn til, at godtgørelsessatserne ikke har været reguleret for den  

 almindelige prisudvikling siden 1985. Tages der hensyn til dette, er den  

 reelle stigning således kun på 15-20 kr.
Mindretallet afventer nu således den  

 af skatteministeren lovede kulegravning af hele området og vil, når denne  

 foreligger, tage hele problemstillingen op til overvejelse igen.
 Et andet mindretal inden for flertallet (Enhedslistens medlem af udvalget)  

 bemærker, at skatteministeren har tilkendegivet, at han senest den 1. april  

 1997 over for Folketinget vil fremlægge resultaterne af en kulegravning, der  

 belyser, i hvilket omfang der foreligger en reel ligestilling i forhold til  

 reglerne om rejsegodtgørelser under hensyn til de forskellige arbejdsgruppers  

 forskellige omkostningsforhold.
Enhedslisten ønsker at give udtryk for, at en forudsætning for, at en  

 kulegravning af området kan tages seriøst, er, at den omfatter alle  

 arbejdsgruppers omkostningsforhold.
Det vil sige, at ikke kun  

 langturschaufførers m.fl. forhold kulegraves, men også de selvstændige  

 erhvervsdrivendes omkostningsforhold kulegraves.
Derved sikres det, at der  

 for alle grupper til foråret på et oplyst grundlag kan træffes en fornuftig  

 afgørelse af, om der er en rimelig sammenhæng mellem de udgifter, der er ved  

 at være ude at rejse og de dertil svarende godtgørelser/fradrag.
 Det er Enhedslistens opfattelse, at skatteministerens tilkendegivelse om  

 grundlaget for kulegravningen betyder, at den omfatter alle erhvervsgrupper.  

 Enhedslisten ser derfor frem til skatteministerens fremlæggelse af resultatet  

 af denne til foråret.
 Endvidere ønsker Enhedslisten at præcisere, at det på lang sigt skal være  

 sådan, at det er arbejdsgiveren, der bærer den fulde udgift ved at have  

 ansatte udstationeret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, men vil stemme for det  

 af skatteministeren stillede ændringsforslag.
Fremskridtspartiet har den 28. november 1996 fremsat sit eget lovforslag,  

 nr.
L 100, som vil betyde en langt bedre løsning på problemstillingen.
Hvis Folketinget vedtager nærværende lovforslag, er der ingen garanti for,  

 at der sker en forhøjelse af godtgørelsesbeløb som forudsat af partierne og  

 lovet af ministeren.
Spørgsmålet skal fortsat afgøres af Ligningsrådet.  

 Ligningsrådet vil derfor kunne vælge et lavere beløb og dermed igen være  

 konfliktskabende.
Fremskridtspartiets forslag vil derimod betyde, at  

 Folketinget selv påtager sig ansvaret for at fastsætte beløb for skattefrie  

 godtgørelser, folk kan modtage til betaling for udgifter, mens der arbejdes  

 på »landevejene«.
Skatteministerens forslag har en anden bivirkning.
De folk, som kun er ude  

 en dag, vil over to år blive markant dårligere stillet end i dag.  

 Handelsrejsende, flypersonale m.v. har i dag mulighed for skattefrit at få  

 godtgørelse for de udgifter, de har i forbindelse med arbejde og ophold på  

 landevejene og i lufthavne m.v., hvor udgiftsniveauet er højt og tiden knap.  

 Fremskridtspartiets forslag giver disse erhvervsgrupper mulighed for fortsat  

 at kunne modtage skattefri godtgørelse.
Det er Fremskridtspartiets  

 opfattelse, at det er helt urimeligt, som skatteministeren og regeringens  

 partier har søgt at give befolkningen indtryk af, at der med godtgørelserne  

 er tale om et særligt dræn på skattekassen, og at folk med godtgørelserne  

 opnår en særlig gevinst.
Intet er mere forkert.
Godtgørelserne er, som ordet  

 siger, en refusion af udgifter, folk har haft.
Når f.eks. en chauffør sidder  

 bag rattet på en lastbil og kører eksportvarer ud af landet, så vil  

 chaufføren i løbet af turen skulle afholde udgifter til mange formål: mad,  

 toiletbesøg, bad, sovekabiner, telefon m.v.
Alt sammen udgifter, som  

 chaufføren afholder for at kunne passe sit arbejde.
Det er helt urimeligt,  

 hvis disse udgifter skal afholdes af chaufførens løn.
Når f.eks.  

 arbejdsgiveren refunderer udgifter, hvor der er bilag, er der fuldt fradrag.  

 Men hvis arbejdsgiveren udbetaler et fast beløb, er det pludselig  

 »skattetænkning«.
For mange erhvervsgrupper er kvitteringer ikke en  

 praktisk mulighed.
Det velordnede danske system med kassebon i alle butikker,  

 hvoraf dato, klokkeslæt og fuld tekst på købet fremgår, er ikke normalt  

 forekommende i alle andre lande.
Kommer man syd for Alperne, så betaler man  

 kontant uden mulighed for kvitteringer.
Det er ikke en dårlig undskyldning,  

 men en kendsgerning.
Det beløb, regeringen og skatteministeren har »givet«  

 chaufførerne er ikke ekstravagant.
Det viser sig faktisk, at det kun lige  

 dækker stigningerne i de danske priser og lønninger i perioden.
Men dertil  

 skal lægges, at en række lande i Europa har haft stærkt stigende prisniveau  

 de senere år.
Valutaer er blevet justeret m.v.
Der er derfor ikke tale om  

 nogen »gavebod« eller »julegave« til chaufførerne.
 Fremskridtspartiets forslag om 420 kr. om dagen til alle erhvervsgrupper  

 er langt mere realistisk.
Det er nemlig Fremskridtspartiets opfattelse, at ministeriernes  

 højtlønnede embedsmænd ikke skal have højere godtgørelse end en chauffør  

 eller en repræsentant.
Uden at indlede en lang debat om, hvad der i øvrigt er  

 mest samfundsnyttigt, embedsmanden eller chaufføren, vil Fremskridtspartiet  

 blot fastholde, at der skal være ens regler.
Det giver Fremskridtspartiets  

 forslag.
Skatteministeren har lovet, at han inden 1. april 1997 vil komme til  

 Folketinget igen med en samlet revision, hvor alle faggruppers forhold bliver  

 analyseret.
Fremskridtspartiet tror ikke på, at ministeren kan opfylde dette  

 løfte.
Ministeren køber sig blot tid.
Derfor ønsker Fremskridtspartiet at  

 have lovforslag nr.
L 100 liggende i udvalget, således at det kan fremmes til  

 betænkningsafgivelse efter 1. april, når ministerens løfte står uopfyldt.
 ÆndringsforslagAf skatteministeren, tiltrådt af udvalget:
 Til § 5 1) Efter stk. 2 indsættes som nye stykker:
»Stk. 3. De i ligningslovens § 9, stk. 5, 4. pkt., som  

 affattet ved denne lovs § 2, nr. 1, nævnte frister for, at et arbejdssted  

 anses som midlertidigt, på 2 måneder, hvis arbejdsstedet er i Danmark, og på  

 4 måneder, hvis arbejdsstedet er i udlandet, løber først fra 1. januar 1999.  

 Ligningsrådet kan uanset bestemmelsen i ligningslovens § 9, stk. 5, 3. pkt.,  

 som affattet ved denne lovs § 2, nr. 1, fastsætte godtgørelsessatser for  

 rejser uden overnatning og uanset bestemmelsen i ligningslovens § 9, stk. 5,  

 8. pkt., som affattet ved denne lovs § 2, nr. 1, fastsætte godtgørelsessatser  

 for logi gældende til og med 31. december 1998. Det er en betingelse for, at  

 der kan udbetales skattefri godtgørelse for en rejse uden overnatning, at  

 rejsen har en varighed af mindst 5 timer og strækker sig ud over 8 km fra  

 arbejdsstedet.
Desuden gælder betingelserne i cirkulære nr. 220 af 31.  

 december 1995 for sådanne rejser.
Stk. 4. § 2, nr. 4, samt §§ 3 og 4, har ikke virkning for  

 godtgørelser, der ydes i medfør af bestemmelsen i stk. 2.« Bemærkninger Til nr. 1 Med ændringsforslaget udvides den overgangsordning, som fremgår  

 af det fremsatte lovforslag med bemærkninger.
 Det sikres med udvidelsen, at der for 1997 og 1998 fortsat kan fastsættes  

 skattefri godtgørelsessatser for logi, således at kravet om dokumenterede  

 merudgifter først får virkning fra 1. januar 1999.
Desuden udskydes virkningen af den foreslåede afgrænsning af den periode  

 på 2 måneder ved rejse i Danmark, henholdsvis 4 måneder ved rejse i udlandet,  

 hvori der ved arbejde på samme arbejdssted kan opnås skattefri godtgørelser  

 med standardsatser eller fradrag med standardsatser.
Fristen foreslås at få  

 virkning fra 1. januar 1999. Dermed er der givet en rimelig overgangsperiode  

 for bl.a. bygningshåndværkere.
Det foreslås endvidere, at Ligningsrådet med virkning til og med 31.  

 december 1998 kan fastsætte satser for skattefri godtgørelse i forbindelse  

 med rejse uden overnatning.
Ligningsrådets hidtidige betingelser for, at der  

 kan udbetales skattefri rejsegodtgørelse ved rejse uden overnatning, foreslås  

 fastholdt i overgangsperioden.
Det drejer sig bl.a. om kravet om, at en rejse  

 uden overnatning kun kan berettige til skattefri rejsegodtgørelse, hvis den  

 har en varighed af mindst 5 timer og strækker sig ud over 8 km fra  

 arbejdsstedet, og at der ikke kan udbetales skattefri rejsegodtgørelse, når  

 udearbejdet uden overnatning beslaglægger mere end 50 pct. af arbejdstiden  

 inden for lønperioden.
 Som følge af overgangsreglen vedrørende § 5 d, er det i ændringsforslaget  

 endvidere præciseret, at der ikke skal skabes indberetningspligt for § 5  

 d-ydelserne i den overgangsperiode på 2 år, hvori reglerne videreføres,  

 ligesom virkningerne for lempelse efter ligningslovens § 33 A og  

 nettolønindtægten efter etableringskontolovens § 3 udskydes, til  

 overgangsperioden er udløbet.
Provenumæssige konsekvenser Med ændringsforslaget gives i 1997 og 1998 afkald på et skønnet merprovenu  

 på ca. 45 mio. kr. årligt.
Dette merprovenu ville være fremkommet ved  

 bortfald af godtgørelse/fradrag vedrørende logi samt ved begrænsninger af  

 godtgørelser/fradrag for en række faggrupper, der varetager arbejde for  

 arbejdsgiveren uden for den normale arbejdsplads, der ikke nødvendiggør en  

 overnatning eller har en varighed af over 2 henholdsvis 4 måneder, og hvor  

 der ikke kan fremvises dokumentation for merudgifter ved arbejdet.  

 Faggrupperne omfatter eksempelvis arbejdere ved længerevarende  

 anlægsprojekter og montører samt andre, der arbejder og rejser under  

 tilsvarende forhold.
Jacob Buksti (S) nfmd.
Dorte Dinesen (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
Bilag Et af udvalgets spørgsmål til skatteministeren og dennes besvarelse heraf Spørgsmål 5:
»Satserne for de skattefrie godtgørelser har ikke været reguleret  

 siden 1987. Ministeren bedes i den forbindelse oplyse, hvad de ville have  

 været i dag, såfremt de løbende var blevet reguleret for den almindelige løn-  

 og prisudvikling.« Svar:
 De almindelige standardsatser for skattefri rejsegodtgørelser, som  

 Ligningsrådet har fastsat siden 1987, svarer til statens satser, og de  

 reguleres årligt, mens de særlige standardsatser ikke har været reguleret  

 siden 1985.
 I nedenstående oversigt er vist de almindelige standardsatser for  

 rejsegodtgørelser i 1987 og 1996.
 For de særlige satser er i oversigten vist, hvad beløbene ville have  

 udgjort i 1996, såfremt de i perioden 1985 til 1996 var blevet reguleret  

 svarende til udviklingen i det danske forbrugerprisindeks, der siden 1985 er  

 steget med ca. 36,5 pct.
 For chaufførernes godtgørelsessats ved rejser i udlandet er endvidere  

 vist, hvad satserne ville have været i 1996, såfremt der siden 1985 var  

 foretaget regulering svarende til udviklingen i Finansministeriets satser for  

 kost i Tyskland (51,9 pct.).
