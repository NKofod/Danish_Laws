Fremsat den 13. oktober 1999 af erhvervsministeren (Pia  

 Gjellerup) Forslag til Lov om ændring af lov om mærkning og  

 skiltning med pris m.v. og lov om erhvervsfremme (Udvidede krav til mærkning med enhedspris og  

 overførelse af kompetence til at give forskrifter om  

 volumenstørrelser m.v. til lov om erhvervsfremme) § 1 I lov om mærkning og skiltning med pris m.v., jf.  

 lovbekendtgørelse nr. 456 af 17. juni 1991, som ændret ved lov  

 nr. 429 af 1. juni 1994 og § 28 i lov nr. 384 af 10. juni 1997,  

 foretages følgende ændringer:
1. I § 1, stk. 2, 3. pkt., § 4, stk. 1,  

og § 8 ændres »Forbrugerstyrelsen« til:  

»Erhvervsministeren «  

 og i § 4, stk. 3, § 9, § 10 og § 12,  

 stk. 2, til: »erhvervsministeren«.
I § 11 ændres »Forbrugerstyrelsens« til:  

»Erhvervsministerens«.
 2. § 3, stk. 2 og 3, ophæves.
 3. I § 5, stk. 1, ændres »§ 1« til: »§ 1, stk. 1,«.
 4. § 6 affattes således:
» 5. § 7 affattes således:
» 6. I § 12, stk. 3, ændres »§ 7, stk. 2,« til:  

»§ 7«.
 7. § 12, stk. 4, affattes således:
» § 2 I lov om erhvervsfremme, jf. lovbekendtgørelse nr. 323 af 25. april  

 1996, som ændret ved § 12 i lov nr. 1202 af 27. december 1996 og  

 lov nr. 1085 af 29. december 1997, foretages følgende  

 ændring:
 1. § 10, stk. 1, affattes således:
» § 3 Stk. 1. Loven træder i kraft den 1. januar 2000.
 Stk. 2. Samtidig ophæves Monopoltilsynets  

 bekendtgørelse af 3. marts 1978 (Monopoltilsynets meddelelser nr.  

 9-78).
 Stk. 3. Regler udstedt i henhold til § 7,  

 stk. 1, i lov om mærkning og skiltning med pris m.v., jf.  

 lovbekendtgørelse nr. 456 af 17. juni 1991, forbliver i kraft,  

 indtil de ophæves eller afløses af regler fastsat i  

 medfør af lov om erhvervsfremme med de ændringer, der  

 følger af denne lovs § 2.
Bemærkninger til lovforslaget Almindelige bemærkninger A.
Lovforslagets indhold 1. Indledning Ved lovforslaget ændres lov om mærkning og  

 skiltning med pris m.v., jf. lov nr. 252 af 8. juni 1977, FT 1976-77 (2.  

 saml.): 74, 520, 4832, 4996; A 601; B 665; C 289. Af særlig betydning  

 for lovforslaget henvises til ændringslov nr. 268 af 3. maj 1989  

 (oplysninger om organiseret rabat), FT 1988-89: 2248, 2950, 8737, 8902; A  

 3029; B 1097; C 584.
 Endvidere foretages en mindre ændring i § 10,  

 stk. 1, i lov om erhvervsfremme, jf. lov nr. 394 af 13. juni 1990: FT  

 1989-90: 4622, 5520, 9308, 10100, 10752; A 3549; B 1105, 1463; C 859. Af  

 særlig betydning for lovforslaget henvises til ændringslov nr.  

 936 af 27. december 1991 (tilbagekaldelse af autorisation m.v.), FT 1991-92:  

 1183, 1757, 4163, 4332; A 1733; B 147, 373; C 143.
 Ændringen af prismærkningsloven er  

 først og fremmest nødvendiggjort som følge af  

 Europa-Parlamentets og Rådets direktiv 98/6/EF af 16. februar 1998 om  

 forbrugerbeskyttelse i forbindelse med angivelse af priser på  

 forbrugsvarer (prismærkningsdirektivet), der for sådanne varer  

 indeholder et generelt krav om angivelse af enhedspris.
Lovforslaget skaber grundlag for gennemførelse af  

 prismærkningsdirektivet.
Først ved udstedelse af nye  

 administrative forskrifter om prismærkning for levnedsmidler og  

 ikke-levnedsmidler i medfør af den foreslåede  

 bemyndigelsesbestemmelse i § 7 er direktivet  

 gennemført.
 Formålet med direktivets udvidede krav om  

 enhedsprismærkning er at forbedre forbrugeroplysningen og lette  

 prissammenligningen.
 Direktivet skal være gennemført i national  

 ret senest den 18. marts 2000.
 Lovforslaget indebærer følgende  

 ændringer:
-	bemyndigelsen til at give regler om enhedsprismærkning udvides  

 med henblik på gennemførelse af  

 prismærkningsdirektivet, -	muligheden for at undtage erhvervsområder m.v. og brugte varer  

 fra prismærkningspligten ophæves, -	der sikres den administrative myndighed adgang til at fastsætte  

 en øvre grænse for, hvor mange priser der må angives,  

 og -	hjemlen til at give forskrifter om volumenstørrelser m.v.  

 overføres til lov om erhvervsfremme.
 Desuden foreslås enkelte ændringer af teknisk  

 karakter, herunder en ændring af lovens bestemmelse om straf for  

 juridiske personer.
2. Bemyndigelsen til at give regler om enhedsprismærkning udvides  

 og koblingen mellem enhedspris og standardstørrelser ophæves I den gældende prismærkningslov bemyndiges  

 Forbrugerstyrelsen til at give regler om enhedsprismærkning  

»inden for  

 vareområder, der har betydning i det daglige forbrug, og hvor det  

 må antages at være af særlig betydning som prisvejledning  

 for forbrugerne«.
Da  

 denne bemyndigelse er for snæver til gennemførelsen af det nye  

 direktivs generelle krav om enhedsprismærkning, foreslås  

 bemyndigelsen udvidet.
 Angivelse af enhedspris, dvs. prisen pr. kilo, pr. liter  

 etc., har siden 1979 været undergivet EU-regulering.
I de gældende direktiver 79/581/EØF af 19.  

 juni 1979, som ændret ved direktiv 88/315/EØF af 7. juni 1988,  

 om forbrugerbeskyttelse i forbindelse med angivelse af priser på  

 levnedsmidler, og 88/314/EØF af 7. juni 1988 om forbrugerbeskyttelse i  

 forbindelse med angivelse af priser på ikke-levnedsmidler, begge  

 forlænget ved direktiv 95/58/EF af 29. november 1995 om ændring  

 af direktiv 79/581/EØF og direktiv 88/314/EØF, er  

 enhedsprismærkning koblet sammen med standardisering således, at  

 enhedspriser ikke kræves, når varer markedsføres i visse  

 nærmere angivne standardstørrelser.
Det betyder fx at ris, der  

 sælges i pakker med 125, 250, 500, 2000, 2500, eller 5000 g ikke skal  

 enhedsprismærkes.
På samme måde skal fx tandpasta ikke  

 enhedsprismærkes, hvis det sælges i størrelser a 25, 50,  

 75, 100, 125, 150, 200 eller 250 g.
Denne kobling til  

 standardstørrelser er opgivet i det nye direktiv.
I medfør af den gældende bemyndigelse er  

 udstedt bekendtgørelse nr. 14 af 3. januar 1992 om mærkning,  

 skiltning og annoncering med pris for levnedsmidler, samt en tilsvarende  

 bekendtgørelse nr. 502 af 29. juni 1990 om ikke-levnedsmidler.
I  

 bilaget til disse bekendtgørelser er anført en række  

 salgsenheder, hvor det ikke er nødvendigt at angive enhedsprisen, men  

 blot prisen pr. salgsenhed.
 I realiteten er en lang række af de mest almindelige  

 dagligvarer efter gældende ret således undtaget fra kravet om  

 enhedsprismærkning som følge af sammenkoblingen med  

 standardiserede størrelser.
 Anvendelsen af dette system har vist sig yderst  

 kompliceret for både myndigheder, forbrugere og erhvervsliv.  

 Bestemmelserne er derfor blevet revideret, og der er vedtaget et nyt  

 prismærkningsdirektiv.
I det nye direktiv er koblingen mellem  

 standardstørrelser og enhedsprismærkning ophævet, og der  

 gælder et generelt krav om, at enhedsprisen altid skal angives.
Undtagelse fra kravet om enhedsprismærkning kan dog gøres,  

 hvor enhedsprisen ikke er til nogen nytte eller er egnet til at skabe  

 forvirring.
3. Muligheden for at undtage brugte varer og erhvervsområder m.v.  

 fra prismærkningspligten ophæves Den gældende lovs undtagelse for brugte varer og  

 mulighed for at undtage varer, salgsformer, erhvervsområder eller  

 enkelte virksomheder foreslås ophævet, da det nye  

 prismærkningsdirektiv ikke tillader disse undtagelser.
 Den undtagelse for kostbare smykker, der er gjort ved  

 Monopoltilsynets bekendtgørelse af 3. marts 1978 (Monopoltilsynets  

 meddelelser nr. 9-78), kan således ikke opretholdes og foreslås  

 derfor ophævet med denne lovs ikrafttræden.
 Direktivets mulighed for at undtage antikviteter, kunst og  

 auktionssalg foreslås udnyttet, således at den gældende  

 retstilstand opretholdes.
Direktivet giver endvidere mulighed for at undtage varer,  

 der leveres i forbindelse med en tjenesteydelse.
Også på dette  

 punkt opretholdes den gældende retstilstand.
Dvs. at  

 undtagelsesmuligheden ikke foreslås udnyttet.
Hvis de  

 pågældende varer udstilles til salg, opretholdes kravet om  

 prismærkning.
4. Adgang til at fastsætte en øvre grænse for  

 antallet af prisoplysninger Med forslaget foreslås udnyttet den mulighed, der  

 efter artikel 4 i prismærkningsdirektivet gives medlemsstaterne til at  

 fastsætte en øvre grænse for, hvor mange priser der  

 må angives, herunder begrænse angivelse af prisoplysninger i  

 flere valutaer.
5. Overførsel af kompetence vedrørende fastsættelse  

 af regler om volumenstørrelser m.v. til lov om erhvervsfremme Som nævnt under pkt. 2 ophæves i det nye  

 prismærkningsdirektiv koblingen mellem enhedsprismærkning og  

 standardstørrelser.
Derfor foreslås Forbrugerstyrelsens  

 bemyndigelse til efter den gældende prismærkningslov at  

 fastsætte regler om, at visse varer kun må udbydes til salg i  

 foreskrevne enheder i henseende til tal, mål eller vægt, og  

 regler om klassificering, sortering og lign. overført til lov om  

 erhvervsfremme.
 Bemyndigelsen er kun udnyttet til at fastsætte  

 regler om volumenstørrelser for vin og spiritus i overensstemmelse med  

 Rådets direktiv 75/106/EØF af 19. december 1974 om  

 færdigpakninger af visse væsker i bestemte  

 volumenstørrelser, senest ændret ved direktiv 89/676/EØF  

 af 21. december 1989.
 Det forventes, at erhvervsministeren vil overføre  

 bemyndigelsen til Erhvervsfremme Styrelsen, hvorunder metrologi og  

 standardisering hører, og som derfor besidder ekspertise på  

 området.
B.
Lovforslagets administrative og økonomiske konsekvenser Lovforslaget skønnes ikke at indebære  

 ændringer i den administrative myndigheds træk på  

 ressourcer.
Erhvervsøkonomiske konsekvenser og administrative konsekvenser  

 for virksomheder Den udvidede pligt til enhedsprismærkning, som  

 følger af det nye direktiv, må forventes at indebære en  

 meromkostning for de dele af detailhandelen, som ikke allerede anvender  

 enhedsprismærkning generelt.
Til gengæld er reglerne lettere at  

 overskue for de erhvervsdrivende.
C.
Lovforslagets miljømæssige konsekvenser Lovforslaget skønnes ikke at have  

 miljømæssige konsekvenser.
D.
Høring Lovforslaget har været sendt i høring til  

 Advokatrådet, Arbejderbevægelsens Erhvervsråd,  

 Brancheforeningen for Kontor og Data, Brancheorganisationen for  

 Forbrugerelektronik, Bryggeriforeningen, Centralforeningen af  

 Autoreparatører i Danmark, Danmarks Automobilforhandlerforening,  

 Danmarks Fotoforhandlerforening, Danmarks Optikerforening, Danmarks  

 Sportshandlerforening, Danmarks Turistråd, Dansk  

 Annoncørforening, Dansk Dagligvareleverandørforening, Dansk  

 Fagpresse, Dansk Handel & Service, Dansk Magasinpresse, Dansk  

 Markedsføringsforbund, Dansk Postordreforening, Danske Dagblades  

 Forening, Danske Reklamebureauers Brancheforening, De Samvirkende  

 Købmandsforeninger i Danmark, Den Danske Dommerforening,  

 Finansrådet, Forbrugerrådet, Forenede Danske Motorejere,  

 Foreningen af Dagligvare Grossister, Fællesforeningen for Danmarks  

 Brugsforeninger, HORESTA, IT-Brancheforeningen, Landsrepræsentationen  

 for Danske Distriktsblade og Lokalaviser, Møbelhandlernes  

 Centralforening, Nationalbanken og Oliebranchens  

 Fællesrepræsentation.
Endvidere har lovforslaget været  

 sendt i høring til Finansministeriet, Justitsministeriet, Ministeriet  

 for Fødevarer, Landbrug og Fiskeri, Udenrigsministeriet og  

 Økonomiministeriet.
E.
Skema over konsekvenser Positive Konsekvenser/mindreudgifter Negative Konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Merudgifter for de dele af detailhandelen, der ikke allerede  

 anvender enhedsprismærkning generelt.
Administrative konsekvenser for erhvervslivet Lettere overskuelige regler for de  

 erhvervsdrivende Pligten til at angive enhedspris udvides Miljømæssige konsekvenser Ingen Ingen Administrative konsekvenser for borgerne Forbedret forbrugeroplysning.
Lettere adgang til prissammenligninger Ingen Forholdet til EU-retten Forslaget indeholder den fornødne hjemmel til  

 gennemførelse af Europa-Parlamentets og Rådets direktiv 98/6/EF  

 af 16. februar 1998 om forbrugerbeskyttelse i forbindelse med angivelse af  

 priser på forbrugsvarer (EF-Tidende 1998 L 080 s.27) Bemærkninger til de enkelte  

 bestemmelser Til § 1 Til nr. 1 Ændringen er alene af teknisk karakter.
Til nr. 2 Bestemmelserne i den gældende lovs § 3,  

 stk. 2 og 3, om undtagelse for brugte varer, erhvervsområder m.v.  

 foreslås ophævet, jf. pkt.
A, 3 i de almindelige  

 bemærkninger.
Til nr. 3 Med henvisningen i den gældende lovs § 5,  

 stk. 1, om prisoplysninger ved annoncering, til § 1 i sin helhed,  

 har det ikke været tilsigtet, at der ved al annoncering skulle gives  

 oplysninger om ydelse af organiseret rabat.
Dette fremgik også af den  

 skriftlige fremsættelse af lov nr. 268 af 3. maj 1989, der  

 indførte reglerne om oplysning om organiseret rabat (FT 1988-89: sp.  

 2248). Det fremgår således af fremsættelsen, at pligten til  

 at oplyse om organiseret rabat skal omfatte salg fra forretningslokale og  

 bestilling på baggrund af udsendt reklamemateriale m.m.  

 (fjernsalg).
 Det foreslås derfor, at bestemmelsen ændres,  

 så der alene henvises til § 1, stk. 1, om prismærkning,  

 og ikke til bestemmelserne i stk. 2-4 om organiseret rabat.
Til nr. 4 Som den gældende lovs § 6 bemyndiger forslaget  

 erhvervsministeren til at fastsætte regler om, hvorledes  

 prisoplysninger skal meddeles, herunder om hyldekantmærkning, skiltning  

 eller etikettering.
 Bemyndigelsen giver erhvervsministeren mulighed for at  

 fastsætte regler om fremtidige prismærkningssystemer, såsom  

 elektronisk hyldekantmærkning, håndscannere og lign.
 Med den foreslåede ændrede formulering af  

 bestemmelsen gennemføres samtidig den mulighed, der efter artikel 4 i  

 prismærkningsdirektivet gives medlemsstaterne til at fastsætte en  

 øvre grænse for, hvor mange priser der må angives.
 Denne hjemmel kan navnlig tænkes udnyttet, hvis  

 prisangivelser i andre valutaer sideløbende med angivelser i kroner og  

 øre får et sådant omfang, at det går ud over  

 prisgennemsigtigheden.
Til nr. 5 Bestemmelsen afløser den gældende lovs  

 § 7, stk. 2, jf. de almindelige bemærkninger pkt. 2, mens  

 stk. 1 overføres til lov om erhvervsfremme, jf.  

 bemærkningerne til § 2.
Erhvervsministeren bemyndiges til at fastsætte  

 regler om enhedsprismærkning, dvs. mærkning med pris efter  

 mål og vægt.
Reglerne skal i henhold til lovens § 9  

 udfærdiges efter forhandling med de berørte organisationer.
Det forventes, at der udstedes to regelsæt,  

 ét for levnedsmidler og ét for ikke-levnedsmidler, evt. samlet  

 i én bekendtgørelse.
For begge produktgrupper gælder i  

 direktivet som udgangspunkt det samme krav om enhedsprismærkning.
 I henhold til direktivets art. 5, stk. 1, er  

 medlemsstaterne dog bemyndigede til at fravige kravet om  

 enhedsprismærkning, når denne mærkning som følge af  

 varernes art eller anvendelse ikke er til nogen nytte i relation til  

 direktivets formål, som er at forbedre forbrugeroplysningen og lette  

 prissammenligningen, eller hvis mærkningen vil kunne give anledning til  

 forvirring.
 For levnedsmidler vil hovedreglen blive, at der skal ske  

 enhedsprismærkning, idet det stort set altid vil være relevant.  

 For en lang række ikke-levnedsmidlers vedkommende giver det derimod  

 ikke nogen mening at tale om kilopris, literpris etc. (fx for pelse, skabe og  

 sko), hvorfor der vil blive tale om mange undtagelser.
Enhedsprisen angives sædvanligvis pr. kilogram,  

 liter, meter, kvadratmeter eller kubikmeter af varen.
Direktivet bemyndiger  

 dog medlemslandene til at bestemme, at en anden måleenhed end de  

 gængse skal anvendes ved beregningen af enhedsprisen, når den  

 pågældende måleenhed i vedkommende land er almindeligt og  

 udbredt anvendt ved markedsføringen af bestemte varer.
Dette kunne  

 eksempelvis være anvendelse af måleenheden dosis eller 100 g.
Til nr. 6 Der er tale om en konsekvensændring som følge  

 af ændringen under nr. 5.
Til nr. 7 Forslaget indeholder den i lovgivningen nu anvendte  

 formulering om strafansvar for juridiske personer.
Til § 2 Som noget nyt foreslås Forbrugerstyrelsens  

 kompetence til at fastsætte volumenstørrelser, herunder  

 klassificering, sortering mv., i den gældende prismærkningslovs  

 § 7, stk. 1, overført til lov om erhvervsfremme § 10,  

 stk. 1, 3. pkt., og erhvervsministeren bemyndiges til at udstede regler  

 herom.
Det forventes, at erhvervsministeren vil overføre bemyndigelsen  

 til Erhvervsfremme Styrelsen, jf. de almindelige bemærkninger pkt.
A,  

 5. Omformuleringen i forhold til den gældende prismærkningslovs  

 § 7, stk. 1, indebærer ikke nogen indholdsmæssig  

 ændring i øvrigt.
 Lov om erhvervsfremme § 10, stk. 1, 1. pkt., er  

 uændret for så vidt angår erhvervsministerens bemyndigelse  

 til at fastsætte regler om måleenheder, om primær- og  

 referencenormaler, om måleteknik, måleinstrumenter og deres  

 anvendelse.
 Endvidere udgår bemyndigelsen i § 10,  

 stk. 1, i erhvervsfremmeloven til at fastsætte regler om  

 beskikkelse af vejere og målere, idet ordningen med statsautoriserede  

 vejere og målere blev ophævet pr. 1. januar 1997. I stedet er  

 vejere og målere blevet akkrediteret til at udføre inspektion.  

 Fordelen herved er, at akkrediterede inspektionsvirksomheder er godkendt af  

 DANAK, den danske akkrediteringsordning, i henhold til internationale  

 standarder, hvorved inspektionsrapporter og -certifikater anerkendes  

 internationalt.
 De øvrige henvisninger til beskikkelse som  

 måler og vejer i lov om erhvervsfremme § 10, stk. 5 og 7,  

 udgår i forbindelse med forslag til ændring af lov om  

 erhvervsfremme, der forventes fremsat i denne folketingssamling.
Til § 3 Stk. 1.
 Det nye prismærkningsdirektiv skal være  

 gennemført i dansk ret senest den 18. marts 2000. Det foreslås  

 derfor, at loven træder i kraft den 1. januar 2000.
 Stk. 2.
 Det nye prismærkningsdirektiv tillader ikke  

 undtagelse af varegrupper fra prismærkningspligten, sådan som det  

 er gjort for smykkers vedkommende ved Monopoltilsynets bekendtgørelse  

 af 3. marts 1978 (Monopoltilsynets meddelelser nr. 9-78). Ved bestemmelsen i  

 stk. 2 foreslås bekendtgørelsen derfor ophævet med  

 virkning fra lovens ikrafttræden.
 Stk. 3.
 Idet bemyndigelsen i prismærkningslovens § 7,  

 stk. 1, overføres til § 10, stk. 1, i lov om  

 erhvervsfremme, jf. bemærkningerne til nr. 5, foreslås de  

 bekendtgørelser, der er udstedt i medfør af § 7,  

 stk. 1, opretholdt, indtil de ophæves eller afløses af  

 regler udstedt efter bemyndigelsen i lov om erhvervsfremme.
BILAG Lovforslaget sammenholdt med gældende lov Gældende formulering Lovforslaget §1 I lov om mærkning og skiltning med pris m.v., jf.  

 lovbekendtgørelse nr. 456 af 17. juni 1991, som ændret ved lov  

 nr. 429 af 1. juni 1994 og § 28 i lov nr. 384 af 10. juni 1997,  

 foretages følgende ændringer:
1. I § 1, stk. 2, 3. pkt., § 4, stk. 1, og  

 § 8 ændres »Forbrugerstyrelsen« til: »Erhvervsministeren«  og i  

§ 4, stk. 3, § 9, § 10 og § 12, stk. 2,  

 til: »erhvervsministeren«.
I § 11 ændres » Forbrugerstyrelsens« til:  

»Erhvervsministerens«.
 2. § 3, stk. 2 og 3, ophæves.
 § 3. § 1 gælder ikke for salg af antikviteter og  

 kunst samt ved auktionssalg.
 Stk. 2. For brugte varer finder § 1 kun anvendelse i det  

 omfang, Forbrugerstyrelsen bestemmer.
 Stk. 3. Forbrugerstyrelsen kan undtage varer, salgsformer,  

 erhvervsområder eller enkelte virksomheder fra bestemmelserne i  

 § 1 og § 2.
 3. I § 5, stk. 1, ændres »§ 1« til:  

 »§1, stk. 1,«.
 § 5. Når der ved annoncering eller på anden  

 måde i reklamer over for forbrugeren gives oplysning om pris for varer  

 eller ydelser, skal oplysningerne opfylde kravene i § 1 og § 2 samt  

 de i medfør af loven fastsatte regler.
 § 5. Når der ved annoncering eller på anden  

 måde i reklamer over for forbrugeren gives oplysning om pris for varer  

 eller ydelser, skal oplysningerne opfylde kravene i § 1, stk. 1, og  

 § 2 samt de i medfør af loven fastsatte regler.
 4. § 6 affattes således:
 § 6. Forbrugerstyrelsen kan fastsætte nærmere  

 regler for den fremgangsmåde, som skal følges ved meddelelse af  

 prisoplysninger.
» 5. § 7 affattes således:
 § 7. Forbrugerstyrelsen kan fastsætte regler om, at  

 bestemte varer kun må udbydes til salg i foreskrevne enheder i  

 henseende til tal, mål eller vægt, og regler om klassificering,  

 sortering o. lign.
 Stk. 2. Inden for vareområder, der har betydning i det  

 daglige forbrug, og hvor det må antages at være af særlig  

 betydning som prisvejledning for forbrugerne, kan Forbrugerstyrelsen  

 fastsætte regler om, at der på samme måde som efter  

 § 1 skal gives oplysning om prisen pr. enhed efter sædvanlig  

 anvendt mål eller vægt for varer af den pågældende  

 art.
 »§ 7. Erhvervsministeren fastsætter regler om, at der  

 på samme måde som efter § 1, stk. 1, skal oplyses om  

 varens pris pr. måleenhed, og om anvendelse af måleenhed for de  

 enkelte varegrupper. «.
 6. I § 12, stk. 3, ændres »§ 7,  

 stk. 2,« til: »§ 7«.
 § 12. Den, der undlader at give oplysninger eller giver  

 mangelfulde eller urigtige oplysninger om forhold, om hvilke han efter  

 § 1, § 2 eller § 5 har pligt til at give oplysning, straffes  

 med bøde, medmindre strengere straf er forskyldt efter anden  

 lovgivning.
 Stk. 2. I regler, der fastsættes af Forbrugerstyrelsen  

 efter loven, kan der fastsættes straf af bøde for  

 overtrædelse af disse.
 Stk. 3. Er oplysninger, der skal gives ifølge regler  

 efter § 7, stk. 2, og § 8 påført af eller  

 hidrører de fra fabrikant, importør eller grossist straffes  

 denne med bøde, såfremt oplysningerne er mangelfulde eller  

 urigtige.
 Stk. 3. Er oplysninger, der skal gives ifølge regler  

 efter § 7 og § 8 påført af eller hidrører de  

 fra fabrikant, importør eller grossist straffes denne med bøde,  

 såfremt oplysningerne er mangelfulde eller urigtige.
 7. § 12, stk. 4, affattes således:
 Stk. 4. Er overtrædelsen begået af et  

 aktieselskab, anpartsselskab, andelsselskab eller lignende, kan  

 bødeansvar pålægges virksomheden som sådan.
 »Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.«.
§ 2 I lov om erhvervsfremme, jf. lovbekendtgørelse nr. 323 af 25. april  

 1996, som ændret ved § 12 i lov nr. 1202 af 27. december 1996 og  

 lov nr. 1085 af 29. december 1997, foretages følgende  

 ændring:
 1. § 10, stk.1, affattes således:
§ 10. Erhvervsministeren fastsætter regler om, hvilke  

 måleenheder der finder anvendelse, regler om etablering og  

 vedligeholdelse af primær- og referencenormaler, regler om vejere og  

 målere, herunder at beskikkelse som vejer og måler kan  

 nægtes, såfremt den pågældende har betydelig  

 forfalden gæld til det offentlige, regler om måleteknik,  

 måleinstrumenter og deres anvendelse samt måleteknisk kontrol.  

 Ved betydelig forfalden gæld til det offentlige forstås  

 beløb i størrelsesordenen 50.000 kr. og derover.
Der kan  

 herunder foreskrives anmeldelsespligt for ibrugværende  

 måleinstrumenter.
»§ 10. Erhvervsministeren fastsætter regler om, hvilke  

 måleenheder der finder anvendelse, regler om etablering og  

 vedligeholdelse af primær- og referencenormaler, regler om  

 måleteknik, måleinstrumenter og deres anvendelse samt  

 måleteknisk kontrol.
Der kan herunder foreskrives anmeldelsespligt for  

 ibrugværende måleinstrumenter.
Endvidere fastsætter  

 erhvervsministeren regler om, hvilke varer der skal sælges i bestemte  

 enheder i henseende til mål eller vægt, herunder regler om  

 klassificering, sortering og lign.«.
 Stk. 2. Erhvervsministeren fastsætter regler om  

 akkreditering af virksomheder, laboratorier og andre organisationer til  

 teknisk prøvning, inspektion og certificering samt regler om  

 inspektion og certificering af personer, produkter og systemer, herunder at  

 certificering af personer kan nægtes, såfremt den  

 pågældende har betydelig forfalden gæld til det offentlige,  

 hvorved forstås beløb i størrelsesordenen 50.000 kr. og  

 derover.
 Stk. 3. På områder, hvor der efter anden  

 lovgivning er givet forskrifter om akkrediteret teknisk prøvning,  

 inspektion og certificering eller om måleteknik, kan erhvervsministeren  

 alene fastsætte bestemmelser i henhold til stk. 1 eller 2 efter  

 aftale med vedkommende myndighed.
 Stk. 4. En akkreditering, certificering m.v. kan  

 tilbagekaldes, hvis forudsætningerne herfor ikke længere er  

 opfyldt, eller i tilfælde af grov eller oftere gentagen  

 overtrædelse af vilkårene.
Stk. 5. Erhvervsministeren kan endvidere tilbagekalde en  

 certificering af en person og beskikkelse som vejer eller måler,  

 såfremt den pågældende har betydelig forfalden gæld  

 til det offentlige, hvorved forstås beløb i  

 størrelsesordenen 100.000 kr. og derover.
Afgørelsen skal  

 indeholde oplysning om adgangen til at begære domstolsprøvelse  

 efter stk. 6 og om fristen herfor.
Stk. 6. En afgørelse i henhold til stk. 4 og  

 stk. 5 kan af den, afgørelsen vedrører, forlanges indbragt  

 for domstolene.
Begæring herom skal fremsættes inden 4 uger  

 efter, at afgørelsen er meddelt den pågældende.
Stk. 7. Anmodning om sagsanlæg efter stk. 5 har  

 ikke opsættende virkning, men retten kan ved kendelse bestemme, at den  

 pågældende under sagens behandling skal have adgang til at  

 udøve den virksomhed, hvortil certificering og beskikkelse som vejer  

 og måler kræves.
Ankes en dom, hvorved en tilbagekaldelse ikke  

 findes lovlig, kan den ret, der har afsagt dommen, eller den ret, hvortil  

 sagen er indbragt, bestemme, at virksomheden, hvortil certificering og  

 beskikkelse som vejer og måler kræves, ikke må drives under  

 ankesagen.
