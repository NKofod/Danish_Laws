 I medfør af §§ 1, 2, 3, 4 og 7 i lov nr. 209 af 23. maj 1979 om omsætning  

 af husdyr m.m. samt med henvisning til Rådets direktiv af 25. juli 1977 om  

 racerent avlskvæg (77/504/EØF) og Rådets direktiv af 18. juni 1987 om  

 godkendelse af racerent avlskvæg til avlsbrug (87/328/EØF) fastsættes:
Definitioner § 1.  Ved racerent avlskvæg forstås ethvert stykke  

 kvæg, hvis afstamning i de to foregående led er indført eller registreret i  

 en stambog for samme race, og som selv enten er indført heri eller er  

 registreret og kan forventes indført heri.
Stk. 2.  Ved en stambog forstås enhver bog, ethvert  

 register, kartotek eller enhver databærer, Stk. 3.  Ved tredjeland forstås et land, der ikke er  

 medlem af Det Europæiske Økonomiske Fællesskab.
Officiel anerkendelse § 2.  En avlsorganisation eller -forening vedrørende  

 kvæg, der fører eller opretter stambøger, og som ønsker at blive anerkendt  

 officielt, skal fremsætte anmodning herom til Veterinærdirektoratet.
 Stk. 2.  Officiel anerkendelse meddeles den pågældende  

 avlsorganisation eller -forening uanset hvilken race eller hvilke racer, der  

 stambogsføres, såfremt organisationen eller foreningen opfylder  

 bestemmelserne i bilag 1.
 Stk. 3.  Veterinærdirektoratet kan dog afslå  

 anerkendelse af en avlsorganisation eller -forening, hvis der allerede findes  

 en anerkendt avlsorganisation eller -forening for den pågældende race,  

 såfremt Veterinærdirektoratet skønner, at anerkendelse af en ny  

 avlsorganisation eller -forening vil udgøre en fare for racens bevarelse  

 eller for gennemførelsen af en eksisterende avlsorganisations eller  

 -forenings avlsprogram.
 Stk. 4.  Veterinærdirektoratet kan tilbagekalde  

 anerkendelse meddelt i overensstemmelse med stk. 2, såfremt betingelserne for  

 anerkendelsen ikke efterkommes.
Afprøvning, godkendelse og stambogsføring af racerent avlskvæg § 3.  Officielt anerkendte organisationer eller  

 -foreninger skal i forbindelse med afprøvning med henblik på vurdering af  

 racerent avlskvægs genetiske værdi anvende metoder i overenstemmelse med  

 bilag 2.
 § 4.  Enhver raceren ko eller kvie, der opfylder  

 kriterierne i bilag 3, skal godkendes til avlsbrug.
 Stk. 2.  Enhver raceren tyr, der opfylder kriterierne i  

 bilag 3, skal godkendes til naturlig bedækning.
 Stk. 3.  Enhver raceren tyr kan af officielt anerkendte  

 avlsorganisationer eller -foreninger underkastes afprøvning, jf. § 3.
 Stk. 4.  En officielt anerkendt avlsorganisation eller  

 -forening kan beslutte, at kun tyre, der har været underkastet afprøvning,  

 jf. § 3, kan godkendes til kunstig sædoverføring.
 Stk. 5.  Officielt anerkendte organisationer eller  

 -foreninger skal godkende racerene tyre til kunstig sædoverføring, såfremt  

 tyrene efter afprøvning i overensstemmelse med kriterierne i bilag 2, er  

 godkendt i en anden EF-medlemsstat til kunstig sædoverføring.
 Stk. 6.  Anvendelse af racerene tyre eller sæd herfra  

 til avl, jf. stk. 4 og 5, er dog betinget af, at tyrene er identificeret i  

 form af bekræftet forældreskabsattest på baggrund af blodtypebestemmelse,  

 eller efter anden af Veterinærdirektoratet godkendt metode.
 § 5.  Indførsel eller registrering af racerent  

 avlskvæg i stambøger skal ske efter kriterierne i bilag 3.
 § 6.  Racerent avlskvæg, der opfylder kriterierne i  

 bilag 3, skal på begæring indføres eller registreres i vedkommende races  

 stambog, der føres af en her i landet officielt anerkendt avlsorganisation  

 eller -forening.
 Stk.2.  Der kan ikke stilles krav om medlemskab af den  

 stambogsførende organisation eller forening til ejere af racerent avlskvæg  

 med henblik på indførsel eller registrering i pågældende stambog.
 Stk. 3.  For racerent avlskvæg, der stammer fra  

 tredjelande, er indførsel eller registrering i en stambog betinget af, at det  

 kan dokumenteres, at kvæget er indført eller registreret i en tilsvarende  

 stambog, der føres af en officielt anerkendt avlsforening eller -organisation  

 i pågældende tredjeland.
 Stk.4.  For racerent avlskvæg, der stammer fra sæd eller  

 embryoner, der er indført fra tredjelande, gælder tilsvarende bestemmelser  

 som i stk. 3.
 § 7.  En anerkendt avlsorganisation eller -forening  

 udarbejder på begæring afstamningscertifikat eller stamtavle for racerent  

 avlskvæg som dokumentation for, at dyret og dets afstamning er optaget i  

 stambogen for den pågældende race.
 Stk. 2.  En avlsorganisation eller -forening har til  

 enhver tid ret til at foretage kontrol af dyr, for hvilke der, jf. stk. 1, er  

 begæret udstedt afstamningscertifikat eller stamtavle.
 Stk. 3.  Racerent avlskvæg eller sæd eller embryoner af  

 racerent avlskvæg skal ved afsendelse til EF-medlemsstater, hvis nationale  

 bestemmelser indeholder krav herom, ledsages af et afstamningscertifikat på  

 en formular, der er godkendt af Veterinærdirektoratet.
Indførsel af avlskvæg fra tredjelande § 8.  Ved indførsel fra tredjelande skal racerent  

 avlskvæg være ledsaget af et afstamningscertifikat, hvori en officielt  

 anerkendt avlsorganisation eller -forening attesterer, at dyret er indført  

 eller registreret i tredjelandets stambog.
Betaling, oplysning, kontrol og straf § 9.  Alle omkostninger i forbindelse med indførsel  

 eller registrering i stambøger og udstedelse af afstamningscertifikater eller  

 stamtavler er det offentlige uvedkommende.
 Stk. 2.  Der kan ikke kræves betaling af særafgift for  

 indførsel eller registrering i stambøger af racerent avlskvæg, der allerede  

 er indført eller registreret i en stambog, der føres af en anerkendt  

 avlsorganisation eller -forening i en anden EF-medlemsstat.
 Stk. 3.  Der kan ikke kræves betaling af særafgift for  

 indførsel eller registrering i stambøger af racerent avlskvæg af personer,  

 der ikke er medlemmer af organisationen eller foreningen.
 § 10.  Alle oplysninger, der fremkommer i forbindelse  

 med afprøvning af avlskvæg, jf. § 3, skal være tilgængelige for  

 Veterinærdirektoratet.
 Stk. 2.  De endelige resultater, der fremkommer i  

 forbindelse med afprøvning, jf. stk 1, skal være offentligt tilgængelige.
 § 11.  Veterinærdirektoratet fører kontrol med  

 overholdelsen af bekendtgørelsen.
 Stk. 2.  Officielt anerkendte avlorganisationer eller  

 -foreninger skal stille alle nødvendige oplysninger til rådighed for  

 Veterinærdirektoratet i forbindelse med den i stk. 1 nævnte kontrol.
 § 12.  Overtrædelse af bestemmelserne i § 3, § 4, stk.  

 1, 2 og 5, § 6, § 7, stk. 1 og 3, § 8, § 9, stk. 2 og 3, § 10 og § 11, stk. 2  

 straffes med bøde.
 § 13.  Bekendtgørelsen træder i kraft den 1. april  

 1991.
 Stk. 2.  I bekendtgørelse nr. 25 af 22. januar 1981 om  

 indførsel og udførsel af sæd og befrugtede æg fra husdyr samt om avlsdyr og  

 stambogsregistrering af avlsdyr ophæves §§ 2, 4, 5, 6 og 7.
 § 14.  Bekendtgørelsen gælder ikke for Grønland.
Landbrugsministeriet den 14. marts 1991 Laurits Tørnæs / M.
Ginnerup-Nielsen Bilag 1 Betingelser for officiel anerkendelse af avlsforeninger og  

 -organisationer, der fører eller opretter stambøger vedrørende racerent  

 avlskvæg For at kunne anerkendes officielt må avlsforeninger og -organisationer,  

 der fører eller opretter stambøger vedrørende racerent avlskvæg Bilag 2 Metoder til beregning af den genetiske værdi af racerent avlskvæg Den genetiske værdi af et dyr af kvægracen kan beregnes ved hjælp af en af  

 nedenstående metoder eller en kombination heraf.
I.
Individprøver - betingelser for optagelse på stationen, - tyrenes præstationer på bedriften inden indsættelse på stationen, - ejerforholdet for maximumsalderen af ungtyre, der indsættes på  

 stationen, og aldersgrupper for jævnaldrende tyre på stationen, - længde af tilpasningsperiode og afprøvningsperiode på stationen og - foderplan og fodringssystem.
 Individprøver kan udføres udenfor en station, forudsat at en avlsværdi kan  

 beregnes ved prøvens afslutning på grundlag af anerkendte avlsprincipper.
II.
Kontrol af mælk og vurdering af hundyrs genetiske værdi ud fra  

 mælkeparametre III.
Afkomsprøver - prøvemetoden skal være detaljeret beskrevet, eller der skal være henvist  

 til den, - afkom må ikke behandles selektivt, - tre typer afkomstprøver anerkendes:
- prøvemetoden skal være detaljeret beskrevet, - afkom af hunkøn må ikke behandles selektivt og - første laktationer skal bruges og senere laktationer kan bruges; de  

 anvendte laktationsperioder må højest være på 305 dage i overensstemmelse med  

 de normer, der er sat af International Committee for Recording the  

 Productivity of Milk Animals.
Bilag 3 Kriterier for indførsel af racerent avlskvæg i stambøger I.
Hovedafsnittet i stambogen For at kunne indføres i hovedafsnittet i sin races stambog skal racerent  

 avlskvæg II.
Opdeling af stambogens hovedafsnit i flere klasser Hovedafsnittet i stambogen kan opdeles i flere klasser afhængigt af  

 dyrenes kvalitet.
Kun racerent avlskvæg, der opfylder kriterierne efter punkt  

 I, kan indføres i en af disse klasser.
III.
Indførsel af hundyr i bilag til stambogen IV.
Opdeling i klasser Omfatter stambogen flere klasser, skal racerent avlskvæg, der kommer fra  

 en anden EF-medlemsstat, indføres i stambogen i den klasse, som det opfylder  

 kriterierne for.
