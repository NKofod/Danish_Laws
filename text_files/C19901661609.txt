 I tilslutning til aftalen om decentrale ministeriepuljer til individuelle  

 formål, som er indgået mellem Finansministeriet og centralorganisationerne i  

 forbindelse med aftale- og overenskomstfornyelsen 1989, fastsættes følgende  

 for den pulje, som er afsat pr. 1. april 1990:
Skolens pulje § 1.  Der afsættes en pulje til hver skole, så den  

 enkelte skole kan yde individuelle lønforbedringer.
 Stk. 2.  Skolens pulje beregnes på grundlag af det  

 årselevtal for 1990, som skolen har oplyst i forbindelse med fastsættelse af  

 forskud på rammetilskud for 1991. Årselevtal på mindre end 20 forhøjes dog  

 til 20.
 Stk. 3.  Puljen anvendes ved aftale mellem skolens  

 bestyrelse, eller den, som bestyrelsen bemyndiger hertil, og hhv.  

 Efterskolernes Lærerforening og Husholdningslærerforeningen.
Personkreds § 2.  Ordningen omfatter forstandere og lærere, i  

 dette cirkulære betegnet lærere.
Anvendelse af puljen § 3.  Der kan ydes individuelle lønforbedringer i  

 forbindelse med fx rekruttering og fastholdelse samt betaling for særlig  

 indsats efter objektive kriterier.
 Stk. 2.  Lønforbedringer kan ydes i form af  

 engangsvederlag, personlige tillæg eller personlige omklassificeringer.  

 Personlige tillæg og omklassificeringer bortfalder senest ved ledighed i  

 stillingen.
 Stk. 3.  Der er ikke beløbsmæssige grænser for den  

 enkelte lønforbedring.
 § 4.  For lønforbedringerne, jf. § 3, gælder følgende:
Procedure ved anvendelse af skolens pulje § 5.  Direktoratet for Folkeoplysning, Frie  

 Grundskoler m.v. sender i begyndelsen af december 1990 meddelelse til hver  

 skole om størrelsen af skolens pulje for 1990 og om den samlede pulje for  

 skoleformen.
Samtidig anvises beløbet til skolen.
 § 6.  Aftale om anvendelse af puljen indgås mellem  

 skolens bestyrelse eller den, som bestyrelsen bemyndiger hertil, og  

 vedkommende lærerforening, jf. § 1, stk. 3.
Stk. 2.  Forslag om anvendelse af puljen kan fremsættes  

 og forhandles af skolens bestyrelse eller den, som bestyrelsen har bemyndiget  

 hertil og den på skolen valgte kontaktperson for vedkommende lærerforening,  

 jf. § 1, stk. 3, eller selve foreningen, hvis der ikke er valgt en  

 kontaktperson.
Forslag fremsættes skriftligt.
 Stk. 3.  Forhandling om fremsatte forslag skal  

 gennemføres snarest muligt og senest den 31. januar 1991. Forhandling føres  

 mellem de i stk. 2 nævnte parter.
 Stk. 4.  Skolen sender senest den 31. januar 1991  

 forslag, som der er enighed om mellem skolens bestyrelse eller den, som  

 bestyrelsen har bemyndiget hertil, og den på skolen valgte kontaktperson til  

 lærerforeningen i form af aftaleudkast.
 Stk. 5.  Forslag kan kun gennemføres, hvis der opnås  

 enighed mellem parterne, jf. § 1, stk. 3, ved en aftale.
§ 7.  Skolen udarbejder en opgørelse over forbruget af  

 skolens pulje.
Opgørelsen bilægges kopi af indgåede aftaler.
 Stk. 2.  Skolen sender senest den 15. februar 1991  

 opgørelsen med bilag samt eventuelle ubrugte puljemidler til direktoratet.
Anvendelse af ubrugte puljemidler § 8.  Ubrugte midler fra skolernes puljer kan anvendes  

 til de i § 3, stk. 1, nævnte formål, men kun som engangsvederlag.
 Stk. 2.  Midlerne fordeles efter forhandling hhv. mellem  

 direktoratet, Efterskolernes Lærerforening og Foreningen af Frie Ungdoms- og  

 Efterskoler og mellem direktoratet, Husholdningslærerforeningen og Foreningen  

 af Husholdnings- og Håndarbejdsskoler.
 Ikrafttræden m.v.
 § 9.  Dette cirkulære har virkning fra den 1. december  

 1990.
 Stk. 2.  Samtidig ophæves Kulturministeriets cirkulære  

 af 10. januar 1990 om puljer til øget fleksibilitet i lønfastsættelsen for  

 ledere og lærere ved efterskoler og husholdningsskoler.
Kulturministeriet, Direktoratet for Folkeoplysning, Frie Grundskoler m.v., den 28. november  

 1990 P.d.v.
