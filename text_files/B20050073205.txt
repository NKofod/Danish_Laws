Bekendtgørelse  

 om forsvarets, redningsberedskabets  

  

 og Danmarks Idræts-Forbunds regulering af færdslen I medfør af § 89, stk. 2, i færdselsloven, jf.  

 lovbekendtgørelse nr. 712 af 2. august 2001, fastsættes:
 § 1.  

  

 Poster og patruljer fra forsvaret, herunder hjemmeværnets politikompagnier,  

 og  

 redningsberedskabet kan regulere færdsel på vej i det omfang, det er påkrævet  

 af hensyn til den uhindrede fremførelse af kørende eller marcherende kolonner  

 fra forsvaret eller redningsberedskabet eller disses enkelte køretøjer, som  

 under øvelse ikke kan tilpasses den almindelige færdsel.
 Stk. 2.  

  

 Ved  

 feltøvelser (manøvrer) og lignende i forvejen tilrettelagte arrangementer,  

 der  

 kræver særlige færdselsmæssige foranstaltninger, finder regulering mv. sted  

 på  

 grundlag af forudgående forhandling med vedkommende politimester (i København  

 politidirektøren).
 Stk. 3.  

  

 Det i  

 stk. 1 angivne personel kan endvidere efter forudgående godkendelse fra  

 det stedlige politi regulere færdslen i forbindelse med afvikling af større  

 civile arrangementer mv.
Stk. 4.  

  

 Efter  

 forudgående godkendelse fra det stedlige politi kan desuden medlemmer af  

 foreninger,  

 der er godkendt af Danmarks Idræts-Forbund, og medlemmer af specialforbund  

 under Danmarks Idræts-Forbund, i det omfang det skønnes nødvendigt, regulere  

 færdslen i forbindelse med afvikling af større idrætsarrangementer i Danmarks  

 Idræts-Forbunds regi.
Disse medlemmer anvises af en af Danmarks  

 Idræts-Forbund  

 hertil bemyndiget person.
 Stk. 5.  

  

 Hvis  

 uniformeret politi er til stede, skal reguleringen af færdslen normalt  

 overlades til dette eller foretages i samarbejde med dette.
 § 2.  

  

 Personellet  

 fra forsvaret og redningsberedskabet, der regulerer færdslen, skal være  

 uniformeret  

 og reglementeret afmærket.
 Stk. 2.  

  

 Medlemmer  

 af foreninger, der er godkendt af Danmarks Idræts-Forbund, og medlemmer af  

 specialforbund under Danmarks Idræts-Forbund, der udfører færdselsregulering,  

 skal bære en vest af reflekterende materiale med påskriften »Trafikofficial«.
 § 3.  

  

 Færdselsregulering efter denne  

 bekendtgørelse skal finde sted ved tydelig tegngivning i overensstemmelse med  

 de bestemmelser, som Justitsministeriet har fastsat herom.
 § 4.  

  

 Medlemmer  

 af foreninger, der er godkendt af Danmarks Idræts-Forbund, og medlemmer af  

 specialforbund under Danmarks Idræts-Forbund, der skal foretage regulering af  

 færdslen, skal have gennemgået en særlig uddannelse i færdselsregulering.  

 Uddannelsen skal omfatte teoretisk og praktisk undervisning i  

 færdselsregulering og gives efter retningslinier udfærdiget af Danmarks  

 Idræts-Forbund efter forhandling med Rigspolitichefen.
Stk. 2.  

  

 Til  

 medlemmer af foreninger, der er godkendt af Danmarks Idræts-Forbund, og  

 medlemmer  

 af specialforbund under Danmarks Idræts-Forbund, der har gennemført  

 uddannelsen  

 i færdselsregulering, jf. stk. 1, udsteder Danmarks Idræts-Forbund et  

 legitimationskort, hvoraf det fremgår, at den pågældende har gennemført  

 uddannelse i færdselsregulering.
Legitimationskortet skal medbringes, når den  

 pågældende udfører færdselsregulering, og skal på forlangende forevises  

 politiet.
 § 5.  

  

 Bekendtgørelsen  

 træder i kraft den 1. august 2005.
 Stk. 2.  

  

 Samtidig  

 ophæves bekendtgørelse nr. 519 af 4. juli 1990 om militærets og  

 civilforsvarets  

 regulering af færdslen.
