 I henhold til § 45, stk. 2 i lov om tjenestemænd i staten, folkeskolen og  

 folkekirken, jfr. § 2, stk. 2 i den mellem ministeriet for statens lønnings-  

 og pensionsvæsen og tjenestemændenes centralorganisationer indgåede  

 hovedaftale af 27. oktober 1969, er der den 21. december 1981 mellem  

 undervisningsministeriet, Lærernes Centralorganisation og Akademikernes  

 Centralorganisation indgået nedenstående aftale om tjenestetiden for fast  

 ansatte lærere og forstandere ved håndarbejdsseminarierne:
 » Indledning.
 Det pligtige årlige undervisningstimetal er fastsat under hensyntagen til,  

 at det påhviler seminariernes lærere - udover at tilrettelægge og forberede  

 undervisningen m.v. - at varetage en række opgaver uden direkte forbindelse  

 med undervisningen, herunder særlige samarbejdsopgaver bl.a. i form af  

 deltagelse i seminariets råd og udvalg, ligesom det påhviler dem at  

 tilrettelægge og deltage i studieuger tillige med eventuelle ekskursioner og  

 studierejser m.v., at yde vejledning i og uden for undervisningstiden, bl.a.  

 i vejledningstimer samt at gennemføre prøver og eksaminer.
Det pligtige undervisningstimetal § 1. Det pligtige årlige antal undervisningstimer er 840 timer, der i  

 almindelighed vil være fordelt med et gennemsnit på 21 ugentlige timer over  

 40 uger.
I fagene undervisningslære og materialelære omregnes  

 undervisningstimerne i forholdet 7 : 8. Timer til vejledning i udarbejdelse  

 af selvstændig opgave inden for hovedfaget omregnes i forholdet 6 : 7.  

 Eventuelle foredrag for 2 eller flere klasser omregnes således, at 1  

 foredragstime regnes lig med 2 1/2 undervisningstime.
 Stk. 2. Undervisningstimer skal normalt være af 45 minutters varighed.
 Stk. 3.  I det pligtige timetal medregnes:
 a. 1 uge til studieintroduktion med 21 timer.
b.
Indtil 1 uge til deltagelse i en eventuel studierejse med 25 timer.
For  

 rejser under 1 uge regnes med 5 timer pr. dag.
c.
Indtil 1 uge for medvirken i studiebesøgs- og udstillingsteknik med 25  

 timer.
For medvirken, der kun omfatter en del af aktiviteterne i studieugen,  

 regnes med indtil 5 timer pr. dag.
d.
Virksomhed som eksaminator ved prøver i det afsluttende semester med  

 normalt 4 uger a 21 timer.
Er virksomhed som eksaminator begrænset til  

 tilvalgsfag, eller omfatter virksomhed kun materialelære og farvelære i  

 tilknytning til hovedfag og tilvalgsfag, regnes der med 2 uger a 21 timer.
I  

 samfundskundskab og kultur- og kunsthistorie regnes der i forbindelse med  

 eksaminationsforpligtelsen med 2 uger a 21 timer ud over undervisningstimerne  

 i det afsluttende semester, uanset om der i det enkelte år afholdes prøver i  

 faget.
Omfatter virksomheden som eksaminator eller eksaminationsforpligtelsen  

 forskellige fag eller faggrupper, kan der ikke medregnes mere end ialt 4 uger  

 a 21 timer.
 Det er for de under a og d angivne timetal en forudsætning, at den  

 pågældende mindst har halvdelen af fuldt timetal ved seminariet.
 Stk. 4. Det pligtige undervisningstimetal nedsættes efter de regler, der  

 måtte blive aftalt om timereduktion for administrativt arbejde m.v., samt ved  

 det 60. år.
 § 2. Der ydes i medfør af § 7 i lov nr. 129 af 29. marts 1979 om  

 forlængelse af kollektive overenskomster og aftaler m.v. med virkning for  

 undervisningsåret 1981/82 og følgende undervisningsår en reduktion i det  

 pligtige årlige undervisningstimetal på 0,022 timer pr. løntime, jfr. stk. 3.
 Stk. 2. Reduktionen ydes dog højst for et antal løntimer svarende til det  

 normale pligtige årlige antal undervisningstimer (840 timer).
 Stk. 3. Reduktionsberegningen foretages på grundlag af det opgjorte  

 løntimetal uden indregning af den i stk. 1 nævnte reduktion.
 § 3. Seminarieforstandernes pligtige timetal fastsættes til 280 årstimer.
 Løntimetallet og dets beregning.
 § 4. Beregningen af det timetal, som skal lægges til grund for  

 lønberegningen (løntimetallet), foretages med udgangspunkt i skematimetallet,  

 hvortil lægges omregningstimer for undervisning i særlige fag, timer for  

 medvirken i studie- og eksamensuger, opgavevejledningstimer, ligeledes med  

 omregningstimer, andre timer uden for skemaugerne samt reduktionstimer ud  

 over førnævnte omregningstimer.
Stk. 2. Hvis løntimetallet overstiger det pligtige undervisningstimetal  

 for vedkommende lærer, skal de fremkomne overtimer vederlægges efter de  

 regler, der måtte blive aftalt herom.
Forstandere kan ikke oppebære  

 overtimebetaling, ligesom lærere, der har opnået aldersreduktion ved det 60.  

 år, heller ikke vil kunne oppebære overtimebetaling.
 Særlige hverv.
 § 5. For seminarielærere, der påtager sig særlige hverv, kan der ydes  

 reduktion i det pligtige timetal eller anden vederlæggelse efter nærmere  

 aftalte regler, der bygger på de for administrativt personale gældende  

 arbejdstidsnormer.
 § 6. Praktiklederes pligtige årstimetal nedsættes med 63 timer svarende  

 til 3 uger a 21 timer pr. stamhold, der udsendes i praktik.
Timereduktion ved det 60. år § 7. Der ydes med virkning fra undervisningsårets begyndelse (1. august)  

 i det kalenderår, i hvilket en seminarielærer eller - forstander fylder 60  

 år, timereduktion for undervisning efter nedenstående skala:
 Aldersreduktion ydes på grundlag af det årlige løntimetal efter fradrag af  

 reduktion for administrativt arbejde.
 Ikrafttrædelsesbestemmelse.
§ 8. Bestemmelserne i denne aftale har virkning fra 1. august 1981.« Undervisningsministeriet, den 30.  

 december 1981 P.m.v.
 e.b.
