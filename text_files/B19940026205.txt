(Fjernvarmebekendtgørelsen) I medfør af § 10, stk. 1 og 3, og §§ 11, 12 13 og 14 i lov om erhvervsfremme, jf. lovbekendtgørelse nr. 84 af 22. februar 1993 fastsættes:
Almindelige bestemmelser § 1.  Måleudstyr, der anvendes til måling af  

 fjernvarme til brug for afregning af energi- eller volumenmængde mellem køber  

 og sælger, skal opfylde de krav og underkastes den måletekniske kontrol, der  

 er fastsat i denne bekendtgørelse og i de måletekniske forskrifter, hvortil  

 bekendtgørelsen henviser.
 Stk. 2.  Fjenvarme er i denne bekendtgørelse begrænset  

 til kollektive varmeforsyningsanlæg, der benytter væske, herunder vand, som  

 varmebærende medium i et lukket system.
 Stk. 3.  Bestemmelserne finder ikke anvendelse på  

 måleudstyr i forbrugerejede varmeforsyningsanlæg, hvor den tilsluttede effekt  

 totalt er under 1 MW.
 Stk. 4.  Bestemmelserne finder heller ikke anvendelse på  

 måleudstyr, der benyttes for afregning af leveret enegi eller volumen mellem  

 fjernvarmeproducent og fjernvarmeleverandør eller mellem  

 fjenvarmeleverandører indbyrdes.
 § 2.  Måleudstyr, der anvendes til afregning af energi  

 i henhold til § 1, skal være typegodkendt og verificeret som varmeenergimåler  

 i henhold til Erhvervsfremme Styrelsens måletekniske diektiv om  

 »Varmeenergimålere for fjernvarme, Tekniske krav« jf. dog § 10,  

 stk. 3.
 Stk. 2.  I særlige tilfælde, hvor såvel  

 fjernvarmeleverandøren som køberen af fjernvarmen er indforstået hermed, kan  

 Erhvervsfremme Styrelsen dog på nærmere fastsatte betingelser give  

 dispensation til at målere med en større nominel kapacitet end 150 m3/h, som  

 er typegodkendt i henhold til andre bestemmelser end de i stk. 1 nævnte, kan  

 anvendes.
 § 3.  Måleudstyr, der anvendes til afregning af  

 volumen i henhold til § 1, skal være typegodkendt og verificeret som  

 varmtvandsmåler i henhold til Erhvervsfremme Styrelsens måletekniske direktiv  

 om »Varmtvandsmålere, EØF«, jf. dog § 10, stk. 3.
 Stk. 2.  I stedet for de i stk. 1 nævnte  

 varmtvandsmålere, kan der anvendes varmeenergimålere i henhold til § 2, når  

 typegodkendelsen og verifikationen omfatter volumenregistreringen.
 § 4.  Bekendtgørelsen angår:
Definitioner § 5.  Ved typegodkendelse forstås i denne  

 bekendtgørelse den beslutning, som medfører anerkendelse af, at  

 konstruktionen af et måleinstrument opfylder forskriftsmæssige krav.
Ved  

 EØF-typegodkendelse forstås en typegodkendelse meddelt af en kompetent  

 myndighed i en af de Europæiske Fællesskabers medlemsstater i  

 overensstemmelse med regler fastsat i et EØF-direktiv.
Ved national  

 typegodkendelse forstås en dansk typegodkendelse, der ikke er en  

 EØF-typegodkendelse.
Stk. 2.  Ved typeprøvning forstås i denne bekendtgørelse  

 den undersøgelse af konstruktinen af et måleinstrument, som udføres med  

 henblik på typegodkendelse af instrumentet.
Undersøgelsen kan omfatte  

 prøvning af et eller flere eksemplarer af konstruktionen og vurdering af den  

 tilsvarende dokumentation.
 Stk. 3.  Akkrediteret prøvning i denne bekendtgørelse er  

 teknisk prøvning udført af et af Dansk Akkreditering (DANAK) akkrediteret  

 prøvningslaboratorium i henhold til laboratoriets akkreditering.
 Stk. 4.  Som akkrediteret prøvning i denne  

 bekendtgørelse anses også teknisk prøvning foretaget af udenlandske  

 laboratorier, der opfylder kravene i den europæiske norm EN 45001 eller de  

 internationale vejledninger ISO/IEC guide 25 og 38, og er akkrediteret i  

 henhold til bestemmelserne i EN 45002 eller ISO/IEC guide 55 af et organ, der  

 opfylder betingelserne iEN 45003 eller ISO/IEC guide 54.
 § 6.  Ved verifikation forstås i denne bekendtgørelse  

 de operationer, som omfatter en identifikation, undersøgelse, kalibrering og  

 bekræfter, at udstyret opfylder forskriftsmæssige krav specielt angående  

 målenøjagtighed.
Stk. 2.  Ved førstegangsverifikation forstås i denne  

 bekendtgørelse verifikation af et måleinstrument, som ikke har været  

 verificeret før.
Ved EØF-førstegangsverifikation udført af en kompetent  

 myndighed i en af de Europæiske Fællesskabers medlemsstater i  

 overensstemmelse med regler fastsat i et EØF-direktiv.
Ved national  

 førstegangsverifikation forstås en dansk førstegangsverifikation, der ikke er  

 en EØF-førstegangsverifikation.
 Stk. 3.  Ved reverifikation forstås en verifikation, som  

 følger efter førstegangsverifikation.
 § 7.  Ved kalibrering af et måleinstrument forstås i  

 denne bekendtgørelse den fremgangsmåde, der under fastlagte betingelser kan  

 vise, hvilken forskel der er mellem værdierne på instrumentet og de  

 tilsvarende kendte korrekte værdier.
 Stk. 2.  Akkrediteret kalibrering er kalibrering udført  

 af et af Dansk Akkreditering (DANAK) akkrediteret kalibreringslaboratorium i  

 henhold til laboratoriets akkreditering.
 Stk. 3.  Som akkrediteret kalibrering anses også  

 kalibrering foretaget af udenlandske laboratorier, der opfylder kravene i den  

 europæiske norm EN 45001 eller de internationale vejledninger ISO/IEC guide  

 25 og 38, og er akkrediteret i henhold til bestemmelserne i EN 45002 eller  

 ISO/IEC guide 55 af et organ, der opfylder betingelserne i EN 45003 eller  

 ISO/IEC guide 54.
 Udstyrsleverandører m.fl.
 § 8.  Producenter, importører og forhandlere af  

 måleudstyr omfattet af § 1 må ikke sælge eller levere måleudstyret til  

 anvendelse efter § 1, stk. 1, medmindre måleudstyret er typegodkendt.
 Stk. 2.  Måleudstyret skal tillige være  

 førstegangsverificeret inden leveringen, medmindre det klart fremgår af  

 kontrakten vedrørende måleudstyrets levering, at køberen vil lade  

 førstegangsverifikationen udføre.
Fjernvarmeleverandører § 9.  De i § 4 nr. 2 omhandlede virksomheder må ikke  

 til afregningsformål installere måleudstyr eller betinge måleudstyr  

 installeret, der er omfattet af denne bekendtgørelse, medmindre måleudstyret  

 er verificeret.
 § 10.  Måleudstyr, der benyttes til de i § 1 anførte  

 formål og har været i brug før 1. juli 1991, kan fortsat anvendes, uanset at  

 det ikke er typegodkendt og verificeret.
 Stk. 2.  Nedtages sådant måleudstyr, herunder nedtagning  

 som følge af turnusudskiftning jf. § 12, stk. 2, må det ikke genanvendes til  

 brug for afregning efter § 1, før det ved akkrediteret kalibrering er  

 konstateret, at måleudstyrets nøjagtighed overholder kravene til  

 førstegangsverificerede varmeenergimålere eller varmtvandsmålere.
 Stk. 3.  Måleudstyr i henhold til stk. 2 verificeres på  

 grundlag af den akkrediterede rapport for kalibreringen.
 § 11.  Måleudstyr, der anvendes i henhold til § 1, og  

 som er repareret eller på anden måde har været udsat for indgreb, der kan  

 påvirke måleudstyrets nøjagtighed, skal reverificeres, før det påny anvendes.  

 Udstyret skal ligeledes reverificeres, såfremt dets plombering er blevet  

 brudt.
 § 12.  Fjernvarmeleverandøren skal etablere et  

 kontrolsystem til overvågning af samtlige måleres nøjagtighed.  

 Kontrolsystemet skal være således opbygget, at der gennem dets drift opnås  

 tilstrækkelig sikkerhed for, at de idriftværende målere ikke overskrider det  

 dobbelte af de maksimalt tilladelige fejl ved førstegangsverifikationen.
Stk. 2.  Kontrolsystemet i henhold til stk. 1 kan  

 baseres på statistisk stikprøvekontrol af givne partier af målere eller på  

 turnusudskiftning af målere med statistisk stikprøvekontrol af de udskiftede  

 målere og variering af turnusperiode i afhængighed af resultatet af  

 kontrollen.
Kontrolmåling skal foretages ved akkrediteret kalibrering.  

 Nedtagne målere må ikke genanvendes før de er reverificerede.
 Stk. 3.  Kontrolsystemet skal foreligge fuldt  

 dokumenteret i en kontrolmanual.
 Stk. 4.  Fjernvarmeleverandøren er forpligtet til at  

 bekendtgøre kontrolsystemets indhold over for de til varmeværket tilsluttede  

 fjernvarmeforbrugere, ligesom fjernvarmeforbrugerne skal orienteres, hvis der  

 foretages ændringer af kontrolsystemet.
 § 13.  Den, der udskifter eller beordrer udskiftning  

 af verificerede delkomponenter, er ansvarlig for, at den samlede måler  

 opfylder bekendtgørelsens krav og specifikationer i typegodkendelsen  

 vedrørende sammenkobling af delkomponenter.
Fjernvarmeforbruger § 14.  Forbrugere af fjernvarme må ikke uretmæssigt  

 foretage indgreb i måleudstyret eller på anden måde påvirke måleudstyrets  

 korrekte funktion.
Klageadgang 15. Tvister mellem fjenvarmeforbruger og fjernvarmeleverandør om  

 kontrolsystemets effektivitet kan indbringes for Erhvervsfremme Styrelsen.
 Stk. 2.  Til brug for klagens behandling er  

 fjernvarmeleverandøren forpligtet til efter anmodning at give styrelsen alle  

 nødvendige oplysninger om kontrolsystemet og dets praktiske anvendelse.
 Stk. 3.  Kræver en klagebehandling i henhold til stk. 1  

 indhentning af ekspertudtalelser, vil omkostningerne hertil blive pålagt  

 fjernvarmeleverandøren.
 Stk. 4.  Viser klagebehandlingen, at  

 fjernvarmeleverandørens kontrolsystem ikke opfylder kravene i § 12, stk. 1,  

 kan Erhvervsfremme Styrelsen pålægge fjernvarmeleverandøren at bringe  

 forholdene i orden inden for en given tidsfrist.
Typegodkendelse, verifikation og tilsyn § 16.  Typegodkendelse søges hos og meddeles af  

 Erhvervsfremme Styrelsen.
Ansøgningen skal indeholde dokumentation for, at  

 instrumentet overholder lovmæssige krav i form af en typeprøvningsrapport fra  

 et af Dansk Akkreditering (DANAK) akkrediteret laboratorium.
 Stk. 2.  Hvor der ikke findes akkrediterede laboratorier  

 med fornøden akkreditering til de typeprøvninger, der kræves for et givet  

 måleudstyr, godkender Erhvervsfremme Styrelsen andre egnede laboratorier.
 Stk. 3.  Verifikation, herunder førstegangsverifikation,  

 udføres af laboratorier, der har fornøden akkreditering fra Dansk  

 Akkreditering (DANAK), og som er særligt bemyndiget hertil af Erhvervsfremme  

 Styrelsen.
 Stk. 4.  Verifikation rekvireres direkte hos et  

 bemyndiget laboratorium, der opkræver betaling herfor.
 Stk. 5.  Verificerede målere skal mærkes med  

 verifikationsmærke og årsmærke som anført i bilag 1.
 Stk. 6.  Erhvervsfremme Styrelsen eller heraf  

 bemyndigede fører tilsyn med kontrolsystemets funktion og virkning.
Stk. 7.  Erhvervsfremme Styrelsen fastsætter  

 bestemmelser om gebyr for typegodkendelser.
Det skal herved lægges til grund,  

 at de med arbejdet forbundne omkostninger fuldt ud dækkes af gebyrerne.
 Stk. 8.  Erhvervsfremme Styrelsen bestemmer, hvilke  

 udenlandske kalibreringscertifikater, der kan anerkendes her i landet.
 Anke, straf mv.
 § 17.  Erhvervsfremme Styrelsens afgørelser i henhold  

 til denne bekendtgørelse kan ikke indbringes for anden administrativ  

 myndighed.
 § 18.  Erhvervsfremme Styrelsen kan kræve meddelt alle  

 sådanne oplysninger, som skønnes nødvendige for udøvelse af opgaver i henhold  

 til denne bekendtgørelse.
 Stk. 2.  Såvel fjernvarmeleverandører som forbrugere af  

 fjernvarme skal uden retskendelse give Erhvervsfremme Styrelsen eller  

 bemyndigede med behørig legitimation fri adgang til steder og lokaliteter i  

 det omfang, det er nødvendigt for tilsynets gennemførelse.
 § 9.  Midmindre højere straf er forskyldt efter anden  

 lovgivning, straffes med bøde den, der i forbindelse med en sagsafgørelse  

 afgiver urigtige eller vildledende oplysninger eller fortier oplysninger af  

 betydning for sagen.
 Stk. 2.  Overtrædelse af § 8, § 9, § 10, stk. 2,§ 11, §  

 12, stk. 4, § 13, § 14 samt § 15, stk. 4, straffes med bøde.
 Stk. 3.  Er overtrædelsen begået af et aktieselskab,  

 anpartsselskab, andelsselskab eller lign., kan der pålægges selskabet som  

 sådant bøde.
 Stk. 4.  Er overtrædelsen begået af en kommune eller et  

 kommunalt fællesskab, der er omfattet af § 60 i lov om kommuners styrelse,  

 pålægges kommunen eller det kommunale fællesskab som sådant bødeansvar.
 Ikrafttrædelse mv.
 § 20.  Bekendtgørelsen træder i kraft den 2. maj 1994.
 Stk. 2.  Samtidig ophæves Statens Metrologiråds  

 bekendtgørelse nr. 749 af 7. november 1989, Statens Metrologiråds  

 bekendtgørelse nr. 266 af 26. april 1990 og Industri- og Handelsstyrelsens  

 bekendtgørelse nr. 713 af 18. august 1992, idet dog de i henhold til disse  

 bekendtgørelser udstedte godkendelser vedbliver at have gyldighed, indtil de  

 udløber eller tilbagekaldes.
 § 21.  Bekendtgørelsen gælder på Færøerne, men ikke i  

 Grønland.
Erhvervsfremme Styrelsen, den 14. april  

 1994 Merete Rasmussen / Poul Claudi Johansen Bilag 1 1. Verifikationsmærke eller - hvor YY angiver kendingsbogstaver for den stat, i hvilken verifikationen  

 er foretaget, og - hvor XXX angiver kendingsnummeret for det bemyndigede laboratirum, der  

 har foretaget verifikationen.
2. Årsmærke - Hvor ZZ angiver de 2 sidste cifre i verifikationsåret.
