Nr BTL 131 Betænkning over Forslag til lov om ændring af lov om folkekirkens økonomi  

 (Folkekirkens deltagelse i mellemkirkeligt arbejde)   

 Nr L 131 1988-89, 1. samling Afgivet af Kirkeudvalget Afgivet: 19890419 Udvalget har behandlet lovforslaget i en række møder og har herunder stillet spørgsmål til kirkeministeren, som denne har besvaret dels skriftligt, dels i samråd.
En række af disse spørgsmål og ministerens besvarelse heraf er optrykt som bilag til betænkningen.
 Udvalget har modtaget mundtlig og/eller skriftlig henvendelse fra:
Andersen, Henning Iburg, skoleinspektør, Silkeborg, Andersen, Kristen Erik, sognepræst, Dal- mose, Assisi-Kredsen, Beck, Hans F, sognepræst, Vejen, Bevtoft-Tirslund pastorat, Branderup Sogns menighedsråd, Ribe Stift, Christiansen, Ole, sognepræst, Skovshoved, Dam, Poul, København, Dansk Diakoniråd, Den Danske Folkekirkes Mellemkirkelige Råd, Den Danske Præsteforening, Den Sønderjydske Forening af Menigheds- rådsmedlemmer, Det Danske Missionsselskab, Det Teologiske Fakultet, Århus Universitet, Distriktsforeningen for Bornholms menig- hedsrådsmedlemmer, Eyermann, Lars, sognepræst, Nørresundby, Folkekirkemedlemmer i Hjørring, Frivilligt Drenge- og Pige-Forbund, Grundtvigske menighedsrådsmedlemmer og præster i Ålborg Stift, Græsholt, Thorkild, biskop, Nykøbing F., Haderslev Stift, biskoppen, Hansen, Paul, Svendborg, Hedensted Provsti, Hellum-Hindested Herreders Distriktsfor- ening af Menighedsrådsmedlemmer, Helsingør Stift, biskoppen, Holst, Knud, sognepræst, Brovst, Houmøller-Jørgensen, Else, læge, Frederiks- havn, Hvidt, Jakob, provst, Assens, Institut for Missionsteologi og Økumenisk Teologi, Århus Universitet, Islev Menighedsråd, Jakobskirken, Roskilde Søndre Sogn, Jensen, Finn Riber, Malt Provsti, Jensen, Aage Overby, Bording, Juul, Peder, Them, Jørgensen, Theodor, prof. dr. theol., Hel- lerup, KFUK-spejderne i Danmark, de grønne pigespejdere, KFUMs Idrætsforbund i Danmark, KFUM og KFUK i Danmark, KFUM-spejderledere, KFUM-spejderne i Danmark, KFUM-spejdernes gruppe af kristendoms- konsulenter, Kirkefondet, Kirkeligt Centrum, Kjeldsen, Ingrid, valgmenighedspræst, Ryslinge, Klinting, Georg, sognepræst, Norup, Kolind, Lars, Hellerup, Kristeligt Pressebureau, Kristensen, Jørgen, pastor, Aventoft, m.fl., Kristiansen, Helga Kolby, højskoleforstan- der, Silkeborg, Larsen, Gunnar, og Larsen, Klara, menig- hedsrådsformænd, Ansager, Lerstrup, Karl, prof. dr. scient., Vipperød, Lindknud præsteembede, Liselund, Mødested og Kursuscenter, Slagelse, Menighedsrådene i Gangsted og Søvind sogne, Menighedsrådsmedlemmer og præster i Hedensted Provsti, Munch, Stig, sognepræst, Tranekær, Nielsen, Harald, højskoleforstander, cand.
theol., Ochsner, Knud, sognepræst, Hasle, Århus, Rasmussen, Henning, Stokkemarke, Ribe Bispeembede, Ribe Stift, biskoppen, Riis, Niels Jørgen, sognepræst, Hurup Thy, Skt.
Jørgensbjerg Kirke, Roskilde, Skanderup Valgmenighed, bestyrelsen, Skive Pastorat, Sloth, Erik, sognepræst, Bevtoft, Svendsen, Erik Norman, Dragør, Sydthy Provsti Menighedsrådsforening, Sædden Kirke, menighedsrådet, Sørensen, Allan Ploug, sognepræst, Skagen, Sørensen, Asger, rektor, cand. mag., Teologi for Lægfolk, Thaning, Kaj, pastor emeritus, Gamborg, Tranholm-Mikkelsen, Inge, Vedstensen, Erik, menighedsrådsmedlem, Lydum sogn, Willumsen, Carsten, Skælskør, Aalborg Søndre Provsti og Århus Stift, biskoppen.
 Der er af kirkeministeren stillet ændringsforslag, hvorom henvises til de  

 ledsagende bemærkninger.
 Et flertal (udvalget med undtagelse af Fremskridtspartiets og  

 Centrum-Demokraternes medlemmer) finder, at den debat, der har været i  

 pressen, samt de mange tilkendegivelser, Kirkeudvalget har modtaget, har  

 vidnet om interesse for den danske folkekirkes trivsel og respekt for den  

 folkekirkelige ordning.
 Der er såvel gennem skriftlige og mundtlige henvendelser til udvalget som  

 gennem indlæg i dagspressen og tidsskrifter givet udtryk for ængstelse for,  

 at Det Mellemkirkelige Råd vil kunne blive opfattet som et organ med særligt  

 mandat til at være talerør for den danske folkekirke.
Det er magtpåliggende for flertallet at understrege, at Det  

 Mellemkirkelige Råd, også efter at det bliver sammensat efter demokratiske  

 regler, ikke har synodal karakter.
Under møder og konferencer tegner  

 deltagerne således kun deres egne synspunkter.
 Der er fortsat ingen, der kan udtale sig på folkekirkens vegne.
 Disse grundlæggende principper har kirkeministeren over for udvalget  

 erklæret sig helt enig i, således som det også er udtrykt i beretningen  

 vedrørende det mellemkirkelige arbejde (betænkning nr. 1119/1987) og i  

 bemærkningerne til forslaget.
Vedrørende lovforslagets økonomiske konsekvenser ønsker flertallet at  

 fastholde følgende hovedpunkter: Udgifterne til de mellemkirkelige  

 stiftsudvalgs virksomhed afholdes af lokale ligningsmidler enten i form af  

 tilskud fra interesserede menighedsråds egne kirkekasser eller af  

 stiftsfondsmidler, som i alt væsentligt hidrører fra kirkekassernes bidrag  

 til »formål, der vedrører stiftet som helhed«.
Sekretariatsbistand  

 til stiftsudvalgene skal dog varetages af stiftsøvrighederne, hvis lønnings-  

 og kontorholdsudgifter udredes af fællesfonden (landskirkeskatten).
 Det er stiftsudvalgene selv, der bestemmer arten og omfanget af deres  

 virksomhed.
Intet menighedsråd tvinges til ud af eget budget at afholde nogen udgift  

 til stiftsudvalgenes virksomhed.
Menighedsrådene er i øvrigt ikke forpligtede  

 til at yde bidrag til stiftsfonden og kan således herved påvirke  

 stiftsudvalgenes muligheder for selv at bestemme omfanget af deres  

 virksomhed.
Udgifterne til det centrale mellemkirkelige råds virksomhed bliver udredt  

 af fællesfonden (landskirkeskatten) i det omfang, udgifterne ikke dækkes på  

 anden måde.
Det betyder dels, at statens tilskud forudsættes opretholdt i  

 uændret omfang, dels at fællesfonden først træder til med dækning af  

 underskud på de budgetter, som skal godkendes af kirkeministeren, hvis  

 statens tilskud og bidrag fra frie kirkelige organisationer ikke kan få  

 budgetet til at balancere.
 Flertallet har bemærket, at fællesfonden hidtil har bidraget til Det  

 Mellemkirkelige Råds udgifter, nemlig gennem tilskud af ministerens  

 rådighedssum.
 De demokratisk valgte stiftsudvalg vil få det afgørende ord vedrørende  

 rådets hele virksomhed, da stiftsudvalgenes repræsentanter udgør det  

 altovervejende flertal i det centrale mellemkirkelige råd.
 Det er flertallets opfattelse, at det vil være hensigtsmæssigt, at det  

 mellemkirkelige arbejde udføres med skyldigt hensyn til den danske  

 folkekirkes alsidighed.
 Herefter indstiller flertallet lovforslaget til vedtagelse med det  

 stillede ændringsforslag.
 Et mindretal (Fremskridtspartiets og Centrum-Demokraternes  

 medlemmer af udvalget) indstiller lovforslaget til forkastelse ved 3.  

 behandling.
 Mindretallet tager afstand fra lovforslagets bemærkninger om, at den  

 danske folkekirkes mellemkirkelige forpligtelse varetages som et ansvar, der  

 påhviler folkekirken.
Kirkeskat indbetalt af folkekirkens medlemmer kan ved dette lovforslags  

 vedtagelse bruges til formål, der enten er medlemmerne ligegyldige eller  

 direkte imod.
Samtidig påpeger mindretallet, at det ikke er nødvendigt at  

 oprette et mellemkirkeligt råd.
Det er der i forvejen, ganske vist  

 selvbestaltet, men det består af frivillige og dermed af personer, der er  

 virkelig interesserede.
Ændringsforslag Til § 2 Af kirkeministeren, tiltrådt af et flertal (udvalget med  

 undtagelse af FP og CD):
 1. 1. pkt. affattes således:
»Loven træder i kraft dagen efter bekendtgørelsen i Lovtidende.« Bemærkninger Til nr. 1 Ændringsforslaget er en følge af, at lovforslaget ikke er færdigbehandlet  

 før den oprindeligt foreslåede ikrafttrædelsesdag.
 Bestemmelsen i § 2, 2. pkt., om en forsøgsperiode på 5 år foreslås  

 opretholdt.
Hans Kofoed (KF) Ikast (KF) Eva Møller (KF) Povl Brøndsted (V) fmd.  

Inge Dahl-Sørensen (V) Tove Niemann (FP) Larsen-Ledet (RV) Jette Pors (CD)  

 Inger Stilling Pedersen (KRF) Hanne Andersen (S) Graversen (S) Klaus Hækkerup  

 (S) Arne Jensen (S) Tove Lindbo Larsen (S nfmd.
Grete Schødts (S)  

 Inger Harms (SF) Hanne Thanning Jacobsen (SF) Bilag Nogle af udvalgets spørgsmål til kirkeministeren og dennes besvarelse  

 heraf Spørgsmål 1:
Vil ministeren oplyse, hvor mange menighedsråd der havde bemærkninger til  

 den udsendte beretning vedrørende det mellemkirkelige arbejdes struktur? Svar:
Der er indkommet svar fra 10 distriktsforeninger under Landsforeningen af  

 Menighedsrådsmedlemmer.
Disse distriktsforeninger har tilsammen 522  

 menighedsråd som medlemmer, men det fremgår ikke af svarene, hvorvidt de er  

 repræsentative for alle de menighedsråd, som er medlemmer.
 Herudover har 192 menighedsråd svaret enkeltvis.
Svarmaterialet er meget omfangsrigt - flere hundrede sider i alt - og  

 vanskeligt at systematisere i detaljeret form.
Der er efter min opfattelse i  

 svarmaterialet ikke anført væsentlige synspunkter, som ikke er kommet til  

 udtryk i de henvendelser, Kirkeudvalget har modtaget.
Hvis man sorterer svarmaterialet i rubrikker med overskrifterne  

 »Ja«, »nej« og »Ved ikke«, således at den  

 sidste gruppe ikke har afgørende principiel modstand mod lovforslaget, men  

 forbehold over for den praktiske udformning af det mellemkirkelige arbejdes  

 struktur, er svarmaterialet i ministeriet optalt således (idet svarene fra  

 distriktsforeningerne angiver antallet af menighedsråd, der er medlemmer af  

 distriktsforeningen): »Ja« »Nej« »Ved ikke« I  

 alt Distriktsforeningernes menighedsråd 243 106 173 522 Menighedsråd enkeltvis 117 51 24 192 360 157 197 714 Jeg skal tilføje, at  

 der ikke er foretaget nogen officiel høring af menighedsrådene.
Biskopperne  

 blev, da de blev hørt over udvalgsberetningen, anmodet om at tilstille hvert  

 menighedsråd et eksemplar af beretningen, således at de menighedsråd, der  

 havde bemærkninger til den, kunne sende disse bemærkninger.
Der har altså  

 ikke været tale om »rykkerskrivelser« til menighedsråd, der ikke  

 har fremsendt bemærkninger.
 Spørgsmål 2:
Vil ministeren i fremtidige sager oplyse om svarprocenten ved tilskrivning  

 af menighedsrådene? Svar:
Dette spørgsmål kan jeg besvare bekræftende.
Det vil formentlig være meget  

 sjældent, at der gives samtlige menighedsråd lejlighed til at tage stilling  

 til udkast til lovforslag.
 Spørgsmål 21:
Vil det ulovliggøre det allerede i dag eksisterende mellemkirkelige  

 arbejde, såfremt dette lovforslag ikke vedtages? Svar:
Spørgsmålet kan jeg besvare benægtende.
Lovligheden af det hidtidige  

 mellemkirkelige arbejde er bekræftet derved, at der gennem adskillige år er  

 bevilget tilskud på de årlige finanslove til dette arbejde.
Dette vil fortsat  

 kunne ske uden lovændring.
Men man vil så forspilde muligheden for  

 tilvejebringelsen af en ordning, hvorefter tilskuddene administreres af et  

 repræsentativt demokratisk organ, og for at give menighedsrådene et medansvar  

 for for folkekirkens mellemkirkelige engagement.
Hertil kommer, at man  

 fortsat vil mangle den ønskelige tilkendegivelse fra lovgivningsmagten om, at  

 ingen i forbindelse med det mellemkirkelige arbejde har noget mandat til at  

 udtale sig på folkekirkens vegne.
 Spørgsmål 34:
Hvilke typer hovedopgaver har Det mellemkirkelige Råd påtaget sig i de  

 sidste 3 år? Svar:
Jeg har anmodet Det mellemkirkelige Råds styrelse om at stille det  

 fornødne materiale til rådighed til besvarelse af dette spørgsmål.
Så snart  

 dette materiale foreligger, vil jeg vende tilbage til spørgsmålet.
I fortsættelse heraf fremsender jeg vedhæftede summariske oversigt, der er  

 udarbejdet i ministeriet på grundlag af det materiale, Det mellemkirkelige  

 Råd har stillet til rådighed.
Som det fremgår af oversigten har Det  

 mellemkirkelige Råd ikke i den nævnte periode påtaget sig nye typer  

 opgaver.
Aktiviteterne har ligget inden for rammerne af det samarbejde, der  

 har eksisteret i en årrække.
Oversigt over Det mellemkirkelige Råds virksomhed I.
Det lutherske Verdensforbund (Rådet er repræsenteret ved 1 medlem af forbundets eksekutivkomite) a) Delegationsbesøg i Danmark:
1986. Den lutherske kirke i Rumænien 1987. Den lutherske kirke i Polen 1988. Den lutherske kirke i Estland, Letland og Litauen 1988. Den lutherske kirke i DDR 1988. Dansk delegationsbesøg i Polen.
 b) Konferencer:
 Nordisk-tysk kirkekonvent afholdes halvårligt og skiftevis i et af de  

 skandinaviske lande og DDR.
 Endvidere er der afholdt årlige eksekutivkomitemøder og konsultationer om  

 kirkesamarbejde og mission samt en række særskilte konferencer med dansk  

 deltagelse.
II.
Kirkernes Verdensråd (2 repræsentanter i verdensrådets centralkomite) Der er afholdt årlige møder i centralkomiteen og 3 udvalg samt en række  

 konferencer med dansk deltagelse.
III.
Europæiske Kirkers Konference (1 repræsentant i »Advisory Committee«) Der afholdes årlige møder med dansk deltagelse.
IV.
Nordisk økumenisk Institut (2 repræsentanter i styrelsen) Der er afholdt årlige styrelsesmøder med dansk deltagelse samt en række  

 konferencer skiftevis her i landet og i de andre nordiske lande.
V.
England Dansk deltagelse i anglo-skandinaviske konferencer for præster og  

 fagteologer.
VI.
Sovjetunionen Dansk deltagelse i den russisk-ortodokse kirkes 1000-års jubilæum i 1988.
VII.
Andet Dansk deltagelse i en række teologiske konferencer i Skandinavien, England  

 og Vesttyskland m.m.
 Spørgsmål 35:
Mener ministeren, at de eksisterende kirkelige organisationer, der har  

 båret Det mellemkirkelige Råd indtil nu, vil have mulighed for at blive  

 repræsenteret i Det mellemkirkelige Råd i fremtiden, såfremt L 131 vedtages? Svar:
 Som anført i mit svar af 27. januar 1989 på udvalgets spørgsmål 11 vil de  

 frie kirkelige organisationer efter lovforslaget have fuld adgang til på lige  

 fod med andre interesserede at deltage i valgene til stiftsudvalg (og dermed  

 til valg af medlemmer af det centrale mellemkirkelige råd). Endvidere vil det  

 centrale mellemkirkelige råd efter behov kunne supplere sig med sagkyndige  

 som kommitterede uden stemmeret.
 Spørgsmål 36:
 Der anmodes om et skøn over beløbsstørrelsen for den fremtidige  

 finansiering af det mellemkirkelige arbejde.
 Svar:
Jeg henviser til mine indledende bemærkninger i svar af 27. januar 1989  

 side 3-4 om forslagets økonomiske konsekvenser.
Disse bemærkninger kan kort  

 sammenfattes således:
Det vil afhænge af menighedsrådenes - helt frivillige - engagement, hvad  

 udgifterne til de mellemkirkelige stiftsudvalgs virksomhed vil beløb sig til,  

 og der er ikke noget erfaringsgrundlag at bygge et samlet udgiftsskøn på.
Men  

 det er min opfattelse, at udgifterne til stiftsudvalgenes virksomhed vil  

 blive yderst beskedne, sammenlignet med rådenes øvrige udgifter.
Det vil  

 fremdeles være provstiudvalget, som afgør størrelsen af hver enkelt  

 kirkekasses samlede budget.
 Med hensyn til udgifterne til det centrale mellemkirkelige råds virksomhed  

 bemærkes, at statens tilskud forudsættes opretholdt i hidtidigt omfang (1989:  

 540.000 kr.), og at der også hidtil har været ydet tilskud af  

 fællesfondsmidler (ministerens rådighedssum, jf. lov om folkekirkens økonomi  

 § 11, stk. 3). Jeg henviser til oplysningerne om de senere års samlede  

 bevillinger i den udvalgsberetning, som ligger til grund for lovforslaget.  

 Der er ikke i lovforslaget nogen forudsætning om stigninger i disse udgifter,  

 og også på dette område vil stiftsudvalgene, hvis repræsentanter udgør det  

 store flertal i det centrale mellemkirkelige råd, få den afgørende  

 indflydelse.
 Spørgsmål 42:
 I bilag 3 til Beretning vedrørende det mellemkirkelige arbejdes struktur  

 (betænkning nr. 1119) er der givet en oversigt over tilskud til  

 mellemkirkeligt arbejde i årene 1975-87.
 Frem til 1985 er beløbene specificeret ud på enkeltposter, medens der fra  

 1985 og fremover alene angives et beløb.
 På denne baggrund anmodes der om en specificeret oversigt over midlernes  

 anvendelse fra 1985.
 Svar:
Der henvises til vedhæftede oversigt over anvendelsen af  

 finanslovsbevillingerne i årene 1985-88 inkl.
Oversigten er udarbejdet af Det  

 mellemkirkelige Råd.
Oversigt over bevillingerne på finansloven til folkekirkens repræsentation i udlandet i perioden 1985-88 1985:
 Spørgsmål 46:
Udvalget skal anmode om at få oplyst, hvornår betænkningen (1119) blev  

 udsendt til menighedsrådene, og hvilken tidsfrist der blev givet.
Samme  

 oplysninger bedes givet for så vidt angår lovforslaget.
 Svar:
Udvalgsberetningen blev ved skrivelse af 6. november 1987 sendt til høring  

 hos biskopperne, som samtidig blev bedt om at sende et eksemplar af  

 beretningen til hvert af stiftets menighedsråd og provstiudvalg.
Det blev  

 udtrykkeligt tilkendegivet, at såvel menighedsråd som provstiudvalg var  

 »velkomne til at indsende kommentarer til beretningen«.
 Svarfristen blev i første omgang sat til den 15. februar 1988 af hensyn  

 til muligheden for at fremsætte lovforslag i løbet af foråret 1988. Ved  

 ministeriets skrivelse af 1. februar 1988 blev svarfristen forlænget til 1.  

 maj 1988. Jeg henviser til de vedhæftede kopier af de omtalte skrivelser af  

 6. november 1987 og 1. februar 1988.
 Jeg skal tilføje, at jeg i min tale ved årsmødet i Landsforeningen af  

 Menighedsrådsmedlemmer i juni 1988 erklærede mig rede til også at tage  

 henvendelser, der fremsendtes efter dette tidspunkt, i betragtning, hvis de  

 fremkom, før lovforslag blev fremsat.
 Lovforslaget følger i alt væsentligt udvalgsberetningens forslag og har  

 derfor ikke været sendt til en ny selvstændig høring.
 Spørgsmål 51:
Af betænkning nr. 1119 fremgår det, at de gejstlige medlemmer af  

 stiftsudvalgene skal være fungerende præster i folkekirken.
I det til  

 lovforslaget knyttede udkast til bekendtgørelse er dette ændret til, at de  

 gejstlige medlemmer skal opfylde betingelserne for at være præst i  

 folkekirken.
Hvad er baggrunden for denne ændring? Svar:
 I høringssvaret fra Den danske Folkekirkes mellemkirkelige Råd, som  

 tidligere er fremsendt til Kirkeudvalget, anføres på side 2 følgende:
»Hvad de gejstlige medlemmer angår, var der tvivl om, hvordan  

 definitionen »fungerende præster i folkekirken« skal forstås.
Hvis  

 den skal forstås som kun omfattende præster i sogneembede, finder man  

 bestemmelsen for restriktiv; der bør også være mulighed for, at ordinerede  

 personer i anden tjeneste i stiftet kan indvælges i stiftsudvalgene'.
 På denne baggrund tog jeg formuleringen op til overvejelse og ændrede den,  

 også fordi det ikke bør være udelukket, at f.eks. præster, der har søgt  

 afsked med pension efter det fyldte 60. år, indvælges i stiftsudvalgene.
 Spørgsmål 52:
Hvilke tanker gør ministeren sig om fremgangsmåden ved valg til  

 stiftsudvalget (jf. bekendtgørelsens § 1, stk. 3, hvor det overlades til  

 kirkeministeren at fastsætte de nærmere regler)? Svar:
 Det er min hensigt at lade stiftsøvrigheden fungere som valgbestyrelse og  

 at udforme reglerne efter samme hovedretningslinier, som er fastsat for valg  

 af medlemmer til provstiudvalg og til de i lov om folkekirkens økonomi § 23,  

 stk. 2, omtalte stiftsudvalg, der skal have indseende med stiftsøvrighedens  

 forvaltning af kirkernes og præsteembedernes kapitaler (senest  

 kirkeministeriets cirkulære af 30. november 1988).
 Spørgsmål 53:
 I bemærkningerne til lovforslaget er nævnt en række organisationer, som  

 folkekirken har haft forbindelse med.
Er det hensigten, at denne opremsning skal anses som værende udtømmende? Svar:
Nej.
De organisationer, der er nævnt i bemærkningerne, er hverken en  

 udtømmende opregning eller nogen »blåstempling« af organisationer,  

 der kan indgå i det mellemkirkelige samarbejde.
Lovforslagets bemærkninger  

 henviser alene til, at der i et bilag til beretningen vedrørende det  

 mellemkirkelige arbejdes struktur er medtaget en redegørelse for den  

 historiske udvikling af folkekirkeligt engagement i mellemkirkeligt arbejde,  

 herunder de traditionelle forbindelser med bl.a.
Kirkernes Verdensråd,  

 Det lutherske Verdensforbund, Nordisk økumenisk Institut og Det økumeniske  

 Fællesråd.
 Efter det til lovforslaget knyttede udkast til bekendtgørelse fastsætter  

 såvel de mellemkirkelige stiftsudvalg som Det mellemkirkelige Råd arten og  

 omfanget af deres virksomhed og kan altså etablere samarbejde også med andre  

 kirkelige institutioner eller organisationer end dem, der er nævnt i  

 bemærkningerne.
 Spørgsmål 54:
 Ministeren bedes oplyse, i hvilket omfang bemyndigelsesbestemmelser i  

 lovforslaget vil blive bragt i anvendelse.
 Svar:
 I forslaget til ny § 12 a bemyndiges kirkeministeren til at fastsætte  

 nærmere regler om folkekirkens deltagelse i mellemkirkeligt arbejde og om  

 finansiering heraf.
 Denne bemyndigelse tænkes udmøntet som anført i det udkast til  

 bekendtgørelse om folkekirkens deltagelse i mellemkirkeligt arbejde, der er  

 optaget som bilag til lovforslaget.
 I udkastet til bekendtgørelsen bemyndiges ministeren i § 1, stk. 3, til at  

 fastsætte nærmere regler om valg af medlemmer til de foreslåede  

 mellemkirkelige stiftsudvalg.
 Som anført i mit svar på udvalgets spørgsmål 52 er det min hensigt at lade  

 stiftsøvrigheden fungere som valgbestyrelse og at udforme reglerne efter  

 samme hovedretningslinier, som er fastsat for valg af medlemmer til  

 provstiudvalg og til de i lov om folkekirkens økonomi § 23, stk. 2, omtalte  

 stiftsudvalg, der skal have indseende med stiftsøvrighedens forvaltning af  

 kirkernes og præsteembedernes kapitaler (senest kirkeministeriets cirkulære  

 af 30. november 1988).
 Spørgsmål 55:
Er Evangelisk Alliance (The World Evangelical Alliance), Den  

 Internationale Evangeliske Studenterbevægelse (The International Fellowship  

 of Evangelical Students) og Lausanne-Bevægelsen for Verdens-Evangelisering  

 (The Lausanne Committee for World Evangelisation) organisationer, der ville  

 kunne indgå i det mellemkirkelige arbejde (der henvises til spørgsmål 53 og  

 besvarelsen heraf)? Svar:
 Det er anført i min besvarelse af udvalgets spørgsmål 53, som der henvises  

 til, at de organisationer, der er nævnt i lovforslagets bemærkninger, hverken  

 er en udtømmende opregning eller nogen »blåstempling« af  

 organisationer, der kan indgå i det mellemkirkelige samarbejde.
Det er også anført i besvarelsen af spørgsmål 53, at efter det udkast til  

 bekendtgørelse, som er optaget som bilag til lovforslaget, er det de  

 mellemkirkelige stiftsudvalg og Det mellemkirkelige Råd selv, der fastsætter  

 arten og omfanget af deres virksomhed.
Udvalgene og rådet kan altså etablere  

 samarbejde også med andre kirkelige institutioner eller organisationer end  

 dem, der er nævnt i bemærkningerne.
 Der er således intet i lovforslaget eller i udkastet til bekendtgørelse,  

 der udelukker stiftsudvalgene eller Det mellemkirkelige Råd fra et  

 mellemkirkeligt samarbejde med de organisationer, der er nævnt i udvalgets  

 spørgsmål 55.
