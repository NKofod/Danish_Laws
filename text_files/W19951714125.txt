Moms, eksportmomsordningen - Moms, - eksportmomsordningen.
 Reference : Momslovens § 14, nr. 2.
 En virksomhed, der udførte projektarbejde bestående af  

 projektering af fabriksafsnit i udlandet klagede over, at regionen havde  

 nægtet virksomheden adgang til at anvende ordningen for virksomheder  

 med momsfri eksportomsætning (eksportmomsordningen).
Virksomheden projekterede, indkøbte maskiner her i landet efter  

 egne specifikationer, udførte disse maskiner til det  

 pågældende udland og monterede maskinerne til færdige  

 fabriksafsnit.
Montagen blev udført af et montagefirma for  

 virksomhedens regning.
 Told- og Skattestyrelsen traf afgørelse om, at de  

 pågældende leverancer er omfattet af momslovens § 14, nr. 2,  

 hvorefter leveringer, der installeres eller monteres i udlandet, ikke har  

 leveringssted her i landet.
 De pågældende leverancer kan derfor ikke momsberigtiges ved  

 levering fra virksomhedens kvartalsafregnede hovedenhed til den  

 månedsafregnede delenhed.
Under sagen opstod der spørgsmål om den fremtidige anvendelse  

 af eksportmomsordningen for virksomheden.
Styrelsen svarede, at maskiner, der  

 efter § 14, nr. 1, har leveringssted her i landet, kan medregnes i den  

 afgiftspligtige omsætning mellem hoved- og delenheden.
