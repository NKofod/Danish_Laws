INDHOLD CIRKULÆRE Generelle bemærkninger Bemærkninger til de enkelte bestemmelser ORGANISATIONSAFTALE GENERELLE BEMÆRKNINGER Finansministeriet og Dansk Funktionærforbund har den 29. december 1992  

 indgået medfølgende organisationsaftale for frøprøvetagere ved  

 Plantedirektoratet.
Organisationsaftalen udgør sammen med StK-fællesoverenskomsten af 24.  

 april 1991 det samlede overenskomstgrundlag. (* 2) Den hidtidige overenskomst af 8. september 1989 for frøprøvetagere ved  

 Plantedirektoratet (APD.nr. 70/89) ophæves herved.
Bemærkninger til organisationsaftalens enkelte bestemmelser Til § 8. Løn under sygdom I en sygdomsperiode afløses en prøvetager af en eller eventuelt flere  

 kolleger.
Som timetal i sygdomsperioder benyttes det antal timer, som  

 kolleger har afløst hos den sygemeldte prøvetagers firma(er). Det bemær-kes,  

 at løn under sygdom ikke kan inkludere overtidstillæg.
 Det forhold, at der ikke kan garanteres prøvetageren konstant  

 beskæftigel-se, er ikke ensbetydende med, at den pågældende er opsagt i  

 perioder uden beskæftigelse.
Finansministeriet Administrations- og Personaledepartementet Den 22. januar 1993 P.M.V.
 E.B.
Inga Mørkegaard ORGANISATIONSAFTALE FOR PRØVETAGERE § 1.  Organisationsaftalens område Organisationsaftalen omfatter prøvetagere, der er ansat under  

 Plantedirektoratet.
Tjeneste forrettes på det/de steder, der angives i den  

 ansættelseskontrakt, der indgås med prøvetageren ved ansættelsen.
 § 2.  Løn, lønudbetaling mv.
 Prøvetagere aflønnes med timeløn svarende til 1/1924 af årslønnen efter en  

 lønramme bestående af skalatrinene 8, 9, 10, 11, 12 og 13 (stedtillægssats  

 III).
 Skalatrin 8 er 1-årigt, medens samtlige øvrige skalatrin er 2-årige.
 Stk. 2. Prøvetagernes årlige beskæftigelse opgøres en gang årligt pr. 31.  

 december for perioden 1. januar til 31. december.
Stk. 3. Prøvetagere med mere end 780 arbejdstimer årligt optjener 1 års  

 anciennitet.
For prøvetagere med mindre end 780 timer årligt, optjenes der 1  

 års anciennitet, når der er udført 780 arbejdstimer.
 Stk. 4. Eventuel ændring i indplaceringen på skalatrin som følge af  

 op-tjening af anciennitet i henhold til stk. 3 sker en gang årligt for alle  

 prøvetagere pr. 1. april i året efter det kalenderår, hvor ancienniteten er  

 op- tjent.
 Stk. 5. Løn og pensionsbidrag udbetales på grundlag af en af prøvetageren  

 udarbejdet indberetning, der skal være Plantedirektoratet i hænde senest den  

 3. i måneden efter prøvetagningen.
 Opgørelser, der modtages for sent, bliver først honoreret en måned senere,  

 medmindre det er godtgjort, at de er afsendt rettidigt.
§ 3.  Arbejdsbestemte tillæg Som godtgørelse for ulemper i forbindelse med bejdsede prøvepartier ydes  

 et ureguleret tillæg på 1 kr. pr. time.
§ 4.  Overarbejde Beordret og kontrollabelt arbejde ud over 8 timer pr. dag, eller 37 timer  

 pr. uge, betragtes som overarbejde, der vederlægges med overarbejdsbetaling,  

 der ydes med et tillæg til timelønnen på 50 pct.
§ 5.  Søgnehelligdagsbetaling Med det formål at yde prøvetagerne betaling for søgnehelligdage henlægger  

 institutionen for hver prøvetager et beløb svarende til 3 1/2 pct. af  

 prø-vetagerens ferieberettigende løn.
I dette beløb er indeholdt  

 feriegodtgørelse af søgnehelligdagsbetalingen.
 Det opsparede beløb opgøres for hver prøvetager ved kalenderårets udgang.
 Den for hver enkelt prøvetager i kalenderåret henlagte  

 søgnehelligdagsbetaling udbetales ad 2 gange i det følgende kalenderår,  

 således at 2/3 af det opsparede beløb udbetales til påske som dækning for  

 forårets søgnehelligdage og 1/3 af beløbet til jul som dækning for  

 helligdagene i forbindelse med jul og nytår.
 Ved endelig fratræden som prøvetager vil den opsparede  

 søgnehelligdagsbetaling fra Statens Centrale Lønanvisning blive overført til  

 Ferie-Giro.
§ 6.  Ferie De ansatte er omfattet af ferieloven, og der ydes en feriegodtgørelse på  

 12,5 pct. af den ferieberettigede løn i optjeningsåret (kalenderåret).
§ 7.  Befordringsgodtgørelse Plantedirektoratets reglement om godtgørelse til prøvetagere for kørsel i  

 egen bil ved arbejde uden for deres normale arbejdssted er følgende:
1. Prøvetageren ansættes til at udføre rekvireret prøvetagning på  

 et givet firmas produktionssted.
Dette firma betragtes som prøvetagerens  

 arbejdssted, hvortil der ikke ydes kørselsgodtgørelse.
 For kørsel i eget befordringsmiddel i forbindelse med prøvetagning ud over  

 dette firmas normale produktionssted ydes kørselsgodtgørelse fra  

 arbejdsstedet til prøvetagningsstedet, dog højst for de faktisk kør-te  

 kilometer.
 2. Kørsel i eget befordringsmiddel i arbejdstiden mellem lagre  

 eller til posthus eller lign. godtgøres med den til enhver tid gældende sats  

 i henhold til Finansministeriets cirkulære om godtgørelse for benyttelse af  

 eget befordringsmiddel til tjenesterejser.
 Ved kørsel i eget befordringsmiddel uden for arbejdstid, men i tjenst-ligt  

 ærinde, ydes herudover et tillæg pr. kørt kilometer på 2.13 kr. (okt. 1984  

 niveau). Tillægget reguleres svarende til tjenestemændenes særlige tillæg.
 3. Dette reglement træder i stedet for bestemmelser om natpenge,  

 søn- og helligdagsbetaling mv., overtidsbetaling mv., i forbindelse med  

 kørsel uden for det normale arbejdssted.
§ 8.  Opsigelsesvarsel, løn under sygdom og  

 militærtjeneste De i funktionærloven gældende regler om opsigelse, løn under sygdom og  

 afskedigelse som følge af sygdom, indkaldelse til militærtjeneste samt  

 efterløn finder anvendelse på oganisationsaftalens område.
 Stk. 2. Det forhold, at der ikke kan garanteres prøvetageren konstant  

 beskæftigelse, er ikke ensbetydende med, at den pågældende er opsagt i  

 perioder uden beskæftigelse.
 Stk. 3. Hvis et firma indstiller produktionen, vil Statsprøvekontrollen  

 forsøge at finde andet arbejde til prøvetageren, men i øvrigt er prøvetageren  

 antaget til det arbejde, de i kontrakten nævnte firmaer rekvirerer.
 Stk. 4. Prøvetagerens sygdom hindrer ikke nogen af parterne i at opsige  

 ansattelsesforholdet efter de herom gældende regler.
§ 9.  Ikrafttræden og opsigelse Organisationsaftalen har virkning fra 1. april 1991 og kan af parterne  

 op-siges med 3 måneders varsel til en 31. marts, dog tidligst 31. marts 1993.
København, den 29. december 1992 Dansk Funktionær Forbund  

 Finansministeriet P.M.V.
