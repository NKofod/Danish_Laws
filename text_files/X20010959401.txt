 I sagen er fremhævet en række mangler som årsag til  

 merudgifterne.
 Voldgiftsretten udtaler herom:
 Da både klager og indklagedes rådgivere har begået fejl,  

 der har været medvirkende til korrossionskader, bliver klager og  

 indklagede fælles ansvarlige, idet de identificeres med deres  

 rådgivere.
For så vidt angår mangler ved forbehandlingsdelen,  

 vindsigtning og reaktordelen, har indklagede ikke opfyldt den afgivne  

 funktions- og procesgaranti.
Klager er derfor berettiget til erstatning.
 Vedrørende forøgede driftsomkostninger har indklagede ikke  

 afgivet garanti, men alene givet et overslag over udgifter på et  

 område der var nyt og under udvikling.
 Derudover imødekommes klagerens krav i forbindelse med ny  

 driftsinstruktion.
 Indklagedes selvstændigt nedlagte påstand kan ikke  

 imødekommes, da indklagede ikke var i stand til at opfylde funktions-  

 og procesgarantien.
 Afgørelse afgjort af  

 Voldgiftsnævnet for Bygge- og Anlægsvirksomhed.
 Vedrører totalentreprise.
Mellem klageren som bygherre, og indklagede som  

 totalentreprenør er der opstået tvist vedrørende et  

 komposteringsanlæg for våd dagrenovation.
Klageren har i den  

 anledning anmodet Voldgiftsnævnet for Bygge- og Anlægsvirksomhed  

 om at nedsætte en voldgiftsret til behandling af tvisten.
 Indklagede har procestilvarslet sin rådgiver og  

 underentreprenør til sagen.
 Voldgiftsnævnet har i anledning heraf nedsat en  

 voldgiftsret i henhold til "Regler for behandling af sager ved de af  

 Voldgiftsnævnet for Bygge- og Anlægsvirksomhed nedsatte  

 voldgiftsretter" bestående af direktør, akademiingeniør  

 Gudik Gudiksen og direktør, ingeniør Hans Henrik Hansen som  

 faglige dommere og med højesteretsdommer Hugo Wendler Pedersen som  

 formand.
 Mundtlig forhandling i sagen blev afholdt i dagene  

 mandag den 19. februar til torsdag den 22. februar 2001.
 Skønsmændene mødte og afgav  

 forklaring.
 De procestilvarslede gav ikke møde.
 Klageren har nedlagt endelig påstand om, at  

 indklagede tilpligtes til klageren at betale 18.772.037 kr. med tillæg  

 af procesrente af 17.902.355 kr. fra den 12. december 1998 og af 869.682 kr.  

 fra den 7. februar 2000.
 Klagerens krav er specificeret således:
 Pos.
Klagerens påstand Primær opgørelse Sekundær opgørelse 1 Forbehandlingsdelen Kr.    4.300.000 Kr.    2.007.000 2 Reaktordelen, manglende varmepåvirkning mv.
Kr.    3.000.000 Kr.    3.000.000 3 Vindsigtning af plast Kr.                  0 Kr.    4.550.000 4 Udbedring af korrosionsskader Kr.    4.800.000 Kr.    4.800.000 5 Udskiftning af hovedbjælke mv.
Kr.                  0 Kr. 0 6 Forøgede driftsomkostninger Kr.    7.093.179 Kr.    4.643.179 7 Udarbejdelse af ny driftsinstruks Kr.       100.000 Kr.       100.000 Total Kr.  19.293.179 Kr.    9.100.179 Fradrag for anerkendte modkrav Kr.       521.142 Kr.       521.142 Total Kr. 18.772.037 Kr. 18.579.037 Over for indklagedes selvstændige påstand har  

 klageren påstået frifindelse.
 Over for klagerens påstand om betaling af  

 18.772.037 kr. har indklagede nedlagt endelig påstand om frifindelse  

 mod betaling af 690.000 kr. med renter fra de datoer, der fremgår af  

 det følgende skema.
 Indklagede har nedlagt selvstændig påstand om,  

 at klageren tilpligtes at betale 1.590.481 kr. ekskl. moms med tillæg  

 af procesrente fra den 2. november 1999.
 Indklagede har oversigtsmæssigt gengivet krav og  

 modkrav således:
 Klagerens krav:
Krav Rentedato Klager Indklagede Omtvistet 1 Ny forbehandling (inkl. særskilt fødelinie  

 for strukturaffald) 12.01.2001 12.12.1998 3.300.000 1.000.000 0 3.300.000 1.000.000 2 Vindsigtning af plast (alternativt krav til 1) 12.12.1998 08.02.2000 3.000.000 1.550.000 300.000 4.250.000 3 Nyt modningsanlæg 12.12.1998 12.01.2001 650.000 2.350.000 390.000 0 2.610.000 4 Udbedring af korrosionsskader 12.12.1998 4.800.000 0 4.800.000 5 Udskiftning af hovedbjælke 12.12.1998 0 0 0 6 Forøgede driftsomkostninger 12.12.1998 7.093.179 0 7.093.179 7 Ny driftsinstruktion 12.12.1998 100.000 0 100.000 I alt 23.843.179 690.000 23.153.179 I påstanden nedsat med 4.550.000 4.550.000 I påstanden nedsat til 19.293.179 690.000 18.603.179 Indklagedes krav:
 Indklagedes forøgede indkøringsomkostninger,  

 forlænget drift af byggeplads, restentreprisesum mv.
Rentedato Indklagede Klageren Omtvistet 8.
Periode I 833.140 0 833.140 Periode II 926.199 0 926.199 Øvrige udgifter, V 132.000 132.000 0 9.
restentreprisesum og ekstraarbejder iht. underskrevne  

 aftalesedler 389.142 389.142 0 I alt ekskl. moms 02.11.1999 2.280.481 521.142 1.759.339 6. Forlig mv. i sagen.
Der er mellem parterne enighed om, at indklagede har  

 afhjælpningsret og -pligt med hensyn til udskiftning af  

 hovedbjælke mv.
Indklagede har oplyst, at man i den anledning  

 påregner at skulle afholde udgifter på ca. 1 mio. kr.
 Der er mellem parterne enighed om, at klageren af  

 indklagedes modkrav: Øvrige udgifter opgjort til 237.124 kr.  

 anerkender 132.000 kr., og at indklagede frafalder restbeløbet.
 Klageren har taget bekræftende til genmæle  

 over for indklagedes krav på restentreprisesum 389.142 kr.
Klageren har erklæret sig indforstået med  

 senest 15 dage efter indklagedes opfyldelse af det ved voldgiftssagen  

 tilkendte beløb vedrørende klagerens krav at frigive  

 arbejdsgaranti nominel 3.403.000 kr., opbevaringsdepot nr.
XXXX, stillet af  

 klageren over for indklagede, jf. bankens skrivelse til indklagede af 14.  

 februar 1994.
 7. Korrosionsskader.
 7.1.
 I klagerens udbudsmateriale af juli 1993  

 "Komposteringsanlæg for våd dagrenovation" hedder det bl.a.:
"3.4. MASKINELLE INSTALLATIONER OG  

 STÅLKONSTRUKTIONER 3.4.1 Generelt Alle maskinelle installationer skal udføres med  

 et kvalitetsniveau, der generelt sikrer en levetid for anlægget  

 på mindst 20 år, og der skal afgives funktionsgaranti for alle  

 væsentlige maskinelle komponenter.
 Der skal generelt være sikret adgang til  

 rengørelse og vedligeholdelse af alle komponenter.
3.4.2 Almengyldige dokumenter for  

 stålkonstruktioner 3.4.3 Materialer 3.4.3.1 Stålarbejder ..
3.4.3.2 Overfladebehandling De leverede maskinkomponenter skal være sikrede  

 mod korrosion i et omfang afpasset til det fugtige miljø.  

 Således skal følgende minimumskrav være opfyldt:
 Ståldele skal fortrinsvis være varmforzinkede,  

 udført i overensstemmelse med DS/ISO 1461 klasse B - eller  

 sekundært i relevant omfang korrosionsbeskyttet ved maling i  

 overensstemmelse med stålnormens bestemmelser.
 ..
 Hvor intet andet er anført skal  

 korrosionsbeskyttelse svare til korrosionsklasse 3. Korrosionsbeskyttelse for  

 metal-, stål- og støbejernsdele i jord og i vand skal svare til  

 korrosionsklasse 4.
 Dette indebærer at galvaniserede dele i vand skal  

 yderligere korrosionsbeskyttes med maling for at overholde kravet til  

 korrosionsklasse 4.
 Galvaniserede rør i jord korrosionsbeskyttes med et  

 lag bitumen (100 my) omvikles med glasfibervæv og afsluttes med et lag  

 bitumen (100 my).
 ..
3.9 KVALITET, ELINSTALLATIONER ..
3.9.2.1 Kabelbakker og -plader Kabelbakker og plader skal være fremstillet af  

 varmforzinkede, perforerede stålplader med ombukkede kanter,  

 pladetykkelse min. 1,5 mm.
 Ombukkede kanter på kabelbakker skal være min.  

 50 mm. og på kabelplader min. 20 mm.
 ..
3.9.2.2 Kabelstiger Kabelstiger og tilbehør skal leveres i  

 varmforzinket udførelse.
Varmforzinkningen skal være  

 udført efter bearbejdning på fabrik.
 ..
3.9.6 Motorer Motorer skal udføres i henhold til DS/IEC.
 ..
Mekaniske krav Motorer skal leveres med kapslingsklasse:
Indendørs IP 44 Udendørs IP 55 7.2.
 I "Proces- og funktionsgarantier" underskrevet af  

 klageren den 11. januar 1994 og accepteret af indklagede samme dato hedder  

 det bl.a.:
"Totalentreprenøren vil i forbindelse med  

 detailprojekteringen fremkomme med en nærmere redegørelse for de  

 driftsforbedringer (herunder af behandlingskapacitet), der kan opnås  

 ved at belufte i alle bokse, foretage genvinding af varme/recirkulering med  

 forrensning i kompost af den luft, der anvendes til ventilation og beluftning  

 i reaktorhallen samt ved isolering af reaktorhallen." 7.3.
 I et notat af 9. marts fra indklagedes rådgiver  

 vedrørende udformningen af ventilations-/beluftningssystem hedder det  

 bl.a.:
"2 Klimaforhold i reaktorhal 2.1 Materiale- og energibalance Ved nedbrydningen af det organiske materiale dannes  

 kuldioxid, vanddamp og varme.
Mængde og sammensætning af det  

 tilførte affald sammenholdt med mulighederne for processtyring er af  

 stor betydning for, hvor meget vanddamp og varme der frigøres.
 Som grundlag for de efterfølgende beregninger  

 vedrørende forventede indeklimaforhold i reaktorhallen er der udvalgt  

 to belastningssituationer benævnt "minimum" og "maksimum".
 Belastningssituationerne er sammenstillet i  

 efterfølgende tabel 1.
VARIABEL ENHED MINIMUM MAKSIMUM PRODUKTIONSFORHOLD Tilført mængde bioaffald Tilført mængde strukturmateriale Mængde til kompostering Organisk indhold (VS) Nedbrydning af VS TS-indhold i færdig kompost Ton/år Ton/år Ton/år % af TS % af TS % 5.000 1.500 6.000 80 25 60 7.000 2.100 8.400 80 35 60 ENERGIFORHOLD Frigivet energi, totalt Heraf:
Fordampningsvarme Opvarmning af kompost Opvarmning af luft Vandtab i form af damp KW KW KW KW Kg/time 305 211 9 85 305 600 392 12 196 575* * For at opretholde et ønsket TS-indhold på  

 60 % i den færdige kompost skal der tilføres ca. 100 l.  

 vand/time til komposteringsprocessen i reaktorhallen.
2.2 Bygningen Indeklimaet vurderes her alene i reaktorhallen.  

 Reaktorhallens geometri er i henhold til tilbudsprojektets tegninger 20A og  

 21A fra indklagede.
 Reaktorhallens indeklima vurderes i følgende to  

 tilfælde:
 ·  

 	Uisoleret bygning med eternitplader på tag og facader.
 ·  

 	Bygning isoleret med 100 mm mineraluld og eternitplader på tag og  

 facader.
2.3 Ventilationsanlæg Reaktorhallen forsynes med et udsugningsanlæg.  

 Udsugningsanlægget er bestykket med en to-hastighedsventilator, som  

 styres efter indetemperaturen i hallen.
Ventilationsanlægget forudsættes i drift hele  

 året rundt.
Erstatningsluften til reaktorhal tages fra  

 aflæssehallen via overtrykspjæld i den fælles væg, se  

 i øvrigt afsnit 4.3.
3.1.Alment Der er beregningsmæssigt tale om meget sammensatte  

 forhold, og der findes i dag ikke umiddelbart tilgængelige  

 beregningsprogrammer til formålet.
 For alligevel at få en beregningsmæssig  

 tilnærmelse af indeklimaforholdene er der udført beregninger med  

 programmets tsbi3 (Termisk Simulering af Bygninger og Installationer).
3.2.Beregningsprogram Beregningsprogrammet er udviklet af Statens  

 Byggeforskningsinstitut.
 Tsbi3 er et edb-program til beregning og analyse af  

 indeklimaforhold, effektbehov samt energiforbrug i bygninger.
 Som klimadata benytter programmet data fra det danske  

 referenceår, som er sat sammen ud fra 15 års målinger, idet  

 den mest repræsentative forekomst af hver af årets tolv  

 måneder er udvalgt.
3.3 Vurderinger af beregninger Beregningsresultaterne indikerer følgende  

 forhold:
Uisoleret hal Der er risiko for isdannelser på meget kolde dage og  

 tilhørende minimale belastninger.
 Der vil forekomme kondens på indvendige overflader i  

 størstedelen af tiden.
 Der vil være varierende indetemperaturer, idet  

 varmetransmissionsgabet gennem den uisolerede klimaskærm overlejrer  

 ventilationstabet.
Isoleret hal Der er ingen risiko for isdannelser, idet indetemperaturen  

 vil variere mellem ca. 20°C på de kolde dage og ca. 60°C på de  

 varme sommerdage.
 Der kan forekomme kondens på de indvendige  

 overflader ved minimale belastninger i den kolde periode (dette forventes  

 undgået ved planlægning af tilførelsen).
Ved normale og maksimale belastninger vil kondensation kun  

 forekomme ved udetemperaturer mindre end - 5°C." 7.4.
 I et notat af 22. marts 1994 fra rådgiveren om  

 isolering af reaktorhal, supplerende beskrivelse, hedder det bl.a.:
"3.3 Tilbud på isolering af reaktorhal med  

 sandwichelementer På skellet af stålrammer (jf. tilbudsprojekt)  

 isoleres tage og facader med lukkede panelvægge som fabrikat X.
I tag  

 oplægges stålåse pr. 3 m.
 Panelerne er opbygget med lamelskåret mineraluld,  

 der på begge sider er påsat en lakeret og galvaniseret  

 stålplade i korrosionsklasse III.
 Fordele:
 ..
·  

 	Kondens på indvendige sider undgås." 7.5.
 I en skrivelse af 13. april 1994 fra indklagede til  

 den tekniske rådgiver hedder det:
 "Vedr.: Komposteringsanlæg for våd  

 dagrenovation.
 Med henvisning til telefonsamtale mandag d. 11. april  

 1994 stillede De i forbindelse med drøftelser omkring valg af  

 facadeelementer spørgsmål til korrosionsbeskyttelse af  

 stålet i anlægget.
 For god ordens skyld skal vi anføre, at  

 stålkomponenterne til reaktorhallen er tilbudt leveret  

 overfladebehandlet for korrosionsklasse 3 i overensstemmelse med Deres  

 udbudsmateriale pkt. 3.4.32 og svarende til de foreviste  

 referenceanlæg.
 De forventede fugt- og temperaturforhold i reaktorhallen  

 fremgår af det fremsendte dimensioneringsgrundlag for  

 ventilationsanlægget og vi kan ikke på den baggrund vurdere, om  

 det vil være betimeligt at overveje en overfladebehandling af  

 stålkomponenterne i en højere korrosionsklasse, med den  

 betydelige merudgift en sådan beslutning vil medføre.
 For X-elementernes vedkommende henvises til det fra  

 fabrikanten fremsendte dokumentationsmateriale.
Vi undersøger gerne om fabrikanten kan levere  

 elementer med en overflade i korrosionsklasse 4 og vender snarest tilbage  

 herom." 7.6.
 I en telefaxmeddelelse af 14. april fra den tekniske  

 rådgiver til indklagede hedder det:
"Vedrørende kompostering - forslag til  

 erklæring vedr. holdbarhed af isoleringselementer." Det fremsendte udkast til erklæring lyder  

 således:
"Holdbarhed af isoleringselementer Forudsætninger Et notat fra indklagede, dateret 9. marts 1994  

 redegør for temperatur- og fugtighedsforholdene i reaktorhallen bl.a.  

 i en situation, hvor der anvendes X-isoleringselementer på hallens tag  

 og vægge.
Den omtalte redegørelse antyder indeklimaforhold  

 (rumtemperatur på 40-55°C og en relativ fugtighed på 70-75%) der  

 vil betinge, at alle stålkonstruktioner skal være sikret svarende  

 til korrosionsklasse 3, ..
Erklæring Under henvisning til brev fra indklagede, dateret 13.  

 april 1994, skal vi hermed bede om en bekræftelse af følgende  

 erklæring:
 ·  

 	X-isoleringselementerne har forskellige overfladebehandlinger  

 afhængigt af om der er tale om yderside eller inderside.
 Under forudsætning af, at det fremtidige  

 driftspersonale følger de drifts- og vedligeholdelsesmanualer, der  

 følger med komposteringsanlægget, så skal de to  

 overfladebehandlinger vedligeholdes første gang som anført  

 nedenfor:
·  

 	PVF efter 15-30 år ·  

 	PVC efter 10-20 år Det kan bekræftes, at ovenstående vil  

 være gældende:
 Erklæringen blev ikke underskrevet af  

 indklagede.
 7.7.
 I en skrivelse af 18. april 1994 fra indklagede til  

 den tekniske rådgiver hedder det:
 "Vedr.: Holdbarhed af isoleringselementer Deres fax af  

 14.04.94.
 Vi er enige i at beregningerne af temperatur- og  

 fugtighedsforhold i reaktorhallen antyder indeklimaforhold, som betinger at  

 korrosionsbeskyttelse af stålkonstruktioner til klasse 3 må  

 antages at være tilstrækkeligt.
 Vi har som anført i vort brev af 13.04.94  

 imidlertid ikke nogen baggrund for at vurdere om en kombination af - snavs  

 -temperatur - fugtighed - kemi (aggressive stoffer) - under visse forhold kan  

 nødvendiggøre valg af en højere korrosionsklasse, f.eks.  

 for at sikre en længere vedligeholdelsesfri periode af  

 tyndpladekonstruktioner, som X elementer.
 Vi vil som anført i brev af 13.04.94  

 undersøge den prismæssige konsekvens af at kræve en  

 overfladebehandling af X-elementer til korrosionsklasse 4.
Under alle forhold forudsættes det, at indklagede  

 alene er forpligtet af eventuelle holdbarheds- og vedligeholdelsesgarantier  

 for X-elementer i det omfang garantiforpligtelsen kan videreføres til  

 leverandøren." 7.8.
 Af referat af projektopfølgningsmøde nr.  

 3 den 19. april 1994 udarbejdet af den tekniske rådgiver fremgår  

 bl.a.:
 "Formål Opfølgning af  

 totalentreprenørens projekteringsarbejde m.v.
 Dagsorden  ..
7) Isolering ..
Ad dagsorden, pkt. 7 Indklagede kommenterede den tilsynsførendes forslag  

 til fælleserklæring fra leverandøren og indklagede vedr.  

 holdbarheden af de foreslåede isoleringselementer.
Det blev bl.a.  

 meddelt at indklagede ikke kunne garantere korrosionsklasse 3-forhold i  

 reaktorhallen langt ud i fremtiden og dermed ikke kunne skrive under på  

 erklæringen.
 Leverandøren kan imidlertid udforme et brev med et  

 indhold svarende til den tilsynsførendes forslag, hvis det kan  

 besluttes, at forholdene i hallen normalt vil svare til korrosionsklasse  

 3.
En ændring af isoleringselementets inderside til  

 rustfrit stål vil øge modstandsdygtigheden, således at der  

 opnås en beskyttelse svarende til korrosionsklasse 4. Indklagede har  

 rådført sig med forskellige eksperter, der samstemmende mener,  

 at man skyder spurve med kanoner ved at søge den højeste  

 korrosionsbeskyttelse.
Merprisen for den ekstra sikkerhed er ca. 210.000  

 (etableres kun i reaktorhallen). Indklagede er tilhænger af rustfrit  

 stål løsningen.
 Klager vender snarest tilbage med en beslutning vedr. valg  

 af korrosionsklasse.
Klager har efterfølgende d. 22.4. overfor  

 indklagede meddelt, at det oprindeligt tilbudte isoleringselement kan  

 accepteres såfremt leverandøren fremsender et brev med et  

 indhold svarende til den tilsynsførendes oplæg til  

 erklæring om elementernes holdbarhed." 7.9.
 I klagerens replik af 8. februar 2000 hedder det:
 "Indledningsvis bemærkes, at kravet på  

 4.800.000,00 kr. kan opgøres således:
 Renovering af stålkonstruktioner,  

 vægbeklædning og lysarmaturer:
 3.500.000,00 kr.
 Mekanisk og el (nedsat levetid af motorer m.v.,  

 udskiftning af rustfri mekanik):
 1.000.000,00 kr.
 Administrationsudgifter/projektering:
 300.000,00 kr.
I alt 4.800.000,00 kr.
 Indklagede har i skrivelse af 27. juni 1997 stillet  

 forslag om etablering af indeskærm med tilhørende overslagspris  

 i udsigt.
Indklagede har ikke fremsendt den lovede overslagspris,  

 hvorfor klager selv har ladet opgøre den oven for nævnte  

 pris." 7.10.
 De to syns- og skønsmænd har afgivet  

 følgende erklæring af 14. juli 1998:
 "1. Besvarelse af syns- og skønstema dateret 2.  

 september, 1997.
 Spørgsmål 1: Skønsmanden bedes  

 registrere og beskrive skadernes karakter og omfang i reaktorhallen på  

 såvel konstruktioner som installationer.
 Ad spørgsmål 1:
Konstruktionernes overfladebehandling er generelt  

 varmeforzinkning.
De øvrige dele er primært beton og  

 tyndpladebeklædning, hvis korrosionsbeskyttelse er en traditionel  

 overfladebehandling ved sendzimirforzinkning/kunststofbelægning.
 Skaderne er overalt korrosionsskader, og hallen er tydelig  

 "lagdelt" vandret med mindst korrosion ved gulvniveau og tiltagende angreb  

 mod tagniveau.
Ved den lave facade er varmforzinkningen "rustfarvet" fra  

 ca. midten af facaden og helt op til tagniveau.
Alle konstruktionsdele i og  

 ved tagniveau er kraftigt angrebet, og er tillige meget tilsmudsede af  

 støv og snavs m.v. fra komposteringen.
Da korrosionsangrebene varierer meget, findes der i hallen  

 dele, hvor zinken er helt borttæret, men også dele, hvor zinken  

 er helt intakt.
Alle stader af nedbrydning er således  

 repræsenteret.
Den voldsomme korrosion på de øverste dele  

 har, sammen med hyppigt nedsivende vand, forårsaget misfarvning af rust  

 på store dele af overfladerne og på gulvene.
Denne nedsivning  

 giver også et indtryk af større korrosionsomfang end  

 tilfældet i virkeligheden er.
Betonoverfladerne er ikke egentlig beskadigede, men  

 misfarvede på store områder.
En sådan misfarvning er  

 næsten umulig helt at fjerne.
 Tyndpladebeklædningen er beskadiget på  

 følgende måder:
 ·  

 	Små mekaniske skader i belægningen er udviklet til kraftige  

 rustangreb.
 ·  

 	Store pladearealer (skønsmæssigt op til ca. 1/3 af visse  

 vægarealer og formodentlig mindst det samme for loft) har  

 blæredannelser, som efterhånden udvikles til rustskader.
 ·  

 	Store pladearealer er misfarvede af nedsivende rust.
Elinstallationerne har tilsyneladende ikke generelt taget  

 særlig skade af de korrosive forhold.
Dog må mange detaljer  

 forventes at være under nedbrydning, idet typisk skruer, beslag og  

 lignende normalt ikke leveres i en kvalitet, der kan modstå det  

 konstaterede miljø. Der kræves en detaljeret gennemgang af  

 installationerne for at klarlægge omfanget mere præcist.
 Det samme gælder vandinstallationerne, som generelt  

 er leveret i materialer, der kan modstå det korrosive miljø, dog  

 vil detaljer formodentlig også her vise sig at skulle udskiftes.
De mekaniske installationer (elmotorer, transmissioner  

 mv.) antages heller ikke at være i specielt dårligere stand end  

 forventet.
Det skyldes dels, at disse komponenter er beregnet til at skulle  

 fungere i kompostmiljøet, dels at de generelt er anbragt i den mindre  

 korrosive zone i hallen (omkring eller under 1/2 højde). Dette  

 illustreres også af, at visse dele i procesanlægget er  

 udført i rustfast stål, som er helt uskadt.
 Trapper, gangbroer, rækværker m.v. er i meget  

 dårlig stand generelt helt nedbrudt overfladebehandling  

 (varmforzinkning).
 Spørgsmål 2: Skønsmanden bedes  

 angive årsagerne til skaderne.
 Ad spørgsmål 2:
Årsagen til korrosionsskaderne og deres hurtige  

 udvikling skyldes primært for lange tidsperioder med kondens på  

 ståloverfladerne, forværret af smudsophobning på specielt  

 alle nær vandrette flader.
Dertil kommer, at et eventuelt indhold af  

 bakterier i smudsophobningen yderligere kan forværre det korrosive  

 miljø, se vedlagte rapport.
Endelig har analyser af luften i reaktorhallen vist et  

 forhøjet indhold af kuldioxid og især et mærkbart indhold  

 af eddikesyre.
Disse gassers tilstedeværelse betyder, at perioderne med  

 fugt på overfladerne skal være væsentlig kortere end  

 "normalt" for ikke at give en højere korrosionsklasse end svarende til  

 fugtbelastningen alene.
 Spørgsmål 3: Det bedes oplyst,  

 hvorledes skaderne kan udbedres, og hvad omkostningerne til en udbedring vil  

 beløbe sig til.
 Ad spørgsmål 3:
Skaderne kan, for de varmforzinkede konstruktioners  

 vedkommende, udbedres i større eller mindre grad.
Det vil generelt  

 være umuligt i en færdig monteret bygning at reparere til en  

 tilfredsstillende kvalitet på traditionel vis ved maling.
Derfor  

 må en reparation ledsages af tiltag, som reducerer det fremtidige  

 korrosive miljø til et væsentligt lavere niveau.
Tyndpladebeklædningen kan teoretisk set repareres,  

 men i praksis kan en udskiftning til nye plader være det rigtige, da  

 det på langt sigt formodentlig bliver det billigste.
Der er langt  

 mindre omfang af egentlige rustskader end af blæredannelser, men da  

 blæredannelserne også skal repareres, betyder det et alt for  

 stort omfang reparationer.
 Trapper, gangbroer, rækværker m.v. er  

 vanskeligt og dyrt at reparere og skal udskiftes med nyt.
Betonoverflader bør afrenses bedst muligt og  

 derefter inspiceres for eventuelle overfladeskader.
Det er dog ikke  

 sandsynligt, at overfladerne skal repareres.
Det endelige valg af udbedringer må  

 nødvendigvis involvere både klageren og indklagede, og må  

 samtidig tilgodese alle problemstillinger.
Det er derfor vanskeligt her og nu  

 at anføre den endegyldige løsning.
 En skitse for en mulig løsning kan dog se ud som  

 følger (jf. indklagedes forslag, se senere):
 ·  

 	Konstruktionerne udbedres tilstrækkeligt til, at de er  

 fremtidssikrede i et ikke eller let korrosivt miljø (korrosionsklasse  

 1-2).
 ·  

 	Tyndpladebelægningen udskiftes med en helt ny klimaskærm, der  

 placeres længere inde i hallen, således at alle varmforzinkede  

 konstruktioner er afskærmede for det indvendige miljø.
 ·  

 	Mellemrummet mellem yderbeklædning og den nye inderbeklædning  

 ventileres i tilstrækkeligt omfang til, at konstruktionerne er  

 beskyttede mod yderligere korrosion.
 En alternativ skitse for en mulig løsning kan se ud  

 som følger:
 ·  

 	Konstruktioner og tyndpladebeklædning udbedres tilstrækkeligt  

 til, at de er fremtidssikrede i et ikke korrosivt miljø.
 ·  

 	Hele hallen ventileres i tilstrækkeligt omfang til, at  

 konstruktionerne er beskyttede i fremtiden.
 Hvad angår omkostninger til udbedring af  

 korrosionsbeskyttelse foreslås, at disse oplyses senere, men det  

 vurderes allerede nu, at sidstnævnte forslag næppe er interessant  

 økonomisk set.
 2. Besvarelse af syns- og skønstema dateret 8.  

 december, 1997.
 Spørgsmål 1: Skønsmændene  

 bedes besvare, om de leverede elementer til reaktorhallen som helhed opfylder  

 korrosionsklasse 3.
 Ad spørgsmål 1:
 De leverede elementer (=tyndpladebeklædning)  

 opfylder de krav, der normalt stilles for anvendelse i korrosionsklasse  

 3.
Spørgsmål 2: Er den  

 pågældende belægning egnet til en reaktorhal med et  

 indeklima i korrosionsklasse 3? Ad spørgsmål 2:
 Ja, pladerne med den pågældende  

 belægning er egnede til indeklima i korrosionsklasse 3 med  

 følgende forbehold: det må accepteres, at de får  

 begyndende nedbrydninger i kanter og ombuk (rustskader og/eller blærer  

 efter op til ca. 10-15 år (=den arkitektoniske levetid), og at deres  

 konstruktive levetid er ca. 20-25 år.
Spørgsmål 3: Er den  

 pågældende belægning egnet til en reaktorhal med et  

 indeklima i korrosionsklasse 4? Ad spørgsmål 3:
 Nej, den pågældende belægning er ikke  

 egnet til korrosionsklasse 4.
Spørgsmål 4: I hvilken  

 korrosionsklasse er indleverings- og forbehandlingshallens indeklima? Ad spørgsmål 4:
 Indleverings- og forbehandlingshallens korrosive  

 miljø kan antages at være korrosionsklasse 3.
 Spørgsmål 5: Det bedes oplyst, om de  

 skader på elementerne i reaktorhallen, der måtte være  

 registreret og beskrevet i henhold til spørgsmål 1 i det af  

 klageren af 2. september 1997 udarbejdede syns- og skønstema,  

 også forefindes i komposteringsanlæggets indleverings- og  

 forbehandlingshal.
 Ad spørgsmål 5:
Der findes i forhallen kun ganske få eksempler  

 på korrosionsskader af samme typer som i reaktorhallen.
De  

 varmforzinkede konstruktioner og tyndpladebeklædningen er generelt  

 uskadt.
Der er dog enkelte rustudsivninger fra formodentlig lokale, mekaniske  

 skader i tyndpladerne, og ligeledes enkelte begyndende lokalskader i  

 varmforzinkningen, hvor denne er tyndest, f.eks. i gevindområder.
 Spørgsmål 6: Det bedes oplyst, om de  

 leverede elementer til indleveringshallen opfylder korrosionsklasse 3.
 Ad spørgsmål 6:
 Det er oplyst, at samme type elementer er anvendt overalt.  

 Derfor opfylder også pladebeklædningen i forhallen kravene til  

 korrosionsklasse 3, se dog forbeholdene i besvarelsen af  

 spørgsmål 2 ovenfor.
 3. Besvarelse af syns- og skønstema dateret 22.  

 december, 1997.
 Spørgsmål 1: Der ønskes en kort  

 generel beskrivelse af begreberne "korrosionsklasse 3" og "korrosionsklasse  

 4" og de miljøer, man vil beskrive med de 2 korrosionsklasser.
 As spørgsmål 1:
 En beskrivelse af korrosionsklasser 3 og 4 er vist  

 nedenfor:
Korrosionsklassebeskrivelser Klasse DS-beskrivelse Uddybende beskrivelse 3 Miljøets aggressivitet: stor ·  

 	ved tæt bebyggelse ·  

 	i industriområder ·  

 	over vand og ved kysten Sulfat og anden forurening af atmosfæren fra  

 industri optræder.
Ikke forurenet kystatmosfære.
4 Miljøets aggressivitet: meget stor ·  

 	i konstant fugtigt miljø, i vand og jord ·  

 	ved kemiske fabrikker Eks.: bryggerier, slagterier, svømmehaller og  

 lignende.
Forurenet kystatmosfære Spørgsmål 2: Når henses til  

 miljøet i anlægget bedes bedømt om angivelsen af  

 korrosionsklasse 3 (bortset fra dele i jord og vand) sikrer mod  

 korrosionsproblemer eller om angivelse af korrosionsklasse 4 havde  

 været mere hensigtsmæssig i så henseende.
 Ad spørgsmål 2:
 Angivelse af korrosionsklasse 4havde været mere  

 hensigtsmæssig.
Spørgsmål 3: Ville de nu konstaterede  

 korrosionsskader på elementerne være undgået eller  

 væsentligt formindsket, hvis man havde valgt plader i korrosionsklasse  

 4? Ad spørgsmål 3:
På forespørgsel blev det oplyst, at plader i  

 korrosionsklasse 4 ville være blevet leveret som rustfaste  

 stålplader i kvalitet AISI 316. Sådanne plader ville kunne  

 modstå miljøet i korrosionsklasse 4 i den ønskede  

 driftstid.
Det ville dog naturligvis ikke influere på problemerne med  

 varmforzinkningen.
 Spørgsmål 4: Skønsmændene  

 bedes tage stilling til, om den leverede korrosionsbeskyttelse for  

 stålarbejderne svarer til korrosionsklasse 3.
 Ad spørgsmål 4:
På forespørgsel oplystes, at der med  

 udtrykket "stålarbejder" menes den bærende  

 stålkonstruktion, som er varmforzinket til ca. 100 µm  

 (kravspecifikation) Under normale forhold vil denne korrosionsbeskyttelse  

 sikre en konstruktiv levetid på mindst ca. 25 år, eventuelt op  

 til ca. 40 år, jf. variationen i beskrivelsen af korrosionsklassernes  

 miljø/aggressivitet.
Dette gælder dog ikke f.eks. boltevarer,  

 som kun har omkring den halve levetid i normaludførelse.
 Spørgsmål 5: Hvis de nu erkendte  

 korrosionsskader skulle undgås, hvorledes skulle korrosionsbeskyttelsen  

 da være defineret med hensyn til kvalitets- og funktionskrav.
5.1 for stålkonstruktionerne 5.2 for elementerne 5.3 for kabler og elmotorer Ad spørgsmål 5:
 Specifikationerne burde have haft følgende eller  

 tilsvarende kravsbeskrivelse:
 Ad spørgsmål 5.1:
 Stålkonstruktionerne skal have en  

 vedligeholdelsesfri levetid i korrosionsklasse 4 på XX år.  

 Visuelle skader, som ikke har konstruktiv indflydelse, kan accepteres  

 (eventuelt!).
 Ad spørgsmål 5.2:
Pladebeklædningen skal have en vedligeholdelsesfri  

 levetid i korrosionsklasse 4 på XX år.
Visuelle skader kan kun  

 accepteres i ubetydeligt omfang.
 Ad spørgsmål 5.3:
 Elinstallation og motorer m.v. skal kunne fungere i deres  

 normale levetid i et korrosionsklasse 4 miljø.
 Spørgsmål 6: Det foreslås at  

 beklæde konstruktionerne indvendigt med korrosionsfaste sandwichplader  

 og at ventilere mellemrummet mellem indvendig og udvendig beklædning.  

 Skønsmændene bedes tage stilling til dette forslag.
 Ad spørgsmål 6:
 Ja, i princippet kan denne løsning sikkert bringes  

 til at fungere tilfredsstillende.
Hvis konstruktionerne beklædes, skal der være  

 plads imellem de to beklædninger, således at luften kan  

 cirkulere.
Det vil være nødvendigt at tvangsstyre luften ved  

 hjælp af mekanisk ventilation, således at hulrummet bliver  

 krydsventileret.
Der må nødvendigvis tages forbehold med  

 hensyn til udformningen af detaljer og til diverse materialevalg for  

 detaljerne, ligesom man må være meget opmærksom på  

 risiko for kuldebroer.
Der skal være støvfiltre inkluderet,  

 således at det indvendige hulrum ikke efterhånden tilsmudses.
 Det må også forudsættes, at  

 skærmen i praksis bliver tæt nok til, at udluftningen vil fungere  

 som planlagt.
 Spørgsmål 7: De fremlagte beregninger,  

 .., udfærdiget af indklagedes underrådgiver, finder for en  

 isoleret hal som den udførte, at "Ved normale og maksimale  

 belastninger vil kondensation kun forekomme ved udetemperaturer mindre end  

 -5°C" ..
 Ad spørgsmål 7:
Spørgsmål 7.1: Forekommer der kondens i  

 større omfang og i sammenhængende, længere perioder end  

 konklusionen i indklagedes underrådgivers notat leder til? Ad spørgsmål 7.1:
 Ja, groft sagt frygter vi, at kondens kan optræde  

 på visse overflader i mere end 50 % af driftstiden mod mindre end 3 %  

 ifølge notatet fra indklagedes underrådgiver, se vedlagte  

 besvarelse.
Spørgsmål 7.2: Ville længere  

 perioder med tørre overflader på stålkonstruktionen og  

 sandwichplader mindske korrosionen til et acceptabelt niveau? Ad spørgsmål 7.2:
 Ja, hvis perioderne med tørre overflader bliver  

 lange nok, kan det korrosive miljø reduceres til en vilkårlig  

 lav korrosionsklasse.
 Spørgsmål 7.3:  

Skønsmændene bedes bedømme forudsætninger og  

 beregninger i det af indklagedes underrådgiver udfærdigede notat  

 af 9. marts 1994.
 Ad spørgsmål 7.3:
Se vedlagte besvarelse." I besvarelsen hedder det:
"Ad pkt. 7.1 Konklusionen i bilag G, underrådgiverens notat,  

 peger på at der kun forekommer kondens ved udetemperaturer lavere end  

 -5°C, hvilket forekommer i ca. 3 % af normalåret.
Vi har foretaget  

 nogle beregninger med typiske årstidsvariationer og med forskellige  

 belastninger.
På baggrund af disse beregninger foretaget i henhold til  

 tabelmateriale A.02.01 og formel 6.2, viser det sig, at der forekommer  

 kondens ved udetemperaturer lavere end + 10°C kombineret med en  

 indetemperatur lavere end 23°C og en relativ fugtighed på 90 %.  

 Udetemperaturer lavere end + 10°C forekommer i ca. 60 % af årets  

 timer.
 Luftens fugtindhold befinder sig tæt på  

 mætningspunktet i store dele af året og man vil derfor kun kunne  

 reducere korrosionsrisikoen ved at der foretages affugtning.
 Kombinationer af temperatur og fugtforhold inde og ude,  

 sammenholdt med tilførsel af kompost vil kunne registreres ved at  

 foretage daglige målinger over en længere periode.
Ad pkt. 7.3 Forudsætningerne i bilag G, indklagedes  

 underrådgivers notat, er angivet i tabel 1 side 5. Fra  

 PH-bioengineering, bilag D-JJ, fremgår det af tabel 1, 2 og 3 at der er  

 en minimum-, en unavngiven og en maksimumsituation.
Som det fremgår af  

 bilag G, underrådgiverens notat, i tabel 5 kan det konstateres, at der  

 er valgt minimumssituationen og den unavngivne situation som grundlag for  

 beregningerne.
Den unavngivne tilstand er en max. komposttilførsel,  

 men med mindre energi frigivet fra processen og med mindre vandfordampning  

 end den egentlige maksimumsituation fra bilag D-JJ.
Der peges på i  

 bilag B-JJ at der er tale om store mængder fordampet vand, men  

 maksimumsituationen fra bilag D-JJ for vandfordampning er øjensynligt  

 ikke anvendt til beregningerne, da denne situation ikke er angivet i bilag G,  

 notat fra underrådgiveren.
Programmet der ligger til grund for underrådgiverens  

 konklusion vedrørende kondens, er udviklet til at beregne indeklima i  

 etage-, kontor- og parcelhuse.
Når programmet anvendes til beregning af  

 avancerede bygninger bør der udføres supplerende beregninger.  

 Disse ville sandsynligvis, ved forskellige kombinationer af ude- og  

 indetemperaturer samt komposttilførsel have indikeret, at den  

 ubehandlede projekterede ventilationsmængde ikke er tilstrækkelig  

 til at fjerne den afgivne fugt, men at et forøget luftskifte  

 kombineret med affugtning ville have været nødvendigt." 7.11 Forklaringer Direktør hos klageren har forklaret, at han der  

 er uddannet ingeniør, tidligere har været kommuneingeniør  

 og nu er direktør hos klageren.
Allerede i 1990 overvejede man  

 mulighederne for den fremtidige affaldsbehandling hos klageren.
Der var  

 problemer med forbrændingskapaciteten, og interessen samlede sig om en  

 form for biologisk affaldsbehandling.
Der var mange modeller i Europa og  

 mange former for komposteringsanlæg.
Man var indstillet på at se  

 tiden an og afsøge markedet, således at man fik sikkerhed for at  

 få et funktionsdygtigt anlæg, der tillige var fremtidssikret.
I  

 1992-1993 besluttede klagerens bestyrelse sig for et biologisk  

 affaldsanlæg.
Man kontaktede den tekniske rådgiver, der skulle  

 lave udbudsmaterialet og forestå udbud og evaluering.
Klageren  

 ønskede arbejdet udbudt på funktionskrav og udført i  

 totalentreprise.
Efter en prækvalifikationsrunde med 12 ansøgere  

 blev der udvalgt 7, hvoraf fire afgav tilbud på forskellige biologiske  

 affaldsbehandlingsanlæg.
Man foretog en afklaringsrunde, hvor man bl.a.  

 så på de forskellige anlæg, som var blevet tilbudt.
I  

 Tyskland så man på et anlæg, der havde kørt i ca. 5  

 år, og et andet anlæg der var under opførelse.
Disse  

 anlæg arbejdede i det væsentlige efter de samme principper som  

 det anlæg, indklagede havde tilbudt.
Man fik ved denne besigtigelse  

 nogle væsentlige input: Mere effektiv beluftning af  

 komposteringsboksene, større kapacitet på anlægget og  

 isolering af reaktorhallen.
Herudover blev han bibragt den opfattelse, at der  

 kørte mange lignende komposteringsbokse i Europa, og at  

 underentreprenørens system var gennemprøvet.
Det sidste var  

 afgørende, idet klageren ikke ønskede at gå ind i et  

 forsøg.
Drøftelserne om korrosionsklasse 3 og 4 opstod i  

 forbindelse med materialevalg.
På klagersiden var man lidt  

 betænkelig ved, om de tynde plader kunne holde til et lidt aggressivt  

 miljø. Den tekniske rådgivers notat havde imidlertid meget klare  

 konklusioner.
En af konklusionerne var, at der kun under ekstreme forhold  

 ville komme kondens.
Han fik opfattelsen af, at pladerne kunne laves i hvad  

 som helst, hvis procesanlægget blev lavet rigtigt.
Han husker, at  

 konklusionen på et afsluttende møde var, at man ville "skyde  

 gråspurve med kanoner", hvis man opgraderede pladerne til  

 korrosionsklasse 4. Denne debat gik på pladerne og ikke på  

 stålkonstruktionerne.
Allerede i efteråret kom der hvide  

 udfældninger på galvaniserede emner, hvilket blev forelagt for  

 indklagede på et byggemøde i september 1995, hvor indklagede  

 imidlertid ikke rigtig tog problemet alvorligt.
Problemet blev senere taget  

 op flere gange, og i foråret 1996 måtte indklagede erkende, at  

 der var noget galt.
Efter at instituttet havde lavet undersøgelser,  

 blev det i sommeren 1996 afklaret, at der var kraftig korrosion på  

 emnerne i reaktorhallen.
Klageren overvejede at sætte løsninger  

 i værk, men var betænkelig herved, før sagen var blevet  

 afklaret i retten.
Klageren er klar over, at skaderne løbende er  

 blevet forværret, men man har ikke i den anledning ment at burde  

 ændre sit økonomiske krav for korrosionsskader.
Han er selv  

 betænkelig ved indklagedes forslag til modvirkning af  

 korrosionsskaderne, idet han ikke mener, at man bør lukke så  

 beskadigede emner inde uden mulighed for at føre kontrol med og kunne  

 gribe ind over for yderligere korrosion.
Planlægningschef hos klageren har forklaret,  

 at han er uddannet ingeniør.
Den tekniske rådgiver skulle lave  

 et overordnet udbudsmateriale, så man kunne gå ud så bredt  

 som muligt og dermed få mest muligt at vælge imellem.
Klageren  

 troede på indklagedes anlæg.
Anlægget var under  

 opførelse i Tyskland med en isoleret reaktorhal.
Vurderingen af  

 isoleret/uisoleret reaktorhal gik ikke på, om der ville være  

 mindre eller mere kondens, men på at forbedre anlægget rent  

 kapacitetsmæssigt.
Klageren havde fuld tillid til, at også en  

 uisoleret reaktorhal kunne klare kravene.
Det lå efter klagerens  

 opfattelse helt klart efter den tekniske rådgivers notat, at der kun i  

 ekstreme situationer ville komme kondens i hallen.
En ansat hos den tekniske rådgiver har  

 forklaret, at han er uddannet civilingeniør og ansat hos den tekniske  

 rådgiver, der har været rådgiver for klageren.  

 Udbudsmaterialet fra juli 1993 er udformet på funktionskrav, idet man  

 ønskede at få tilbud på forskellige anlægskoncepter.  

 Der var en lang afklaringsfase, hvor man søgte at ligestille  

 tilbudene, idet ingen af tilbudsgiverne fuldt ud havde forholdt sig til  

 proces- og funktiondkravene i udbudet.
Kravene i pkt. 3.4.3.2. i udbudet er  

 alene minimumskrav, idet man ønskede at indhente flere tilbud, som  

 kunne evalueres og sammenlignes.
Meget forenklet kunne man i stedet have  

 skrevet, at de komponenter og det materiale og udstyr, der kan opfylde  

 betingelserne om en levetid på 20 år, ville kunne bruges.
Det  

 centrale er, at det understreges, at der er tale om et fugtigt miljø.  

 Det anføres, at materialerne mindst skal være i korrosionsklasse  

 3, men der er ikke konkret taget stilling til korrosionsklasse 3 eller 4.  

 Hvis det fugtige miljø begrundede det, skulle det være  

 korrosionsklasse 4. Indklagede tilbød en uisoleret reaktorhal med  

 eternitplader.
Under afklaringsfasen blev det vedtaget, at der senere skulle  

 tages stilling til, om hallen skulle isoleres.
I den tekniske rådgivers  

 notat konkluderes, at det ville være hensigtsmæssigt med en  

 isolering, og at der i den forbindelse ikke ville være problemer med  

 kondens.
Selv var han af den opfattelse, at der ikke i konceptet var nogen  

 problemer med tilstrækkelig forvarmning eller opvarmning, idet han  

 snarere opfattede det som et problem at komme af med varmen.
Man var  

 imidlertid hos den tekniske rådgiver betænkelig med hensyn til  

 materialevalg af pladernes holdbarhed på grund af den meget tynde plade  

 og rejste derfor spørgsmålet om garanti på pladerne, men  

 ikke vedrørende de øvrige emner i hallen.
Hvis man opgraderede  

 til korrosionsklasse 4, ville det hele blive meget dyrere, og han vurderede  

 det således, at det var unødvendigt, hvis anlægget  

 kørte som det skulle.
Han er i og for sig enig i bemærkningerne  

 i syns- og skønserklæringen af 20. september 2000, hvori det  

 på s. 3 anføres, at reaktorkompostering af kildesorteret affald  

 er af nyere dato.
Der forelå dog på udbudstidspunktet en del  

 erfaringer hermed i Europa, og man besøgte i forbindelse med projektet  

 en række anlæg.
Det angivne i punkterne 3.4.1., 3.9.2.1.,  

 3.9.2.2. og 3.9.6. i udbudsmaterialet er minimumskrav, og det centrale er  

 levealderen for komponenterne, således at de skal være tilpasset  

 kravene i 3.4.1. Der er også her tale om funktionskrav, som skulle  

 kunne tilpasses forskellige koncepter.
Kravene til kapslingsklasse i 3.9.6.  

 er gældende uden for, men ikke i reaktorhallen.
Beregningerne i  

 underrådgiverens notat har været vurderet af den tekniske  

 rådgivers installationsafdeling.
Beregningsprogrammet er kendt hos den  

 tekniske rådgiver, men man har ikke i det konkrete sagsforløb  

 foretaget nogen beregning på grundlag af programmet og ikke forholdt  

 sig til programmets relevans.
Han var bortrejst, da drøftelserne om  

 pladerne fandt sted.
Disse drøftelser er på den tekniske  

 rådgivers vegne foretaget af to andre ansatte.
Indklagedes afdelingschef har forklaret, at han er  

 "byggemand". Han havde ansvaret for udførelsen af bygningerne, og  

 kontrakten blev indgået under hans afdeling.
Han hæftede sig ved,  

 at udbudet vedrørende bygningsdelene var meget specifikt med hensyn  

 til kravene.
Han opfattede således ikke udbudet, der punkt for punkt  

 havde specifikke krav til bygningen, som et udbud på funktionskrav.  

 Indklagede havde tiltro til den tekniske rådgivers erfaring på  

 området og havde grundlæggende den tilgang til sagen, at man  

 ville overholde de stillede betingelser, herunder at emnerne i reaktorhallen  

 skulle være korrosionsklasse 3. Skrivelsen af 18. april 1994 blev  

 afsendt på grund af reservationerne i den tekniske rådgivers  

 notat.
Han var forundret over, at klageren ikke ønskede at sikre sig  

 og afholde den forholdsvis beskedne udgift, der var forbundet med en  

 opgradering af pladerne til korrosionsklasse 4. han havde dengang ikke en  

 opgradering af andre emner i tankerne.
Syns- og skønsmændene har  

 vedstået deres erklæring af 14. juli 1998. De har supplerende  

 forklaret, at de ved besigtigelsen konstaterede voldsomme, lagdelte  

 korrosionsskader i reaktorhallen.
Der er tale om en utrolig hurtig korrosion.  

 Eddikesyre og kuldioxid fremmer nedbrydningen, men den helt afgørende  

 årsag til korrosionen er fugten.
Der er utrolige mængder af  

 fugtoverskud i det materiale, der bearbejdes - ofte op til 100%, og denne  

 fugt kondenserer meget let på ståloverflader.
Varme har i den  

 forbindelse meget lidt at sige, idet korrosionshastigheden falder med faldene  

 temperaturer.
Det rigtige havde været at anvende emner i  

 korrosionsklasse 4 i reaktorhallen.
Svømmehaller, hvor man i  

 princippet har de samme problemer som i reaktorhallen, er anført som  

 eksempel under korrosionsklasse 4 i de dengang gældende  

 korrosionsklasser.
Det program som underrådgiveren har benyttet til  

 sine beregninger, kan anvendes til kontorlokaler o.lign., men er ikke egnet  

 til et stort rum som reaktorrummet med lagdelte temperaturer.
Efter  

 beregninger foretaget i forbindelse med skønnet er man nået til,  

 at der vil være kondens i reaktorrummet i 60% af årets timer.
Det  

 er i den forbindelse også vigtigt at være opmærksom  

 på, at der i reaktorrummet bliver taget udeluft direkte ind, hvilket i  

 sig selv gør det vanskeligt at styre indeklimaet.
Skemaet i  

 underrådgiverens notat indikerer et meget fugtigt klima i reaktorhallen  

 - en fordampning på 7,3 - 13,8 tons vand pr. døgn.
Man er ikke  

 tilnærmelsesvis oppe på sådanne størrelser i en  

 svømmehal.
Der er derfor nogle alarmklokker, der skal ringe for en  

 erfaren ingeniør.
Det ville have været en fordel at anvende  

 maling i stedet for forzinkede emner, idet zink ikke er modstandsdygtigt over  

 for kuldioxid og eddikesyre.
Det er meget tæt på fysisk umuligt  

 at afrense og overfladebehandle emnerne, således at de kan modstå  

 den eksisterende korrosionsbelastning.
Det rigtige er at fjerne  

 korrosionsbelastningen.
Det er i praksis også meget vanskeligt at lave  

 en klimaskærm, der afskærmer alle de eksisterende konstruktioner.  

 Det vil endvidere være forbundet med meget store udgifter at ventilere  

 hele hallen, således at man får et rimeligt tørt  

 indeklima.
Syns- og skønsmændene ser sig ikke i stand til at  

 prissætte mulige løsninger.
7.12 Procedure Klageren har til støtte for sit krav gjort  

 gældende, at entreprisen er udbudt i totalentreprise på proces-  

 og funktionskrav, således at totalentreprenøren er ansvarlig for  

 det samlede produkt.
Angivelsen af korrosionsklasse 3 var et minimumskrav, og  

 det lå klart, at komponenterne i reaktorhallen samlet set skulle kunne  

 modstå korrosion.
Underrådgiverens notat i forbindelse med  

 overvejelserne om isolering viser klart og umisforståeligt, at der  

 efter en isolering ikke er nogen kondensproblemer i reaktorhallen.
Efter  

 syns- og skønsmændenes erklæring og forklaring for  

 voldgiftsretten må det lægges til grund, at  

 underrådgiverens notat er behæftet med alvorlige fejl, idet man  

 når frem til en kondensbelastning på kun 3 % mod syns- og  

 skønsmændenes på 60% af årets timer.
Indklagede  

 må i denne sammenhæng identificeres med sin rådgiver.
Den  

 tilsynsførendes tilsyn er alene vejledende, og det har ikke kunnet  

 kræves, at den tilsynsførende lavede en tilsvarende beregning  

 eller efterprøvede underrådgiverens beregning.
Det er  

 totalentreprenørens pligt at vurdere, om anlægget skal  

 opgraderes og i bekræftende fald at gøre bygherren  

 opmærksom herpå.
Indklagedes afdelingschef rejste problemet om  

 korrosionsklasse men kun i relation til pladerne, og han meddelte til sidst,  

 at indklagede havde rådført sig med forskellige eksperter, der  

 anså det for overdrevent at anvende mere end korrosionsklasse 3. Det  

 afgørende er, at indklagede ikke klart tilkendegav, at der var et  

 problem eller en risiko.
Indklagede kan derfor ikke efterfølgende  

 fralægge sig ansvaret.
Kravet på 4.800.000, der er beregnet af  

 klageren og den tilsynsførende, er et overslag, der bør danne  

 udgangspunkt for fastsættelsen af klagerens krav.
Indklagedes forslag  

 om en klimaskærm er nok brugbar, men den skal suppleres med ventilation  

 mellem halvæg og skærm og behandling af de bærende  

 konstruktioner i hallen.
Indklagede har til støtte for sin  

 frifindelsespåstand gjort gældende, at der foreligger en mangel i  

 form af korrosion som følge af for lange kondensperioder på  

 emnerne i reaktorhallen.
Der er klart talen om en projektfejl, som kunne have  

 været undgået, hvis det specifikke udbudsprojekt havde  

 været mere hensigtsmæssigt udformet.
Efter afhjemlingen af syns-  

 og skønserklæringen ligger det fast, at forsøget fra den  

 tilsynsførendes ingeniør på at forklare  

 kondensproblemerne med, at den ønskede temperatur på 70 grader i  

 over 1 time ikke er opnået, må afvises.
Man må herefter  

 spørge, hvorfor det er gået galt.
Den første fejl ligger  

 i de meget specifikke krav i udbudsmaterialets pkt. 3.4.3.2, 3.9.2.1.,  

 3.9.2.2., og 3.9.2., der er udformet af den tilsynsførende.
Det  

 fremgår klart af syns- og skønserklæringen, at  

 specifikationerne burde have angivet korrosionsklasse 4. Det fremgår  

 til overflod af udbudsmaterialet, at der var tale om et fugtigt og ikke et  

 tørt miljø. Det er derfor en flugt fra egne specifikationer,  

 når man hævder, at man ikke vidste, om miljøet ville  

 være tørt eller fugtigt, fordi man efterlyste forskellige  

 behandlingskoncepter.
Det harmonerer heller ikke med de meget detaljerede  

 specifikationer i udbudsmaterialet, at man nu gør gældende, at  

 man alene fastsatte minimumskrav.
Udbudet indeholder en projekterings- og  

 specifikationsgrad, som en tilbudsgiver skal rette sig efter og må  

 kunne regne med.
Det er i denne sammenhæng værd at bemærke,  

 at man på specielle områder har foreskrevet korrosionsklasse 4.  

 Når man ikke generelt har foreskrevet det for emnerne i reaktorhallen,  

 må det være, fordi man har ønsket at få en billigere  

 pris frem.
Der er tale om et simpelt fejlskøn fra klagerens  

 rådgivers side, som ikke kan undskyldes med indklagedes rådgivers  

 efterfølgende klimaberegninger.
Klagers rådgiver har foretaget  

 en selvstændig vurdering, som må have ansvarsmæssige  

 konsekvenser.
Det må efter syns- og skønserklæringen og  

 syns- og skønsmændenes forklaring lægges til grund, at  

 indklagedes rådgiver har regnet forkert eller benyttet forkerte  

 forudsætninger, men klageren tog af egen drift spørgsmålet  

 om korrosionsklasse op og anbefalede korrosionsklasse 4. Det må  

 være indklagedes ansvar, at man ikke reagerede adækvat  

 herpå og på trods af klagerens anbefaling fastholdt  

 korrosionsklasse 3. Ved en eventuel imødekommelse af et krav, må  

 det komme klageren til skade, at man har undladt at vedligeholde  

 reaktorhallen.
Klageren fremsætter i klageskriftet uden nogen som helst  

 begrundelse et krav på 4.800.000 kr., som man i replikken deler op i  

 tre poster uden på normal vis at forelægge kravet for syns- og  

 skønsmændene.
Kravet er i det hele udokumenteret.
Et eventuelt  

 krav bør fastsættes med udgangspunkt i indklagedes forslag om en  

 klimaskærm eller i en ventilationsløsning.
Begge disse  

 løsninger kan iværksættes for beløb i en  

 størrelsesorden af 1.300.000-1.500.000 kr.
Der må ved  

 fastsættelsen af et krav tages hensyn til den merpris, som indklagede  

 skulle have betalt for en udførelse i korrosionsklasse 4.
 7.13. Voldgiftsrettens bemærkninger.
Entreprisen vedrørte udførelsen af et  

 "komposteringsanlæg for våd dagrenovation", der i form af  

 reaktorkompostering var af nyere dato på aftaletidspunktet.
Det  

 måtte derfor efter voldgiftsrettens opfattelse for klagerens og  

 indklagedes rådgivere fremstå som en nærliggende opgave i  

 udbuds- og afklaringsfasen nærmere at undersøge, hvilken  

 korrosionsklasse der var den hensigtsmæssige i en reaktorhal, hvor den  

 våde dagrenovation skulle opbevares gennem længere tid og  

 gennemgå en række processer.
Det er videre voldgiftsrettens  

 opfattelse, at en vurdering af det forventelige miljø i reaktorhallen  

 alene på grundlag af de dagældende korrosionsklassebeskrivelser  

 af klasse 3og 4 og eksemplerne i tilknytning til disse beskrivelser,  

 måtte rejse alvorlig tvivl hos en professionel teknisk rådgiver  

 om, hvorvidt korrosionsklasse 3 var hensigtsmæssig i reaktorhallen.  

 Retten finder, at klagerens og indklagedes rådgivere har et  

 fælles ansvar for, at spørgsmålet om den  

 hensigtsmæssige korrosionsklasse ikke blev undersøgt  

 nærmere.
Retten bemærker i den forbindelse, at entreprisen ikke  

 kan anses for udbudt alene på overordnede funktionskrav, for så  

 vidt angår bygningskomponenterne i reaktorhallen.
Udbudet indeholder  

 således en række tekniske specifikationer, og angivelsen af  

 korrosionsklasse 3 som minimumsklasse i sammenhæng med angivelse af  

 korrosionsklasse 4 for særligt udsatte bygningselementer er egnet til  

 at give opfattelsen af, at korrosionsklasse 3 i almindelighed vil være  

 tilstrækkeligt.
Spørgsmålet om kondens blev aktualiseret i  

 forbindelse med drøftelserne om pladernes modstandsdygtighed.
Der er i  

 forbindelse med indklagedes rådgivers beregninger af  

 kondenspåvirkningen begået en klar fejl, idet det efter syns- og  

 skønserklæringen og syns- og skønsmændenes  

 forklaring må lægges til grund, at beregningerne er uegnet til at  

 beregne indeklimaet i et så kompliceret og stort rum som reaktorhallen.  

 Det fremgår videre med tydelighed af skemaet i indklagedes  

 rådgivers notat, at reaktorhallen ville blive udsat for en række  

 ekstraordinære belastningssituationer, herunder navnlig i form af en  

 meget betydelig vandfordampning pr. døgn.
Det er rettens vurdering, at  

 angivelserne i skemaet om de ekstraordinære belastningssituationer  

 burde have givet både klagerens og indklagedes rådgivere  

 anledning til at tage spørgsmålet om korrosionsbelastningen op.  

 Denne vurdering bestyrkes af, at indklagedes afdelingschef ud fra sin  

 praktiske erfaring fastholdt, at man efter hans opfattelse burde anvende  

 plader i korrosionsklasse 4. Efter en samlet vurdering finder retten  

 herefter, at der er begået fejl både af klagerens og indklagedes  

 rådgivere.
Klageren og indklagede må i denne sammenhæng  

 identificeres med deres rådgivere, hvilket må tages i betragtning  

 ved fastsættelsen af det krav, som klageren kan gøre  

 gældende mod indklagede for korrosionsskaderne.
Det er rettens  

 opfattelse, at de tilvejebragte oplysninger om tiltag til modvirkning af  

 korrosionsskaderne og de økonomiske overslag i tilknytning hertil er  

 usikre.
Efter syns- og skønsmændenes forklaring finder retten at  

 burde tage udgangspunkt i den af indklagede foreslåede løsning  

 og det i tilknytning hertil fremsatte økonomiske overslag.
Ved  

 fastsættelsen af klagerens krav bør der efter rettens opfattelse  

 tages hensyn til, at klageren skulle have betalt en merpris, hvis man havde  

 valgt en udførelse i korrosionsklasse 4. Efter en afvejning af de  

 anførte synspunkter finder retten, at klagerens krav mod indklagede  

 for korrosionsskader kan fastsættes til 500.000 kr.
 8. Forbehandlingsdel.
 8.1.
 I udbudsmaterialet af juli 1993 hedder det under pkt.  

 3.1.1.:
 "Forbehandlingen skal indrettes og drives på en  

 sådan måde, at der her ikke findes arbejdspladser med manuel  

 håndtering af nogen del af affaldet.
Alle forbehandlingsfaciliteter skal udformes,  

 således at der sikres fuld automatisk drift, at der ikke kan ske  

 tilstopninger, og at der er tilvejebragt et tilfredsstillende  

 arbejdsmiljø, således at ukontrolleret emission af lugt,  

 støv, mikroorganismer og endotoxiner reduceres mest muligt." 8.2.
 I indklagedes tilbudsbrev af 30. september 1993 hedder  

 det under afsnit B, pkt. 2.2.:
"Modtagelse, forbehandling ..
 Bioaffald og strukturmateriale aflæsses skiftevis  

 direkte i neddeleren, som er placeret under terrænniveau.
Neddeleren er af typen skrueneddeler, som har vist sig at  

 kunne sikre en effektiv og skånsom neddeling af såvel bioaffald  

 som strukturmateriale.
Neddeleren har en kapacitet på ca. 12  

 tons/time.
 Fra neddeleren føres affaldet via en  

 snegletransportør direkte over i en grovsigte, som er af typen  

 rullesigte udlagt med en kapacitet på ca. 25 tons/time.
Formålet med sigtningen er primært at fjerne  

 mest muligt af plasticposerne inden komposteringen.
Det har vist sig ved  

 forsøg med tilsvarende affaldstyper, at en kombination af  

 skrueneddeling og rullesigtning repræsenterer en velegnet  

 løsning." 8.3.
 I en skrivelse af 15. november 1993 fra indklagede til  

 klageren hedder det:
 "Som forbehandlingsudstyr (udstyr for neddeling og  

 separering) er valgt en skrueneddeler i kombination med en rullesigte.
.." 8.4.
 I aftalen "proces- og funktionsgarantier" af 11.  

 januar 1994 hedder det:
"GARANTIERKLÆRING Undertegnedes totalentreprenør indestår for,  

 at komposteringsanlægget efter indkøringsperiodens afslutning  

 opfylder nedennævnte proces- og funktionskrav.
 ..
Renhedsgrad Når råkompost kommer ud af  

 komposteringshallen indeholder det begrænsede mængder plast.
Den  

 maskinelle udrustning danner ikke mindre plaststumper end det, der kan  

 frasorteres ved finsigtning af færdig kompost med 20 mm maske.  

 Råkomposten er endvidere fri for metaller, der kan frasorteres ved  

 magnet.
Funktioner i modtage- og komposteringshal Al håndtering af affald og tilslagsmateriale i  

 modtage- og komposteringshal er fuldautomatisk og tilstopningsfri.
 ..
 Modtagefaciliteter i hal sikrer mulighed for direkte  

 aflæsning af hele læs affald og tilslagsmateriale samt sikrer  

 hensigtsmæssig dosering af samme til efterfølgende neddeler,  

 sigte og komposteringshal.
Neddeleren er tilstopningsfri og udøver  

 begrænset sønderdeling af plastposer således, at langt  

 størsteparten af plaststumperne bliver frasorteret ved den  

 efterfølgende sigtning.
Neddelingen må ikke danne mindre  

 plaststumper end det kan frasorteres ved finsigtning af færdig  

 kompost." 8.5.
 Af projektopfølgningsmøde nr. 2 af 17.  

 marts 1994 fremgår bl.a. følgende:
 Der blev redegjort for det anførte notat om: Linie  

 for transport af strukturaffald uden om kværn Forbehandlingsafsnit,  

 dateret 1994.03.11 med tilhørende bilag (4 alternativer).
 Løsning ST3 skønnes at være dyrest,  

 ST1 og ST2 tilsvarende billigere.
 Klager påpegede følgende:
 ·  

 	Løsningerne virker anlægsmæssigt komplicerede og  

 dyre.
 ·  

 	Ud fra de udførte forsøg af kværn og rullesigte er  

 det ikke hensigtsmæssigt at tilføre strukturmaterialet til  

 kværnen (der kan ske tilstopninger).
 ·  

 	Tilførsel af struktur over rullesigte kan medføre  

 uforholdsvis store mængder rejekt.
 ·  

 	Der bør være doserings-/reguleringsmulighed for det  

 tilførte strukturmateriale således at der fra starten, om  

 ønsket, kan sikres en god blanding af struktur og organisk affald,  

 hvilket vil fremme nedbrydningsprocessen i reaktorboksene.
 ·  

 	Der bør kunne etableres en væsentlig enklere løsning  

 baseret på containere med mekanisk aflæsningssystem placeret ved  

 portindgangen ud for rullesigten.
 Indklagede fremkommer med skitsetegninger, plan og snit  

 der illustrerer ved angivelse af komponenter m.v., hvordan en løsning,  

 der tilgodeser de ønskede/aftalte funktionskrav, kan blive  

 udført.
Løsningsforslaget skal også indeholde  

 oplysninger om udførelsespris." 8.6.
 Af projektopfølgningsmøde nr. 3 af 19.  

 april 1994 fremgår bl.a.:
"Indklagede har fremsendt tegninger vedr. indretning af  

 modtage- og forbehandlingshal.
Forslaget blev accepteret." 8.7.
 Af projektopfølgningsmøde nr. 11 af 8.  

 november 1996 fremgår bl.a.:
 " ..
Klageren har besluttet ikke at gøre brug af  

 indklagedes tilbud vedrørende doseringstragt.
Da indklagede har  

 åbnet mulighed for senere montage af tragt, vil klageren selv indbygge  

 en løsning." 8.8.
 I skønserklæring af 29. september 2000  

 vedrørende procestekniske forhold hedder det bl.a.:
 "Spørgsmål 1:
 Skønsmændene bedes på baggrund af  

 en besigtigelse og gennemgang af forbehandlingsdelen besvare følgende  

 spørgsmål:
 ..
Af indklagedes tilbudsskrivelse afsnit B, p. 2  

 fremgår, at neddeleren er af typen skrueneddeler, som har vist sig at  

 kunne sikre effektiv og skånsom neddeling af såvel bioaffald som  

 strukturmateriale.
Neddeleren har en kapacitet på ca. 12 tons/time.
 Det fremgår af indklagedes proces- og  

 funktionsgaranti pkt. 2.3, at neddeleren er tilstopningsfri og udøver  

 begrænset sønderdeling af plastposer således, at langt  

 størsteparten af plaststumperne bliver frasorteret ved den  

 efterfølgende sigtning.
 1.3.1 Skønsmændene bedes vurdere, hvorvidt  

 neddeleren rent faktisk ved riften af anlægget opfylder dette  

 formål.
 Svar:
 Besvarelsen opdeles som følgende:
Ad 1) Neddeling af bioaffald og strukturmateriale vurderes som  

 værende effektiv.
Behandlingen anses for at være skånsom, dog  

 ikke for de plastposer, som bioaffaldet er indsamlet i.
Neddeleren  

 sønderdeler plastposerne uhensigtsmæssigt meget.
Ad 2) Neddeleren vurderes at være tilstopningsfri, idet  

 skruerne kan reversere og dermed løsne op for en eventuel tilstopning  

 i kvivzonen.
 Der blev på besigtigelsesdagen 2 gange konstateret  

 driftsstop på neddeleren som følge af ophobning på det  

 efterfølgende transportbånd i udgangszonen.
Det kunne iagttages, at større langstrakte plast-  

 og fejlsorterede tekstilstykker, som ikke var neddelt tilstrækkeligt,  

 var årsag til ophobningen.
Disse større plast- og tekstilstykker  

 var fastholdt i neddeleren, og lå samtidig som en hinde over  

 transportbåndet og forhindrede derved borttransport af det materiale,  

 som efterfølgende blev udlæsset fra neddeleren..
Det blev oplyst, at knivskær ikke har været  

 skiftet indenfor det sidste 1-1½ år, men justering mellem knive og  

 skær har fundet sted.
Dette kan være en væsentlig  

 medvirkende årsag til ovennævnte problematik, om end det  

 næppe helt vil kunne undgås.
Det er væsentligt for  

 neddelerens funktion, at knive og skær holdes serviceret efter  

 forskrifterne.
Ad 3) I neddeleren sker der en vis æltning af bioaffaldet  

 og strukturmaterialet i og omkring udløbszonen.
 Knivene og den gentagne æltning i maskinen  

 medfører, at plastposer kan oprives i betydelig grad.
 Det vurderes derfor, at neddeleren ikke foretager en  

 skånsom neddeling af plastposer.
 Den efterfølgende sigtning forudsættes kun at  

 omfatte rullesigten som behandler bioaffaldet og strukturmaterialet.
 Der henvises til tabel 1 i bilag D4 (24. september 1997)  

 og notat 2.2 (renhedsgrad) i bilag B2 (27. januar 1997), som viser, at 66% af  

 plastindholdet i bioaffaldet udsorteres af rullesigten sammen med  

 rejektfraktionen.
 Det vurderes derfor, at det ikke er langt hovedparten af  

 plastik, som udsorteres af rullesigten.
 Det visuelle indtryk på besigtigelsesdagen  

 understøtter, at råkomposten til reaktoren indeholdt  

 væsentlige mængder plastik.
 ..
 Spørgsmål 4:
 Skønsmændene bedes udtale sig om,  

 hvorvidt mængden og størrelsen af plaststykkerne i materialet  

 kan have nogen indvirkning på processen i anlægget, herunder  

 hygiejniseringen.
 Svar:
 Det kan tænkes, at plaststykkerne til en vis grad  

 spærrer for lufttilgangen til komposten, så der opstår  

 lokale anaerobe lommer men en forringet omsætning og dermed ringere  

 varmeudvikling og temperaturstigning.
 Det skønnes dog, at en evt. negativ indflydelse af  

 plastikstykkerne ophæves af den omsætning og varmetransmission,  

 der sker fra den omkringliggende kompost.
Det vurderes, at plastindholdets indflydelse på  

 procesforholdene sammenlignet med andre faktorer, er uden eller har ringe  

 praktisk betydning for processen." 8.9.
 I en supplerende skønserklæring af 9.  

 januar 2001 for procestekniske forhold hedder det bl.a.:
 "Spørgsmål 7:
 I skønserklæringen side 14 anføres  

 følgende vedrørende neddelerens behandling af plastposerne:
"Det vurderes derfor, at neddeleren ikke foretager en  

 skånsom neddeling af plastposer." I skønserklæringen side 24 konkluderer  

 skønsmændene følgende vedrørende neddeleren:
"Neddeleren vurderes i fuldt serviceret tilstand at  

 være effektiv.
Den samtidige neddeling af plastposer skønnes at  

 være uhensigtsmæssig for den efterfølgende sortering  

 på rullesigten." Klageren har fra et firma (F) som arbejder med  

 miljøteknik, fået udarbejdet den som bilag 19 fremlagte  

 beskrivelse af supplerende maskinkomponenter i forbindelse med optimering af  

 forbehandlingsanlægget med tilhørende budget.
 Skønsmændene anmodes om efter en gennemgang  

 af projektet at redegøre for, hvorvidt den skitserede løsning  

 er en hensigtsmæssig måde at løse problemerne omkring  

 neddeling af plastposer i forsorteringsanlægget på.
 I bekræftende fald bedes skønsmændene  

 udtale sig om, hvorvidt det indeholdte overslag er dækkende for  

 løsningsforslagets økonomiske konsekvenser, og i den  

 forbindelse søge at afgrænse den del af udgifterne, der har  

 sammenhæng med neddeling af plastposer.
 Svar:
 Grundlaget for vurderingen af den skitserede  

 løsning er planløsningsskitsen fra bilag 19.
 Det vurderes, at løsning af problemerne omkring  

 neddeling af plastposer under forsorteringen løses  

 hensigtsmæssigt i det opstillede projekt.
Det bemærkes, at strukturmaterialet ikke  

 føres igennem poseåbneren, men har sin egen modtagesilo og  

 først blandes med affaldet efter sneglesigten.
Det skyldes, at  

 poseåbneren ikke er velegnet til at håndtere  

 strukturmateriale.
Det oplyses, at kildesorteret affald med en stor andel af  

 haveaffald og specielt græs øger affaldets indhold af sand, grus  

 og jord, hvilket medfører en relativt hurtigere nedslidning af  

 poseåbnerens skæreskiver.
Der kan ses bort fra dette i  

 nærværende sag, idet haveaffald ikke medgår i det  

 indsamlede kildesorterede affald, jf. bilag 1 (afsnit 2.2).
 I forbindelse med løsningsforslagets  

 økonomiske konsekvenser skal anføres, at der i  

 prissætningen ikke er taget stilling til F´s skitseforslag (15.  

 november 1995) samt F´s vurderinger og kommentarer angående:
·  

 	Modtagersiloens rumindhold til affald ·  

 	Placering (evt. udendørs) af modtagersiloen til  

 strukturmateriale Løsningsforslagets budgetoverslag for både  

 neddeling og udsortering af plastposer samt tilsætning af  

 strukturmateriale på ca. 4,3 mio.
DKK vurderes at være  

 realistiske med undtagelse af eventuelle modifikationer afledt af de ovenfor  

 nævnte forhold.
 Angående afgrænsning af de udgifter, der har  

 sammenhæng med neddeling, men ikke frasortering af plastposer eller  

 særskilt modtagesilo til strukturmateriale, vurderes omfanget til  

 følgende:
·  

 	Poseåbner pris 517.000 DKK ·  

 	Snegletransportører til og fra poseåbner, pris 335.000 DKK  

 (halvdelen af den samlede oplyste pris for snegletransportører) ·  

 	Transport, montage og projektering forholdsmæssig andel af det  

 samlede budgetoverslag, pris 155.000 DKK Udgifter angående neddeling af plastposer er  

 ekskl. omkostninger til demontage af eksisterende udstyr samt etablering af  

 el og  " 8.10 Forklaringer Klagerens direktør har forklaret, at  

 forbehandlingen løbende har givet problemer for klageren, idet den  

 ikke fungerer tilfredsstillende.
Det er lykkedes på andre anlæg  

 at få behandlingen til at fungere.
Klageren har fastholdt, at  

 plastproblemet skulle løses i forbehandlingen, hvilket imidlertid ikke  

 er sket.
Klagerens planlægningschef har forklaret, at  

 forbehandlingen fungerer på en sådan måde, at man trods alt  

 kører de mængder igennem, som man modtager.
Forbehandlingen  

 fungerer imidlertid ikke som aftalt, idet plastsepareringen ikke er  

 tilfredsstillende, hvorved temmelig meget plast ledes ind i reaktorrummet.  

 Derudover forekommer der tilstopninger i anlægget og et voldsomt spild,  

 som skal håndteres af medarbejderne, hvilket giver anledning til en  

 række arbejdsmiljømæssige problemer.
Det er hans  

 opfattelse, at anlægget på tilfredsstillende måde vil  

 løse problemerne i forbehandlingen.
Syns- og skønsmændene har  

 vedstået deres erklæringer af 29. september 2000 og 9. januar  

 2001. De har supplerende forklaret, at forbehandlingsanlægget efter  

 deres opfattelse er i stand til at foretage en skånsom åbning af  

 plastposer.
I dette anlæg tilføres strukturmateriale  

 efterfølgende.
8.11. Procedure Klageren har til støtte for sin påstand  

 gjort gældende, at det klart fremgår af syns-
skønsmændenes besvarelse af spørgsmål 1, at  

 forbehandlingsdelen ikke opfylder de proceskrav med hensyn til neddeling af  

 plast, der er givet i indklagedes procesgaranti.
Klageren har derfor krav  

 på erstatning i anledning af indklagedes misligeholdelse af garantien.  

 I klagerens primære opgørelse er erstatningen fastsat til  

 4.300.000 kr. svarende til udgiften til det tilbudte  

 forbehandlingsanlæg fra den alternative leverandør.
I den  

 sekundære opgørelse er erstatningen fastsat til 2.007.000 kr.,  

 hvilken post er sammensat af udgiften til en separat fødelinie  

 på 1.000.000 og udgiften på 1.007.000 til neddeling af  

 plastposer, jf. slutningen af syns- og skønmændenes besvarelse  

 af spørgsmål 7. Får klageren medhold i, at den  

 primære opgørelse skal lægges til grund, frafalder  

 klageren kravet om betaling til vindsigtning af plast på 4.800.000 kr.,  

 medens dette krav opretholdes, hvis klageren får medhold i, at den  

 sekundære opgørelse skal lægges til grund.
Indklagede har anført, at det anerkendes, at  

 procesgarantien vedrørende neddelingen af plast ikke er opfyldt.
Dette  

 forhold kan imidlertid ikke begrunde, at klageren kan kræve et helt nyt  

 forbehandlingsanlæg til 4.300.000 kr., således som kravet er  

 opgjort i den primære opgørelse.
Klageren kan heller ikke  

 kræve en separat fødelinie til strukturaffald, idet klageren  

 tidligere trods tilbud herom har fravalgt denne løsning.
Det  

 fremgår af syns- og skønsmændenes besvarelse af  

 spørgsmål 4, at de plaststykker, der ikke frasorteres i  

 forbehandlingsdelen ikke har nogen nævneværdig betydning for  

 hygiejneprocessen i boksene.
Klagerens interesser er derfor fuldt ud  

 tilgodeset med det skønsmæssige beløb på 300.000  

 kr., som indklagede har tilbudt til vindsigtning af kompostmaterialet.
 8.12. Voldgiftsrettens bemærkninger.
Voldgiftsretten lægger efter syns- og  

 skønsmændenes besvarelse af spørgsmål 1 til grund,  

 at neddeleren ikke foretager en skånsom neddeling af plastposer, og at  

 rullesigten ikke udsorterer langt hovedparten af plastik.
Retten lægger  

 endvidere til grund, at den maskinelle udrustning danner mindre  

 plastikstumper end sådanne, der kan frasorteres ved finsigtning af  

 færdig kompost med 20 mm maske, se nærmere herom under pkt. 9.  

 Indklagede har derfor - således som det også er erkendt - ikke  

 opfyldt den afgivne garanti vedrørende affaldshåndtering i  

 modtagehal.
Retten lægger efter syns- og skønsmændenes  

 besvarelse af spørgsmål 4 videre til grund, at det plast, der  

 efter procesgarantien skulle have været frasorteret af rullesigten,  

 ikke har nogen eller kun ringe indflydelse på komposteringsprocessen i  

 boksanlægget sammenlignet med andre faktorer.
Under hensyn hertil  

 finder retten, at rimelighedsbetragtninger må føre til, at der  

 ikke kan gives klageren medhold i kravet om, at indklagede skal betale for et  

 nyt forbehandlingsanlæg.
Der er endvidere ikke i det forelagte  

 kontraktsmateriale eller i øvrigt fremkommet oplysninger, der giver  

 grundlag for at imødekomme klagerens krav om en separat  

 fødelinie til strukturaffald.
Retten finder herefter, at klagerens  

 krav som følge af indklagedes manglende opfyldelse af garantien  

 bør fastsættes på grundlag af de udgifter, der må  

 antages at være forbundet med at frasortere plasten ved vindsigtning,  

 jf. herom under pkt. 9.
9. Vindsigtning 9.1.
 Af udbudsmateriale af juli 1993 pkt. 2.4. og pkt.  

 3.1.4.2. fremgår bl.a.:
"Kompostproduktet skal være fri for plaststumper og  

 metaller.
Anvendes haveaffald som struktur-/tilslagsmateriale skal  

 småkviste og sten kunne frasigtes, så kompostens udseende ikke  

 bliver udslagsgivende for potentielle køberes interesse for  

 produktet.
 ..
Der skal etableres et anlæg til mekanisk  

 finsortering af komposten.
Sigtningen skal kunne foretages året rundt.  

 Sigteudstyret skal kunne frasortere små plaststumper samt  

 småkviste og sten, hvis haveaffald anvendes som tilslagsmateriale.
Maskevidden i sigteudstyret skal være todelt,  

 så der først foretages en grov sigtning af komposten (20 mm) og  

 dernæst en finsigtning af komposten (12 mm)." 9.2.
 I indklagedes tilbudsbrev af 30. september 1993 hedder  

 det i afsnit B 2.4.:
"Den færdige kompost falder ned i en plansilo uden  

 for bygningen, hvorfra den transporteres til eftermodningspladsen.  

 Transporten forudsættes at ske med gummihjulslæsser, hvilken  

 også forudsættes anvendt til milevendingen på  

 eftermodningspladsen.
Eftermodningsarealet er udlagt efter en supplerende  

 modningstid på 3 måneder, hvor vendingen foretages 1  

 gang/måned.
Det færdigmodnede kompost skal herefter  

 gennemgå en finsigtning.
Komposten størrelsessigtes i tre  

 fraktioner som beskrevet i udbudsmaterialet:
Grovkompost <20 mm >12 mm Finkompost <12 mm Sigterest >20 mm Det er i tilbudsarbejdet vurderet, hvorvidt det er  

 hensigtsmæssigt at indkøbe et sigteanlæg i stedet for at  

 leje et mobilt anlæg.
Sammenligningen er udført for en kapacitet  

 på ca. 50 tons/time (ca. 75 m³/h). Det viser sig her, at fra et  

 økonomisk synspunkt er lejeløsningen mest fordelagtig.
Dette  

 skyldes den forholdsvis lille kompostmængde (årsmængden kan  

 f.eks. sigtes på 30-40 timer med en sigte med en type i det aktuelle  

 kapacitetsområde).
 Tilbuddet er således baseret på leje af et  

 mobilt sigteudstyr.
 Hvis bygherren ønsker en permanent installation,  

 bør en sådan etableres i umiddelbar tilslutning til det sted,  

 hvor komposten kommer ud af komposteringsbygning.
 De to kompostfraktioner transporteres herefter med  

 gummihjulslæsser til lagringspladsen, hvor materialet  

 udlægges i adskilte områder på pladsen.
 Lagringspladsen har et samlet areal svarende til ca. 1  

 års lagring af komposten.
 Sigteresten fra finsigtningen transporteres til en af  

 klagerens affaldsceller på området.
Afhængigt af sigterestens indhold af  

 strukturmateriale kan det vise sig hensigtsmæssigt med en supplerende  

 sigtning og genanvendelse af strukturmaterialer." 9.3.
 O proces- og funktionsgarantier af 11. januar 1994  

 hedder det bl.a.:
 "Undertegnede totalentreprenør indestår for,  

 at komposteringsanlægget efter indkøringsperiodens afslutning  

 opfylder nedennævnte proces- og funktionskrav.
 ..
Renhedsgrad Når råkompost kommer ud af  

 komposteringshallen indeholder det begrænsede mængder plast.
Den  

 maskinelle udrustning danner ikke mindre plaststumper end det, der kan  

 frasorteres ved finsigtning af færdig kompost med 20 mm maske.  

 Råkomposten er endvidere fri for metaller, der kan frasorteres ved  

 magnet.
Funktioner i modtage- og komposteringshal ..
Neddeleren er tilstopningsfri og udøver  

 begrænset sønderdeling af plastposer således, at langt  

 størsteparten af plaststumperne bliver frasorteret ved den  

 efterfølgende sigtning.
Neddelingen må ikke danne mindre  

 plaststumper end det kan frasorteres ved finsigtning af færdig  

 kompost." 9.4.
 I syns- og skønserklæring af 29.  

 september 2000 for procestekniske forhold hedder det:
"Spm.
C: Plastindhold i komposten:
 C.1. Til orientering vedlægges notat dateret 24.  

 september 1997 (bilag D4), som omfatter resultaterne af et fælles  

 sorteringsforsøg.
 Skønsmændene bedes vurdere, om  

 plastmængden i råkomposten er begrænset i forhold til  

 plastmængden i den til anlægget tilførte plast, herunder  

 give et skøn over, hvor meget plastmængden reduceres.
 Svar:
 Plastmængden i materialet, som tilføres boks  

 1, er i bilag D4 tabel 1 (24. september 1997) oplyst at indeholde 34 % af den  

 totale plastmængde, der findes i den tilførte organiske  

 dagrenovation.
 Plastmængden reduceres således med 66 % under  

 forbehandlingen, nærmere præciseret over rullesigten.
 Råkompostens plastindhold kan rimeligvis  

 karakteriseres som begrænset i forhold til plastmængden i den til  

 anlægget tilførte plast.
 Tidligere observationer under en forundersøgelse i  

 1993 på et institut med neddeling og rullesigte, se bilag D3 (27.  

 december 1993), viste, at sigteresten udgjorde 14,8-34,5 % af tilført  

 affald.
 Andelen af rejekt blev på besigtigelsesdagen opgjort  

 til 34 % af tilført affald.
 Der er således god overensstemmelse mellem  

 forundersøgelsen og den aktuelle forbehandling, hvad angår  

 andelen af rejekt i procent affald.
 I forundersøgelsens sammenfatning oplyses at  

 "Hovedindtrykket er, at neddeler og rullesigte kan udformes således, at  

 stort set al plastik ( og bleer) passerer rullesigten og ender som  

 sigterest.".
 Rejektets plastindhold i procent af affaldets plastindhold  

 er ikke oplyst.
 Den aktuelle forbehandling med 66 % fjernelse af plastic  

 fra affaldet er tilsyneladende mindre end det, der blev iagttaget under  

 forundersøgelsen.
C.2. Er sorteringsanlæg ifølge vedlagte  

 tilbud dateret 18. oktober 1999 en rimelig afhjælpning af en eventuel  

 mangel vedrørende plaststykker ? Svar:
 Der er udført forsøg med tromlesigtning og  

 vindsigtning, se bilag D4 skema 2 (24. september 1997), der viser  

 følgende resultater:
 Et 20 mm sold reducerede kompostens plastindhold til ca.  

 1,5% (se forsøgsnr. 1, B finmat).
 Vindsigtning i kombination med et 20 mm sold reducerede  

 plastindholdet til ca. 0,7% (se forsøgsnr. 2, B finmat.).
 Vindsigtning i kombination med et 12 mm sold reducerede  

 kompostens plastindhold til ca. 0,5% (se forsøgsnr. 7, B finmat.).
 Vindsigtning først over et 20 mm sold og derefter  

 over et 12 mm sold reducerede kompostens indhold til 0,2-0,5% (se  

 forsøgsnr. 3,4,5 og 6, B finmat.).
Det antages, at det tilbudte sorteringsanlæg vil  

 give samme resultat, som der er opnået i forsøget.
Derfor  

 vurderes det, at ovennævnte sorteringsanlæg er velegnet til at  

 fjerne plaststykker fra den kompost, som tages ud fra boks 6.
 ..
 Spørgsmål 3.
 Det anføres i Proces- og funktionsgarantierne  

 pkt. 2.2, at den råkompost, som kommer ud af komposteringshallen kun  

 må indeholde begrænsede mængder plastik.
 3.1. Skønsmændene bedes udtale sig om  

 mængden og størrelsen af de plaststykker, som er i den  

 råkompost, der kommer ud af komposteringshallen.
 Svar:
 Plaststykkerne syner størrelsesmæssigt af  

 meget i komposten, men opgjort på vægtmængde er  

 plastindholdet fundet at være beskeden (8,5% af kompost) i en af  

 skønsmændene udført orienterende undersøgelse  

 på besigtigelsesdagen.
 Antallet af plaststykker (< 5 mm) er i overtal  

 sammenlignet med plaststykker i fraktionerne (5-20 mm) og (> 20 mm), men  

 opgjort på vægtmængde er det i samme orienterende  

 undersøgelse fundet, at de største fraktioner klart  

 udgør den betydeligste andel med > 95%.
 Disse resultater er i overensstemmelse med de data, som  

 præsenteres i bilag D4 (24. september 1997).
 3.2. Det bedes oplyst, om etableringen af en vindsigte vil  

 kunne reducere mængden af plast i råkomposten, ligesom det bedes  

 oplyst, hvad omkostningerne til etableringen af en vindsigte må antages  

 at blive.
 Svar:
 Ja etableringen af en vindsigte vil kunne reducere  

 mængden af plast i råkompost fra boks 6, se besvarelsen af  

 spørgsmål C.1. og C.2.
Omkostningerne til etablering af et  

 vindsigtningsanlæg med 12 og 20 mm tromlesolde er oplyst til ca.  

 900.000 DKK (ekskl. moms)." 9.5. Forklaringer.
Direktør hos klageren har forklaret, at  

 indklagede i sit tilbud arbejdede med en 12 mm og en 20 mm sigtning.
Efter  

 anmodning fra klageren ændredes behandlingskonceptet, således at  

 det alene var nødvendigt med en 20 mm, hvilket var en væsentlig  

 driftsbesparelse for klageren.
Det er efter hans opfattelse ikke rimeligt, at  

 man nu skal tilbage til en 12 mm sigteløsning for at løse  

 problemer i forbindelse med forbehandlingen.
Bliver det tilfældet,  

 bør det ske ved anvendelse af det koncept, der er detaljeret og  

 udformet på grundlag af en række forsøg.
Sigten fra det  

 firma der kan reducere plastindholdet er ikke prøvekørt  

 på stedet.
Det er hans opfattelse, at det på grund af problemer  

 med blæsten på stedet ikke er muligt at foretage en vindsigtning  

 i det fri.
Klagerens planlægningschef har forklaret, at  

 det efter hans opfattelse er nødvendigt med et hus til vindsigtning,  

 således som det er foreslået i konceptet der er udformet på  

 grundlag af en række forsøg.
Man lavede da også  

 forsøgene med vindsigtning i et telt for at kunne styre processen.  

 Vindsigtning af plasten kan på grund af blæsten ikke ske i det  

 fri, således som det er forudsat ved sorteringsanlægget fra  

 leverandøren af vindsigtningsanlægget.
Syns- og skønsmændene har  

 vedstået deres erklæringer af 29. september 2000 og 9. januar  

 2001 og har supplerende forklaret, at et fuldskala anlæg fra  

 leverandøren af vindsigtningsanlægget tilsyneladende er velegnet  

 til at fjerne plast fra komposten.
Det giver ingen nævneværdige  

 problemer at opstille anlægget udendørs.
Det er muligt at  

 imødegå plastflugt ved indhegning, net eller lignende.
Der er  

 næppe nogen, der vil aftage komposten, med det nuværende  

 plastindhold.
 9.6. Procedure.
Klageren har til støtte for sin påstand  

 om betaling af 4.550.000 gjort gældende, at problemstillingen  

 udspringer af, at indklagede ikke har kunnet opfylde sin funktions- og  

 procesgaranti for behandlingsanlægget.
Klageren må derfor  

 være berettiget til at kræve en erstatning, der enten svarer til  

 prisen for etablering af et nyt forbehandlingsanlæg, eller til prisen  

 for etablering af et gennemprøvet og pålideligt  

 vindsigtningsanlæg.
I forhold hertil er vindsigtningsanlægget  

 uprøvet, og det skal efter syns- og skønsmændenes  

 forklaring suppleres med en form for afskærmning.
Indklagede har anført, at man kan anerkende  

 at skulle betale 300.000 kr.
En sigte var ikke med i entreprisen og  

 forudsattes anskaffet eller lejet af klageren.
Efter syns- og  

 skønsmændenes besvarelse af spørgsmål C må  

 den foreslåede sigte fra leverandøren af  

 vindsigtningsanlægget anses for en velegnet løsning.  

 Beløbet på 300.000 kr. udgør forskellen mellem den sigte,  

 der forudsattes anskaffet eller lejet af indklagede og prisen på et  

 vindsigtningsanlæg.
Klagerens erstatningskrav, der bygger på det  

 afprøvede anlæg, som forudsætter en udbygning af klagerens  

 eksisterende anlæg med en hal, skyder langt over målet.
 9.7. Voldgiftsrettens bemærkninger.
Som anført foran under 8.13. finder retten, at  

 klagerens erstatningskrav som følge af manglende opfyldelse af  

 garantien med hensyn til plastforekomst i komposten bør løses  

 på grundlag af de udgifter, der er forbundet med at etablere  

 vindsigtning til fjernelse af plasten.
Efter syns- og  

 skønsmændenes besvarelse af spørgsmål C og deres  

 forklaring for retten, lægger retten til grund, at  

 vindsigtningsanlægget er velegnet og tilstrækkeligt til  

 formålet, hvis der indrettes en plads med passende indhegning i  

 tilslutning til klagerens anlæg.
Retten finder derfor, at erstatningen  

 må fastsættes med udgangspunkt i prisen for et sådant  

 anlæg og udgifterne til etablering af anlægget på  

 stedet.
Herfra må fragå de udgifter, som indklagede  

 skulle afholde til indkøb eller leje af en 20 mm sigte.
Under hensyn  

 hertil finder retten, at det beløb, som indklagede skal betale til  

 klageren til opfyldelse af garantien om plastindholdet,  

 skønsmæssigt kan fastsættes til 600.000 kr.
 10. Reaktordelen, manglende varmepåvirkning  

 mv.
 10.1.
 I proces- og funktionsgarantier af 11. januar 1994  

 hedder det bl.a.:
 "Undertegnede totalentreprenør indestår for,  

 at komposteringsanlægget efter indkøringsperiodens afslutning  

 opfylder nedennævnte proces- og funktionskrav.
Behandlingstemperatur Alt komposteret materiale har været under  

 temperaturforhold, der ligger over 70°C, i minimum 1 time." 10.2.
 I skønserklæring af 29. september 2000  

 for procestekniske forhold hedder det bl.a.:
"Spm.
B: Temperaturforhold:
B.1: Temperaturen af komposten i boksene 1 til 6  

 måles automatisk via SRO-anlægget.
Med udgangspunkt i notaterne  

 dateret 27. januar 1997 (bilag B2) og 24. september 1997 (bilag E7), der er  

 baseret på automatiske in situ-målinger af kompostens temperatur  

 under dens passage gennem reaktoren fra boks 1 til 6, bedes  

 skønsmændene vurdere, om det kan anses for sandsynligt, at  

 komposten har været under temperaturforhold på minimum 70°C i  

 minimum 1 time.
 Svar:
 Temperaturmålinger, der er udført fra  

 28.10.1996 til 15.01.1997 (bilag B2) og uge 19-35 (bilag E7) viser generelt,  

 at de højeste temperaturer forekommer i boks 6, og at der er en  

 betydelig variation imellem de 6 temperaturfølere (nr. 5, 6, 7, 8, 15  

 og 16) i boks 6.
 I de øvrige bokse er der nogen temperaturvariation  

 imellem de 2 temperaturfølere, der er placeret i hver boks.
 For boks 6 gælder, at der er perioder, hvor  

 temperaturen er over 70°C, og der er perioder, hvor temperaturen er lavere  

 end 70°C.
 Det fremgår ligeledes af førnævnte  

 dokumentation, at temperaturen lejlighedsvis har været højere  

 end 70°C i boks 3, 4 og 5.
 Målinger af temperaturen fra 1999 og 1. og 2.  

 kvartal 2000 bekræfter, 1) at de højeste temperaturer nås  

 i boks 6 med over 70°C i perioder, og variationen imellem boksens  

 temperaturfølere er stor, samt 2) at temperaturen i boks 3, 4 og 5  

 lejlighedsvis er over 70°C.
 Det vurderes, at komposten ikke blandes effektivt under  

 dens passage igennem boks 6.
 Kombinationen af 1) den konstaterede variation af de  

 målte temperaturer både for én og samme  

 temperaturføler som imellem de forskellige temperaturfølere og  

 2) den manglende sikkerhed for en fuldstændig opblanding af kompost  

 igennem boks 6 resulterer i følgende vurdering.
Selvom en del af komposten i perioder har været  

 udsat for minimum 70°C i minimum 1 time, er der ikke sikkerhed for, at det er  

 tilfældet for al komposten.
Komposten har med andre ord ikke med  

 sikkerhed undergået en proces, der kan karakteriseres som en  

 kontrolleret hygiejnisering, hvad angår temperaturkravet jf.  

 gældende lovgivning.
 ..
 Spørgsmål 2.
 Det anføres i Proces- og funktionsgarantierne  

 pkt. 2.1, at alt komposteret materiale skal have været under  

 temperaturforhold, der ligger over 70°C i minimum 1 time.
 2.1 Skønsmændene bedes udtale sig om,  

 hvorvidt disse temperaturforhold opnås ved driften af  

 anlægget.
 Svar:
 Det vurderes, at ikke alt komposteret materiale har  

 været over 70°C i minimum 1 time, se besvarelsen af  

 spørgsmål B.1.
 2.2 Besvares spørgsmål 2.1 bekræftende,  

 bedes det oplyst, i hvilken boks disse temperaturforhold opnås.
 Svar:
 Dette spørgsmål besvares ikke, se svaret  

 tilhørende spørgsmål 2.1 og B.1.
 2.3 Besvares spørgsmål 2.1 benægtende,  

 bedes det oplyst, hvorledes de ønskede temperaturforhold kan  

 tilvejebringes, og hvad omkostningerne hertil må antages at blive.  

 Skønsmændene bedes i den forbindelse særligt tage stilling  

 til, hvorvidt kalksætning og/eller varmetilførsel vil kunne have  

 en positiv effekt.
 Svar:
 Hvorledes de ønskede temperaturforhold kan  

 tilvejebringes:
 Under en komposteringsproces, der er en biologisk  

 omsætning af organisk stof under forbrug af ilt, frigives energi fra  

 respirationsprocesserne i form af varme.
Hvis varmeudviklingen udebliver, eller  

 temperaturstigningen er langsom, er det tegn på, at forsyningen af ilt  

 er utilstrækkelig.
Det kan have en række årsager, men for  

 kildesorteret dagrenovation skyldes det typisk, at affaldet er meget  

 vådt og tungt.
Letomsættelige forbindelser i affaldet kan af  

 syredannende bakterier omsættes anaerobt uden forbrug af ilt, og viser  

 sig ved, at affaldets pH-værdi falder.
Ved denne proces er  

 varmeudviklingen ubetydelig sammenlignet med en aerob omsætning.
De lave pH-værdier (4-5) findes ofte allerede i  

 kildesorteret dagrenovation, når det modtages på anlægget,  

 og det er med til at hæmme en aerob omsætning.
Men selv friskt  

 affald med neutral pH-værdi ville hurtigt "syre til", hvis det  

 opbevares og behandles uden den påkrævede tilgang af ilt.
 Under aerobe forhold omdannes disse organiske syrer  

 imidlertid hurtigt, og pH-værdien stiger til det svagt basiske  

 område (8-9).
 Kompostens pH-værdi hen igennem  

 komposteringsprocessen er derfor en god indikator for, om der er  

 tilstrækkeligt med ilt tilstede.
 Praktiske erfaringer viser, at kompostering af  

 kildesorteret dagrenovation i fuldskala er en vanskelig proces at kontrollere  

 og styre præcist, især p.g.a. affaldets inhomogenitet.
Indblæst luft med ventilatorer vil altid  

 følge den nemmeste vej igennem materialet.
Det giver en ujævn  

 luftfordeling og dermed en ujævn omsætning med varierende  

 temperaturforhold, fugtighed og struktur til følge.
Tiltag i retning af at forbedre procesforholdene i retning  

 af højere temperaturer må sigte mod at tilvejebringe en så  

 ensartet kompost som muligt allerede fra start.
Der må dog ikke  

 være en forventning om, at inhomogenitet fuldstændig kan  

 undgås, men sigtet er at frembringe størst mulig homogenitet i  

 komposten.
 De væsentligste faktorer for dette og derefter at  

 optimere en aerob omsætning er:
Struktur Konditionering af affaldet, så komposten allerede  

 fra start er så ensartet som mulig.
 Diffusion af ilt er betydelig langsommere i vand end i  

 luft, hvorfor affaldets struktur må forbedres i retning af at blive  

 mere luftigt (højere andel af luftfyldte porer) ved tilsætning  

 af strukturmateriale og mere tørt (højere  

 tørstofindhold) ved evt. at recirkulere færdig kompost.
 Det vurderes, at andelen af strukturmateriale bør  

 være 20-30% samtidig med recirkulering af 20-30% færdig kompost  

 fra boks 6. procentandelene er angivet i forhold til den tilførte  

 affaldsmængde.
 Tilsammen vil det give en større andel af  

 luftfyldte porer.
 Der må ikke forekomme perkolat i nogen af boksene,  

 da det er tegn på, at materialet er for vådt og presses sammen.  

 Opslemmede partikler i perkolatet vil hurtigt tilstoppe luftsystemet i bunden  

 af boksene.
Lufttilførsel Tilførsel af ilt til processen må sikres  

 gennem en effektiv indblæsning af luft og gennem en effektiv fordeling  

 af denne under passagen igennem komposten.
 Luftmængder på 10-15.000 m³ (eller 10-16  

 m³/time i 40 døgn) pr. tons tilført affald vurderes at kunne  

 opretholde en tilpas høj koncentration af ilt i komposten.
 Der tilføres som timegennemsnit over døgnet  

 0,6 -0,8 tons affald ved den dimensionerede affaldsmængde (5-7.000  

 tons/år).
 Ventilatorerne må da i alt yde 6.000-12.000 m³/time  

 ligeligt fordelt på de 6 bokse.
 Erfaringer med kompostering af kildesorteret dagrenovation  

 viser et modtryk i materialet på 500 - 1.000 Pa ved ca. 1.500 m³/h.
 Kurvekarakteristikken for de aktuelle ventilatorer til  

 boksene viser ventilatorens ydelse på 22 m³/min (1350 m³/h) i drift  

 uden modtryk.
 Et modtryk igennem komposten på ca. 750 Pa reducerer  

 jf. ventilatorens karakteristik luftydelsen til ca. 1.100 m³/h.
Såfremt der er tilstopninger eller sammenpresning af  

 materiale i bunden af boksen, må det medførte tryktab  

 lægges til.
Erfaringsvis kan dette modtryk være det  

 største og derved reducere luftydelsen væsentligt.
 Vurdering af det eksisterende beluftningssystem er, at  

 selv uden tilstopninger i bunden af luftkanaler giver ventilatorerne, der har  

 en effekt på 0,82 kW, ikke de tilstrækkelige  

 luftmængder.
 Det vurderes, at anlæggets drift kan optimeres ved  

 at sigte mod:
 En opnåelse af disse forhold er dog ikke nogen  

 garanti for, at processen kan styres tilstrækkelig præcist til,  

 at der opnås en kontrolleret hygiejnisering.
 Hvad omkostninger til opnåelse af de  

 ønskede temperaturforhold må antages at blive:
 Installation af større ventilatorer (2-3 kW)  

 med frekvensomformere til regulering af luftmængden anslås at  

 koste i størrelsesordenen 20.000 DKK pr. stk., i alt for 6  

 ventilatorer bliver det 120.000 DKK (ekskl. moms). Dertil skal lægges  

 montagen og eltilslutning.
 Hvis det samtidig er nødvendigt at udskifte  

 rørene i bunden af boksene for at sikre en passende lufthastighed  

 (<15 m/sek.), skønnes dette til ca. 15.000 DKK pr. boks (inkl.  

 tømning af boksen), i alt 90.000 DKK (ekskl. moms).
Omlægning af driftspraksis til at recirkulere  

 kompost.
Sidstnævnte kan evt. ske automatisk med de eksisterende  

 spiraltransportører eller med gummihjulslæsser, der  

 aflæsser komposten i modtagegrubben.
 En automatiseret løsning, der afleverer  

 recirkuleret kompost på det transportbånd, som fører  

 materialet ind i boks 1, giver samtidig en sammenblanding af  

 materialerne.
 Denne løsning kunne eventuelt udføres ved at  

 benytte den eksisterende spiraltransportør, der er i bunden af og  

 langs med boksenes gavle, til transport af kompost fra boks 6 til  

 indlæsserbåndet, der fører materiale til boks 1. Et  

 skøn for denne ombygning er i størrelsesordenen 150.000 DKK  

 (ekskl. moms).
Alternativt kunne benyttes samme løsninger, som er  

 anvist i bilag C7 (11. marts 1994) for strukturmaterialer, men i denne  

 sammenhæng for recirkuleret kompost.
Priser herfor er ikke  

 vurderet.
 Hvorvidt kalksætning og/eller  

 varmetilførsel vil kunne have en positiv effekt:
Tilsætning af kalk kan hæve pH i det  

 tilførte affald.
Kildesorteret dagrenovation har typisk lave  

 pH-værdi på ca. 5. Det hæmmer en aerob omsætning af  

 affaldet, hvorfor tilsætning af kalk helt eller delvis kan eliminere  

 denne hæmning og give et bedre udgangsmateriale.
Tilsætning af kalk er imidlertid ikke  

 tilstrækkeligt til at sikre en aerob omsætning.
Det kan kun  

 sikres igennem en tilstrækkelig forsyning af ilt til affaldet, se  

 teksten ovenfor.
 Tilførsel af varm luft eller vanddamp kan opvarme  

 komposten til >70°C.
 Dette kan udføres som en afsluttende proces  

 på den færdige kompost.
Ved at indsætte processen som et sidste  

 behandlingstrin elimineres risikoen for gensmitning, og energiforbruget til  

 behandlingen er forholdsvis lavt, da det er en mindre mængde, der skal  

 behandles, og materialet er mere tørt, når det tages ud af  

 anlægget sammenlignet med det materiale, der foreligger i starten af  

 eller under processen i anlægget." 10.3.
 Af en procesanalyse af oktober fra Firma F  

 vedrørende klagerens anlæg fremgår:
"Hygiejniseringsenhed Under de rette konditioner, vil anlægget være  

 i stand til, at omsætte organisk affald til kompost.
Men anlægget  

 vil aldrig kunne producere "kontrolleret hygiejniseret kompost", medmindre  

 det udbygges med en egentlig hygiejniseringsenhed.
Det vil derfor være  

 formålsløst at indbygge hygiejniseringszoner i anlægget.  

 Den optimale omsætningstemperatur for organisk affald er 55°.
Ved  

 hurtigst muligt at komme op på den optimale temperatur, samtidig med at  

 tørstof og pH styres, vil der ske en volumenreduktion på ca.  

 50%.
Anlæggets kapacitet vil ikke forøges, men den  

 kompost der kommer ud af anlægget vil være omsat og anvendelig  

 til viderebehandling.
Samtidig vil arbejdsmiljøet på  

 anlægget blive væsentlig forbedret.
Der er i øjeblikket et hygiejniseringsproces  

 anlæg under udvikling.
Målet med anlægget er, at  

 køre hygiejnisering som en kontinuerlig proces.
Anlægget er  

 opbygget med buffersilo, svarer til 1 døgns kørsel.
Fra  

 buffersiloen fødes komposten ind i hygiejniseringsenheden, som med et  

 damptryk på 6-7 bar, hygiejniserer komposten ved en temperatur på  

 70-90°.
Anlæggets temperatur og kompostens opholdstid i anlægget  

 kan reguleres, således at anlægget også på  

 længere sigt, kan opfylde lovgivningen.
 Efter hygiejniseringsprocessen transporteres komposten via  

 et transportbånd til en læsseplads, hvorfra det fjernes med en  

 frontlæsser.
 Under processen tilføres 2-3% vand.
 Efter processen er komposten "garanteret hygiejniseret",  

 og må anvendes til alle formål.
 Anlæggets kapacitet: 5-6000 tons/år.
 Overslagspris:
Hygiejniseringsreaktor inkl. buffersilo og  

 transportbånd: 3.000.000 DKR." 10.4.
 Af supplerende skønserklæring af 9.  

 januar 2001 for procestekniske forhold fremgår bl.a.:
 "Spørgsmål 8:
 I relation til spørgsmålet om  

 hygiejnisering af komposten konkluderes følgende i  

 skønserklæringen side 24:
"Kompostens temperatur varierer meget imellem og inden  

 for de enkelte bokse.
Selvom en del af komposten i perioder fremviser  

 temperaturer over 70°C i mindst én time, er der ingen sikkerhed for,  

 at det gælder al kompost." Endvidere konkluderes følgende i  

 skønsrapporten side 20:
"Tilførsel af varm luft eller vanddamp kan  

 opvarme komposten til > 70°C." Klageren har fra Firma F fået udarbejdet det som  

 bilag 20 vedlagte projekt med tilhørende økonomisk  

 overslag.
Skønsmændene anmodes om efter en gennemgang  

 af projektet at redegøre for, hvorvidt den skitserede løsning  

 er en hensigtsmæssig måde at løse problemerne på  

 omkring hygiejnisering af komposten.
I bekræftende fald bedes  

 skønsmændene udtale sig om, hvorvidt det indeholdte overslag er  

 dækkende for løsningsforslagets økonomiske  

 konsekvenser.
 Svar:
 Som anført i bilag 20 er  

 hygiejniseringsanlægget under udvikling og afprøvning.
 Før det aktuelle hygiejniseringsanlæg kan  

 vurderes med hensyn til driftsikkerhed, bør der foreligge erfaringer  

 fra en længerevarende driftsperiode.
 Det kan på nuværende tidspunkt konstateres, at  

 test bekræfter anlæggets funktion, da det kan dokumenteres, at  

 komposten har en opholdstid på mere end én time ved mindst  

 70°C.
 Samtidig viser analyser, at der ikke kan påvises  

 salmonella i komposten, og at indholdet af fækale streptokokker er  

 mindre end 100/g.
 Det forudsættes, som det fremgår af Firma F´s  

 forslag, at hygiejniseringsanlægget behandler sigtet kompost.
Derimod kan det kun anbefales at placere  

 hygiejniseringsanlægget direkte efter reaktoren, såfremt  

 komposten umiddelbart efter hygiejniseringen afsættes og leveres til  

 aftagerne.
Der henvises til lovgivningens krav, om at der ved "levering" af  

 kontrolleret hygiejniseret kompost ikke må påvises salmonella, og  

 at fækale streptokokker skal være mindre end 100/g.
 Spørgsmål g:
I forbindelse med det i bilag 20 viste projekt  

 angives "at hygiejniseringsenheden med et damptryk på 6-7  

 bar hygiejniserer komposten ved en temperatur på 70-90°C samt at  

 anlæggets temperatur og kompostens opholdstid i anlægget kan  

 reguleres, således at anlægget også på længere  

 sigt kan opfylde lovgivningen." Er de skærpelser af kriterierne i begrebet  

 "kontrolleret hygiejniseret", der er sket i perioden 1989 til i dag,  

 baggrunden for udviklingen af anlægget i bilag 20? Svar:
 En væsentlig faktor for udviklingen af  

 hygiejniseringsanlægget var, at danske erfaringer har vist, at der ikke  

 opnås det påkrævede hygiejniske kvalitetskrav til komposten  

 om, at indholdet af fækale streptokokker skal være mindre end  

 100/g.
 Hvorvidt kompost fremstillet i reaktorer eller  

 fritliggende miler opfylder temperaturkravet har været vanskeligt at  

 fastsætte og som sådan ofte været til diskussion.
 Det udviklede hygiejniseringsanlæg fjerner denne  

 tvivl, idet der sker en kontrolleret indsnævring og opblanding af  

 materialestrømmen samtidig med en damptilsætning, hvor  

 temperaturen i materialet hæves og efterfølgende fastholdes i  

 henhold til lovgivningens kravspecifikation i minimum én time.
 Spørgsmål h:
 Med udgangspunkt i skønsmændenes  

 besvarelse af spørgsmål 2.3, "Hvad omkostningerne til  

 opnåelse af de ønskede temperaturforhold må antages at  

 blive", hvor skønsmændene samlet vurderer udgiften til ca.  

 360.000 kr. bedes skønsmændene vurdere, om det er rimeligt at  

 etablere det i bilag 20 beskrevne anlæg med henblik på at  

 opnå det kontraktligt forudsatte temperaturforhold (70°C i én  

 time), eller om dette nye hygiejniseringsanlægs funktion primært  

 vil være at imødekomme nugældende skærpede krav og  

 kravene på længere sigt.
 Svar:
 Indledningsvis gøres der opmærksom på,  

 at besvarelsen af spørgsmål 2.3 i skønserklæringen  

 netop peger på, at de anbefalede forbedringer af processen ikke er en  

 garanti for, at der opnås temperaturer, som modsvarer en kontrolleret  

 hygiejnisering, se skønserklæringen nederst side 19. Der er  

 alene tale om tiltag, som vil optimere processen, og som i bedste fald kan  

 tilvejebringe de ønskede temperaturforhold.
 Hvorvidt det vil være rimeligt at etablere det i  

 bilag 20 beskrevne anlæg kan være et valg imellem 2  

 muligheder:
Eller 10.5 Forklaringer.
Klagers direktør har forklaret, at en af de  

 helt afgørende betingelser for klagerens køb af anlægget  

 var, at der i boksanlæggene kunne gennemføres en kontrolleret  

 hygiejnisering, d.v.s. at det var muligt at undergive kompostmaterialet  

 temperaturforhold, der ligger over 70 grader, i minimum en time.
Det er denne  

 afgørende betingelse, der ikke er opfyldt.
Klageren kunne have lavet  

 et komposteringsanlæg for 5-7 mio. kr., der ville kunne præstere  

 det samme som boksanlægget.
Det var projekteret, at den kontrollerede  

 hygiejnisering skulle ske i boks 3, men han havde dog nok været lidt  

 nemmere at snakke med, hvis blot hygiejniseringen kunne ske i én af  

 boksene.
Hans umiddelbare vurdering er, at klageren må overveje at  

 lukke anlægget, der fremstår som meget nedbrudt på grund af  

 den fejlagtige projektering.
Det har været nødvendigt at  

 anlægge trapezmile for den kompost, der er gået gennem  

 anlægget.
Undersøgelse af denne kompost viser, at der i milen  

 over tid er sket en nedbrydning, således at denne kompost  

 fremtræder som mere hygiejniseret end den, der kommer ud af  

 anlægget.
Det er imidlertid klagerens politik, at man ikke vil  

 ødelægge sit navn ved at sælge kompost som hygiejniseret,  

 medmindre man har sikkerhed for, at det opfylder betingelserne herfor.
Han er  

 bekendt med, at der i de nye regler om kompost er bestemmelser om salmonella  

 og fækale streptokokker.
Reglerne kom 2-3 år efter, at  

 anlægget var sat i drift.
Efter hans vurdering er disse regler uden  

 betydning for denne sag, hvorunder klageren alene kræver den  

 hygiejnisering, som man har købt.
Syns- og skønsmændene har  

 vedstået deres erklæringer af 29. september 2000 og 9. januar  

 2001. De har supplerende forklaret, at det ikke har så stor betydning,  

 om hygiejniseringen sker i boks 3 eller en anden boks.
Der vil ved  

 bokshygiejnisering være en randeffekt, der vanskeliggør, at hele  

 materialet opnår en temperatur på 70 grader.
Det mest gunstige  

 vil være at arbejde med forholdsvis små mængder, idet  

 vanskeligheden til dels består i at kontrollere det kæmpevolumen,  

 som en boks repræsenterer.
De vurderer, at 3.000.000 kr. er et rimeligt  

 overslag for det anlæg, der er nævnt af Firma F.
Det ville efter  

 deres opfattelse være et fornuftigt tiltag at forsøge at  

 etablere de optimeringer, der er nævnt i besvarelsen af  

 spørgsmål 2.3 med henblik på at forsøge ad den vej  

 at opfylde garantien om 70 grader i minimum 1 time.
 10.6. Procedure.
Klageren har anført, at det efter syns- og  

 skønserklæringen ligger fast, at der ikke kan gennemføres  

 en kontrolleret hygiejnisering i boksene, således som indklagede har  

 garanteret.
Det er navnlig dette forhold, der viser, at hele  

 procesanlægget er mislykket.
Hovedformålet: at opnå en  

 kontrolleret hygiejnisering, er ikke opnået. Økonomisk er  

 situationen den, at klageren har afholdt omkostninger for ca. 27.000.000 kr.,  

 hvoraf ca. 20.000.000 kr. er afholdt forgæves.
Hele bokssystemet er i  

 sin nuværende udformning ubrugeligt.
Det er i den forbindelse uden  

 betydning, at der er kommet en ny bekendtgørelse om kontrolleret  

 hygiejnisering.
Det er også uden betydning, om klageren havde mulighed  

 for at afsætte produktet, hvis det kunne gennemgå en kontrolleret  

 hygiejnisering i boksanlægget.
Klageren kræver alene at blive  

 stillet som om, kontrakten var opfyldt.
Hertil er det ikke  

 tilstrækkeligt at forsøge nye nødløsninger i form  

 af forskellige tiltag vedrørende det eksisterende boksanlæg.
Den  

 definitive løsning må være, at klageren får en  

 kompensation, der gør det muligt med sikkerhed at gennemføre en  

 kontrolleret hygiejnisering.
Denne løsning er prissat til 3.000.000  

 kr., og det er den løsning, som efter syns- og  

 skønmændenes vurdering kan opfylde indklagedes garanti.
Indklagede har anført, at denne sag som  

 andre sager må afgøres på grundlag af gældende dansk  

 ret.
Det må efter skønnet erkendes, at indklagede ikke kan  

 eftervise en kontrolleret hygiejnisering i boksanlægget.
Indklagede er  

 som følge heraf indstillet på at betale 390.000 kr. svarende til  

 de forbedringer af processen, som syns- og skønsmændene  

 anbefaler i besvarelsen af spørgsmål 2.3. Disse forbedringer kan  

 ganske vist ikke med sikkerhed føre til, at garantien vil kunne  

 opfyldes, men syns- og skønsmændene anser dem for fornuftige.  

 Beløbet på 3.000.000 kr. kan ikke indgå som basis for  

 nogen erstatningsopgørelse.
Der er tale om et udviklingsområde,  

 og det anlæg, der er under afprøvning, udvikles med henblik  

 på at opfylde nye og skærpede miljøkrav.
Der sker bl.a.  

 opvarmning til 90 grader under tryk, og anlægget er således et  

 helt andet end klagerens boksanlæg.
Det må også tages i  

 betragtning, at klageren som følge af de nye miljøkrav ikke  

 ville være i stand til at opfylde garantien om opvarmning til 70  

 grader.
Klageren har derfor i realiteten ikke lidt noget tab.
I hvert fald  

 må udgangspunktet for en erstatning tages i beløbet på  

 390.000 kr. og ikke i beløbet på 3.000.000 kr.
 10.7. Voldgiftsrettens bemærkninger.
Voldgiftsretten lægger efter syns- og  

 skønsmændenes besvarelse af spørgsmål B1 til grund,  

 at indklagede ikke har opfyldt sin garanti, hvorefter alt komposteret  

 materiale i boksene undergives temperaturforhold, der ligger over 70 grader i  

 minimum en time.
Det er voldgiftsrettens opfattelse, at anlægget som  

 følge heraf er behæftet med en grundlæggende mangel, der  

 berettiger klageren til erstatning.
Denne erstatning bør i princippet  

 fastsættes således, at klageren får mulighed for at  

 iværksætte sådanne foranstaltninger, at anlæggets  

 funktion bliver som garanteret.
Det kan i denne sammenhæng ikke  

 tillægges betydning, om klageren pga. nyere og strengere  

 hygiejniseringskrav vil kunne få vanskeligheder med at afsætte  

 kompost, der er hygiejniseret i overensstemmelse med indklagedes garanti.  

 Voldgiftsretten finder, at der - med de oplysninger, der er tilvejebragt for  

 retten - er betydelig usikkerhed forbundet med at fastsætte  

 erstatningen.
På den ene side finder retten ikke - uden sikkerhed for  

 at garantien opfyldes - at kunne fastsætte erstatningen til det  

 beløb på 390.000 kr., som indklagede har tilbudt, og som svarer  

 til udgifterne til de optimeringstiltag, som syns- og  

 skønsmændene har foreslået.
På den anden side finder  

 retten heller ikke, at erstatningen bør fastsættes til det  

 beløb på 3.000.000 kr., der angives i det fremlagte overslag for  

 en miljøreaktor fra Firma F.
Retten har endvidere lagt vægt  

 på, at dette anlæg på en række områder synes at  

 opfylde krav, som indklagede ikke skal opfylde efter den afgivne garanti.  

 Retten har endvidere lagt vægt på, at overslaget er fremlagt uden  

 prissættelse af enkeltdele, arbejdsløn m.v., således at  

 det ikke er muligt at foretage en kritisk analyse af den fastsatte  

 overslagspris.
Retten fastsætter på den anførte baggrund  

 skønsmæssigt erstatningen for manglende overholdelse af  

 behandlingsgarantien til 1.500.000 kr.
 11. Forøgede driftsomkostninger.
 11.1.
 I udbudsmaterialet af juli 1993 hedder det bl.a.:
 "Der skal i tilbudsmaterialet bilægges et detaljeret  

 separat overslag over de årlige drift- og vedligeholdelsesudgifter.  

 Overslaget skal i sammenfattet form indføres i tilbudslisten.
 Overslaget skal herudover som minimum specificeres  

 på følgende poster:
 Entreprenørernes angivelse af enhedspriser for  

 kemikalier m.v. vil blive reguleret i vurderingsfasen, således at  

 sammenligning af drifts- og vedligeholdelsesudgifter sker på et  

 ensartet grundlag.
 ..
VURDERINGSMODEL Tilbudsprojekterne vil blive bedømt efter  

 følgende vejledende vurderingsmodel:
 Følgende tabel indeholder en oversigt over de  

 kvaliteter, der indgår i bedømmelsen, samt de hertil knyttede  

 vægtfaktorer.
 Det skal præciseres, at kun i det omfang der  

 foreligger detaljerede oplysninger om de enkelte punkter, kan disse virke  

 positivt ved bedømmelsen.
 Pos.
Vægtfaktorer 1. Anlægs-, drifts- og vedligeholdelsesudgifter 2. Procesteknisk vurdering 3. Anlægsudformning 4. Anlægskvalitet 40 30 10 20 I alt 100 Ad pos. 1 ..
 Anlægsudgiften er tilbudssummen.
De årlige drifts- og vedligeholdelsesudgifter  

 beregnes på baggrund af totalentreprenørens opgivelser for  

 elforbrug, pasning, udskiftning m.v.
Disse opgivelser vil dog i et vist  

 omfang blive korrigeret ud fra et ensartet grundlag.
 ..
Ad pos. 2 Her vurderes om der er foreslået et anlæg  

 med en procesopbygning, der er egnet, velkendt og veldokumenteret.
Endvidere  

 bedømmes driftssikkerheden af processen.
 ..
Ad pos. 4 ..
Endvidere vurderes hvor let anlægget er at  

 rengøre og vedligeholde." 11.2.
 I indklagedes tilbudsbrev af 30. september 1993,  

 afsnit B, pkt. 3, hedder det:
 "Der er lagt vægt på, at driftsopgaverne  

 knyttet til det nye affaldsbehandlingsanlæg udgør en udvidet,  

 men integreret del af klagerens eksisterende aktiviteter på  

 pladsen.
Således forudsættes det, at alle interne  

 transporter, vending af miler m.v. udføres med allerede eksisterende  

 maskiner på pladsen og med eksisterende personale.
Udstyr til  

 finsigtning af kompost lejes til formålet.
Overvågning af  

 såvel forbehandling som kompostering sker centralt fra kontrolrum i  

 vejebod.
 Af daglige arbejdsopgaver skal nævnes:
 Af månedlige arbejdsopgaver skal  

 nævnes:
 Af kvartalsmæssige arbejdsopgaver skal  

 nævnes:
 Af øvrige arbejdsopgaver skal  

 nævnes:
I tilbudets afsnit E angives energiforbrug, kW/år  

 til 190.700. Det angives, at tilførsel af frisk vand vurderes at  

 udgøre 200 kubikmeter/år.
Forbrug til pasning af anlægget  

 vurderes at udgøre ca. 2 timer/dag.
Samlet set vurderes det relevant  

 at henlægge ca. 3 % af anlægsinvesteringen til drift og  

 vedligeholdelse.
 11.3.
 Af et skema "Arbejdsbehov ved drift og vedligehold af  

 komposteringsanlægget hos klageren", rev. 21/10- 1993, der er  

 udarbejdet af indklagede hedder det afslutningsvis:
"Årlig driftsudgifter fordelt på  

 personaleudgifter og maskinudgifter 205007 347264 Driftsudgifter i alt 552281 Gennemsnitligt mandskabsbehov Timer/dag Timer/uge 5.0 29" 11.4.
 I en vurdering af tilbudsprojekter,  

 Komposteringsanlæg for våd dagrenovation, november 1993, der er  

 udarbejdet af det tilsynsførende firma hedder det bl.a.:
"Driftsøkonomisk vurdering De bydende har i deres udbudsmateriale, .., givet deres  

 skøn over de årlige drifts- og vedligeholdelsesudgifter ved  

 kompostering af 5.000-7.000 tons/år.
 For at få et mere ensartet sammenligningsgrundlag,  

 er der foretaget skønsmæssige justeringer på nogle  

 udgiftsposter, ..
Indklagede Elforbrug Mandtimeforbrug til pasning af anlægget ..
 Vedligeholdelse ..
150.000 (2) 245.000 (3) 256.037 Total 651.037 ..
 11.5.
 I skønserklæring af 29. september 2000  

 for procestekniske forhold hedder det bl.a.:
 "Fagområdet kompostering:
 Kompostering af kildesorteret dagrenovation blev  

 aktuel som metode til affaldsbehandling i slutningen af 1980´erne og starten  

 af 1990´erne, hvor de første pilot- og demonstrationsanlæg blev  

 opført i Danmark.
 De første fuldskala-anlæg i Danmark til  

 indkapslede processer i reaktorer blev opført i starten af 1990´erne.  

 Der er flere steder i landet opført udendørs mileanlæg  

 til kildesorteret dagrenovation og spildvandsslam.
I flere europæiske lande blev i samme periode bygget  

 en del anlæg.
Disse blev opført med erfaringer hentet fra  

 anlæg med andre biomasser som usorteret husholdningsaffald,  

 husdyrgødning og spildvandsslam.
 Som fagdisciplin er reaktorkompostering af kildesorteret  

 dagrenovation - herunder håndtering, forbehandling og procesforhold -  

 således af nyere dato.
 ..
 Spørgsmål 5:
 Skønsmændene bedes angive de forventede  

 driftsomkostninger ved et komposteringsanlæg, der på  

 årsbasis forudsættes tilført mellem 5.000 og 7.000 tons  

 våd dagrenovation og mellem 1.500 og 2.000 tons strukturmateriale, hvor  

 strukturmaterialet alene tilsættes én gang dagligt, og hvor  

 processen forløber fuldautomatisk og uden tilstopninger.
Oplysninger bedes givet på årsbasis for Det kan oplyses, at klageren i 2000 forventer  

 følgende omkostninger til driften af komposteringsanlægget, idet  

 bemærkes, at omkostningerne er baseret på, at strukturmaterialet  

 tilsættes flere gange dagligt.
 1.
Lønninger til mandskab Kr. 600.000 2.
Omkostninger til kørende maskiner Kr. 300.000 3.
Elforbrug Kr. 175.000 4.
Vandforbrug Kr. 10.000 5.
Drift og vedligeholdelse af fast installerede  

 maskiner Kr. 400.000 6.
Vedligeholdelse af bygninger Kr. 100.000 7.
Øvrige omkostninger, eksempelvis  

 sikkerhedsudstyr Kr. 100.000 Svar:
Ad 1) Det vurderes at driften kan udføres af 1  

 faguddannet medarbejder og 1¼ specialarbejder.
Lønomkostningen  

 vurderes at være ca. 525.000,- DKK.
Ad 2) Maskininvesteringen til kørende maskiner  

 (gummihjulslæsser, tromle- og vindsigte og motoriseret tipvogn) er i  

 størrelsesordenen 2 mio.
DKK.
 De årlige driftsomkostninger ekskl.  

 kapitalomkostninger og anskaffelse af tromle- og vindsigte, men inkl.  

 brændstof anslås at være:
Tromle- og vindsigte i drift 200  

 timer/år Ca. 25.000,- DKK Gummihjulslæsser i drift 1000  

 timer/år Ca. 100.000,- DKK Motoriserede tipvogn Ca. 10.000,- DKK I alt Ca. 135.000,- DKK Ad 3) I bilag A1 (30 september 1993) afsnit E og brev  

 30. juni 2000 fra klageren, oplyses det, at elforbruget er ca. 200.000  

 kWh/år.
Ved en evt. udskiftning til 2,5 kW ventilatorer til de 6 bokse,  

 vurderes elforbruget at blive øget med ca. 75.000 kWh.
 I brev fra klageren 21. september 2000 oplyses eltakster  

 til gens. 1,- DKK/kWh.
 Elomkostninger beregnes herefter til ca. 200.000,-  

 DKK/år eller til ca. 275.000,- DKK/år med nye og større  

 ventilatorer til boksene.
 Ad 4) Med en optimeret komposteringsproces forventes  

 vandforbruget at være i størrelsesordenen 30 % af tilført  

 affald svarende til 1.500 m³/år à 25 DKK, i alt ca. 40.000,-  

 DKK.
Ad 5) Investeringen i fast installerede maskiner inkl. el-  

 og SRO- udstyr fremgår af bilag A1 (30. september 1993) at være i  

 størrelsesordenen 12 mio.
DKK, og den årlige vedligeholdelse  

 anslås til 4 % heraf, i alt ca. 480.000,- DKK.
Ad 6) Investeringen i bygninger for modtage- og  

 komposteringsanlægget fremgår af bilag A1 (30. september 1993) at  

 være 2,7 mio.
DKK, og den årlige vedligeholdelse anslås til  

 2 %, i alt ca. 55.000,- DKK.
Ad 7) De årlige omkostninger skønnes i  

 størrelsesordenen 100.000,- DKK." 11.6. Forklaringer Direktør hos klageren har forklaret, at de  

 angivne driftsomkostninger i de tilbudte projekter var afgørende for  

 klagerens valg.
Det er en almindelig erfaring, at driftsomkostningerne er af  

 langt større betydning end anlægsomkostningerne.
Som det ses af  

 skemaet i udbudsmaterialet, vægtede man med en faktor 40 på  

 økonomien.
Klageren kendte det af indklagede udarbejdede driftsskema  

 med årlige driftsudgifter og personalebehov, inden man skrev under  

 på kontrakten.
Hensynet til økonomien er også baggrunden  

 for, at man lod det tilsynsførende firma udarbejde den foran  

 nævnte driftsøkonomiske vurdering, der prissatte de årlige  

 drifts- og vedligeholdelsesudgifter til indklagedes anlæg til 651.037  

 kr.
Hos klageren opfattede man indklagedes oplysninger om driftsudgifterne  

 som omfattet af procesgarantien.
Klagerens planlægningschef har forklaret, at  

 der under processen er et meget stort spild af materiale, som skal  

 håndteres manuelt af medarbejderne med de deraf følgende  

 arbejdsmiljømæssige problemer.
Han kan bekræfte, at man  

 ved valget mellem tilbudene lagde afgørende vægt på  

 oplysningerne om de årlige driftsomkostninger.
En ansat i det tilsynsførende firma har  

 forklaret, at han, der er ansat i det tilsynsførende firma, har  

 været med til at lave udbudsmaterialet, herunder vurderingsmodellen,  

 hvorefter man vægtede anlægs-, drifts- og  

 vedligeholdelsesudgifterne med 40. Denne vægtning var selvsagt udtryk  

 for, at man lagde afgørende vægt bl.a. på de årlige  

 driftsomkostninger.
Han mener, at oplysningen i klagerens tilbud afsnit E om  

 henlæggelse af ca. 3 % af anlægsinvesteringen til drift og  

 vedligeholdelse må omfatte de samlede henlæggelser.
En ansat fra klageren har redegjort for nogle  

 beregninger foretaget af ham på grundlag af det fremlagte materiale.  

 Det er hans opfattelse, at det af det forannævnte driftsskema, rev.  

 21/10-1993, kan ses, at der her ikke er medtaget beløb til overordnet  

 vedligeholdelse af maskininstallationer og bygninger.
Disse udgifter er i  

 tilbudet angivet til 3 % af anlægsinvesteringen.
Det er videre hans  

 opfattelse, at en række af de forudsætninger, der lå til  

 grund for indklagedes beregninger og angivelser i driftsskemaet, er  

 ændret i forbindelse med driften af anlægget.
Efter hans  

 beregninger udgør de årlige drifts- og vedligeholdelsesudgifter  

 ifølge syns- og skønserklæringen 1.406.000 kr., hvis  

 erklæringen reguleres i henhold til kontrakten.
Indklagedes  

 skønnede årlige drifts- og vedligeholdelsesudgifter udgør  

 1.527.037 kr., hvis tilbudet reguleres for ændringer i det forudsatte  

 grundlag.
 11.7. Procedure.
Klageren er enig i, at der ikke er afgivet nogen  

 garanti for driftsomkostninger.
Kravet støttes på synspunkter om  

 forholdsmæssigt afslag, idet det må være evident, at  

 klageren ikke har fået en vare, der tilnærmelsesvis har den  

 værdi, som klageren var berettiget til at forvente.
Det fremgår  

 klart af udbuds.- og kontraktfasen, at klageren lagde afgørende  

 vægt på driftsomkostningerne ved de forskellige anlæg.  

 Indklagedes anlæg er valgt, fordi det efter oplysningerne fra  

 indklagede vurderedes at have de laveste driftsomkostninger.
Klageren bad om  

 eksakte tal, og indklagede oplyste i driftsskemaet, at de årlige  

 driftsomkostninger lå i en størrelsesorden på ca. 560.000  

 kr.
Indklagedes oplysninger om, at der hertil skal lægges 3 % af  

 anlægsinvesteringen, og de regnestykker, som indklagede har fremlagt  

 for voldgiftsretten, er alene forsøg på bortforklaringer.
Det  

 reelle er, at indklagedes fejlskøn i hvert fald ligger på ca.  

 600.000 kr. om året.
Det er en kapitalisering af dette beløb,  

 som klageren gør gældende under sagen.
Klageren, der ikke kendte  

 det færdige resultat, må kunne holde sig til  

 totalentreprenøren, når denne skønner fundamentalt galt  

 om et så afgørende spørgsmål, som det er sket i  

 denne sag.
Indklagede har anført, at klageren i  

 realiteten kræver at blive stillet som om, indklagede havde afgivet  

 garanti for de årlige driftsomkostninger.
Der er imidlertid ikke givet  

 nogen garanti men alene et overslag.
Klageren kan derfor selvsagt ikke  

 kræve erstatning ud fra indeståelses- eller garantisynspunkter.  

 Klageren kan heller ikke kræve erstatning på andet grundlag, idet  

 indklagede alene efter bedste skøn på et udviklingsområde  

 har givet et overslag over de forventede driftsomkostninger.
Det er ikke  

 ansvarspådragende, hvis et sådant overslag ikke holder.
Klageren  

 synes da også at være klar over, at der ikke er grundlag for et  

 erstatningsansvar, idet man gør gældende at have krav på  

 et forholdsmæssigt afslag.
Klageren har imidlertid ikke købt en  

 vare, men har fået opført et komposteringsanlæg, hvis  

 årlige driftsomkostninger indklagede har søgt at anslå.  

 Klageren kræver på trods heraf et beløb, der i realiteten  

 er en kapitaliseret erstatning.
Der er ikke i gældende ret hjemmel til  

 at imødekomme klagerens krav.
Kravet er i øvrigt urigtigt  

 opgjort.
Det kan således ikke komme indklagede til skade, at klageren  

 har misforstået indklagedes driftsskema og har undladt at indregne 3 %  

 af anlægssummen til bygningsvedligeholdelse m.v.
Der er heller ikke i  

 klagerens opgørelse taget hensyn til, at en række af de  

 forudsætninger, som lå til grund for indklagedes overslag, er  

 blevet ændret under driften.
 11.8. Voldgiftsrettens bemærkninger.
Indklagedes oplysninger om de årlige drifts- og  

 vedligeholdelsesomkostninger er ikke omfattet af de afgivne funktions- og  

 procesgarantier.
Oplysningerne er givet som et overslag over udgifter  

 på et område, der på aftaletidspunktet efter oplysningerne  

 i syns- og skønserklæringen var nyt og under udvikling.
Det  

 henstår endvidere efter de oplysninger, der er fremkommet under den  

 mundtlige forhandling for voldgiftsretten som usikkert, om driftsudgifterne  

 angivet i overslaget uden videre kan sammenlignes med klagerens aktuelle  

 driftsudgifter og syns- og skønsmændenes beregninger, eller om  

 der skal reguleres og korrigeres for ændrede forudsætninger og  

 andre forhold.
Der er derfor efter rettens opfattelse ikke grundlag for at  

 fastslå, at indklagede i forbindelse med overslaget har handlet  

 ansvarspådragende.
Retten finder heller ikke, at det, klageren i  

 øvrigt har anført, kan føre til, at klagerens krav helt  

 eller delvid imødekommes.
 12. Ny driftsinstruktion.
 12.1.
 I skønserklæring af 29. september 2000  

 for procestekniske forhold hedder det:
 "Spørgsmål 6:
 Skønsmændene bedes oplyse de  

 skønnede omkostninger til udarbejdelse af en ny driftsinstruks for  

 anlægget.
 Svar:
Det vurderes, at det tager 150-250 mandtimer at redigere  

 den eksisterende driftsinstruktion, så den opdateres med erfaringer fra  

 driften og eventuelle ombygninger.
Det vil koste i størrelsesordenen  

 80-120.000,- DKK." 12.2. Forklaringer.
Syns- og skønsmændene har vedstået  

 deres erklæring af 29. september 2000 og har supplerende forklaret, at  

 der til det nye hygiejniseringsanlæg m.v. skal udformes en ny modereret  

 driftsinstruktion.
Efter 5 års driftstid skal der under alle  

 omstændigheder ske revision af en driftsinstruktion.
 12.3. Procedure.
Klageren har anført, at det med de omfattende  

 ændringer, der skal ske med anlægget, er nødvendigt med en  

 ny driftsinstruktion.
Kravet på 100.000 kr. svarer ifølge syns-  

 og skønsmændene til, hvad det vil koste at udarbejde en ny  

 instruktion.
Indklagede har anført, at der ikke er  

 grundlag for at imødekomme klagerens krav.
De procesoptimeringer, der  

 efter indklagedes opfattelse skal foretages på anlægget,  

 nødvendiggør ikke i sig selv en driftsinstruktion.
I  

 øvrigt er det efter 5 års driftstid under alle  

 omstændigheder nødvendigt at udarbejde en ny instruktion.
 12.4. Voldgiftsrettens bemærkninger.
 Retten finder efter en afvejning af oplysningerne fra  

 syns- og skønsmændene og klagerens og indklagedes synspunkter,  

 at klagerens krav bør imødekommes med et  

 skønsmæssigt fastsat beløb på 25.000 kr.
 13. Indklagedes modkrav vedrørende  

 forøgede indkøringsomkostninger.
 13.1.
 I proces- og funktionsgarantier af 11. januar 1994  

 hedder det bl.a.:
"3.1 Affaldsmængder Den tilførte affaldsmængde udgør  

 5.000-7.000 tons om året.
Den gennemsnitlige tilførsel er 140  

 tons/uge ved en årlig tilførsel på 7.000 tons.
Ved  

 indretningen af anlægget er der taget hensyn til senere mulighed for  

 udvidelse af kapaciteten til 10.000-14.000 tons affald pr. år.
 Sæsonvarianter kan give udsving i tilførslen.  

 Intervallet er skønnet til 120-170 tons/uge.
 Affaldet leveres i plastposer, der eventuelt er emballeret  

 i plast- eller papirsække.
 Det er forudsat at de ugentlige max. mængder  

 indsamles over 3 dage, og at affaldet kan have været opbevaret hos  

 affaldsproducenten i op til 2 uger i plast- og papirposer.
3.2. Affaldets sammensætning Affaldet forudsættes at have følgende  

 sammensætning:
Indhold (vægt-%) Vegetabilsk/animalske madrester 55-65 % Vådt pap og papir 20-30% Blomsteraffald o.lign.
10-20% Ikke komposterbart materiale 5-10% Vådt pap og papir omfatter udover  

 gennemvædet køkkenrulle, tissues, servietter også  

 papirbleer, hygiejnebind og lignende.
 Ikke komposterbart materiale omfatter forkert  

 placeret affald ( i husstanden) og de plastposer og sække, der er  

 anvendt til emballering af affaldet.
 Affaldet forudsættes at have en rumvægt  

 på 300-600 kg/m³ afhængigt af komprimeringsgraden ved levering og  

 et tørstofindhold på 40-45%, hvoraf 80-90% anslås  

 biologisk nedbrydeligt.
3.3 Tilslagsmateriale Der anvendes ca. 30% grovneddelt haveaffald som  

 tilslagsmateriale.
Materialet leveres af bygherren.
3.4 Tilførsel Den ugentlige tilførsel til anlæggets  

 forbehandlingsdel (modtagelse, sønderdeling og grovsigtning) er i  

 middel 140 tons/uge våd dagrenovation samt ca. 40 tons/uge  

 tilslagsmateriale i form af neddelt haveaffald." "5.1 Indkøringsperioden Til sikring af garantiens overholdelse skal der i  

 indkøringsperioden foretages kontrol i henhold til  

 nedenstående.
Totalentreprenøren har det fulde ansvar for  

 indkøringens korrekte gennemførelse.
Proces- og  

 funktionskontrollen i komposteringshallen gennemføres ved  

 fuldautomatisk registrering, kontrol og regulering af følgende  

 styringsparametre: temperatur, fugtighed (vandtilførsel), beluftning  

 (frisklufttilførsel samt mængden af recirkuleret luft),  

 opholdstid samt antal recirkulationer af affald/kompost i de enkelte  

 bokse.
I hygiejniseringsboksen måles temperaturen i et  

 horisontalt lag 6 steder i boksene.
Herved dokumenteres, at alt produceret  

 kompost er blevet hygiejniseret.
 Komposteringsanlæggets mekaniske og elektriske  

 installationer samt SRO sikrer automatisk registrering og kontrol af  

 ovennævnte parametre samt mulighed for regulering/justering af samme ud  

 fra erfaringsgrundlaget/behovet.
 Funktionen og komposteringsprocessen kontrolleres og  

 reguleres endvidere ud fra en løbende kontrol af følgende:  

 mængden af modtaget affald og produceret kompost, mængde/andel og  

 neddelingsgrad af tilslagsmateriale, opblandingsgrad/struktur af  

 affald/kompost og tilslagsmateriale ved ind- og udfødning af  

 kompostboksene, pH i boksene, samt løbende analyser af det  

 indgåede affald og af den producerede kompost.
 Den driftsinstruks og vedligeholdelsesvejledning som  

 totalentreprenøren skal levere senest 1 måned efter afleveringen  

 af anlægget i driftsklar stand (som omfatter en detaljeret beskrivelse  

 af komposteringsanlæggets opbygning, funktioner, virkemåde,  

 betjening og fejlfinding m.v.), skal definere komposteringsanlæggets  

 kontrolrutiner og kontrolparametre, udformning af automatiske udskrifter af  

 produktionsrapporter samt indhold af kompostdeklarationer m.v.
 De kontrolparametre og kontrolrutiner, som defineres i  

 totalentreprenørens driftsinstruks, anvendes i forbindelse med  

 justering og optimering af anlægget registreres/evalueres dels  

 kapacitet/opholdstiden ved komposteringshal/eftermodningsareal, dels det  

 energiforbrug der ved den pågældende driftsform anvendes til  

 håndtering og beluftning af affald/kompost og tilslagsmateriale.
Viser totalentreprenørens dokumentation ved  

 indkøringsperiodens afslutning, at alle aftalte proces- og  

 funktionsgarantier er opfyldt, betragtes komposteringsanlægget som  

 værende indkørt og proces- og funktionsmæssigt  

 afprøvet, når det på basis af driftsjournaler og  

 øvrige automatisk registrerede driftsparametre er dokumenteret, at  

 anlægget har kørt med normaldrift over et tidsrum af 60  

 døgn." 13.2.
 Af referat af indkøringsmøde nr. 1  

 afholdt den 8. maj 1995 fremgår bl.a.:
"Strukturmateriale har en betydelig større  

 vægtfylde på 550 kg/m³ end forventet på 250 kg/m³.
Dette  

 skyldes formentlig stort indhold af bl.a. jord." 13.3.
 Af referat af indkøringsmøde nr. 4  

 afholdt den 1. juni 1995 fremgår bl.a.:
"Der er konstateret meget fejlsorteret dagrenovation:  

 Glas, blikdåser, håndklæder, gardiner, stof mv.  

 Dagrenovation fra et område var ca. 1 måned gammelt.
Dette er  

 ikke acceptabelt." 13.4.
 Af referat af indkøringsmøde nr. 6  

 afholdt den 19. juni 1995 fremgår bl.a.:
"Der er konstateret meget fejlsorteret dagrenovation:  

 Glas, blikdåser, håndklæder, gardiner, stof mv.  

 Vægtfylden af dagrenovation varierer meget, vægtfylde på op  

 til 800 kg/m³ er konstateret.
Gennemsnitlig vægtfylde i uge 24 er  

 vurderet til 650 kg/m³." 13.5.
 Af referat af indkøringsmøde nr. 13  

 afholdt den 18. september 1995 fremgår bl.a.:
"Ad 1 Stade indkøringen Direktør hos klageren indledte mødet og  

 fremførte:
 Der var uenighed om ovennævnte punkter.
 En ansat hos den tekniske rådgiver  

 fremførte:
 Alle parter har en fælles interesse i at  

 komposteringsanlægget hurtigst muligt kommer til at køre  

 på en tilfredsstillende måde.
 I den forbindelse er det vigtigt, at anvende en klar og  

 entydig kommunikationsform, således at der for eksempel ikke hersker  

 tvivl om de funktionsbetingelser, der ud fra aftalegrundlaget  

 forudsættes opfyldt.
 Det er også vigtigt at klagers teknikere, der  

 varetager den daglige drift, har fuld indsigt i baggrunden/formålet,  

 samt med de forventede resultater for de ændringer og tilpasninger der  

 foretages af anlæggets driftsform i forbindelse med  

 indkøringen.
 Det er endvidere vigtigt, at de værktøjer i  

 form af manuelle og automatiske rapporter, forligger i en færdig og  

 afprøvet form, således at der sikres fyldestgørende  

 dokumentation i hele indkøringsperioden over f.eks. mekaniske fejl,  

 udførte udbedringer, proces- og funktionsforhold mv.
Anlægget bør være  

 færdigindkørt og fuldt afprøvet, således at alle de  

 automatiske rapporter kan udskrives med dette system.
De manuelle  

 indtastninger og rapporter begrænses til de parametre, der er forudsat  

 i aftalegrundlaget samt driftsinstruks og de foreliggende programmer for  

 indkøringen af 23.03, 12.04, 15.5 og 13.09.95.
 Ikke alle ovennævnte betingelser har været  

 opfyldt i forbindelse med den hidtidige indkøring af anlægget.  

 Klageren vil således lægge meget stor vægt på, at  

 få disse forhold bragt i orden, som en nødvendig  

 forudsætning i forbindelse med den videre indkøring.
 ..
Det blev oplyst, at det først er indenfor de sidste  

 2 uger, at man i reaktorhallen har fokuseret på de procesmæssige  

 forhold.
Dette skyldes primært, at der har været  

 funktionsmæssige problemer med den lagvise tømning af affaldet i  

 boksene med skrabegulvet.
 ..
2.13.02. Tidsplan aktivitetsplan Der foreligger et nyt program for den afsluttende del af  

 indkøringsperioden dateret 13. september 1995, der supplerer de  

 tidligere fremsendte af 23.03, 12.04 og 15.05.1995.
 ..
 Det blev videre fremført, at man ikke forventede  

 problemer med at opfylde hygiejniseringskravet hverken med de 85 eller 140  

 tons/uge.
 .
Der var enighed om at ingen af de automatiske rapporter  

 kan udskrives på en tilfredsstillende måde via anlægget  

 på nærværende tidspunkt.
Der meldes tilbage senest onsdag  

 20.09 hvornår forholdet vedrørende de automatiske rapporter vil  

 være udbedret.
Rapporterne skal være OK før  

 gennemførelse af kursus." 13.6.
 I en skrivelse af 20. november 1995 fra klageren til  

 indklagede hedder det:
"Opførelse/indkøring af  

 komposteringsanlæg for våd dagrenovation I vores brev af den 10. november har vi redegjort for  

 vores synspunkter, i forbindelse med deres håndtering af projektet  

 vedrørende opførelse/indkøring af  

 komposteringsanlægget.
 Klageren har noteret sig indholdet af Deres  

 kvitteringsskrivelse, dateret 15.11.95, og finder med baggrund i den  

 tidsmæssige lange overskridelse af tidsplanen, der har fundet sted,  

 samt usikkerheden om, hvad og hvornår der sker yderligere, anledning  

 til allerede nu at fremsætte følgende supplerende  

 synspunkter.
Det er på baggrund af de i brevet nævnte  

 omstændigheder, klagerens opfattelse at indklagede omgående  

 må fremkomme med Med baggrund i, at det affald - klageren indtil nu, under  

 store omkostninger, har tilført anlægget - er misbrugt,  

 indstilles leverancen fra d. 24.11.1995 og indtil videre.
Det skal tilføjes, at klagerens bestyrelse vil  

 finde det aldeles uacceptabelt, såfremt affald der, af borgerne  

 er sorteret til kompostering, skal deponeres på grund af, at  

 anlægget ikke fungerer.
Bestyrelsen er endvidere af den opfattelse at  

 indklagede med baggrund i udviklingen, bør afholde meromkostningerne  

 ved at få affaldet fra klagerens medlemskommuner behandlet på et  

 andet anlæg.
Såfremt De insisterer på fortsat uafbrudt  

 drift, med tilførsel af den forudsatte affaldsmængde, må  

 klageren kræve, at indklagede medvirker til fremskaffelse af affaldet  

 og afholder de hermed forbundne meromkostninger, idet der foreligger  

 forsinkelse med aflevering af anlægget i driftsklar stand.
Hvis der  

 fortsat skal tilføres affald, vil det således betyde, at  

 indklagede endeligt afholder meromkostninger, der er forbundet med  

 fremskaffelse af egnet affald til brug for en forlænget  

 indkøringsperiode, samt de omkostninger, der eventuelt opstår i  

 forbindelse med efterfølgende deponering af mangelfuldt behandlet  

 affald.
 Klageren forbeholder sig herudover erstatning for  

 eventuelle meromkostninger i forbindelse med den forlængede  

 indkøringsperiode, herunder navnlig udgifter til slamsugning, rensning  

 af spildevand og rengøring i øvrigt, som er en direkte  

 følge af den mangelfulde driftsafvikling.
Med henblik på en nærmere afklaring af det  

 videre forløb, skal vi anmode Dem om en meget hurtig tilbagemelding,  

 herunder initiativ til afholdelse af et møde hvor problemerne kan  

 drøftes." 13.7.
 I en skrivelse af 28. november 1995 fra indklagede til  

 klageren hedder det:
"Opførelse/indkøring af  

 komposteringsanlæg for våd dagrenovation Efter modtagelse af klagerens breve af henholdsvis 10.  

 og 20. november 1995 har indklagede foretaget en gennemgang af  

 sagsforløbet og vurderet sagens aktuelle status.
 ..
Indkøringsfasen I aftalegrundlaget har indklagede stipuleret en  

 tidsramme for indkøringsfasen på ca. 5 måneder, som det er  

 sædvane for et procesanlæg, hvor forløbet af  

 indkøringen ikke på forhånd kan vurderes eksakt.  

 Baggrunden for vor vurdering var, at der forventedes en del justeringer og  

 tilretninger på forbehandlingen, som er et delvist nyt design, medens  

 komposteringsreaktoren er et afprøvet system, hvorfor  

 indkøringen af denne del ikke forventedes at give større  

 problemer.
En vurdering klageren og dennes rådgiver i øvrigt var  

 enig i.
 ..
Indkøringen af forbehandlingen har som forventet  

 medført en række justeringer og tilretninger/ombygninger af  

 udrustningen, men omfanget har været væsentligt større end  

 forventet.
Der har fra starten været kapacitets problemer, og et noget  

 større spild end forventet.
Desuden har anlægget været  

 ramt af en række driftsstop, der i enkelte tilfælde har givet  

 anledning til ophobninger af afflad i systemet.
Driftsstoppene har i nogle tilfælde kunnet forklares  

 ved fejlsorteret affald, større grene i haveaffaldet, ophobninger af  

 afflad på rullesigte og transportbåndet for sigteristen og selve  

 affaldets karakter.
Der har også været en række stop, hvor  

 det ikke har været muligt at påvise en konkret årsag.
For  

 at sikre en tilstrækkelig driftsstabilitet og mindske generne ved de  

 stop, der ikke helt kan undgås, har indklagede etableret et  

 overvågningssystem, der sikrer, at tilførsel af affald stopper  

 ved ophobning af affald på kritiske steder i forbehandlingen.
 Status for forbehandlingen er efter indklagedes vurdering,  

 at anlægget har den nødvendige kapacitet for at opfylde  

 procesgarantiens kapacitetskrav til anlægget.
 ..
 Det er indklagedes opfattelse, at det forhold, at  

 indkøringen af forbehandlingen finder sted med dagrenovation, der er  

 indsamlet uden for klagerens opland, og som derfor må oplagres,  

 omlastes og transporteres frem til klageren, har vanskeliggjort  

 indkøringen i væsentligt omfang, udover hvad der kunne forudses  

 ved aftalens indgåelse.
Ovennævnte forhold har bevirket, at affaldet ikke  

 leveres i "løse" poser som forudsat, men komprimeret på grund af  

 den forudgående håndtering.
Dette forhold har bevirket, at  

 affaldets karakter har ændret sig, hvilket har vist sig ved, at det i  

 rumvægt og vandindhold under hele indkøringen har ligget  

 tæt på grænsen af det maksimalt forudsatte og i visse  

 tilfælde over grænsen.
Indkøringen af komposteringsreaktoren har  

 været påvirket af de uforudsete vanskeligheder ved  

 indkøringen af forbehandlingen, idet det er væsentligt for  

 vurderingen af processen, at denne forløber kontinuerligt.
Desuden har  

 kranbanerne været ramt af periodiske fejl, hvilket har bevirket, at det  

 ikke har været muligt at køre processen som ønsket.  

  ..
Status for reaktorens udrustning er efter indklagedes  

 vurdering, at den har stabilitet, der gør det muligt at køre  

 komposteringsprocessen som ønsket.
Dog er der på de installerede  

 termofølere en konstant fejlvisning af kompostens temperatur på  

 grund af uhensigtsmæssig montering, ligesom defekt på flere af  

 disse indikerer, at de eventuelt bør erstattes af en anden type.
 Status for indkøringen af processen er, at der  

 siden oktober 1995 i størstedelen af driftstiden har fundet en  

 hygiejnisering sted i overensstemmelse med procesgarantien (70°C i min. 1  

 time) ..
Kontraktforhold På baggrund af sagsforløbet skal  

 indklagede her fastslå, at vi agter at opfylde alle vore kontraktlige  

 forpligtelser, herunder opfylde den stillede procesgaranti.
Det har  

 været og er stadig indklagedes hensigt at sikre den nødvendige  

 indsats, således at indkøringen af anlægget kan ske  

 så hurtigt som muligt.
Indklagede kan dog ikke medvirke ved  

 fremskaffelsen af det nødvendige affald til indkøringen,  

 herunder udgifterne forbundet hermed, ligesom indklagede må fastholde,  

 at selve driften af anlægget og de dermed forbundne udgifter  

 forestås af klageren.
Hvad angår problemet med deponering af  

 behandlet affald, skal vi erindre om, at vi på mødet i august  

 1995 oplyste, at anlægget har hygiejniseret komposten gennem en meget  

 stor del af indkøringen, og aktuelt gør det ved ét af de  

 to opstillede hygiejniseringskrav.
.." 13.8.
Det er blevet forklaret, at affaldet i starten af  

 indkøringsperioden var meget tungt, hvilket gjorde det vanskeligt at  

 få gang i processen.
Der var også en del fejlsorteret affald, der  

 gav anledning til en masse driftsstop.
Senere var indkøringen  

 vanskeliggjort af, at klageren stoppede tilførsel af renovation fra  

 egne kommuner.
Dette gav indklagede problemer med at gennemføre  

 indkøringen i overensstemmelse med det aftalte, hvilket også  

 skabte problemer i forhold til underrådgiverne.
Direktør hos klageren har forklaret, at  

 indsamlingen af affald i kommunerne begyndte successivt, da anlægget  

 startede op i april 1995. Alle vidste, at klageren i den første tid  

 skulle ud og " købe" affald.
Der var imidlertid allerede fra starten  

 en uendelig række tekniske problemer, der medførte, at  

 anlægget ikke kunne behandle affaldet.
Det er rigtigt, at der var nogen  

 diskussion om vægtfylde, men man var efter klagerens opfattelse inden  

 for rammerne af procesgarantien.
Det vigtigste for klageren var, at  

 anlægget kom til at køre.
Man følte imidlertid, at  

 indklagede fægtede sig frem.
Klageren hentede affald i dyre domme, uden  

 at man havde indtryk af, at indklagede vidste, hvad man gjorde.
Det er dette,  

 han kalder misbrug i brevet af 20. november 1995, der naturligvis ikke er  

 begyndelsen på debatten.
Man krævede fra klageren et fornuftigt  

 og ordentligt indkøringsprogram, der viste, hvad man ville fra  

 indklagedes side.
Fra den 24. november 1995 indstillede man leverancerne fra  

 anlægget, fordi klageren ikke kunne se noget formål med at  

 "købe" affald andre steder, når de ikke blev brugt til  

 formålet.
Først omkring 1. juni 1996 var indklagede i stand til  

 at fremlægge et program, der viste, hvad man ville, og leverancerne  

 blev derfor genoptaget omkring dette tidspunkt.
En ansat hos den tekniske rådgiver har  

 forklaret, at han kom ind i indkøringsfasen i september 1995,  

 således som det fremgår af indkøringsmødereferat  

 nr. 13 afholdt den 18. september 1995. Baggrunden herfor var, at  

 indkøringen efter klagerens opfattelse ikke blev foretaget  

 tilfredsstillende, fordi indklagedes folk ikke havde forståelse for,  

 hvad de foretog sig.
Klageren kunne ikke få at vide, hvad der skulle  

 ske.
Mødereferatet taler efter hans opfattelse for sig selv.  

 Leveringen blev genoptaget i juni 1996. I september 1996 hævdede  

 indklagede, at man havde eftervist, at funktions- og procesgarantien var  

 opfyldt.
Der udspandt sig herefter en meget lang diskussion, idet han ikke  

 mente og stadig ikke mener, at indklagede har opfyldt proces.
Og  

 funktionsgarantien.
 13.9. Procedure.
Indklagede har anført, at indklagedes krav kan  

 henføres til 2 perioder: Periode 1: April - november 1995, og periode  

 2: November 1995 - juli 1996. Kravet for periode 1 rejses, fordi der - som  

 det fremgår af bevisførelsen - blev tilført  

 ikke-konditionsmæssigt affald til anlægget, således at det  

 ikke var muligt at gennemføre en indkøring som planlagt.
Kravet  

 for periode 2 rejses, fordi klageren uden rimelig grund undlod at  

 tilføre tilstrækkeligt affald til anlægget, således  

 at indkøringen ikke kunne gennemføres.
Referatet af  

 indkøringsmøde nr. 13 afholdt den 18. september 1995 viser, at  

 klageren tilsyneladende er af den opfattelse, at man er berettiget til at  

 annullere alle tidligere vedtagelser på  

 indkøringsmøderne, fordi man ikke er tilfreds med  

 anlægget.
Det samme indtryk efterlader brevet af 20. november 1995 fra  

 klageren til indklagede. det var ikke indklagede, der misligeholdt, men  

 klageren der ensidigt tilsidesatte sin forpligtelse til på rimelig  

 måde at medvirke til indkøringen af anlægget.
Klageren  

 må derfor betale indklagedes udgifter til forlænget  

 indkøring og drift af byggeplads.
Indklagedes tabsopgørelse er  

 ubestridt.
Klageren har gjort gældende, at indklagede  

 selv har det fulde ansvar for, at indkøringsperioden blev  

 længere, end parterne havde forventet.
Problemerne lå ikke i  

 affaldets kvalitet eller mængde, men i det hav af problemer, der fra  

 starten var med anlægget.
Realiteten er, at indklagede aldrig har  

 kunnet påvise noget, der bare ligner en opfyldelse af den afgivne  

 proces- og funktionsgaranti.
Indklagedes ekstraudgifter er en naturlig  

 følge af, at man ikke kunne få anlægget til at virke, og  

 kan ikke belastes klageren.
Klageren standsede i en periode egne leverancer,  

 fordi man følte sig misbrugt og ikke kunne få en rimelig  

 forklaring på, hvad indklagede agtede at gøre for at leve op til  

 sine forpligtelser.
Dette stop kom i øvrigt ikke som lyn fra en klar  

 himmel, men var kulminationen på en lang tids berettiget utilfredshed  

 med indklagedes løbende misligeholdelse af sine forpligtelser.
 13.10. Voldgiftsrettens bemærkninger.
Retten anser det efter bevisførelsen for  

 godtgjort, at den afgørende årsag til den forlængede  

 indkøringsperiode og indklagedes forlængede drift af byggeplads  

 var, at indklagede ikke var i stand til at opfylde de afgivne proces- og  

 funktionsgarantier.
Retten bemærker i tilslutning hertil, at det efter  

 syns- og skønserklæringerne og syns- og  

 skønsmændenes forklaring må lægges til grund, at  

 indklagede fortsat ikke har opfyldt de afgivne garantier med hensyn til  

 plastindhold i komposten og temperaturbehandling af komposten i  

 boksanlægget.
Det følger af det anførte, at retten ikke  

 kan give indklagede medhold i det fremsatte krav.
 14. Sammenfatning.
 Det samlede beløb, som retten har tilkendt  

 klageren udgør:
Korrosion 500.000 kr.
Plast 600.000 kr.
Reaktordel 1.500.000 kr.
Ny driftsinstruks 25.000 kr.
I alt 2.625.000 kr.
Herfra skal trækkes anerkendte modkrav på 521.142 kr.
Det beløb, som indklagede herefter skal betale til  

 klageren, udgør 2.103.858 kr.
 med procesrente af 1.253.858 kr. fra den 12. december 1998  

 og af 2.103.858 kr. fra den 12. januar 2001.
Retten finder, at ingen af parterne skal betale  

 sagsomkostninger til den anden part.
Retten har herved dels lagt vægt  

 på sagens udfald, dels på at det har været  

 nødvendigt at afholde flere syn og skøn under sagen, og at  

 klageren har afholdt meget betydelige syns- og skønsomkostninger.
 15. Konklusion.
 Thi bestemmes:
 Indklagede skal til klageren betale 2.103.858 kr. med procesrente af  

 1.253.858 kr. fra den 12. december 1998 og af 2.103.858 kr. fra den 12.  

 januar 2001.
 Ingen af parterne betaler sagsomkostninger til den anden part.
 Voldgiftsrettens omkostninger betales med ¾ af klageren og ¼ af  

 indklagede.
 De ikendte beløb skal betales inden 14 dage efter kendelsens  

 modtagelse.
