Skriftlig fremsættelse (29. januar 2004) Udenrigsministeren  

  

 (Per Stig Møller):
 Herved tillader jeg mig for Folketinget at fremsætte:
 Forslag til lov om  

 ændring af lov om Danmarks tiltrædelse af aftale om Det Europæiske Økonomiske  

 Samarbejdsområde.
(Lovforslag nr.
L 152).
 Det fremsatte lovforslag vil gøre det muligt for Danmark at  

 ratificere aftalekomplekset vedrørende Tjekkiets, Estlands, Cyperns,  

 Letlands,  

 Litauens, Ungarns, Maltas, Polens, Sloveniens og Slovakiets deltagelse i Det  

 Europæiske Økonomiske Samarbejdsområde (EØS).
Aftalen om Det Europæiske Økonomiske Samarbejdsområde  

 udstrækker det indre marked til også at omfatte EFTA/EØS-landene Island,  

 Liechtenstein og Norge.
Udvidelsen af EU betyder, at de nye medlemslande også  

 må blive kontraherende parter til EØS-aftalen.
EØS-udvidelsesaftalen gør det  

 muligt for de nye EU-medlemslande at deltage i EØS-samarbejdet.
Endvidere  

 bevirker EØS-udvidesesaftalen, at der indføres de ændringer i EØS-aftalen,  

 som  

 er nødvendige for, at det udvidede EØS vil kunne fungere.
Nogle af de bestemmelser, der er opnået enighed om i  

 EØS-udvidelsesforhandlingerne, falder uden for selve EØS-aftalens virkeområde  

 og implementeres derfor gennem forskellige bilaterale aftaler.
Alle  

 resultaterne af forhandlingerne indgår imidlertid i en samlet pakke.
Dette  

 gør  

 sig gældende, hvad enten der er tale om ændringer i selve EØS-aftalen, eller  

 om  

 bilaterale arrangementer, som er indeholdt i fire bilaterale aftaler.
Hvert  

 element i det samlede aftalekompleks indeholder en klausul om, at dets  

 ikrafttræden  

 er betinget af, at alle de andre elementer træder i kraft samtidigt.
Størstedelen af ændringerne i EØS-aftalen stammer fra EUs  

 tiltrædelsesakt.
De arrangementer, som der blev opnået enighed om i  

 EU-udvidelsesforhandlingerne vedrørende de nye medlemslandes anvendelse af  

 Fællesskabets acquis ved deres tiltræden af EU  så som tekniske  

 tilpasninger  

 og overgangsordninger  er i kraft af EØS-udvidesesaftalen overført fra  

 tiltrædelsesakten og inkorporeret i EØS-aftalen, dens bilag og protokoller.
 Der er i EØS-udvidelsesaftalens bilag A anført de steder i  

 EØS-aftalens bilag og protokoller, som ændres i medfør af EUs  

 tiltrædelsesakt.
 Der er i EØS-udvidelsesaftalens bilag B anført de  

 overgangsordninger, som overtages fra EUs tiltrædelsesakt, og som  

 inkorporeres  

 i EØS-aftalen.
Foruden det overvejende tekniske arbejde med at nå til  

 enighed om ovennævnte tilpasninger, så har et begrænset antal spørgsmål været  

 genstand for egentlige forhandlinger.
Det drejer sig om forhandlinger  

 vedrørende EFTA/EØS-landenes finansielle bidrag til social og økonomisk  

 udjævning, fiskeprodukter, landbrugsprodukter samt begrænsninger i personers  

 fri bevægelighed i relation til Liechtenstein.
Resultatet af forhandlingerne blev, at EFTA/EØS-landene,  

 særligt Norge, vil bidrage med 1,167 milliarder EUR over en femårig periode  

 til  

 mindskelse af de økonomiske og sociale uligheder i det udvidede EØS.
Der er  

 dels tale om en multilateral finansiel mekanisme, hvor alle EFTA/EØS-landene  

 bidrager i fællesskab, dels tale om en bilateral norsk finansiel mekanisme.
De fleste af tiltrædelseslandene har frihandelsaftaler med  

 Norge og Island.
Disse aftaler, som inkluderer handel med fiskeprodukter, vil  

 ophøre, når de nye medlemsstater tiltræder EU.
I lyset heraf nåede man i  

 forhandlingerne til enighed om at åbne for yderligere toldfrie kvoter for  

 import af de vigtigste islandske og norske fiskeprodukter, beregnet på basis  

 af  

 den traditionelle handel mellem disse to lande og de berørte nye  

 medlemsstater.
Set fra en dansk synsvinkel var det tilfredsstillende, at en  

 norsk kvote af frosne pillede rejer blev gjort betinget af, at der senest den  

 1. maj 2004 opnås enighed om en ordning angående tilladelse af transit gennem  

 Norge af fiskeprodukter, som landes i Norge af fiskeskibe hjemmehørende i  

 EUs  

 medlemsstater.
Danmark har længe arbejdet for en løsning af dette spørgsmål.
Norge har indvilliget i at åbne toldfrie kvoter for visse  

 landbrugsprodukter.
Kvoterne er beregnet på grundlag af traditionelle  

 handelsstrømme mellem Norge og de berørte tiltrædelseslande.
 Det sidste element af forhandlingsresultatet omhandler  

 forlængelse af Liechtensteins særordning vedrørende personers fri  

 bevægelighed.  

 Med udgangspunkt i Liechtensteins størrelse og øvrige geografiske situation  

 vil  

 den nuværende særordning om arbejdskraftens frie bevægelighed blive  

 gennemgået  

 hvert femte år, første gang før maj 2009.
 I lovforslaget tages der højde for eventuelle senere  

 udvidelser af EØS-samarbejdet (som konsekvens af udvidelser af EU), og  

 Folketinget meddeler sit forhåndssamtykke til indgåelse af sådanne aftaler.
 Regeringen tillægger det stor betydning, at Danmark  

 ratificerer EØS-udvidesesaftalen, således at EU-udvidelsen og EØS-udvidelsen  

 kan træde i kraft samtidigt den 1. maj 2004.
 Det er på ovenstående baggrund, at regeringen fremsætter  

 lovforslaget om Danmarks tiltrædelse af EØS-udvidesesaftalen og anbefaler det  

 til vedtagelse.
