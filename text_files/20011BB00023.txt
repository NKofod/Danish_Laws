Fremsat den 4. oktober 2001 af  

 Ivar Hansen (V), Ole Løvig Simonsen (S), Henning Grove (KF),  

 Margrete Auken (SF) og Poul Nødgaard (DF) Forslag til folketingsbeslutning om ændring af forretningsorden for Folketinget (Maksimumsgrænse for længden af forslag til  

 vedtagelse) § 1 I forretningsorden for Folketinget, som vedtaget den 17. december 1953 og  

 senest ændret den 24. april 2001, foretages følgende  

 ændring:
 1. I § 24 ændres i  stk. 1, 2. pkt.,  

 »bør« til: »må«, og stk. 1, 3. pkt., affattes  

 således:
»Forslag til vedtagelse, der opfylder foranstående betingelser,  

 sættes til forhandling af formanden.« § 2 Folketingsbeslutningen træder i kraft dagen efter vedtagelsen.
Bemærkninger til forslaget Almindelige bemærkninger Et forslag til vedtagelse bør ifølge  

 den gældende regel i Folketingets forretningsordens § 24, stk. 1, ikke  

 overstige 150 ord.
Bestemmelsen blev indsat i forretningsordenen ved en  

 ændring, der fik virkning fra starten af folketingsåret 1997-98.  

 Før dette tidspunkt var der alene et krav om, at et forslag skulle  

 være kortfattet uden en nærmere angivelse af det tilladelige  

 antal ord. Ændringsforslaget om, at et forslag til vedtagelse ikke  

 bør overstige 150 ord, blev uddybet i bemærkningerne, hvor det  

 hed, at »kravet i forretningsordenen i dag om, at et forslag skal være  

 kortfattet, foreslås præciseret ved udtrykkeligt at angive, at  

 forslag ikke bør være sammensat af mere end 150 ord«.
Det var således hensigten at foretage en opstramning  

 af den dagældende praksis, hvorefter der ikke fandt afvisning sted af  

 endog meget lange forslag til vedtagelse.
Med ændringen, hvorefter  

 forslag til vedtagelse ikke bør overstige 150 ord, var det  

 håbet, at længden på forslag ville kunne holdes inden for  

 den angivne grænse.
 Det har i den forløbne tid siden denne  

 ændring vist sig, at forslag til vedtagelse på mere end 150 ord i  

 adskillige tilfælde er blevet accepteret.
 Folketingets Præsidium finder derfor, at der er  

 behov for en yderligere opstramning, og fremsætter derfor efter  

 forudgående forelæggelse for Udvalget for Forretningsordenen  

 dette beslutningsforslag.
Bemærkninger til forslagets enkelte  

 bestemmelser Til nr. 1 Ved at erstatte »bør« med »må« angives, at  

 fremtidige forslag til vedtagelse på mere end 150 ord ikke  

 længere vil blive accepteret.
Dette tydeliggøres ved den anden  

 del af ændringsforslaget, hvor det fastsættes, at kun forslag,  

 der opfylder de opstillede betingelser (herunder maksimumsgrænsen  

 på 150 ord), vil blive sat til forhandling af formanden.
Skulle det  

 efterfølgende inden omdelingen af forslaget vise sig, at dette ikke  

 opfylder de opstillede betingelser,  er formanden naturligvis berettiget til  

 at anmode forslagsstillerne om at foretage de nødvendige  

 ændringer i forslaget til vedtagelse.
Skriftlig  

 fremsættelse Ivar Hansen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 forretningsorden for Folketinget. (Maksimumsgrænse for længden af  

 forslag til vedtagelse).
(Beslutningsforslag nr.
B 23).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Forslaget sammenholdt med gældende  

 forretningsorden Gældende formulering Forslaget § 24 § 24 Stk. 1. Under forhandling om en forespørgsel (§21)  

 samt under forhandling om en af statsministeren givet redegørelse for  

 rigets almindelige stilling og de af regeringen påtænkte  

 foranstaltninger (§ 19, stk. 1 og 2) kan der fremsættes et med grunde  

 understøttet forslag til vedtagelse.
Et sådant forslag bør ikke være  

 sammensat af mere end 150 ord og skal have naturlig tilknytning til den  

 forhandling, som foregår.
Det meddeles skriftligt formanden, som  

 derefter sætter det til forhandling.
Et sådant forslag må ikke være sammensat  

 af mere end 150 ord og skal have naturlig tilknytning til den forhandling,  

 som foregår.
Forslag til vedtagelse, der opfylder foranstående  

 betingelser, sættes til forhandling af formanden.
