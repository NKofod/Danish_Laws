 Udtalt, at indsættelse af personnummer i en større talrække ved  

 fremsendelse af giroindbetalingskort fra en kommune til en borger er i  

 overensstemmelse med cirkulære om udlevering og anvendelse af personnumre.
 I brev af 6. april 1989 klagede De over, at De fra X Kommune havde  

 modtaget et giroindbetalingskort, hvoraf Deres personnumnmer kunne aflæses.  

 Giroindbetalingskortet var sendt som åben brevforsendelse.
 Indenrigsministeriet har i den anledning indhentet udtalelser fra X  

 Kommune og Kommunedata I/S.
 X Kommune udtalte den 7. juni 1989, at personnummeret bruges til  

 registrering i det fælleskommunale daginstitutionssystem på Kommunedata I/S.
Kommunen udtalte videre, at man fandt personnummeret tilstrækkeligt  

 »sløret« ved nummerets placering i en større rækkke tal jf.  

 Indenrigsministeriets cirkulære nr. 169 af 31. oktober 1984 om udlevering og  

 anvendelse af personnumre, afsnit IV.
Cirkulæret vedlægges.
Om sagen har Kommunedata I/S ligeledes udtalt sig i vedlagte brev af 1.  

 november 1989, hvoraf det blandt andet fremgår, at man finder bestemmelsen om  

 forsendelse af åbne brevkort i cirkulæret overholdt.
Det anføres ligeledes,  

 at den enkelte kommune afgør, om de omtalte forsendelser skal kuverteres.
 Af cirkulærets afsnit IV fremgår det, at personnummeret ved åbne  

 forsendelser ikke umiddelbart må være genkendeligt som sådant, hvilket kan  

 ske ved at placere nummeret i en større række tal.
 I det giroindbetalingskort, som De har modtaget fra X Kommune, kan Deres  

 personnummer kun genkendes ved en nærlæsning af den række tal, som optræder  

 på girokortet.
 På baggrund heraf finder Indenrigsministeriet, at giroindbetalingskortet  

 lever op til kravene i cirkulære om udlevering og anvendelse af personnumre.
 Ministeriet skal beklage den sene besvarelse.
Med venlig hilsen Niels Nørby Pedersen Sekr.
