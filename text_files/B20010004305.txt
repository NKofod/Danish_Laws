Bekendtgørelse om fastlæggelse af  

 vilkår og takster for  

 uddannelsesinstitutioner mv. for at være tilsluttet Sektornet I medfør af tekstanmærkning nr. 100, stk. 4, i § 20  

 i finansloven for 2001 fastsættes:
Kapitel 1 Omfattede institutioner § 1. Alle uddannelsesinstitutioner er  

 tilslutningsberettigede til Sektornet.
 Stk. 2. Tilslutningsberettigede er endvidere virksomheder, der  

 arbejder med administrative, pædagogiske og tekniske  

 støttefunktioner for Sektornet/uddannelsesinstitutioner, samt  

 væsentlige samarbejdspartnere og interesseorganisationer.
 § 2. Tilslutningsberettigede institutioner betaler  

 alle udgifter i forbindelse med etablering af tilslutning til Sektornet samt  

 udgifter til Sektornetabonnement, Sektornetskolesupport og  

 Sektornettjenester, jf. § 4, stk. 2-4, idet staten dog kan yde  

 tilskud.
 § 3. Visse af de i § 1, stk. 1  

 nævnte uddannelsesinstitutioner er berettigede til etableringstilskud.  

 De betaler ikke for tilslutning til Sektornet og betaler heller ikke  

 Sektornetabonnement eller bidrag til Sektornetskolesupport og  

 Sektornettjenester de første 2 år efter tilslutningen til  

 Sektornet.
 Stk. 2. Uddannelsesinstitutioner, som er berettigede til  

 etableringstilskud, er alle videregående uddannelsesinstitutioner,  

 erhvervsskoler, voksenuddannelsescentre, hf-kurser og gymnasier, der er  

 tilsluttet Sektornet inden udgangen af 1999.
Stk. 3. Øvrige uddannelsesinstitutioner, som er  

 berettigede til etableringstilskud, er efter ministeriets nærmere  

 bestemmelse endvidere folkeskoler, frie grundskoler, specialskoler for  

 børn, efterskoler og kommunale ungdomsskoler inden for den afsatte  

 bevilling, jf.
Akt 27 25/10 2000 om IT, medier og folkeskolen.
Kapitel 2 Vilkår § 4. Taksterne for Sektornetabonnement samt  

 Sektornetskolesupport og Sektornettjenester fastlægges af Danmarks  

 edb-center for uddannelse og forskning (UNI C) på grundlag af reglerne  

 i § 5.
 Stk. 2. Sektornetabonnementet omfatter bl.a.
 1)	Løbende drift og vedligeholdelse af basisnet.
 2)	Service vedrørende tilslutningsudstyr.
 3)	Basale netbaserede tjenester.
 4)	Service og trafikudgifter i forbindelse med international  

 trafik.
 Stk. 3. Sektornetskolesupport ydes som en support til  

 institutionernes sektornetansvarlige personale og omfatter bl.a.
 1)	Driftssupport defineret som en løbende ydelse bestående  

 af support vedrørende basisnet og sikkerhed mv.
 2)	Etableringssupport og Sektornet grundkursus, der ydes som et  

 tillæg til driftssupporten, som en særlig etableringshjælp  

 i det første år efter tilslutningen.
 Stk. 4. Sektornettjenester omfatter bl.a.
 1)	En Web-hotelplads for institutionen.
 2)	Adgang til konferencesystemet SkoleKom med mulighed for at alle  

 elever og ansatte kan oprette en e-mail adresse og for, at institutionen kan  

 oprette lukkede konferencer mv.
 Stk. 5. Abonnementsbetalingen opkræves kvartalsvis forud  

 af UNI C. Ændringer i løbet af et kvartal efterreguleres i den  

 følgende kvartalsopkrævning.
 § 5. Taksterne fastlægges rent  

 omkostningsbaseret, idet der dog kan ydes statstilskud, jf. §§ 2-3.
 Stk. 2. Takstfastlæggelsen må ikke medføre  

 omfordeling mellem institutionerne.
 Stk. 3. Der må ikke foretages prisdifferentiering mellem  

 tilsluttede institutioner for samme produkt, idet taksterne dog kan  

 være afhængige af institutionens størrelse.
§ 6. UNI C er ansvarlig for  

 offentliggørelse af taksterne for Sektornetabonnement samt support og  

 tjenester.
Offentliggørelse finder bl.a. sted på webadressen  

 www.sektornet.dk Stk. 2. Takstændringer kan foretages ved begyndelsen af  

 et kvartal og skal varsles senest en måned forinden til alle  

 tilsluttede institutioner.
 § 7. UNI C skal sikre, at de tilsluttede  

 institutioner afhængig af lokale muligheder kan vælge mellem  

 forskellige tilslutninger og tilslutningskapaciteter til Sektornet.
Kapitel 3 Specielle tilslutninger § 8. UNI C kan fastlægge særlige  

 retningslinier for betaling af Sektornetabonnement 1)	for grupper af institutioner med forskellig adresse inden for samme  

 lokalområde, der deler en fælles tilslutning til Sektornet, 2)	for grupper af institutioner, der ligger på samme adresse og  

 deler en fælles tilslutning til Sektornet, 3)	for institutioner med flere Sektornettilslutninger til en eller  

 flere lokaliteter, 4)	for kommuner med store samlede abonnementsbetalinger for kommunens  

 skoler, 5)	for edb-virksomheder, der har behov for en tilslutning til  

 datakommunikation inden for Sektornet, kan der leveres linjer, hvor der er  

 spærret for international trafik.
Kapitel 4 Anvendelsespolitik § 9. Institutionerne, jf. § 1, må kun  

 anvende Sektornet til uddannelses- og forskningsformål, hertil  

 hørende administrative formål samt evt. deres  

 indtægtsdækkede virksomhed.
 Stk. 2. Sektornet må ikke anvendes af institutionerne  

 til private formål.
 Stk. 3. Sektornet må ikke anvendes af institutionerne  

 til kommercielle formål, idet supportcentre mv. dog kan opkræve  

 brugerbetaling af uddannelsesinstitutioner, der er tilsluttet nettet.
Kapitel 5 Ikrafttræden § 10. Bekendtgørelsen træder i kraft  

 den 3. februar 2001 og har virkning fra 1. januar 2001.
 Stk. 2. Bekendtgørelse nr. 928 af 10. oktober 2000 om  

 fastlæggelse af takster og vilkår for at være tilsluttet  

 Sektornet ophæves.
