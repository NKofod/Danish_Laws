Betænkning afgivet af Trafikudvalget den 4. december 2003 Betænkning over Forslag til lov om  

 Banedanmark [af trafikministeren (Flemming Hansen)] 1. Ændringsforslag Der er stillet 2 ændringsforslag til lovforslaget.  

 Socialdemokratiets medlemmer af udvalget har stillet ændringsforslag nr. 1,  

 og  

 trafikministeren har stillet ændringsforslag nr. 2.
2. Udvalgsarbejdet Lovforslaget blev fremsat den 5. november 2003 og var til 1.  

 behandling den 13. november 2003. Lovforslaget blev efter 1. behandling  

 henvist  

 til behandling i Trafikudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og trafikministeren sendte den 3. november 2003 dette udkast til  

 udvalget, jf. alm. del  bilag 174. Den 7. november 2003  

    

  

 sendte trafikministeren de indkomne  

 høringssvar samt et notat herom til udvalget.
Spørgsmål Udvalget har stillet 16 spørgsmål til trafikministeren til  

 skriftlig besvarelse, som denne har besvaret skriftligt med undtagelse af  

 spørgsmål  

 nr. 12, som er udgået, og nr. 16, som forventes besvaret af trafikministeren  

 inden 2. behandling af lovforslaget.
3. Indstillinger og politiske bemærkninger Et  

  

 flertal  


  

 i  

 udvalget  

  

  

 (V, DF og KF) indstiller lovforslaget til  

  

 vedtagelse  



  

 med det af trafikministeren under nr. 2  

 stillede ændringsforslag.
Flertallet stemmer imod det under nr. 1 stillede  

 ændringsforslag.
 Et  

  

 mindretal  


  

 i  

 udvalget  

  

  

 (S, SF og RV) indstiller lovforslaget til  

  

 vedtagelse  

  

 med de stillede ændringsforslag.
Et  

  

 andet mindretal  


  

 i udvalget  

  

  

 (EL) indstiller lovforslaget til  

  

 forkastelse  

  

 ved 3. behandling.
Mindretallet stemmer for de stillede ændringsforslag.
 Enhedslisten støtter det fremsatte ændringsforslag om udvidelse  

 af medlemsantallet i Banedanmarks bestyrelse og ændringsforslaget vedrørende  

 Rigsrevisionen, men Enhedslisten støtter ikke det samlede forslag.
Det skyldes primært den store vægt, der i forslaget er lagt på  

 økonomisk effektivitet i relation til andre væsentlige parametre, såsom  

 tilstrækkelig kvalitet i det kommende meget omfattende arbejde med at  

 renovere  

 spor.
At udskille Banedanmark som produktionsvirksomhed kan umiddelbart se  

 logisk ud for at afgrænse arbejdsområder og lette styringen af Banedanmarks  

 opgaver.
Men med den skarpe adskillelse, kontraktstyresystemet og det store  

 fokus  

 på at nedbringe udgifter kan Banedanmark som offentlig virksomhed hurtigt  

 komme  

 i klemme ved at have basisforpligtelser i forhold til tjenestemandsansatte  

 eller ved at skulle varetage opgaver, der ikke giver overskud.
Det er heller  

 ikke rimeligt, at Banedanmark med den ekspertise, som ligger i virksomheden,  

 er  

 nødt til at tilbyde private selskaber hjælp, uagtet at de også er  

 konkurrenter  

 til Banedanmark.
Derfor bliver konkurrencevilkårene ulige.
 Enhedslisten er bekymret for, at Banedanmark vil komme ind i en  

 skrue, hvor der skal effektiviseres, samtidig med at forpligtelserne over for  

 andre selskaber og til basisydelser vil gøre det svært for selskabet at  

 overkomme de øgede arbejdsopgaver i forbindelse med genopretning af det  

 danske  

 skinnenet.
 Kristendemokraterne, Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (S)  

  

 tiltrådt af et  

  

 mindretal  

  

 (SF,  

 RV og EL)  

 :
Til § 4 1)  

  

 I  

  

 stk. 1  

  

 ændres »seks medlemmer« til: »9 medlemmer«, »4 medlemmer«  

 ændres til: »6 medlemmer« og »2 medlemmer« ændres til: »3 medlemmer«.
[Udvidelse af antallet af bestyrelsesmedlemmer] Af  

 	  

    

  

 trafikministeren  

  

 , tiltrådt af  

  

 udvalget:
Til § 9 2)  


  

 Stk.  

 3  

  

 affattes således:
»Stk. 3.  

  

 Hvis  

 rigsrevisor fremsætter væsentlige kritiske bemærkninger om  

 revisionsspørgsmål,  

 jf. rigsrevisorlovens § 3, kan trafikministeren uden afholdelse af  

 virksomhedsmøde pålægge Banedanmark at iværksætte de foranstaltninger, dette  

 giver anledning til.« [Revisionsspørgsmål] Bemærkninger Til nr. 1 For at sikre såvel den forestående vanskelige omstilling af  

 organisationen som organisationens fremtidige virke er det nødvendigt med en  

 bred medarbejderrepræsentation i Banedanmark, som man også har haft tradition  

 for og særdeles gode erfaringer med i andre statslige organisationer, der har  

 været igennem væsentlige omstillingsprocesser.
 Ændringsforslaget sikrer således en udvidelse af bestyrelsen, så  

 man får 3 medarbejderrepræsentanter foruden 6 repræsentanter udpeget af  

 ministeren.
Til nr. 2 Af lovforslagets § 9, stk. 3, fremgår, at trafikministeren   

 hvis rigsrevisor i en beretning fremsætter væsentlige kritiske bemærkninger  

 om  

 revisionsspørgsmål, jf. rigsrevisorlovens § 3, og statsrevisorerne tiltræder  

 disse bemærkninger  uden afholdelse af virksomhedsmøde kan pålægge  

 Banedanmark  

 at iværksætte de foranstaltninger, som dette giver anledning til.
 Rigsrevisionen har over for Trafikministeriet peget på, at der  

 kan være andre situationer, hvor det kan være nødvendigt eller  

 hensigtsmæssigt,  

 at ministeren uden afholdelse af virksomhedsmøde kan pålægge Banedanmark at  

 reagere på kritik fra Rigsrevisionen.
 På denne baggrund foreslås en justering af § 9, stk. 3, således  

 at trafikministeren uden afholdelse af et virksomhedsmøde får mulighed for at  

 pålægge Banedanmark de foranstaltninger, der måtte være anledning til, hvis  

 rigsrevisor fremsætter væsentlige kritiske bemærkninger om  

 revisionsspørgsmål.  

 Hvis rigsrevisor i en beretning fremsætter væsentlige kritiske bemærkninger  

 om  

 revisionsforhold og statsrevisorerne tiltræder disse bemærkninger, kan  

 trafikministeren ligeledes uden afholdelse af et virksomhedsmøde pålægge  

 Banedanmark de fornødne foranstaltninger.
Det forudsættes, at trafikministeren, svarende til det anførte i  

 bemærkningerne til lovforslagets § 9, stk. 2, i givet fald i første omgang  

 tager kontakt til bestyrelsesformanden vedrørende det pågældende forhold, med  

 henblik på at bestyrelsen tager sig af dette.
Ministeren vil også have  

 mulighed  

 for at indkalde til virksomhedsmøde og her træffe beslutning om forholdet.  

 Hvis  

 ministeren ikke på denne måde er i stand til at få bestyrelsen til at  

 iværksætte de foranstaltninger, som er nødvendige, kan ministeren efter  

 bestemmelsen uden afholdelse af virksomhedsmøde pålægge Banedanmark at  

 iværksætte nødvendige foranstaltninger.
 Endvidere er det forudsat, at ministeren, hvis bestyrelsen ikke  

 træffer de fornødne foranstaltninger, kan afsætte alle eller enkelte af de af  

 ham valgte bestyrelsesmedlemmer, jf. lovforslagets § 4, stk. 1. I denne  

 situation kan trafikministeren, jf. lovforslagets § 9, stk. 2, direkte  

 instruere medarbejdere i Banedanmark, med henblik på at der træffes de  

 fornødne  

 foranstaltninger.
Sven Buhrkall (V)  

    

  

 Svend Heiselberg (V)  

    

  

 Peter Christensen (V)  

    

  

 Flemming Damgaard Larsen (V)  

    

  

 Karsten Nonbo (V)  

    

  

 Poul Fischer (DF)  

    

  

 Peter Skaarup (DF)  

  

  nfmd.  

  

    

  

 Kaj Ikast (KF)  

  

  fmd.  

  

    

  

 Helge Adam Møller (KF)  

    

  

 Helge Mortensen (S)  

    

  

 Jytte Wittrock (S)  

    

  

 Klaus Hækkerup (S)  

    

  

 Peder Sass (S)  

    

  

 Poul Andersen (S)  

    

  

 Margrete Auken (SF)  

    

  

 Martin Lidegaard (RV)  

    

  

 Keld Albrechtsen (EL) Kristendemokraterne, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 47 Bilagsnr.
