§ 1.  I forbindelse med vedtagelsen af finansloven for  

 1991 er det besluttet, at staten i finansåret 1991 skal udbyde opgaver i et omfang, der overstiger udbuddet i 1990 med 500 mio. kr.
Der er herved forudsat en besparelse på 100 mio. kr.
Udbudsforpligtelsens fordeling mellem ministerierne fremgår af bilag 1.  

 Forpligtelsen kan fordeles frit inden for det enkelte ministerområde.
Det  

 forudsættes, at der i videst muligt omfang sker et merudbud af opgaver inden  

 for det statslige forretningsområde.
 Den forudsatte besparelse udgør 20 pct. af udbudsforpligtelsen.  

 Besparelsens fordeling mellem ministerierne fremgår ligeledes af bilag 1.  

 Heraf fremgår tillige, hvor stor en del af den samlede besparelse, der skal  

 udvises inden for de lønsumsstyrede udgifter.
Besparelserne opføres på tillægsbevillingslovforslaget for 1991. For  

 statsvirksomheder, nettostyrede virksomheder og indtægtsdækkede virksomheder  

 skal besparelsen på tillægsbevillingslovforslaget udvises som en  

 resultatforbedring, der ikke kan overføres til efterfølgende finansår.
Det  

 vil senere blive meddelt, hvorledes besparelserne skal opføres på  

 tillægsbevillingslovforslaget for 1991.
§ 2.  Det er i anmærkningerne til finansloven for 1991  

 anført, at der påregnes fastsat en almindelig disponeringsforudsætning  

 vedrørende udbud af statslige opgaver, og at statens institutioner og  

 virksomheder m.v. som forudsætning herfor skal foretage  

 omkostningsberegninger ved udførelse af drifts- og anlægsopgaver i eget regi.  

 Finansministeriet vil i løbet af 1991 fastsætte nærmere regler herom.
Indtil  

 da skal udbud af statslige opgaver ske efter de hidtil gældende regler.
