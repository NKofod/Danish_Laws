PLANTEDIREKTORATETS ERSTATNINGSREGLER FOR SÆDEKORN Reglerne er godkendt af Frøkontrolkommissionen og træder i kraft den 1.  

 juli 1990. Samtidig ophæves Statsfrøkontrollens erstatningsregler for  

 sædekorn maj 1989.
I Landbrugsministeriets bekendtgørelse nr. 445 af 22. juni 1989 om  

 sædekorn, § 26, samt Landbrugsministeriets bekendtgørelse nr. 219 af 24. maj  

 1985 om sædekorn af triticale, § 24, er fastsat, at sædekornsvirksomheder kan  

 tilmelde sig en erstatningsordning.
Sædekornsvirksomheder, der er tilmeldt  

 denne erstatningsordning, har pligt til at betale erstatning i de tilfælde,  

 hvor Plantedirektoratets undersøgelser har vist, at gældende kvalitetsnormer  

 ikke er opfyldt.
 Det er endvidere fastsat, at tvistigheder vedrørende erstatning afgøres af  

 Frøkontrolkommissionens Bedømmelsesudvalg for Sædekorn, i det følgende  

 benævnt bedømmelsesudvalget.
 De nærmere regler for erstatningsordningen fastsættes af  

 Plantedirektoratet.
 I henhold hertil fastsættes følgende regler:
1. ERSTATNINGSREGLERNES OMRÅDE 1.1 Erstatningsreglerne omfatter sædekorn, der er produceret af  

 sædekornsvirksomheder tilmeldt erstatningsordningen og solgt til den endelige  

 køber her i landet.
Erstatningsansvaret gælder for de tilmeldte  

 sædekornsvirksomheder, uanset om salget sker direkte til forbruger eller  

 gennem mellemhandler.
 Dersom det aftales mellem parterne, kan reglerne også anvendes i  

 handelsforhold og for sædekorn, der ikke er handlet under  

 erstatningsordningen.
 1.2 Erstatningsreglerne indeholder bestemmelser til afgørelse af,  

 om sædekorn, der er handlet under ordningen, er leveret med mangler i forhold  

 til de kvalitetsnormer, der er gældende for handelen, jfr. afsnit 3, og  

 bestemmelser til endelig afgørelse af størrelsen af den erstatning, der  

 tilkommer køberen for sådanne mangler.
1.3 Spørgsmål om erstatning for andre mangler ved leveret sædekorn  

 end mangler i forhold til de i afsnit 3 omhandlede kvalitetsnormer er ikke  

 omfattet af reglerne.
Det samme gælder andre erstatningskrav i forbindelse  

 med handel med sædekorn.
1.4 Ved indgåelse af kontrakt om avl af sædekorn påtager firmaet  

 sig erstatningspligt efter nærværende regler.
Hvis manglerne hidrører fra  

 iblanding af anden kornart, andre plantearter end korn eller iblanding af  

 anden sort i udsæden, kan avleren ikke kræve erstatning, hvis den  

 kontraherede virksomhed aftager hele avlen til kontraktmæssig pris inklusive  

 avlertillæg.
Vil avleren påberåbe sig videregående tab, indbringes sagen for  

 bedømmelsesudvalget.
 1.5 Forbrugerens ret til erstatning efter nuværende regler kan  

 ikke ved handelens indgåelse fraviges til ugunst for køberen.
2. ANMELDELSE AF ERSTATNINGSKRAV (ANMELDELSESFRIST) 2.1 Hvis en køber ønsker at fremsætte krav om erstatning skal  

 anmeldelse af mangler og krav om erstatning fremsættes over for sidste sælger  

 i handelsleddet, uanset om sidste sælger er det udportionerende firma eller  

 en mellemhandler.
Erstatningskrav sammen med faktura, mærkesedler, sækketryk eller  

 tilsvarende dokumentation til godtgørelse af købet og den købte mængde skal  

 være fremsendt til sælgeren inden 1. december efter udløbet af den sæson (1.  

 juli - 30. juni), hvori sædekornet er solgt.
Efter denne tidsfrist skal  

 eventuelle erstatningskrav fremsættes over for erstatningsfonden efter  

 bestemmelserne i afsnit 9.
3. GARANTEREDE KVALITETSNORMER 3.1 Ved handel med sædekorn under erstatningsordningen anses de  

 følgende kvalitetsnormer som garanteret af sælgeren.
 Havre, byg hvede og rug: Bilag 1, afsnit 1, danske kvalitetsnormer i  

 bekendtgørelse om sædekorn.
 Triticale: Bilag 1, kvalitetsnormer i bekendtgørelse om sædekorn af  

 triticale.
 3.2. Såfremt der af Plantedirektoratet i en sæson er meddelt  

 almindelig dispensation fra kvalitetsnormerne for den pågældende art eller  

 sort, gælder i stedet de ved dispensationen fastsatte normer som garanteret.
 3.3 For præ-basissæd og basissæd, der i medfør af bekendtgørelsens  

 § 17 er bragt i handelen uden at opfylde de almindelige kvalitetsnormer for  

 spireevne, gælder i stedet den konstaterede og over for køberen oplyste  

 spireevne som garanteret.
 3.4 Dersom der i handelsforhold, jfr. punkt 1.1, er handlet efter  

 højere normer end foran anført, gælder i stedet disse normer som garanteret.
4. OPGØRELSEN AF MANGLER I FORHOLD TIL DE GARANTEREDE  

 KVALITETSNORMER (ANALYSE OG MARKBESIGTIGELSE) 4.1 Spørgsmålet om, hvorvidt der foreligger mangler i forhold til  

 de garanterede kvalitetsnormer, afgøres, medmindre parterne er enige om  

 andet, på grundlag af analyse foretaget af Plantedirektoratet af den  

 officielle prøve af det pågældende parti (partiprøven).
Såvel køber som sælger har dog ret til at fordre nye analyser foretaget af  

 denne prøve eller af en parallelprøve, hvis en sådan kan fremskaffes.
På  

 grundlag af det herefter foreliggende materiale afgør Plantedirektoratet i  

 tilfælde af uenighed, hvilke analyseresultater der skal lægges til grund ved  

 erstatningsafgørelsen.
 4.2 For mangler i spireevne, der ved analysen overstiger 20 pct.,  

 kan køberen og/eller sælgeren forlange skaden bedømt ved en markbesigtigelse,  

 dersom anmeldelse er sket så betids, at besigtigelse for vintersæd kan  

 foretages inden 1. december i salgsåret og for vårsæd inden 1. juni.
 I sager, som forelægges bedømmelsesudvalget, kan der i øvrigt altid  

 foretages markbesigtigelse efter udvalgets bestemmelse.
 Bedømmelsesudvalget udpeger den eller de personer, der skal foretage  

 besigtigelsen.
4.3 Dersom det gøres gældende, at det leverede sædekorn har  

 afveget fra partiprøven, og der ikke kan opnås enighed om denne afvigelse og  

 dens betydning for beregningen af erstatningen, træffes afgørelse herom af  

 bedømmelsesudvalget.
Udvalget kan henvise spørgsmålet til afgørelse ved de  

 almindelige domstole helt eller delvis, herunder f.eks. spørgsmål af  

 bevismæssig karakter efter bestemmelserne i den til enhver tid gældende lov  

 om voldgift.
4.4 Dersom der er uenighed mellem parterne om andre spørgsmål af  

 betydning for erstatningsfastsættelsen for kvalitetsmanglerne, afgøres disse  

 spørgsmål af de almindelige domstole eller ved aftalt voldgift.
Dette gælder  

 f.eks. tilfælde, hvor der ikke er enighed om den leverede mængde eller den  

 aftalte pris.
5. FASTSÆTTELSEN AF ERSTATNINGEN FOR KONSTATEREDE  

 MANGLER 5.1 Dersom sædekornet lider af mangler, har køberen ret til en  

 erstatning der, hvis afgørelsen ikke efter bestemmelserne i afsnit 7 er  

 henvist til afgørelse i bedømmelsesudvalget, kan fastsættes umiddelbart efter  

 de i afsnittet indeholdte beregningsregler.
5.2 Såfremt et parti ikke opfylder normerne for flere  

 kvalitetsegenskaber, beregnes erstatningen for hver egenskab for sig.
Summen  

 af de enkelte erstatninger udgør erstatningen til køberen.
 5.3 En erstatning fastsat efter beregningsreglerne i afsnit 7 kan  

 appelleres til afgørelse i bedømmelsesudvalget, dersom den beregnede  

 erstatning overstiger 40 pct. af købsprisen for partiet.
 5.4 I de erstatningssager, der er henvist til afgørelse i  

 bedømmelsesudvalget efter bestemmelserne i afsnit 7, eller som indbringes  

 herfor efter bstemmelsen i punkt 5.3, fastsætter udvalget erstatningen efter  

 en samlet bedømmelse af, hvad erstatningen bør være for den pågældende  

 mangel, herunder et eventuelt lidt udbyttetab.
5.5 Der kan ikke beregnes erstatning for videregående tab f.eks. i  

 handelsforhold, medmindre der særligt er taget forbehold herom mellem  

 parterne.
Erstatningen for sådanne tab må i givet fald afgøres af de  

 almindelige domstole eller ved aftalt voldgift.
6. LATITUDER Ved handel med sædekorn på grundlag af danske kvalitetsnormer gælder de  

 nedenfor anførte latituder, således at køberen kun kan kræve erstatning, når  

 differencen mellem garanti og analyseresultat ligger uden for de grænser, den  

 pågældende latitude angiver.
 6.1 Følgende latituder er gældende for resultatet af  

 renhedsundersøgelser:
7. ERSTATNINGENS STØRRELSE Overskrides de ovenfor nævnte latituder, beregnes erstatning på hele  

 differencen mellem garantien og de ved analysen fundne resultater.
Til beregning af erstatning indgår prisen i øre pr. kg.
Vedrørende  

 beregning af erstatningens størrelse, når denne pris ikke kendes, henvises  

 til bilag 1.
 7.1 Erstatning for mangler ved overholdelse af garantien for  

 renhed beregnes for alle kategorier af sædekorn på følgende måde:
 hvor m betyder erstatningspligtig mangel, p prisen i øre pr. kg og g den  

 garanterede renhed.
 7.2 Ved kornets spireevne forstås procent normale spirer.  

 Erstatning for mangler ved overholdelse af garantien for spireevne fremgår af  

 tabel 1.
Tabel 1. Erstatning i procent af købsprisen for mangler ved Erstatningsspørgsmål vedrørende en spireevneprocent, der er mere end 10  

 under den garanterede, kan indbringes for bedømmelsesudvalget.
 7.3 Erstatning for mangler ved overholdelse af garantien for  

 iblanding af anden kornart fremgår af tabel 2.
 Erstatningsspørgsmål vedrørende iblanding af anden kornart, der går ud  

 over tabellen kan indbringes for bedømmelsesudvalget.
 Tillægget for særlig iblanding skal gives for iblandinger af kerner af rug  

 i hvede, hvede i rug, havre i vårbyg, byg i havre og rug og/eller hvede i  

 vinterbyg.
 Den samlede erstatning for iblanding af anden kornart udgør summen af  

 erstatningen for anden kornart i alt plus erstatningen for iblanding af  

 kerner af særlig karakter.
 7.4 Erstatning for mangler ved overholdelse af garantien for  

 indhold af frø af andre plantearter ud over korn beregnes således:
 Erstatningsspørgsmål vedrørende indhold af kerner af flyvehavre kan  

 indbringes for bedømmelsesudvalget.
 For øvrige arter beregnes en erstatning på: 0.25 pct. af købsprisen for  

 hvert frø, hvormed indholdet af frø af andre plantearter ud over korn  

 overstiger garantien.
 7.5. Erstatning for mangler ved overholdelse af garantien for  

 indhold af anden sort fremgår af tabel 3.
 Erstatningsspørgsmål vedrørende indholdet af anden sort, der går ud over  

 tabellen, kan indbringes for bedømmelsesudvalget.
 7.6 Erstatningsspørgsmål vedrørende sygdomsangreb forårsaget af  

 frøbårne parasitter kan indbringes for bedømmelsesudvalget.
8. BEDØMMELSESUDVALGET 8.1 Frøkontrolkommissionens Bedømmelsesudvalg for Sædekorn  

 (bedømmelsesudvalget) består af en formand og yderligere 2 medlemmer, der  

 udpeges for 5 år ad gangen.
Formanden udpeges af Frøkontrolkommissionen, 1  

 medlem udpeges af DAKOFO, og 1 medlem udpeges af De danske Landboforeninger  

 og Danske Husmandsforeninger i fællesskab.
Der udpeges efter samme regler  

 suppleanter for de pågældende.
 Udvalgets sekretær udpeges af Plantedirektoratet.
 8.2 Efter bedømmelsesudvalgets beslutning kan dette i den enkelte  

 sag udvides med de 2 af erhvervene udpegede suppleanter til at bestå af 5  

 medlemmer.
 8.3 Er et medlem af udvalget økonomisk interesseret i en  

 foreliggende sag, indtræder suppleanten i det pågældende medlems sted.
9. ERSTATNINGSFOND 9.1 Der oprettes en fond »Erstatningsfonden for  

 Sædekorn«, som bestyres af et udvalg bestående af 7 personer. 1 medlem  

 udpeges af Frøkontrolkommissionen, 1 medlem af DAKOFO, 1 medlem af  

 Landsforeningen af Grovvarehandlende, 1 medlem af Landsforeningen af  

 Andels-Grovvareforeninger, 1 medlem af De danske Landboforeninger, 1 medlem  

 af Danske Husmandsforeninger og 1 medlem af Centralforeningen af  

 Tolvmandsforeninger og større landbrugere i Danmark.
Udvalgets medlemmer  

 godkendes af Landbrugsministeriet.
DAKOFO varetager sekretariatsopgaverne.
 Erstatningsfondens adresse er: Erstatningsfonden for Sædekorn, DAKOFO,  

 Børsen, 1217 København K.
9.2 Såfremt et firma tilsluttet erstatningsordningen er pligtig  

 til at betale en erstatning efter foranstående regler, skal betaling ske til  

 den endelige køber inden den 31. december efter udløbet af den sæson, hvori  

 sædekornet er solgt.
Dokumentation for, at erstatning er udbetalt til den  

 endelige køber, skal indsendes til Plantedirektoratet inden ovennævnte  

 tidsfrist.
Fremgangsmåden ved indsendelse af dokumentation til  

 Plantedirektoratet fremgår af bilag 2.
 Dersom den endelige køber ikke kan identificeres, eller tidsfristen  

 overskrides, skal erstatningsbeløbet indbetales til »Erstatningsfonden  

 for Sædekorn«.
 Indbetaling af erstatningsbeløb, der ifølge Plantedirektoratets  

 indberetning til erstatningsfonden skal indbetales til fonden, skal ske pr.  

 løbende måned plus 30 dage efter, at Plantedirektoratet har fremsendt  

 indberetningen.
9.3 Fonden udbetaler efter behørig dokumentation erstatning til de  

 købere, der rejser krav herom, således som erstatningerne kan fastsættes ved  

 anvendelse af de foranstående regler eller efter bedømmelsesudvalgets  

 afgørelse.
Fonden kan dog ikke selvstændigt gøres ansvarlig for erstatningen.  

 Udbetaling fra fonden kan normalt først ske, når virksomheden har indbetalt  

 beløbet til erstatningsfonden.
 Udbetaling af erstatning fra fonden kan ske til mellemhandlere, som kan  

 dokumentere, at erstatning er tilgået endelige købere.
 Erstatningskrav fra købere af sædekorn, der er berettiget til udbetaling  

 fra fonden, skal være fremsat senest den 1. maj efter udløbet af den sæson,  

 hvori sædekornet er solgt.
 9.4 Sekretariatsudgifterne afholdes af fonden.
 9.5 Plantedirektoratets udgifter i forbindelse med indberetning  

 til fonden afholdes af fonden.
 9.6 Regler for benyttelse af fondens midler til formål ud over de  

 under punkterne 9.3, 9.4 og 9.5 nævnte fastsættes i fondens fundats.
10. INDBERETNING TIL ERSTATNINGSFONDEN 10.1 Såfremt en virksomhed, der er tilmeldt erstatningsordningen,  

 har pådraget sig en erstatningspligt, og Plantedirektoratet ikke inden  

 fristens udløb har modtaget den under punkt 9.2 nævnte dokumentation, skal  

 tilfældet indberettes til erstatningsfonden.
10.2 Såfremt erstatningens størrelse kan beregnes ved hjælp af  

 foranstående regler, sender Plantedirektoratet sammen med indberetningen en  

 beregning over, hvor meget virksomheden skal udbetale i erstatning.
Ved  

 erstatningsberegningen forudsættes, at hele partiet er solgt.
Der skal  

 således indbetales erstatning til fonden for restpartier, der ikke er  

 annulleret, men henstår med Plantedirektoratets mærkesedler hos producenten  

 eller mellemhandler.
For at lette administrationen med opgørelser af  

 erstatningspligtige partier henstilles, at annullering af hele eller dele af  

 erstatningspligtige partier sker inden udløbet af den sæson, de er produceret  

 i.
 10.3 Kopi af denne indberetning tilsendes virksomheden, som  

 herefter indbetaler den beregnede erstatning.
 10.4 Såfremt det er virksomhedens opfattelse, at grundlaget for  

 beregning af erstatningens størrelse er forkert, eller at beregningsmåden er  

 forkert, og der ikke kan opnås enighed om dette, indbringer  

 Plantedirektoratet eller erstatningsfonden sagen for bedømmelsesudvalget.
 Bedømmelsesudvalgets kendelse meddeles virksomheden med kopi til  

 erstatningsfonden og Plantedirektoratet.
10.5 Såfremt en virksomhed har pådraget sig et erstatningsansvar  

 på et område, hvor erstatningens størrelse skal fastsættes af  

 bedømmelsesudvalget, indbringer Plantedirektoratet sagen for  

 bedømmelsesudvalget, som fastsætter erstatningen og meddeler virksomheden  

 erstatningens størrelse, såfremt hele partiet er solgt.
Kopi af  

 bedømmelsesudvalgets kendelse tilstilles erstatningsfonden og  

 Plantedirektoratet.
 Den videre behandling af sagen sker som beskrevet under punkt 10.3.
 10.6 Vedrørende procedureformen ved bedømmelsesudvalget i øvrigt  

 henvises til afsnit 11.
11. AFGØRELSE VED BEDØMMELSESUDVALGET 11.1 Begæring om afgørelse ved bedømmelsesudvalget i henhold til  

 punkt 5.3 eller bestemmelserne i afsnit 7 indgives af sagens parter i  

 forening eller af en af disse til: Bedømmelsesudvalget for Sædekorn,  

 Plantedirektoratet, Skovbrynet 20, 2800 Lyngby.
Ud over sagens parter kan  

 såvel Plantedirektoratet som erstatningsfonden indgive sager om fastsættelse  

 af erstatning til bedømmelsesudvalget.
Bedømmelsesudvalget kan afgøre en sag ved udarbejdelse af en udtalelse  

 eller ved afsigelse af en kendelse.
Sagsforløbet ved bedømmelsesudvalgets  

 behandling af sager med henblik på afsigelse af en kendelse er beskrevet i  

 punkterne 11.2 til 11.5. I de tilfælde, hvor beregning af erstatning ikke  

 umiddelbart kan ske efter bestemmelserne i afsnit 7, kan - ud over sagens  

 parter - Plantedirektoratet eller erstatningsfonden indhente en udtalelse om  

 erstatningsfastsættelse.
Udtalelsen er kun vejledende, og enhver part kan  

 indbringe sagen for bedømmelsesudvalget med henblik på en kendelse.
 Tvistigheder vedrørende erstatning kan indbringes for bedømmelsesudvalget  

 indtil den 1. maj i den sæson, der følger efter den sæson, hvori sædekornet  

 er solgt.
11.2 Begæring skal afgives skriftligt og være ledsaget af faktura,  

 mærkesedler, sækketryk eller tilsvarende dokumentation til godtgørelse af  

 købet af det omtvistede parti sædekorn og den købte mængde.
Endvidere  

 fremsendes de analyseresultater, der skal lægges til grund ved  

 erstatningsfastsættelsen.
11.3 I begæringen skal være indeholdt en tydelig angivelse af,  

 hvad tvisten drejer sig om, herunder de mangler ved partiet, som ønskes  

 bedømt.
Dersom markbesigtigelse ønskes foretaget, skal dette udtrykkeligt  

 anføres.
I klageskriftet bør angives klagerens - eller parternes - påstande om  

 erstatningens størrelse og en fremstilling af de kendsgerninger, herunder  

 eventuel yderligere dokumentation, som påberåbes.
Endvidere anføres klagerens  

 eventuelle bemærkninger om andre forhold af betydning for skadens bedømmelse  

 og erstatningens fastsættelse.
 11.4 Klageskriftet med bilag fremsendes af bedømmelsesudvalget til  

 den indklagede, og der gives denne en frist, inden hvilken han skal fremkomme  

 med sit svarskrift og de bilag, han vil påberåbe sig.
11.5 Parterne kan gives lejlighed til yderligere at udveksle  

 replik og duplik.
De skriftlige indlæg skal afgives inden en af  

 bedømmelsesudvalget i de enkelte tilfælde fastsat frist.
 Såfremt en part ikke er i stand til at overholde en fastsat frist, må han  

 i god tid inden fristens udløb fremsætte motiveret anmodning om  

 fristforlængelse til et bestemt senere tidspunkt.
 Bedømmelsesudvalget, eventuelt dettes formand alene, tager stilling til,  

 om anmodningen helt eller delvis kan imødekommes.
 11.6 Efter udveksling af de skriftlige indlæg og efter at eventuel  

 besigtigelse er foretaget, træffer udvalget bestemmelse om, hvorvidt sagen  

 kan afgøres på det foreliggende grundlag.
11.7 Bedømmelsesudvalget kan selv indhente oplysninger og foretage  

 undersøgelser til brug for sagens afgørelse.
Parterne underrettes herom, og  

 der gives dem lejlighed til at udtale sig.
 11.8 Bedømmelsesudvalget har ret til på ethvert tidspunkt under  

 sagen at mægle forlig mellem parterne.
 11.9 Når bedømmelsesudvalget finder, at sagen er tilstrækkeligt  

 oplyst, eller at der i hvert fald er givet parterne tilstrækkelig tid til at  

 varetage deres tarv, optages sagen til påkendelse.
 11.10 Såfremt en af parterne viser sig uvillig til at medvirke til  

 sagens oplysning, kan udvalget afgøre sagen på grundlag af det af den anden  

 part oplyste eller anførte og af de oplysninger, bedømmelsesudvalget selv  

 måtte have tilvejebragt.
 11.11 Efter hvert møde udarbejder sekretæren et referat, der  

 sendes til udvalgets medlemmer samt til disses suppleanter.
 I referatet indføres oplysninger om tid og sted for mødet samt de i mødet  

 deltagende personer.
 Referatet skal endvidere omfatte den enkelte sags kendsgerninger samt  

 udvalgets afgørelse af sagen med angivelse af særstandpunkter, såfremt  

 afgørelsen ikke er enstemmig.
 Bedømmelsesudvalget afgør selv, i hvilket omfang der derudover skal  

 foretages referat af forhandlingerne.
11.12 Kendelsen afsiges snarest muligt.
Kendelsen skal indeholde  

 en afgørelse af de indbragte spørgsmål, ligesom der i kendelsen skal træffes  

 bestemmelse om, hvem der skal betale bedømmelsesudvalgets udgifter til sagen,  

 herunder vederlag til bedømmelsesudvalgets medlemmer.
 I kendelsen skal være givet en kort beskrivelse af sagens kendsgerninger  

 samt en kort begrundelse af udvalgets afgørelse.
 11.13 I tilfælde af uoverensstemmelse mellem bedømmelsesudvalgets  

 medlemmer afgøres sagen ved stemmeflertal.
 11.14 Bedømmelsesudvalgets kendelse er endelig og bindende for  

 parterne med de forbehold, der følger af bestemmelserne i den til enhver tid  

 gældende lov om voldgift.
 11.15 Kendelsen sendes snarest efter afsigelsen til sagens parter  

 og til Plantedirektoratet.
 Parterne kan i øvrigt forlange en kopi af referatet vedrørende den  

 pågældende sag bortset fra medlemmernes tilkendegivelse under sagens  

 behandling.
Plantedirektoratet, den 26. juni 1990 Erik Madsen/Anita Kjeldsen BILAG 1 BEREGNINGSGRUNDLAG VED FASTSÆTTELSE AF ERSTATNING Til beregning af erstatning indgår prisen i øre pr. kg, jfr.  

 afsnit 7. Det vil ikke i alle tilfælde være muligt  

 umiddelbart at benytte Producenten af et sædekornsparti med erstatningspligtige mangler skal  

 betale erstatning på basis af den fastsætte pris eller af salgsprisen til den  

 endelige køber.
Dette gælder, uanset at partiet er solgt til en lavere  

 engrospris.
Hvis der er udbetalt erstatning på basis af den fastsatte pris,  

 og en køber senere fremkommer med dokumentation for, at sædekornet er købt  

 til en højere pris, skal producenten udbetale erstatning af differencen.
BILAG 2 Side 1 DOKUMENTATION FRA FIRMAET OM UDBETALING AF ERSTATNING TIL DEN ENDELIGE  

 KØBER Efter punkt 9.2 i reglerne skal betaling ske til den endelige køber inden  

 den 31. december efter udløbet af den sæson, hvori sædekornet er solgt.  

 Dokumentation for, at erstatning er udbetalt til den endelige køber, skal af  

 producentfirmaet indsendes til Plantedirektoratet inden ovennævnte tidsfrist.
For at lette administrationen af denne bestemmelse skal producentfirmaet  

 for hvert erstatningspligtigt parti udfylde et skema som vist i bilagets side  

 3 og 4. Endelig dokumentation skal ikke indsendes, men firmaet skal på  

 skemaet attestere, at det har dokumentation, og at den vil blive fremsendt på  

 Plantedirektoratets begæring.
Til kontrol af, at bestemmelsen overholdes, vil  

 Plantedirektoratet rutinemæssigt ved stikprøver kræve dokumentation indsendt.
 Hvis en mellemhandler ønsker at udbetale erstatning til endelige købere  

 uden at skulle oplyse kundenavne til producentfirmaet, kan følgende  

 fremgangsmåde benyttes:
