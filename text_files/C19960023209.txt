Begrænset skattepligt - investeringsfond 1. Det har i hidtidig praksis, jf.
LV afsnit D.A.2.5,  

 været antaget, at skatteydere, der efter KSL § 2, stk. 1, litra e, er  

 begrænset skattepligtige af fast ejendom her i landet, og som på grundlag af  

 overskuddet heraf har foretaget henlæggelser til investeringsfonds, er  

 skattepligtige af renter og indeståender vedrørende  

 investeringsfondskontiene.
2. Ved en dom af 25. juni 1996 (TfS 1996, 532) har  

 Højesteret imidlertid tilsidesat den nævnte praksis.
Den pågældende sag  

 vedrørte en dansk statsborger, der var bosat i Schweiz, og som var  

 kommanditist, henholdsvis interessent i to selskaber, der hver ejede og drev  

 en udlejningsejendom.
Han havde for indkomstårene 1978-1981 henlagt til  

 investerings fonds på grundlag af sin andel af selskabernes over skud og  

 fratrukket henlæggelserne i den skatteplig tige indkomst.
 Østre Landsret fandt, at skatteyderen var begrænset skattepligtig efter  

 KSL § 2, stk. 1, litra c (nu litra d), af renterne og indeståenderne, da  

 investe ringsfondskontiene havde en nær tilknytning til ud  

 lejningsvirksomheden (TfS 1991, 24).
Højesteret fandt, at spørgsmålet om beskatning skul le afgøres efter KSL §  

 2, stk. 1, litra d (nu litra e), jf. art. 6 og 11 i  

 dobbeltbeskatningsoverenskom sten med Schweiz, og at renteindtægten, som  

 hidrørte fra investeringsfondskonti, ikke kunne sidestilles med indtægter,  

 der var oppebåret på ejendommene.
Renterne og indeståenderne skulle herefter  

 ikke med regnes i skatteyderens indkomst og formue.
3. Det må herefter lægges til grund, at der i tilfælde  

 som det omhandlede ikke foreligger begræn set skattepligt af renter og  

 indeståender vedrørende investeringsfondskonti.
I sådanne tilfælde kan der  

 herefter ske genoptagelse af skatteansættelserne for indkomstårene 1993, 1994  

 og 1995.
4. Skattemyndighederne anmodes om at foretage genop  

 tagelse efter ovenstående retningslinier, hvis der ansøges herom, eller  

 forholdet i øvrigt er skattemyndighederne bekendt.
Ansøgning om genopta gelse  

 af skatteansættelserne skal indgives til skattemyndighederne inden udgangen  

 af 1997, på hvil ket tidspunkt dette cirkulære bortfalder.
