Bekendtgørelse om mindstemål og fredningstider for fisk og krebs i ferskvand I medfør af § 30 og § 130, stk. 2 og 4 i lov om fiskeri og fiskeopdræt (fiskeriloven), jf. lovbekendtgørelse nr. 978 af 26. september 2008, og efter bemyndigelse, fastsættes:
§ 1. Fisk og krebs, der er fanget i fredningstiden eller ikke opfylder det fastsatte mindstemål, skal straks efter fangsten genudsættes i frit vand, så vidt muligt i levende tilstand.
Er fangsten sket i faste fangstindretninger skal fangsten genudsættes modsat fangstindretningens fangståbning i frit vand.
 § 2. For nedennævnte fiskearter fastsættes følgende fredningstider, de anførte dage inklusive:
 1) Laks (Salmo salar): 16. november - 15. januar.
 2) Havørred (Salmo trutta forma trutta): 16. november - 15. januar.
 3) Søørred (Salmo trutta forma lacustris): 16. november - 15. januar.
 4) Bækørred (Salmo trutta forma fario): 16. november - 15. januar.
 5) Helt (Coregonus lavaretus) og heltling (Coregenus albula): 1. november - 31. januar.
 6) Snæbel (Coregonus oxyrhynchus): hele året.
 7) Gedde (Esox lucius): 1. april - 30. april.
 8) Sandart (Stizostedion lucioperca): 1. maj - 31. maj.
 9) Hunskrubber (Platichtys flesus), på hvilke rognsækkens bagspids strækker sig ud over midten af fiskens totallængde: 15. februar - 14. maj.
 10) Hunkrebs (Astacus astacus): 1. oktober - 31. juli.
 11) Hankrebs (Astacus astacus): 1. oktober - 31. marts.
 Stk. 2. Stalling (Thymallus thymallus) er fredet hele året til og med den 15. maj 2014. Herefter er stalling (Thymallus thymallus) fredet i perioden 15. marts til og med den 15. maj.
 § 3. For nedennævnte fiskearter fastsættes følgende mindstemål regnet fra snudespids til halefinnens spids (totallængde):
 Stk. 2. For gule ål (Anguilla anguilla) 450 mm.
 Stk. 3. For krebs (Astacus astacus) 90 mm regnet fra spidsen af pandetornen til den faste bagkant af svømmeviftens midterstykke.
 § 4. Fiskeridirektoratet kan tillade afvigelser fra bestemmelserne i § 1, bl.a. med henblik på indfangning af fisk til klækkeanstalters forsyning med rogn og til udsætningsformål.
 § 5. Med bøde straffes den, der overtræder eller at forsøger at overtræde § 1.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 6. Bekendtgørelsen træder i kraft den 16. maj 2011.
 Stk. 2. Bekendtgørelse nr. 1000 af 8. december 1994 om mindstemål og fredningstider for fisk og krebs i ferskvand ophæves.
