 Herved bekendtgøres lov om afgift af sukker m.m. jf.  

 lovbekendtgørelse nr. 477 af 15. juli 1986 med de ændringer, der følger af §  

 11 i lov nr. 925 af 19. december 1986.
Afgiftspligtigt vareområde § 1.  Af følgende varer svares afgift til statskassen:
1. Sukker (roe- og rørsukker) 2. Glucose 3. Invertsukker 4. Smørepålæg, der overvejende består af helt eller  

 delvis inverteret sukker, og som ikke er afgiftspligtigt efter lov om afgift  

 af chokolade- og sukkervarer m.m.
 5. Sirup af de under nr. 1-4 nævnte varer.
 Stk. 2.  Der svares ikke afgift af naturlig honning.
Afgiftssatsen § 2.  Afgiften udgør 4 kr. pr. kg af varens nettovægt.  

 For sirup beregnes afgiften af nettovægten af varens tørstofindhold, såfremt  

 varen forhandles under betegnelsen sirup.
Registrerede virksomheder § 3.  Den, der med henblik på salg fremstiller  

 (herunder raffinerer) afgiftspligtige varer, skal anmelde sin virksomhed til  

 registrering hos toldvæsenet.
Registrering kan nægtes eller tilbagekaldes,  

 hvis virksomhedens lokaler er eller senere bliver indrettet på en sådan måde,  

 at toldvæsenets kontrol efter § 19 ikke kan udføres på rimelig måde.
 Stk. 2.  Den, der driver mellemhandel med  

 afgiftspligtige varer, kan anmelde sin virksomhed til registrering hos  

 toldvæsenet.
 Stk. 3.  Til de registrerede virksomheder udstedes et  

 bevis for registreringen.
 § 4.  Registrerede virksomheder er berettiget til at  

 indføre eller fra andre registrerede virksomheder at modtage afgiftspligtige  

 varer, uden at afgiften er berigtiget, såfremt varerne er bestemt til  

 fremstilling af afgiftspligtige varer eller til videresalg en gros.
 Stk. 2.  Såfremt en registreret virksomhed tillige  

 driver detailhandel med afgiftspligtige varer, kan toldvæsenet tillade, at  

 varerne til afsætning i detailhandelen indføres eller modtages, uden at  

 afgiften er berigtiget, såfremt virksomhedens engrossalg af afgiftspligtige  

 varer, opgjort efter mængde, udgør mere end ni tiendedele af virksomhedens  

 samlede salg af afgiftspligtige varer.
Opgørelse af den afgiftspligtige mængde § 5.  I virksomheder, der er registreret efter §  

 3,stk. 1, (fremstillingsvirksomheder), opgøres den afgiftspligtige mængde for  

 en afgiftsperiode på grundlag af udleveringen fra virksomheden i perioden af  

 varer, som er fremstillet af virksomheden eller tilført denne, uden at  

 afgiften er berigtiget.
Såfremt den tilstedeværende beholdning af varer, der  

 er fremstillet af virksomheden eller tilført denne til videresalg, er mindre  

 end forskellen mellem mængden af de fremstillede eller således tilførte varer  

 og mængden af de udleverede varer, medregnes det manglende kvantum i  

 udleveringen.
 Stk. 2.  I virksomheder, der er registreret efter § 3,  

 stk. 2, (mellemhandlere), opgøres den afgiftspligtige mængde for en  

 afgiftsperiode på grundlag af tilgangen til virksomheden i perioden af varer,  

 for hvilke afgiften ikke er berigtiget.
 Stk. 3.  Virksomheder nævnt i stk. 2, hvis salg af  

 afgiftspligtige varer uden berigtigelse af afgift udgør mere end halvdelen af  

 det samlede salg af afgiftspligtige varer beregnet efter engrosværdien, kan  

 på nærmere fastsatte vilkår af toldvæsenet få tilladelse til at opgøre den  

 afgiftspligtige mængde efter reglerne i stk. 1. Tilladelsen er betinget af,  

 at virksomhedens lokaler kan godkendes af toldvæsenet.
 Stk. 4.  Afgiftsperioden er måneden.
 § 6.  I den afgiftspligtige mængde, opgjort efter § 5,  

 fradrages:
1. varer, der leveres til en anden registreret  

 virksomhed efter § 4, 2. varer, der udføres til udlandet, 3. varer, der afsættes til afgiftsfrit formål, jf. §§  

 7 og 8, stk. 1, 4. varer, der i virksomheden eller under transport til  

 og fra denne er gået tabt ved indbrud, brand, forlis eller brækage, og 5. varer, der returneres til virksomheden, såfremt  

 køberen godtgøres varens pris indbefattet afgiften.
 Stk. 2.  Skatteministeren kan fastsætte  

 kontrolforskrifter for fradrag efter stk. 1 i den afgiftspligtige mængde.
Afgiftsfritagelse § 7.  Der tilstås afgiftsfrihed for afgiftspligtige  

 varer, der af registrerede virksomheder afsættes til virksomheder til  

 erhvervsmæssig fremstilling af:
1. chokolade- og sukkervarer, der er afgiftspligtige  

 efter kap. 1 i lov om afgift af chokolade- og sukkervarer m.m., 2. spiritus, der er afgiftspligtig efter kap. 1 i lov  

 om afgift af spiritus m.m., 3. frugtvin, der er afgiftspligtig efter kap. 1 i lov  

 om afgift af vin og frugtvin m.m., 4. øl, der er afgiftspligtig efter afsnit III i lov om  

 afgift af øl, 5. varer, der er afgiftspligtige efter lov om afgift  

 af mineralvand m.v., 6. konsum-is, der er afgiftspligtig efter lov om  

 afgift af konsum-is, og 7. tobaksvarer, der er afgiftspligtige efter lov om  

 tobaksafgifter.
 Stk. 2.  Der tilstås endvidere afgiftsfrihed for  

 afgiftspligtige varer, der af registrerede virksomheder leveres til  

 provianteringsvirkomheder, der har bevilling til told- og afgiftsfritagelse i  

 henhold til toldlovens § 80, samt til diplomatiske repræsentationer,  

 internationale organisationer m.v. og de hertil knyttede personer, der er  

 tilstået told- og afgiftsfritagelse i henhold til toldlovens § 22.
 Stk. 3.  Toldvæsenet kan fastasætte regnskabs- og  

 kontrolforskrifter for afgiftsfritagelse efter stk. 1 og 2.
 Stk. 4.  Skatteministeren kan fastsætte, om og i hvilket  

 omfang der kan tilstås afgiftsfrihed for afgiftspligtige varer, der af  

 registrerede virksomheder leveres til skibe eller luftfartøjer til brug om  

 bord eller til salg til passager m.v.
 § 8.  Toldvæsenet kan meddele virksomheder bevilling  

 til afgiftsfritagelse for afgiftspligtige varer, som leveres af registrerede  

 virksomheder til erhvervsmæssig fremstilling af:
1. levnedsmidler ud over de i § 7, stk. 1 nr. 1-6,  

 nævnte samt kosttilskudspræparater og tilsætningsmidler til levnedsmidler, 2. foderstoffer, foderblandinger og fodertilskud, der  

 er bestemt til videresalg, og 3. tekniske og kemiske produkter (herunder  

 medicinalvarer og farmaceutiske produkter).
 Stk. 2.  Bevilling kan dog ikke meddeles:
1. virksomheder, hvis forbrug af afgiftspligtige varer  

 til anvendelse til fremstilling af de i stk. 1 nævnte varer ikke overstiger  

 500 kg årligt, 2. virksomheder til fremstilling af varer, der på  

 grund af et indhold af varer, der er omfattet af § 1, stk. 1, må antages i  

 husholdninger at kunne erstatte afgiftspligtige varer.
 Stk. 3.  Bevilling kan heller ikke meddeles til  

 fremstilling af levnedsmidler i:
1. hoteller, restaurationer, cafeterier, pensionater  

 o.lign., 2. slagter-, viktualieforretninger o.lign., 3. marketenderier, kantiner o.lign. og 4. virksomheder, der leverer færdige retter ud af  

 huset.
 Stk. 4.  Skatteministeren kan fastsætte regnskabs- og  

 kontrolforskrifter for bevillinger efter stk. 1.
 § 9.  Toldvæsenet kan meddele bevilling til  

 afgiftsgodtgørelse for afgiftspligtige varer, som anvendes til fremstilling  

 af ikke afgiftspligtige varer, der udføres til udlandet.
 Stk. 2.  Skatteministeren kan fastsætte regler om  

 godtgørelse af afgift for varer, der udføres til udlandet.
Afgift af varer, der indføres fra udlandet § 10.  Af varer, der indføres fra udlandet, svares  

 afgift i forbindelse med indførslen, medmindre varerne indføres efter § 4.  

 Afgiften afregnes efter reglerne i toldlovens kap. 8.
 § 11.  Ved indførsel af varer indrømmes afgiftsfrihed  

 i samme omfang og under tilsvarende betingelser som fastsat for afgiftsfrihed  

 efter merværdiafgiftslovens § 29, stk. 3.
Regnskabsbestemmelser § 12.  Fremstillingsvirksomheder skal føre regnskab  

 over fremstillingen af afgiftspligtige varer, tilgangen af uberigtigede varer  

 og udleveringen af afgiftspligtige varer.
Virksomhederne skal holde lageret  

 af afgiftsberigtigede varer adskilt fra lageret af uberigtigede varer.
 Stk. 2.  Registrerede mellemhandlere skal føre regnskab  

 over tilgangen af uberigtigede varer og udleveringen af varer til afgiftsfrit  

 formål.
Stk. 3.  Ved overførsel af afgiftspligtige varer mellem  

 registrerede virksomheder efter § 4 og ved afsætning af varer til afgiftsfrit  

 formål skal der udstedes en faktura med oplysning om leverandørens og  

 modtagerens navn og adresse og den afgiftspligtige mængde.
Kopi af fakturaer  

 skal opbevares i 5 år.
 Stk. 4.  Toldvæsenet fastsætter nærmere bestemmelser for  

 de registrerede virksomheders regnskabsførelse.
Afregning af afgiften § 13.  Registrerede virksomheder skal efter udløbet af  

 hver måned og senest den 15. i den følgende måned til toldvæsenet angive  

 mængden af de varer, hvoraf virksomheden skal betale afgift, jf. §§ 5 og 6.  

 Angivelsen skal være underskrevet af virksomhedens ansvarlige ledelse.
 Stk. 2.  Afgives den i stk. 1 omhandlede angivelse ikke  

 inden udgangen af den nævnte frist kan toldvæsenet inddrage registreringen af  

 virksomheden indtil den manglende angivelse er toldvæsenet i hænde.
 § 14.  Afgiften af den efter § 13 for en måned angivne  

 mængde skal indbetales til toldvæsenet inden udgangen af den følgende måned.
 Stk. 2.  Betales afgift ikke rettidigt, skal der betales  

 1,3 pct. i månedlig rente for hver påbegyndt måned fra forfaldstidspunktet at  

 regne, dog mindst 10 kr. for en afgiftsperiode.
 Stk. 3.  Skatteministeren fastsætter de nærmere regler  

 for afgiftens indbetaling.
 § 15.  Toldvæsenet kan pålægge en virksomhed, der ikke  

 betaler afgift rettidigt, at afgive angivelsen for kortere perioder end en  

 måned.
 Stk. 2.  Toldvæsenet kan endvidere pålægge en  

 virksomhed, der ikke betaler afgift rettidigt, en kortere betalingsfrist end  

 den i § 14 angivne eller kræve, at der stilles sikkerhed for afgiftens  

 betaling.
 § 16.  Betales forfalden afgift ikke senest den 14.  

 dag efter betalingsfristens udløb, kan toldvæsenet inddrage registreringen af  

 virksomheden, indtil de forfaldne afgifter er betalt.
 Stk. 2.  Er der i henhold til § 15 sket forkortelse af  

 afgiftsperioden eller betalingsfristen, kan registreringen inddrages straks  

 efter betalingsfristens udløb.
 § 17.  Såfremt det konstateres, at en virksomhed har  

 afgivet urigtig angivelse af afgiftstilsvaret, således at virksomheden har  

 betalt for lidt i afgift, afkræves virksomheden det skyldige beløb til  

 betaling senest 14 dage efter påkrav.
 Stk. 2.  Kan størrelsen af det afgiftsbeløb, som  

 påhviler virksomheden, ikke opgøres på grundlag af virksomhedens regnskaber,  

 kan toldvæsenet foretage en skønsmæssig ansættelse af afgiftstilsvaret.  

 Afgørelsen skal indeholde oplysning om den i stk. 3 nævnte klageadgang.
Stk. 3.  Virksomheden kan indbringe ansættelsen for det  

 efter § 37 i merværdiafgiftsloven nedsatte nævn.
Begæring om indbringelse for  

 nævnet skal være fremsat over for toldvæsenet senest 4 uger efter, at  

 virksomheden, er gjort bekendt med ansættelsen.
 Stk. 4.  Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra den 1. i den  

 måned, i hvilken beløbet skal betales af virksomheden, dog mindst 10 kr.
Dækningsafgiften § 18.  Ved indførsel her til landet opkræves en  

 dækningsafgift for varer, der på grund af et indhold af varer, der er  

 omfattet af § 1, stk. 1, må antages i husholdninger at kunne erstatte  

 afgiftspligtige varer.
Dækningsafgiften afregnes efter reglerne i toldlovens  

 kap. 8.
 Stk. 2.  Dækningsafgiften beregnes efter afgiftssatsen i  

 § 2 af den mængde afgiftspligtige varer, der er medgået til fremstillingen.
 Stk. 3.  Ved fortoldningen af varer, hvoraf  

 dækningsafgift skal betales, skal mængden og arten af de medgåede  

 afgiftspligtige varer angives, og erklæring herom fra fabrikanten skal  

 fremlægges.
 Stk. 4.  Bestemmelserne i § 9, stk. 2, og § 11 finder  

 tilsvarende anvendelse for dækningsafgiften.
Kontrolbestemmelser § 19.  Toldvæsenet er berettiget til at foretage  

 eftersyn i de virksomheder, der omfattes af loven, og til at efterse  

 virksomhedernes varebeholdninger, forretningsbøger og øvrige  

 regnskabsmateriale samt korrespondance m.v.
 Stk. 2.  Virksomhedernes indehavere og de i  

 virksomhederne beskæftigede personer skal yde toldvæsenet fornøden vejledning  

 og hjælp ved foretagelsen af de i stk. 1 omhandlede eftersyn.
 Stk. 3.  Det i stk. 1 nævnte materiale skal på  

 toldvæsenets begæring udleveres eller indsendes til toldvæsenet.
 Stk. 4.  Registrerede virksomheder skal på begæring  

 meddele toldvæsenet oplysninger om deres leverancer af varer til afgiftsfrit  

 formål.
 Stk. 5.  Erhvervsdrivende skal på begæring meddele  

 toldvæsenet oplysninger om deres indkøb af afgiftspligtige varer til  

 virksomheden.
 Stk. 6.  Toldvæsenet er berettiget til at foretage  

 eftersyn af varebeholdninger og regnskaber m.v. hos de i stk. 5 omhandlede  

 virksomheder.
 § 20.  Offentlige myndigheder skal på begæring meddele  

 toldvæsenet enhver oplysning til brug ved registrering af og kontrol med  

 virksomheder, der omfattes af loven.
 Stk. 2.  Politiet yder toldvæsenet bistand efter regler,  

 der fastsættes efter forhandling mellem skatteministeren og  

 justitsministeren.
 § 21.  Skatteministeren kan fastsætte de bestemmelser  

 om kontrolforanstaltninger, der er nødvendige til lovens gennemførelse.
Straffebestemmelser § 22.  Med bøde straffes den, der forsætligt eller  

 groft uagtsomt:
 1. Afgiver urigtige eller vildledende oplysninger  

 eller fortier oplysninger til brug for afgiftskontrollen.
 2. Overtræder § 3, stk. 1, 1. pkt., § 12, stk. 1-3, §  

 13, stk. 1, § 19, stk. 2-5, og § 30, stk. 3.
 3. Tilsidesætter vilkår, der er fastsat i medfør af §  

 4, stk. 2, § 5, stk. 3, § 8, stk. 1, og § 9.
 4. Undlader at efterkomme et i medfør af § 15, stk. 1,  

 meddelt påbud.
 5. Fortsætter driften af en afgiftspligtig virksomhed,  

 hvis registrering toldvæsenet har inddraget efter § 3, stk. 1, § 13, stk. 2,  

 eller § 16.
 6. Anvender varer, der er fritaget efter § 7 eller §  

 8, stk. 1, til formål, der ikke omfattes af disse bestemmelser.
 7. Overdrager, erhverver eller tilegner sig varer,  

 hvoraf der ikke er betalt afgift, som skulle have været betalt efter loven,  

 eller forsøger herpå.
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de nævnte overtrædelser  

 med forsæt til at unddrage statskassen afgift, straffes med bøde, hæfte eller  

 fængsel indtil 2 år.
 Stk. 4.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
 § 23.  Skønnes en overtrædelse ikke at ville medføre  

 højere straf end bøde, kan skatteministeren eller den, han bemyndiger dertil,  

 tilkendegive den pågældende, at sagen kan afgøres uden retslig forfølgning,  

 såfremt han erkender sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
Stk. 4.  Når sager om de i § 22 nævnte overtrædelser  

 indbringes for domstolene, behandles de som politisager.
Retsmidlerne i  

 retsplejelovens kapitel 72 og 73 kan anvendes i samme omfang som i  

 statsadvokatsager.
Andre bestemmelser § 24.  Såfremt varer, der efter § 7 og § 8, stk. 1, er  

 fritaget for afgift, anvendes til andet formål end det, hvortil varerne er  

 bestemt, kan toldvæsenet inddrage vedkommende virksomheds adgang til at  

 indkøbe afgiftsfri varer.
Virksomheden kan afkræves afgiften af de nævnte  

 varer til betaling senest 14 dage efter påkrav.
 Stk. 2.  Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra den 1. i den  

 måned, i hvilken beløbet skal betales af virksomheden, dog mindst 10 kr.
 § 25.  Det efter § 37 i merværdiafgiftsloven nedsatte  

 nævn har den endelige administrative afgørelse af:
 1. Spørgsmål om varers afgiftspligt efter § 1, stk. 1,  

 og § 18, stk. 1.
 2. Spørgsmål om den afgiftspligtige vægt.
 3. Spørgsmål om anvendelse af § 8, stk. 2, nr. 2, og  

 stk. 3.
 4. Klager over de af toldvæsenet efter § 17 foretagne  

 skønsmæssige ansættelser.
 § 25 a.  Skatteministeren kan fastsætte bestemmelser  

 om adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Direktoratet for Toldvæsenet, ikke kan indbringes for højere  

 administrativ myndighed, jf. dog § 25.
Stk. 3.  Ministeren kan på eget initiativ tage en  

 afgørelse, der er truffet af toldvæsenet, op til nærmere undersøgelse og  

 afgørelse. (* 1) § 26.  Der kan efter bestemmelser, som fastsættes af  

 skatteministeren, udbetales biavlere en afgiftsgodtgørelse for sukker, der er  

 anvendt til fodring af bier i vinterperioden.
 § 27.  For betaling af afgift efter bestemmelserne i  

 denne lov hæfter den, der som ejer, forpagter eller lignende driver  

 virksomheden for egen regning.
 § 28.  Med udlandet sidestilles med hensyn til  

 bestemmelserne i denne lov Færøerne og Grønland samt Københavns Frihavn.
Overgangs- og ikrafttrædelsesbestemmelser § 29.  Loven træder i kraft den 1. oktober 1976 og  

 finder anvendelse på afgiftspligtige varer, der efter lovens ikrafttræden  

 udleveres fra fremstillingsvirksomheder, respektive tilføres virksomheder,  

 der driver mellemhandel. § 30, stk. 1 og 2, træder dog i kraft ved lovens  

 bekendtgørelse i Lovtidende.
Stk. 2-3. (Overgangsbestemmelser, udeladt) § 30.  (Overgangsbestemmelser, udeladt) § 31.  Loven gælder ikke for Færøerne og Grønland.
Skatteministeriet, den 14. oktober 1988 Anders Fogh Rasmussen / Jan Lyager Olsen (* 1) Lov nr. 925 af 19. december 1986 (indsættelse af 25 a) trådte i  

 kraft den 1. januar 1987.
