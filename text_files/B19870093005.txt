 I henhold til § 41, stk. 1, nr. 1 og stk. 2, samt § 74 og §§ 84 og 86 i  

 lov nr. 681 af 23. december 1975 om arbejdsmiljø, jfr. lovbekendtgørelse nr.  

 646 af 18. december 1985, som ændret ved lov nr. 220 af 22. april 1987 om  

 ændring af lov om arbejdsmiljø fastsættes:
 § 1.  Bekendtgørelsen gælder for de i § 2 nævnte  

 førere af køretøjer i vejtransport, der er omfattet af Rådets forordning  

 (EØF) nr. 3820/85 af 20. december 1985 om harmonisering af visse bestemmelser  

 på det sociale område inden for vejtransport.
 Stk. 2.  Ved vejtransport forstås al kørsel på vej, der  

 er åben for offentlig adgang, med et til person- eller godsbefordring bestemt  

 køretøj i tom eller lastet stand.
 Stk. 3.  Ved fører forstås enhver person, som fører  

 køretøjet, også selv om det kun er i et kort tidsrum, eller som befinder sig  

 i køretøjet for i givet fald at kunne føre det.
 § 2.  Førere af køretøjer i godstransport, der ikke er  

 fyldt 21 år, og som fører motorkøretøj, hvis største tilladte totalvægt  

 inklusive påhængsvogne og sættevogne overstiger 7,5 tons, skal være i  

 besiddelse af et kvalifikationsbevis for en tilfredsstillende afslutning af  

 den i § 3 nævnte uddannelse.
Stk. 2.  Førere af køretøjer i indenlandsk  

 personbefordring skal være fyldt 21 år, og skal på strækninger, hvis radius  

 er over 50 km fra køretøjets hjemsted, ligeledes være i besiddelse af et  

 kvalifikationsbevis for en tilfredsstillende afslutning af den i § 3 nævnte  

 uddannelse, samt godtgøre, at de Stk. 3.  Førere af køretøjer i international  

 personbefordring skal være fyldt 23 år og være i besiddelse af et  

 kvalifikationsbevis for en tilfredsstillende afslutning af den i § 3 nævnte  

 uddannelse, samt godtgøre, at de i mindst to år sammenlagt har virket som  

 førere af køretøjer i godstransport, hvis største tilladte totalvægt er over  

 3,5 tons, eller som førere af køretøjer i personbefordring.
 Stk. 4.  Bevis for, at betingelserne i § 2, stk. 1 til  

 3, er opfyldt, skal medbringes under kørslen og på forlangende forevises  

 politiet og Arbejdstilsynet.
 § 3.  De i § 2 nævnte førere af køretøjer i  

 vejtransport skal have gennemgået en uddannelse, der omfatter følgende  

 discipliner:
- kendskab til udbedring af mindre driftsfejl ved køretøjet ved hjælp af  

 dertil egnet værktøj, - kendskab til økonomisk brug af køretøjer, - kendskab til de foranstaltninger, der skal træffes ved færdselsuheld  

 eller andre uheld (f.eks. brand), for så vidt angår køretøjers  

 forsikringsforhold, - kendskab til den nationale lovgivning, der finder anvendelse på den  

 pågældende art af transport (gods eller personer), - brugen af kontrolapparat (fartskriver), - kendskab til køretøjs- og transportdokumenter, der forlanges ved  

 national og international transport (gods eller personer).
 Stk. 2.  For førere af køretøjer i godstransport skal  

 uddannelsen udover det i stk. 1 nævnte omfatte:
- elementært kendskab til førerens ansvar for så vidt angår modtagelse,  

 transport og levering af gods ifølge de aftalte betingelser, - almindelig færdighed i og tilstrækkeligt geografisk kendskab til at  

 kunne betjene sig af vejkort og deres registre.
 Stk. 3.  For førere af køretøjer i personbefordring skal  

 uddannelsen udover det i stk. 1 nævnte omfatte:
- køreteknik på tør og glat vejbane, - brandværn, - førstehjælp, - kendskab til internationale færdselsregler, - almindelig færdighed i og tilstrækkeligt geografisk kendskab til at  

 kunne betjene sig af vejkort og deres registre.
 § 4.  Førere af køretøjer, der er indregistreret i en  

 anden af det europæiske fællesskabs medlemsstater, er fritaget for kravet om  

 uddannelse efter § 3, såfremt de opfylder betingelserne i artikel 5 i Rådets  

 forordning nr. 3820/85 af 20. december 1985.
 § 5.  Varigheden og den nærmere tilrettelæggelse af  

 den i § 3 nævnte uddannelse forestås af Direktoratet for  

 Arbejdsmarkedsuddannelserne, der udsteder kvalifikationsbeviserne.
 § 6.  Direktøren for Arbejdstilsynet kan meddele  

 tilladelse til kørsel i personbefordring, uden at der foreligger  

 kvalifikationsbevis, såfremt det kan dokumenteres, at det ikke har været  

 muligt at få den i § 3 nævnte uddannelse.
 § 7.  Afgørelser truffet efter denne bekendtgørelse  

 kan indbringes for arbejdsministeren inden 4 uger efter, at afgørelsen er  

 meddelt den pågældende.
 Stk. 2.  Rettidig klage har opsættende virkning, indtil  

 Arbejdsministeriets afgørelse foreligger, eller Arbejdsministeriet bestemmer  

 andet.
 Stk. 3.  Når særlige grunde taler derfor, kan  

 Arbejdsministeriet behandle en klage og tillægge den opsættende virkning,  

 selv om den først fremkommer efter udløbet af 4 ugers fristen.
 § 8.  Overtrædelse af § 2 straffes med bøde.
Stk. 2.  Arbejdsgiveren kan pålægges bødeansvar for  

 overtrædelse af § 2, stk. 1, 2 og 3, selv om overtrædelsen ikke kan tilregnes  

 ham som forsætlig eller uagtsom.
For bødeansvaret fastsættes ingen  

 forvandlingsstraf.
 Stk. 3.  For overtrædelser, der begås af aktieselskaber,  

 andelsselskaber el. lign., kan der pålægges selskabet som sådant bødeansvar.  

 Er overtrædelsen begået af staten, en kommune eller et kommunalt fællesskab,  

 der er omfattet af § 60 i lov om kommunernes styrelse, kan der pålægges  

 staten, kommunen eller det kommunale fællesskab bødeansvar.
 § 9.  Bekendtgørelsen træder i kraft ved  

 offentliggørelsen i Lovtidende bortset fra § 2, stk. 2 og 3, der træder i  

 kraft den 1. juli 1988.
 Stk. 2.  § 2, stk. 1, gælder ikke for førere, der har  

 erhvervet kørekort til stor lastbil (kategori C) før den 1. januar 1980.
 Stk. 3.  § 2, stk. 2 og 3, gælder ikke for førere, der  

 har erhvervet kørekort til erhvervsmæssig personbefordring med stor personbil  

 (kategori D) før den 1. januar 1980.
 Stk. 4.  § 2, stk. 2 og 3, gælder ikke for førere i  

 personbefordring, der inden den 1. juli 1988 er fyldt 21 år og har opfyldt  

 enten § 2, stk. 2, litra a eller litra b eller er i besiddelse af et  

 kvalifikationsbevis for en tilfredsstillende afslutning af den i § 3, stk. 1,  

 nævnte uddannelse.
 Stk. 5.  Førere, der er omfattet af stk. 4, skal efter  

 1. juli 1988 tillige være i besiddelse af kvalifikationsbevis for en  

 tilfredsstillende afslutning af den i § 3, stk. 3, nævnte uddannelse.
 Stk. 6.  Arbejdsministeriets bekendtgørelse nr. 450 af  

 31. oktober 1979 ophæves samtidig med denne bekendtgørelses ikrafttræden.
