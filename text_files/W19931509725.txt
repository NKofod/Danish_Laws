En 26-årig kvinde fik foretaget provokeret abort.
Hun klagede over at  

 indgrebet mislykkedes.
Hun fødte en dreng, som var retarderet, og havde  

 epilepsi.
Patientklagenævnet fandt grundlag for kritik af den ansvarlige  

 overlæge for ikke at have informeret om risikoen for fortsat graviditet, idet  

 der ikke var foretaget mikroskopi af abortvævet, hvorved udfaldet af  

 abortindgrebet var mere usikkert En 26-årig kvinde blev kort efter en fødsel gravid igen og fik foretaget  

 provokeret abort.
Der blev herefter klaget over, at abortindgrebet  

 mislykkedes, og at hun som følge heraf fødte en dreng, som i 15-måneders  

 alderen blev konstateret mentalt retarderet, med epilepsi.
Kvinden havde tidligere fået konstateret en usædvanlig (bicorn) form på  

 livmoderen.
Hun blev indlagt til abort på kirurgisk afdeling, hvor man  

 foretog udskrabning.
Der blev ikke foretaget mikroskopi af det fjernede væv.
 Efterfølgende havde kvinden fortsat graviditetssymptomer, men den  

 fortsatte graviditet blev først konstateret sent, og kvinden valgte at føde  

 barnet.
Såvel Sundhedsstyrelsen som Patientklagenævnet vurderede, at  

 abortindgrebet var foretaget korrekt.
Fortsat graviditet efter provokeret  

 abort er en sjælden komplikation, og såvel Patientklagenævnet som  

 Sundhedsstyrelsen har tidligere udtalt, at specifik information, på grund af  

 komplikationens sjældenhed, ikke er påkrævet.
I denne sag lagde man imidlertid vægt på, at der ikke var foretaget  

 mikroskopi, hvorved udfaldet af indgrebet var mere usikkert.
Kvinden burde  

 derfor have været informeret om risikoen for fortsat graviditet.
 Patientklagenævnet beklagede, jf. lægelovens § 6, stk. 1, over for  

 den ansvarlige overlæge, at der var udvist manglende omhu i forbindelse med  

 informationen til kvinden.
