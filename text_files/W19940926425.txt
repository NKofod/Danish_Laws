Ankestyrelsens principafgørelse T-2-94 om delpension - arbejdstidsnedsættelse - langtidsledig - ansættelse i begrænset tidsrum - dokumentation Resume:
 Ansættelse af en langtidsledig for et begrænset tidsrum af 7 måneder for en medarbejdende ægtefælle opfyldte dokumentationskravet vedrørende nedsættelse af ansøgers arbejdstid i forbindelse med ansøgning om delpension i § 9 i Socialstyrelsens bekendtgørelse om delpension.
Ankestyrelsen lagde ved afgørelsen vægt på, at lovgivningen vedrø rende delpension ikke indeholder særlige krav til varigheden af det ansættelsesforhold, der dokumenterer arbejdstidsnedsættelsen.
Detforudsættes blot, at delpensionsmodtageren til stadighed kan doku mentere sin arbejdstidsnedsættelse i den periode, hvor der modtages delpension.
 Love:
Lov om delpension - lovbekendtgørelse nr. 226 af 5. april 1991 - § 1 og § 3 Vejledninger:
Socialministeriets vejledning af 26. februar 1992 om delpension - pkt. 36 Sagsfremstilling:
 En medarbejdende ægtefælle indgav ansøgning om delpension i for bindelse med nedsættelse af sin arbejdstid.
 Arbejdstidsnedsættelsen dokumenteredes med henvisning til, at der var ansat en langtidsledig, som skulle forestå ekspeditionerne i forretningen.
 Kommunen afslog at bevilge delpension og begrundede afgørelsen med, at dokumentationskravet i § 9 i Socialstyrelsens bekendtgørelse ikke var opfyldt.
 Der var således ikke tale om en varig ansættelse eller en synlig indskrænkning af virksomhedens aktiviteter, jf. vejledning om delpension af 22. juli 1986, pkt. 33 (nu vejledning af 26. februar 1992, pkt. 36). Ankenævnet fandt det godtgjort, at ansøgers arbejdstid ved overgang til delpension var nedsat som følge af ansættelsen af en langtidsledig i virksomheden.
 Da betingelserne i § 4, stk. 1, i Socialministeriets bekendtgørelse om delpension til personer med indtægt med selvstændig virksomhed m.f. , jf. § 9, stk. 1, og § 9, stk. 2, nr. 1, i Socialstyrelsens bekendtgørelse om delpension således fandtes opfyldt, hjemvistes sagen til fornyet behandling i kommunen.
 Sagen blev behandlet i principielt møde med henblik på afklaring af, om ansættelse af en langtidsledig for et begrænset tidsrum af 7 måneder opfylder dokumentationskravene i § 9 i Socialstyrelsens bekendtgørelse om delpension.
 Afgørelse:
 Ankestyrelsen fandt, at ansøger gennem ansættelse af en langtidsledig havde opfyldt dokumentationskravet i § 9 i Socialstyrelsens bekendtgørelse om delpension.
Ankestyrelsen lagde ved afgørelsen vægt på, at lovgivningen vedrø rende delpension ikke indeholder særlige krav til varigheden af det ansættelsesforhold, der dokumenterer arbejdstidsnedsættelsen.
Detforudsættes blot, at delpensionsmodtageren til stadighed kan doku mentere sin arbejdstidsnedsættelse i den periode, hvor der modtages delpension.
 Ankestyrelsen fandt således, at betingelserne i § 4, stk. 1 i Socialministeriets bekendtgørelse om delpension til personer med indtægt ved selvstændig erhvervsvirksomhed m.fl. var opfyldt.
 Ankestyrelsen tiltrådte ankenævnets afgørelse.
