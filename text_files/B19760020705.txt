 Socialministeren fastsætter herved i henhold til lov om social bistand §  

 14 og lov om forsorgen for åndssvage og andre særlig svagtbegavede § 1  

 følgende regler om godkendelse, ledelse og drift af uddannelsessteder, der  

 uddanner til børneforsorgspædagog og omsorgspædagog:
 Godkendelse.
 § 1.  Uddannelse til børneforsorgspædagog og  

 omsorgspædagog foregår på de af socialministeren godkendte uddannelsessteder  

 (seminarier).
 Stk. 2.  Uddannelsesstederne kan oprettes som  

 statsinstitutioner eller som selvejende institutioner.
 § 2.  Vedtægten for et seminarium, der er oprettet som  

 selvejende institution, godkendes af socialstyrelsen.
 Stk. 2.  Vedtægten skal indeholde bestemmelse om  

 seminariets navn og formål, bestyrelse, ledelsens opgaver og dispositionsret  

 over for trediemand, budgetlægning, regnskabsførelse m. v. og revision samt  

 vedtægtsændring.
 Stk. 3.  Vedtægten skal endvidere indeholde bestemmelser  

 om anvendelse af kapitalen i tilfælde af seminariets nedlæggelse.
 Ledelse af selvejende seminarier.
A.
Bestyrelsen.
 § 3.  Bestyrelsens medlemmer udpeges af  

 socialministeren på 4 år, svarende til valgperioden for de kommunale råd.
Stk. 2.  Bestyrelsen har 6 medlemmer, medmindre  

 socialministeren efter indstilling fra socialstyrelsen bestemmer andet.
Et  

 medlem udpeges direkte af socialministeren.
Et medlem udpeges efter  

 indstilling fra det stedlige amtsråd, i Københavns og Frederiksberg kommuner  

 fra henholdsvis magistraten og kommunalbestyrelsen.
Et medlem udpeges -for så  

 vidt angår seminarier, der ligger uden for Københavns og Frederiksberg  

 kommuner - efter indstilling fra vedkommende amts kommuneforening.
De øvrige  

 medlemmer udpeges efter indstilling fra socialstyrelsen og efter forhandling  

 mellem socialstyrelsen og den tidligere bestyrelse.
Af de sidstnævnte bør eet  

 medlem have indsigt i den almene pædagogik og eet medlem være repræsentant  

 for det socialpædagogiske arbejdsområde.
Alle medlemmer bør være i besiddelse  

 af administrativ og økonomisk indsigt.
 Stk. 3.  En person, der er fyldt 70 år, eller som i  

 løbet af bestyrelsens funktionsperiode fylder 70 år, kan ikke udpeges som  

 medlem af bestyrelsen.
§ 4.  Den ny bestyrelse afholder et konstituerende  

 møde, umiddelbart før dens funktionsperiode begynder.
Indkaldelse til mødet  

 foretages af det medlem, der længst har været medlem af bestyrelsen, eller,  

 hvis flere har været medlem lige længe, af den ældste af disse.
Stk. 2.  På det konstituerende møde vælger bestyrelsen  

 sin formand og næstformand blandt sine medlemmer.
Valget har gyldighed for  

 bestyrelsens funktionsperiode.
Valget ledes af det medlem, der har indkaldt  

 til møde.
Næstformanden fungerer i formandens forfald.
§ 5.  Bestyrelsen afholder møde normalt mindst 1 gang  

 i hvert kvartal, heraf afholdes mindst 2 møder på seminariet.
Møde skal  

 afholdes, når formanden finder det fornødent, eller når een af bestyrelsens  

 medlemmer forlanger det.
 Stk. 2.  Formanden bestemmer tid og sted for møderne og  

 indkalder medlemmerne og andre deltagere.
Stk. 3.  Formanden giver forinden møderne i videst  

 muligt omfang medlemmerne og andre deltagere underretning om, hvilke sager  

 der vil komme til behandling på mødet.
Eventuelt materiale udsendes så vidt  

 muligt sammen med dagsordenen.
 § 6.  Seminariets rektor samt en repræsentant for  

 lærerne, udpeget af lærerrådet, og en repræsentant for de studerende, udpeget  

 af de studerendes råd, har ret til uden stemmeret at deltage i bestyrelsens  

 forhandlinger.
 Stk. 2.  Bestyrelsen kan tilkalde andre personer til at  

 deltage i en sags behandling, dog uden stemmeret, når bestyrelsen finder det  

 ønskeligt.
 § 7.  Bestyrelsen er beslutningsdygtig, når mindst  

 halvdelen af medlemmerne, herunder formanden eller i hans forfald  

 næstformanden, er til stede.
Stk. 2.  Beslutninger træffes ved stemmeflertal, når  

 intet andet særligt er bestemt.
Står stemmerne lige, er formandens stemme  

 afgørende.
§ 8.  Formanden leder bestyrelsens forhandlinger og  

 afstemninger og drager omsorg for, at der føres og udsendes referat over  

 møderne.
For hvert møde angives i referatet, hvem der har deltaget i mødet,  

 dagsordenen og vedtagelserne.
Såfremt ingen af medlemmerne har rejst  

 indsigelse inden 14 dage fra referatets udsendelsesdato, betragtes referatet  

 som godkendt.
Det endelige referat skal underskrives af medlemmerne på det  

 følgende møde og indsættes i en protokol med fortløbende paginering.
Enhver  

 af bestyrelsens medlemmer og enhver af de andre deltagere i mødet kan  

 forlange sin afvigende mening indført i referatet.
Stk. 2.  Forelægges en sag, der har været behandlet i  

 bestyrelsen, for socialstyrelsen, eller afgives der en udtalelse til brug for  

 styrelsen, skal en udskrift af protokollen vedlægges sagen eller udtalelsen.  

 Udskriften skal omfatte hele referatet om den pågældende sag, herunder  

 eventuelle mindretalsudtalelser.
Udskriften bekræftes af formanden.
 § 9.  Bestyrelsen varetager den overordnede ledelse af  

 seminariet og påser, at seminariets administrative og økonomiske anliggender  

 varetages under hensyntagen til seminariets formål og de retningslinier, der  

 til enhver tid gælder for seminariets ledelse og drift.
 Stk. 2.  Bestyrelsen har ret til at undersøge alle  

 forhold vedrørende seminariets administrative og økonomiske anliggender og  

 til at forlange oplysninger herom af rektor, seminarieråd, lærerråd og de  

 studerendes råd.
 Stk. 3.  Bestyrelsen godkender budgetforslag og det  

 reviderede regnskab, jfr. § 33.
 § 10.  Indgåelse og ophævelse af aftaler, som berører  

 seminariets kapital, hører under bestyrelsen og kræver tilslutning fra  

 socialministeren.
§ 11.  Bestyrelsens formand drager omsorg for  

 udførelsen af bestyrelsens beslutninger.
Han kan på bestyrelsens vegne  

 foreløbig afgøre sager, der ikke tåler udsættelse.
 Stk. 2.  Sådanne afgørelser forelægges bestyrelsen til  

 endelig godkendelse i førstkommende møde.
B.
Rektor.
§ 12.  Rektor er seminariets pædagogiske leder.
Rektor  

 har tillige den daglige administrative ledelse af seminariet, jfr. § 29, stk.  

 1.
C.
Fælles bestemmelser om seminarieråd og lærerråd.
§ 13.  Rådene konstituterer sig selv for hvert  

 undervisningsår.
De fastsætter selv deres forretningsorden.
 Stk. 2.  Medlemmerne har pligt til at deltage i møderne.  

 Andre kan indbydes til at deltage uden stemmeret.
Stk. 3.  Der føres referat af møderne.
For hvert møde  

 angives i referatet, hvem der har deltaget i mødet, dagsordenen,  

 vedtagelserne og eventuelle mindretalsudtalelser.
Er der holdt afstemning,  

 angives dennes emne og antallet af stemmer (ja, nej, stemmer ikke). Et  

 referat for hvert møde godkendes i det efterfølgende møde og indsættes i  

 protokol med fortløbende paginering.
 Stk. 4.  Referaterne skal opbevares på seminariet.
Stk. 5.  Forelægges en sag, der har været behandlet i et  

 råd, for socialstyrelsen, eller afgives der en udtalelse til brug for  

 styrelsen, skal en bekræftet udskrift af protokollen fremsendes med sagen  

 eller udtalelsen.
Udskriften skal omfatte hele referatet om den pågældende  

 sag, herunder eventuelle mindretalsudtalelser.
Stk. 6.  Fremsendelse af udtalelse og protokoludskrift  

 sker gennem rektor.
Genpart af rektors ledsagende bemærkninger afgives til  

 vedkommende råd.
 § 14.  Vedtagelse træffes, hvor ikke andet er fastsat,  

 ved stemmeflertal blandt de tilstedeværende medlemmer.
§ 15.  Udtalelser og meddelelser om vedkommende råds  

 arbejde gives i henhold til bestemmelse i forretningsordenen.
Medlemmerne har  

 tavshedspligt når sagens natur tilsiger det, eller når det følger af  

 vedtagelse i vedkommende råd.
D.
Seminarierådet.
§ 16.  Seminarierådet består af 4 lærere, der vælges  

 af lærerrådet blandt dets medlemmer, og 4 studerende, der vælges af de  

 studerende.
For hvert valgt medlem kan der vælges en suppleant.
Stk. 2.  Rektor, eller i tilfælde af dennes forfald  

 rektors stedfortræder, deltager i rådets møder.
Rektor har kun stemmeret,  

 hvis han er valgt som medlem af rådet.
Stk. 3.  En repræsentant valgt af og blandt seminariets  

 ikke-pædagogiske personale har ret til uden stemmeret at deltage i  

 seminarierådets møder.
Repræsentanten har ret til at få sin eventuelle  

 afvigende mening tilført protokollen.
 Stk. 4.  Valg afholdes normalt inden 15. oktober for  

 hvert undervisningsår.
Stk. 5.  Seminarierådet kan bestemme, at dets møder helt  

 eller delvis kan overværes af ansatte og studerende ved seminariet.
På disse  

 møder kan der ikke drøftes forhold, der er omfattet af rådsmedlemmernes  

 tavshedspligt.
§ 17.  Seminarierådet afholder normalt ordinært møde  

 mindst en gang om måneden.
Ekstraordinært møde skal afholdes, når rektor  

 eller 3 af rådsmedlemmerne skriftligt anmoder om møde med angivelse af det  

 eller de emner, der ønskes drøftet.
 Stk. 2.  Indkaldelse til møde sker efter bestemmelse i  

 forretningsordenen.
Stk. 3.  Der fastsættes for hvert møde en dagsorden, der  

 meddeles medlemmerne og andre deltagere senest 1 dag før mødet.
Eventuelt  

 materiale udsendes så vidt muligt før mødet.
Referater skal normalt være  

 offentligt tilgængelige.
 § 18.  Ønsker mindst 3 tilstedeværende medlemmer en  

 sag drøftet i lærerrådet eller de studerendes råd, inden de tager stilling,  

 udsættes seminarierådets stillingtagen, til sådan drøftelse har fundet sted,  

 dog ikke ud over 1 måned, og ikke, hvis et flertal af medlemmerne finder  

 sagen uopsættelig.
Stk. 2.  Der gives på seminariet løbende orientering om  

 rådets arbejde, medmindre sådan orientering efter sagens natur i det enkelte  

 tilfælde må undlades.
Rådet fastsætter formen for og omfanget af  

 orienteringen.
 § 19.  Afgørelse om ophør af uddannelse efter 1.  

 uddannelsesår kan af den studerende inden 14 dage efter meddelelsen  

 forelægges for seminarierådet, der på grundlag af udtalelser fra lærerrådet  

 og den studerende træffer bestemmelse om den pågældendes fortsatte  

 uddannelse, jfr. § 19, stk. 4, i socialministeriets bekendtgørelse af 12.  

 april 1976 om uddannelse til børneforsorgspædagog og omsorgspædagog.
 Stk. 2.  Afgørelse om ophør af uddannelse af andre  

 grunde træffes af seminarierådet efter indstilling fra rektor eller lærerråd,  

 jfr. § 20 i socialministeriets bekendtgørelse af 12. april 1976 om uddannelse  

 til børneforsorgspædagog og omsorgspædagog.
Stk. 3.  Ønsker rådet, inden det træffer sin afgørelse,  

 at give den studerende lejlighed til at udtale sig, eller ønsker rådet at  

 drøfte sagen med den studerende, indkaldes den pågældende til rådets møde.  

 Ønsker den studerende selv at udtale sig overfor rådet, skal der gives den  

 studerende lejlighed hertil.
Den studerende kan endvidere kræve personer, der  

 er villige dertil, indkaldt til at udtale sig over for rådet.
I øvrigt kan  

 kun rådets medlemmer deltage i eller overvære rådets forhandlinger i disse  

 sager, jfr. dog § 25, stk. 2.
Stk. 4.  Rådets afgørelse i henhold til stk. 1 eller  

 stk. 2 kan inden 1 måned af den studerende indbringes for socialstyrelsen,  

 hvis afgørelse kan indbringes for socialministeren.
Socialstyrelsen,  

 henholdsvis socialministeren, kan træffe bestemmelse om, at anken har  

 opsættende virking, jfr. § 21 i socialministeriets bekendtgørelse af 12.  

 april 1976 om uddannelse til børneforsorgspædagog og omsorgspædagog.
§ 20.  Seminarierådet afgiver udtalelse til rektor om og Stk. 2.  Mindst 2 gange årligt drøfter seminarierådet  

 spørgsmål vedrørende seminariets økønomi på grundlag af en redegørelse herom  

 fra rektor.
Stk. 3.  Seminarierådet kan på eget initiativ eller  

 efter forslag fra andre på seminariet behandle ethvert almindeligt spørgsmål  

 vedrørende undervisningen eller seminariet i øvrigt, som ikke udelukkende  

 berører lærernes eller udelukkende de studerendes interesser.
Seminarierådet  

 afgiver udtalelse, når rektor eller råd på seminariet anmoder om det.
Stk. 4.  Er en sag, som seminarierådet skal udtale sig  

 om efter stk. 1, uopsættelig, og kan seminarierådet ikke indkaldes på grund  

 af ferie m. v., afgør rektor den pågældende sag uden behandling i  

 seminarierådet.
Sådanne afgørelser forelægges seminarierådet i førstkommende  

 møde.
E.
Lærerrådet.
 § 21.  Lærerrådet består af seminariets rektor og  

 lærere, herunder faste vikarer og timelærere i uddannelsens fag, samt en  

 repræsentant for seminariets praktiklærere udpeget af praktiklærerne.
 Stk. 2.  Lærerrådet holder møde efter bestemmelse i  

 forretningsordenen, eller når rektor eller de af lærerrådet udpegede  

 medlemmer af seminarierådet eller mindst 1/5 af lærerrådets medlemmer anmoder  

 om møde med angivelse af det eller de emner, der ønskes drøftet.
Stk. 3.  Indkaldelse til lærerrådsmøde sker i henhold  

 til forretningsordenen.
Rådets medlemmer kan stille forslag til dagsordenen  

 senest dagen for mødet.
 Stk. 4.  Til behandling af hastende sager kan  

 indkaldelse ske med 1 dags varsel.
 § 22.  Vedtagelser om en studerendes forhold kan kun  

 træffes, når et flertal af de lærerrådsmedlemmer, der underviser eller  

 indenfor de sidste 6 måneder har undervist den studerende, er til stede.
 § 23.  Efter indstilling fra lærerne i de enkelte fag,  

 herunder praktiklederen, meddeler lærerrådet senest ved udgangen af 1.  

 uddannelsesår den studerende, om lærerrådet efter den studerendes standpunkt  

 finder det betænkeligt, at den studerende fortsætter sin uddannelse i 2.  

 uddannelsesår, jfr. § 19 i socialministeriets bekendtgørelse af 12. april  

 1976 om uddannelse til børneforsorgspædagog og omsorgspædagog.
 Stk. 2.  Lærerrådet kan til seminarierådet afgive  

 indstilling om ophør af den studerendes uddannelse af andre grunde, jfr. § 20  

 i socialministeriets bekendtgørelse af 12. april 1976 om uddannelse til  

 børneforsorgspædagog og omsorgspædagog.
Stk. 3.  Lærerrådet kan behandle alle sager seminariet  

 vedrørende, herunder sådanne sager, som omhandles i § 20. Lærerrådet afgiver  

 udtalelse til seminarierådet om Stk. 4.  Er en sag, som lærerrådet skal udtale sig om  

 efter stk. 3, uopsættelig, og kan lærerrådet ikke indkaldes på grund af ferie  

 m. v., behandles sagen i seminarierådet uden behandling i lærerrådet.
Rektor  

 foranlediger sagen optaget på dagsordenen for lærerrådets førstkommende  

 ordinære møde, hvor han giver en redegørelse for sagen.
F.
De studerendes råd.
 § 24.  De studerendes råd består af 1 medlem fra hver  

 klasse, valgt af klassen, og eventuelt af et yderligere antal studerende, der  

 kan vælges af klasserne eller af samtlige studerende på seminariet (de  

 studerendes forsamling). Valg af medlemmer og suppleanter, jfr. stk. 2,  

 foretages for hvert undervisningsår inden 15. oktober.
Stk. 2.  Rådets love og ændringer af disse vedtages på  

 et møde i de studerendes forsamling.
Lovene skal indeholde bestemmelse om Stk. 3.  Det kan bestemmes i lovene, at rådet nedsætter  

 et forretningsudvalg og eventuelle andre udvalg.
 Stk. 4.  Rådet fastsætter selv sin forretningsorden.
 Stk. 5.  Love og forretningsorden afgives til rektor,  

 seminarieråd og lærerråd.
§ 25.  Rådet repræsenterer seminariets studerende  

 overfor rektor, seminarieråd og lærerråd og har ret til at forhandle med  

 disse om spørgsmål, der Stk. 2.  Rådet kan, eventuelt i samarbejde med den  

 faglige organisation, yde bistand til studerende i sager om bortvisning.
 § 26.  Rådet kan varetage de studerendes interesser på  

 andre områder end nævnt i § 25 og kan påtage sig kulturelle, idrætsmæssige og  

 underholdningsmæssige opgaver og arrangementer for seminariets studerende.
 § 27.  Seminariet stiller lokale og materiale til  

 rådighed for rådet til brug for rådets arbejde efter bekendtgørelsen.
§ 28.  Kan et spørgsmål ikke løses ved forhandling  

 mellem rådet og rektor og/eller seminarierådet, kan rådet forlange sagen  

 forelagt for socialstyrelsen.
Ved forelæggelsen medsendes en redegørelse fra  

 parterne.
 De selvejende seminariers drift.
 § 29.  Rektor, og i dennes forfald rektors  

 stedfortræder, forestår den daglige ledelse af seminariet i samarbejde med de  

 øvrige medarbejdere og med bistand fra de ved seminariet nedsatte råd, jfr.  

 kapitel 2.
Stk. 2.  Fravær af rektor og dennes stedfortræder udover  

 7 dage skal meddeles seminarieråd og bestyrelse.
Ved fravær af rektor udover  

 22 dage foretager bestyrelsen til socialstyrelsen indstilling om konstitution  

 af stedfortræder.
 § 30.  Optagelse af studerende på seminariet sker  

 efter bestemmelserne i kapitel 2 i socialministeriets bekendtgørelse af 12.  

 april 1976 om uddannelse til børneforsorgspædagog og omsorgspædagog.
 Stk. 2.  Regler for de studerendes betaling for kost og  

 logi på seminariet fastsættes af socialstyrelsen.
 Stk. 3.  Rektor fører en afgangsprotokol, hvori der for  

 hver studerende anføres den studerendes navn, alder, praktikledervurdering og  

 karakterer samt den tid, de har været tilmeldt seminariet.
§ 31.  Rektor fastsætter fag- og timefordelingsplanen  

 for hvert undervisningsår.
Rektor træffer afgørelse i øvrige almindelige  

 undervisningsspørgsmål samt om biblioteks- og faglokalernes åbningstid, om  

 tilsynsordning og brugen af disse lokaler.
Stk. 2.  Rektor udarbejder retningslinier for anvendelse  

 af seminariets lokaler til andre formål end undervisning og læreres og  

 studerendes faglige arbejde.
Retningslinierne godkendes af bestyrelsen.
 § 32.  Rektor påser, at der ved seminariet efter  

 socialstyrelsens bestemmelse føres ferieplaner, sygelister og lignende.
§ 33.  Rektor udarbejder seminariets budgetforslag for  

 det kommende regnskabsår.
Budgetforslaget forelægges bestyrelsen til  

 godkendelse og indsendes inden udløbet af en af socialstyrelsen fastsat frist  

 til styrelsen.
 Stk. 2.  Socialstyrelsen meddeler bestyrelsen og rektor,  

 hvilke indtægter, driftsbevillinger og anlægsbevillinger der er godkendt for  

 seminariet, og eventuelle retningslinier for bevillingernes anvendelse.
 § 34.  Rektor bestyrer seminariets økonomiske  

 anliggender inden for rammerne af de godkendte bevillinger i overensstemmelse  

 med bestyrelsens beslutninger og de retningslinier, der er udstedt af  

 socialstyrelsen og socialministeren.
 Stk. 2.  Dispositioner over godkendte anlægsbevillinger  

 kan kun ske med bestyrelsens forudgående godkendelse.
Stk. 3.  Ansættelse på tjenestemandslignende vilkår og  

 afskedigelse af en på tjenestemandslignende vilkår ansat foretages af  

 socialstyrelsen efter indstilling fra bestyrelsen og seminarierådet.
Ved  

 ansættelse og afskedigelse af rektor indhentes tillige indstilling fra  

 lærerrådet.
 Stk. 4.  Ansættelse af personale på andre vilkår og  

 afskedigelse af en på andre vilkår ansat foretages inden for rammerne af den  

 godkendte bevilling hertil af rektor.
 § 35.  Bestyrelsen påser, at de bevilgede beløb ikke  

 overskrides, og indsender ansøgning til socialstyrelsen, hvis bevillinger  

 derudover er fornødne.
Stk. 2.  Bestyrelsen indsender seminariets årsregnskab  

 med revisionsberetning og bestyrelsens i forbindelse hermed trufne afgørelser  

 til socialstyrelsen.
Fristen for regnskabets indsendelse fastsættes af  

 socialstyrelsen.
 Stk. 3.  Socialstyrelsen kan kræve regnskabsførelsen  

 ændret, hvis den er ufyldestgørende.
 § 36.  Seminariet skal have en sagkyndig revision, der  

 skal godkendes af socialstyrelsen.
 Stk. 2.  Bestyrelsen og rektor skal meddele de  

 oplysninger, der er fornødne for revisionens virksomhed.
 Stk. 3.  De nærmere regler for indretningen m. v. af  

 seminariets kasse- og regnskabsførelse og for revisionen af seminariets  

 regnskab fastsættes af socialstyrelsen.
 § 37.  Tilsynet med seminarierne varetages af  

 socialstyrelsen, der kan indhente alle fornødne oplysninger.
 Stk. 2.  Socialstyrelsens afgørelser kan, for så vidt  

 angår det økonomiske og administrative tilsyn, af vedkommende bestyrelse  

 indbringes for socialministeren.
 Andre bestemmelser.
 § 38.  For statsinstitutioner, herunder  

 Personalehøjskolen, gælder samme regler om seminarieråd, lærerråd og de  

 studerendes råd.
 Stk. 2.  Socialstyrelsen fastsætter regler for driften  

 af de i stk. 1 nævnte institutioner.
 § 39.  Socialstyrelsen kan efter indstilling fra  

 rektor og seminarieråd for en nærmere fastsat periode, der kan forlænges,  

 godkende ordninger med hensyn til råds sammensætning og virksomhed, der  

 afviger fra bestemmelserne i §§ 13-26.
 Ikrafttrædelsesbestemmelser.
 § 40.  Bekendtgørelsen har virkning fra den 1. april  

 1976.
 Socialministeriet, den 26. april 1976.
 Eva Gredal.
 / Vagn Holm.
