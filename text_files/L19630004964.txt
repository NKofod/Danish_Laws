 Under 11. november 1963 er der i London indgået følgende aftale mellem  

 Danmark og Cameroun om økonomisk og teknisk samarbejde:
AFTALE om økonomisk og teknisk samarbejde mellem regeringen i kongeriget  

 Danmark og regeringen i forbundsrepublikken Cameroun.
Regeringen i kongeriget Danmark og regeringen i forbundsrepublikken  

 Cameroun der ønsker at styrke og uddybe de mellem de to stater og deres folk  

 allerede bestående venskabelige forbindelser,er under hensyn til deres fælles  

 interesse i at opretholde og anspore deres staters økonomiske og tekniske  

 udvikling, og i erkendelse af de fordele, der for begge stater vil opstå af et snævrere  

 økonomisk, teknisk og industrielt samarbejde, blevet enige om følgende:
 Artikel 1.
 Regeringen i kongeriget Danmark og regeringen i forbundsrepublikken  

 Cameroun vil bestræbe sig for at samarbejde og bistå hinanden med henblik på  

 at fremme den økonomiske, tekniske og industrielle udvikling i deres lande og  

 eventuelt udviklingen af de konsulære forbindelser.
 De vil samarbejde som partnere med lige rettigheder.
 Artikel 2.
 På grundlag af de i nærværende aftale fastsatte formål kan de to  

 regeringer indgå særaftaler vedrørende alle områder inden for økonomisk  

 udvikling, herunder landbrug, industri og teknisk uddannelse.
 Artikel 3.
 De i ovenstående artikel 2 nævnte særaftaler skal i hvert enkelt tilfælde  

 indgås af de to regeringers kompetente organer, der ligeledes ved fælles  

 overenskomst skal fastlægge de særlige betingelser for bistanden.
 Artikel 4.
 På grundlag af forudgående aftale mellem de to kontraherende parter vil  

 den i nærværende aftale definerede bistand, hvor det er muligt, ligeledes  

 kunne ydes gennem private virksomheder.
 Artikel 5.
 I tilfælde af, at gennemførelsen af programmerne nødvendiggør  

 kapitaltilførsler, forpligter de kontraherende Parter sig til at garantere  

 investeringerne i henhold til de i hvert land gældende love og bestemmelser.
 Artikel 6.
 Nærværende aftale træder i kraft tre måneder efter datoen for  

 undertegnelsen.
 Den skal være gyldig for en ubestemt periode.
 Den kan til enhver tid opsiges af hver af parterne med mindst seks  

 måneders varsel til den anden part.
 I tilfælde af opsigelse skal påbegyndte programmer fuldføres i  

 overensstemmelse med bestemmelserne i nærværende aftale samt i  

 overensstemmelse med bestemmelserne i særaftaler.
 Udfærdiget i London den 11. november nittenhundredeogtreogtres i seks  

 eksemplarer, hvoraf to på dansk, to på fransk og to på engelsk, de to franske  

 tekster med samme gyldighed.
For regeringen i kongeriget Danmark (sign.) Nils Svenningsen.
For regeringen i forbundsrepublikken Cameroun (sign.) M.
Epie.
 Aftalen træder i kraft den 11. februar 1964, jfr, artikel 6.
 Udenrigsministeriet, den 18. december  

 1963.
J.
O.
Krag.
