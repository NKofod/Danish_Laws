Danmark og Sudan har den 24. december 1981 i Khartoum undertegnet en  

 bilateral aftale om konsolidering af Sudans statsgaranterede gæld til  

 Danmark.
Aftalen er i overensstemmelse med de retningslinier for en  

 restrukturering af Sudans gæld (Agreed Minutes on the consolidation of the  

 Democratic Republic of the Sudan's debt), hvorom der blev tilvejebragt  

 enighed under multilaterale forhandlinger, der fandt sted i Paris den 12. og  

 13. november 1979.
 Aftalen indebærer en restrukturering af de rente- og afdragsbetalinger,  

 der i henhold til statsgaranterede kommercielle kreditter enten skulle være  

 betalt inden den 1. oktober 1979 eller er forfaldet til betaling i perioden  

 1. oktober 1979 til 30. juni 1981. Af den gæld, der er omfattet af første  

 periode, skal 7 procent betales i hvert af årene 1980 og 1981, men resten  

 betales i 10 lige store halvårlige rater begyndende den 1. april 1982. Gælden  

 hidrørende fra den anden periode betales for 15 procents vedkommende som  

 oprindeligt aftalt, resten betales over 7 år efter en 3-årig afdragsfri  

 periode.
 Det samlede konsoliderede beløb udgør ca. 100 millioner kr.
