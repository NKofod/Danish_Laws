Landsskatteretskendelse vedr.
A skat.
Beregningsgrundlag for  

 bil stillet til rådighed for hovedaktionær.
 Sagen drejer sig om  

 opgørelse af beregningsgrundlaget for værdi af fri  

 ved indeholdelse af A-skat m.m., når bilen sælges og efterfølgende  

 tilbageleases.
Landsskatterettens afgørelse Regionens afgørelse ændres.
Sagens oplysninger A A/S (herefter selskabet) har  

 aktiviteter med køb/salg af ejendomme, udlejning af bolig- og  

 erhvervsejendomme  

 samt servicevirksomhed indenfor skibsfart.
Selskabet ejes af selskabet B ApS  

 (herefter holdingselskabet), som ejes af C.
 Selskabets ansatte er ægtefællerne C og  

 D, der har henholdsvis fri bolig og fri bil til rådighed.
 Den 25. marts 2000 købte selskabet en  

 brugt Mercedes-Benz 500 coupe model 140 for 706.000 kr. med levering den 31.  

 maj 2000. Bilen blev første gang indregistreret den 3. maj 1993.
Den 23. januar 2003 solgte selskabet  

 bilen til holdingselskabet for 370.000 kr.
Der er fremlagt kopi af  

 salgsaftalen,  

 hvoraf bl.a. fremgår:
( ) A A/S bekræfter herved at have solgt 1  

 stk. brugt Mercedes-Benz 500 Coupe Model 140 årg. 93, reg. nr.
TY 21091 til B  

 ApS 100 % gældsfri og til en pris af kr. 370.000 kr.
Leveringstid: Fredag den 31/1 2003 ( ) Det er herved oplyst, at to forhandlere  

 havde vurderet markedsprisen til mellem 350.000-375.000 kr.
Efter salget leasede holdingselskabet  

 bilen til selskabet, der stillede denne til rådighed for D.
Der er fremlagt  

 kopi af leasingaftalen, hvoraf bl.a. fremgår:
( ) Udstyr 1 stk.
Mercedes-Benz 500 Coupe model 140  

 fra 1993.
( ) Leasingvilkår og betaling:
Nærværende leasingaftale er indgået  

 uopsigeligt for et tidsrum af 36 måneder.
Leasingydelser er variabel og  

 betales månedsvis forud.
Engangsydelse kr. 37.000,00 betales, når aftalen  

 underskrives.
De angivne beløb er excl. moms.Anskaffelsessum:
 370.000 kr.
 Engangsydelse excl. moms:
 37.000 kr.
 Md. variabel leasingydelse forud excl.  

 moms:
 5.050 kr.
Leasingperiode:  

 36 måneder Leveringstidspunkt:31. januar 2003 Ved udløb af leasingaftalen, skal bruger  

 pligtig på anfordring, anvise en køber til udstyret til kr. 225.000, idet  

 prisen ved udløb, efter begge parters skøn, svarer til markedsprisen.
 I overensstemmelse med det anførte  

 udstyr erklærer undertegnede sig indforstået med, at undertegnede  

 køber/forsikringstager B ApS indtræder som panthaver i den tegnede forsikring  

 og herunder eventuelle udbetalte skadeserstatninger.
( ) Repræsentanten har forklaret, at  

 selskabet i 2002 besluttede at afhænde bilen som følge af de ændrede  

 beskatningsregler af fri bil.
Bilen var imidlertid svær at sælge og den pris,  

 som blev budt, ville medføre et tab for selskabet.
Der blev undersøgt flere  

 muligheder for at foretage et salg.
Da C havde været tilfreds med bilen,  

 besluttedes det at sælge bilen til holdingselskabet og herefter lease bilen  

 tilbage til selskabet.
Tabet på bilen blev herefter internt i koncernen.  

 Prisen  

 på bilen blev fastsat på baggrund af henvendelser til forskellige  

 forhandlere.  

 Den månedlige leasingydelse blev fastsat i overensstemmelse med, hvad  

 forskellige  

 leasingselskaber ville kræve for en tilsvarende bil.
Selskabet indeholdt i perioden 1/1   

 30/6 2003 A-skat m.m. af værdi af fri bil til D.
For januar måned er der  

 anvendt et beregningsgrundlag på 706.000 kr., mens der for de resterende  

 måneder er anvendt et beregningsgrundlag på 370.000 kr.
 Det er oplyst, at bilen efterfølgende er  

 solgt til en forhandler for 360.000 kr. i forbindelse med købet af en anden  

 bil.
ToldSkat regions afgørelse Selskabet er ved indeholdelse af A-skat  

 m.m. af værdi af fri bil til D i perioden 1/2  30/6 2003 pligtig at  

 anvende et  

 beregningsgrundlag på 706.000 kr.
Selskabet er herved anset for  

 indeholdelsespligtig  

 med yderligere 11.945 kr. i A-skat m.m.
Der er henvist til kildeskattelovens  

 §  

 46, stk. 1, 1. pkt. jf. § 20, nr. 22 i bekendtgørelse nr. 980 af 16/11 2001  

 om  

 opkrævning af indkomstskat hos personer mv., jf. ligningslovens § 16, stk. 4.
 Salget af bilen må i skattemæssig  

 henseende tilsidesættes, da salget ikke er sket som led i overvejelser om  

 omstruktureringer, men alene er på grund af skattetænkning.
 Den praksis som var gældende efter TfS  

 1997, 183, må anses for at være tilsidesat med Landsskatterettens seneste  

 afgørelse af 8. oktober 2002 (SKM2002.585.LSR.) Det anføres således heri, at  

 da  

 der ikke ses nogen forretningsmæssig begrundelse for de foretagne  

 overdragelser  

 af bilen mellem de 2 selskaber, hvori B er direktør, finder Landsskatteretten  

 ikke grundlag for ved afgørelsen om indeholdelsespligt at tillægge disse  

 overdragelser betydning.
Klagerens påstand og argumenter Repræsentanten har fremsat påstand om,  

 at selskabet ikke ved indeholdelse af A-skat m.m. af fri bil til D for  

 perioden  

 1/2  30/6 2003 er pligtig at anvende et beregningsgrundlag på 706.000  

 kr.
Selskabet har solgt bilen til  

 markedsprisen.
Der er henvist til udtalelser fra bilforhandlere og til bilens  

 salgspris ved salget i 2004. Der er endvidere henvist til en fremlagt kopi  

 fra  

  

 www.bilpriser.dk  

, hvoraf fremgår, at  

 bilens pris i dag er ca. 325.000 kr.
Sale and leaseback-arrangementet kan  

 endvidere ikke betragtes anderledes end, hvis selskabet havde foretaget salg  

 til en uafhængig tredjemand og evt. leaset den af trediemand.
Det er de samme  

 forhold og vilkår, der ville have været anvendt.
Den omstændighed, at man  

 ikke  

 ønsker at realisere et tab i koncernen kan ikke begrunde, at der skal ses  

 bort  

 fra det foretagne sale and leaseback.
Selskabet kunne endvidere have solgt  

 bilen til C personligt, hvilket ligeledes måtte anerkendes.
 Der er henvist til Landsskatterettens  

 kendelse af 21. november 1996 offentliggjort i TfS 1997, 183. De faktiske  

 omstændigheder i afgørelsen er tilsvarende forholdene i denne sag.  

 Landsskatterettens afgørelse i SKM2002.585.LSR er imidlertid ikke identisk  

 med  

 denne sag, hvorfor denne ikke finder anvendelse.
Told- og Skattestyrelsen Under sagens behandling har Told- og  

 Skattestyrelsen bemærket følgende:
 Told- og Skattestyrelsen er af den  

 opfattelse, at når der er tale om overdragelse af en bil mellem  

 interesseforbundne  

 parter, så har udgangspunktet været det, at hvis bilen er over 3 år gammel,  

 skulle overdragelsesprisen inklusive eventuelle istandsættelsesudgifter  

 anvendes som beskatningsgrundlag for den, der får stillet bilen til rådighed  

 for privat anvendes, hvis salgsprisen var udtryk for den reelle handelspris.  

 Dette udgangspunkt fremgår af Landsskatterettens kendelse offentliggjort i  

 TfS  

 1997, 183, og svarer til det der gælder for overdragelser mellem parter der  

 ikke er interesseforbundne.
Der har i den efterfølgende praksis vist  

 sig en udvikling i retning af, at der ses bort fra sådanne  

 overdragelsesaftaler  

 enten, fordi der ikke har været en forretningsmæssig begrundelse for  

 dispositionen,  

 eller blot fordi der har været tale om overdragelse mellem interesseforbundne  

 parter.
Dette er kommet til udtryk i to kendelser fra Landsskatteretten og i  

 én  

 afgørelse fra Ligningsrådet.
 I Landsskatterettens kendelse af 15.  

 november 2002, offentliggjort i SKM2002.585.LSR, var der tale om et vist  

 sammenfald i ejerkreds, men det der blev lagt vægt på var, at der ikke var  

 nogen forretningsmæssig begrundelse for dispositionen.
I Landsskatterettens kendelse af 13.  

 november 2003 ses der ligeledes bort fra en overdragelsesaftale fordi, der  

 ikke  

 var nogen forretningsmæssig begrundelse for dispositionen.
Der var også her  

 tale om interesseforbundne parter, men det blev ikke fremhævet som afgørende  

 for resultatet.
Endelig har Ligningsrådet i en bindende  

 forhåndsbesked offentliggjort i SKM2004.105.LR i en sag, hvor der var tale om  

 salg mellem interesseforbundne parter, nået det resultat, at man ikke  

 tillagde  

 en koncernintern sale and leas back-aftale betydning, idet Ligningsrådet  

 fandt,  

 at bestemmelsen i ligningslovens § 16, stk. 4, efter sit formål skal anvendes  

 således, at en bil skal anses for anskaffet på det tidspunkt, hvor  

 arbejdsgiveren første gang erhvervede eller leasede den.
Der blev i  

 afgørelsen  

 henvist til oven for nævnte Landsskatteretsafgørelse offentliggjort i  

 SKM2002.585.LSR, men Ligningsrådets begrundelse var mere rettet mod det  

 forhold, at der var tale om handel mellem interesseforbundne parter.
 Det er således styrelsens opfattelse, at  

 de senere års praksis er udtryk for at koncerninterne overdragelser og  

 overdragelser mellem interesseforbundne parter, der ikke er begrundet i en  

 rent  

 forretningsmæssig dispositioner, ikke tillægges vægt i relation til  

 beskatning  

 efter ligningslovens § 16, stk. 4, og at Ligningsrådets afgørelse indikerer,  

 at  

 blot det at handlen er foretaget mellem interesseforbundne parter, er  

 tilstrækkeligt til at se bort fra overdragelsen ved opgørelsen af  

 beregningsgrundlaget  

 for beskatning af fri bil for ansatte.
Den aktuelle sag drejer sig om  

 koncernintern overdragelse.
Der er desuden ikke påvist nogen  

 forretningsmæssig  

 begrundelse for transaktionen.
Begge disse forhold fører ifølge  

 begrundelserne  

 i de senere års afgørelser til, at der bør ses bort fra overdragelsen mellem  

 de  

 to selskaber, hvorfor det indstilles, at afgørelsen fastholdes således, at  

 der  

 fortsat ses bort fra salget i relation til bestemmelsen i ligningslovens §  

 16,  

 stk. 4. Landsskatterettens bemærkninger og  

 begrundelse Efter kildeskattelovens § 46, stk. 1, 1.  

 pkt., skal den for hvis regning udbetaling af A-indkomst foretages, i  

 forbindelse med denne udbetaling indeholde foreløbig skat i det udbetalte  

 beløb.
 I henhold til § 20, nr. 22 i  

 bekendtgørelse nr. 980 af 16/11 2001 om opkrævning af indkomstskat hos  

 personer  

 m.v., jf. kildeskattelovens § 43, skal en arbejdsgiver indeholde A-skat m.m.  

 af  

 værdien af hel eller delvis fri bil, som arbejdsgiveren stiller til rådighed  

 for den ansatte, jf. ligningslovens § 16, stk. 4.
Det følger af ligningslovens § 16, stk.  

 4, 1-4. pkt., at den skattepligtige værdi af en bil, der er stillet til  

 rådighed for den skattepligtiges private benyttelse af en arbejdsgiver som  

 nævnt i stk. 1, sættes til en årlig værdi på 25 pct. af den del af bilens  

 værdi, der ikke overstiger 300.000 kr., og 20 pct. af resten.
Bilens  

 skattepligtige værdi beregnes dog mindst af 160.000 kr.
For biler, der er  

 anskaffet af arbejdsgiveren højst tre år efter første indregistrering,  

 opgøres  

 bilens værdi i det indkomstår, hvori første indregistrering er foretaget, og  

 i  

 de to følgende indkomstår til den oprindelige nyvognspris og herefter til 75  

 pct. af nyvognsprisen.
For biler, der er anskaffet mere end tre år efter  

 første  

 indregistrering, og for tidligere hyrevogne, der anskaffes uden berigtigelse  

 af  

 registreringsafgift, opgøres bilens værdi til arbejdsgiverens købspris  

 inklusive eventuelle istandsættelsesudgifter.
 Det lægges til grund som ubestridt, at  

 salgsprisen for bilen på 370.000 kr. den 23. januar 2003 er udtryk for den  

 reelle handelspris.
Beregningsgrundlaget for værdien af fri  

 bil til D må anses at udgøre bilens værdi på det tidspunkt, hvor selskabet  

 leaser bilen, eller i alt 370.000 kr. jf.
Landsskatterettens afgørelse  

 offentliggjort i TfS 1997, 183. Der er således efter det oplyste ikke  

 tilstrækkeligt grundlag for at tilsidesætte overdragelsen i relation til  

 fastlæggelsen af beregningsgrundlaget i henhold til ligningslovens § 16, stk.  

 4. Der er herved bl.a. henset til, at der gennemføres en omregistrering af  

 bilen, at der er indgået en skriftlig leasingaftale, der efterleves, samt at  

 bilen efterfølgende videresælges til trediemand fra holdingselskabet.
Sagen  

 findes herved at adskille sig fra SKM2002.585.LSR.
 Selskabet har derfor efter en konkret  

 vurdering af forholdet i nærværende sag ikke været pligtig at indeholde  

 yderligere A-skat m.m. af værdi af fri bil i perioden 1/2  30/6 2001.
