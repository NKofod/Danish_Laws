Arbejdsformidlingskontorerne De statsanerkendte arbejdsløshedskasser Med henblik på at sikre, at medlemmer, der får udbetalt  

 arbejdsløshedsdagpenge/efterløn, opfylder de almindelige arbejdsbetingelser i  

 arbejdsløshedslovens §§ 55 og 72 eller det skærpede arbejdskrav, jfr. § 4,  

 stk. 1 i direktoratets bekendtgørelse nr. 737 af 28. december 1982  

 (emnenummer 3.3112), fastsættes følgende retningslinier for, hvornår  

 beregningen af arbejdsbetingelserne skal finde sted, samt hvilken  

 dokumentation der skal foreligge på beregningstidspunket.
I.
Tidspunktet for beregning af arbejdsbetingelserne 1a.
Arbejdsløshedskassener skal, forinden der første gang udbetales  

 dagpenge/efterløn til et medlem, via en beregning af arbejdsbetingelserne  

 undersøge om, og i givet fald hvor længe, medlemmet er berettiget til at  

 oppebære arbejdsløshedsdagpenge/efterløn.
1b.
Påbegynder et medlem i en ledighedsperiode bibeskæftigelse ved  

 selvstændig virksomhed, skal arbejdsløshedskassen, når der er forløbet 1 år  

 fra virksomhedens påbegyndelse, forinden yderligere dagpenge udbetales,  

 foretage en beregning af, hvorvidt det skærpede arbejdskrav i § 4, stk. 1 i  

 direktoratets bekendtgørelse nr. 737 af 28. december 1982 er opfyldt.
 2. Arbejdsløshedskassen kan, når en beregning af  

 arbejdsbetingelserne har fundet sted - såfremt betingelserne herfor i øvrigt  

 er opfyldt - udbetale dagpenge frem til den beregnede falddato.
 Såfremt der skal udbetales dagpenge efter denne dato, skal  

 arbejdsløshedskassen - medmindre der i det mellemliggende tidsrum har fundet  

 beregninger af arbejdsbetingelserne sted - foretage en ny beregning af  

 hvorvidt, og i givet fald hvor længe, arbejdsbetingelserne er opfyldt.
II.
Dokumentation ved beregningen Såvel første gang beregningen af arbejdsbetingelserne finder sted som ved  

 senere beregninger, skal der foreligge en af medlemmet udfyldt  

 arbejdserklæring (AR 261) eller oplysninger fra arbejdsgiveren (AR 263). Det  

 vil sige, at beregningen (regulering af falddatoen) eksempelvis ikke kan  

 finde sted på grundlag af oplysningerne på ledighedserklæringen.
 Det skal understreges, at arbejdsløshedskassen skal opbevare den  

 indhentede dokumentation (AR 261 eller AR 263) i overensstemmelse med de i  

 direktoratets cirkulære af 13. juni 1983 (emnenummer 3.15) angivne  

 retningslinier for arkivering af dokumentationsmateriale vedrørende  

 arbejdsløshedsforsikringen.
 Såfremt særlige forhold inden for arbejdsløshedskassens faglige område  

 indebærer, at man, på anden vis end ved indhentning af den ovennævnte  

 dokumentation, kan sikre, at de nødvendige oplysninger vedrørende  

 beskæftigelsens omfang foreligger, når beregningen af arbejdsbetingelserne  

 skal finde sted, kan der efter forhandling med direktoratet fastsættes  

 særlige retningslinier for sådanne arbejdsløshedskasser.
P.
D.
V.
