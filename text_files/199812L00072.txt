Fremsat den 29. oktober 1998 af  

 indenrigsministeren (Thorkild Simonsen) Forslag til Lov om ændring af lov om kommunal  

 indkomstskat (Ændring af statens afregning af selskabsskat m.v.  

 til kommunerne) § 1 I lov om kommunal indkomstskat, jf. lovbekendtgørelse nr. 803 af 6.  

 oktober 1995, som ændret bl.a. ved § 1 i lov nr. 1078 af 20.  

 december 1995 og senest ved § 27 i lov nr. 485 af 1. juli 1998,  

 foretages følgende ændringer:
 1. § 17 a, stk. 1, affattes således:
»Staten udbetaler til den enkelte kommune ved begyndelsen  

 af hver måned et beløb til foreløbig dækning af  

 kommunens andel af afgifter af pensionsordninger m.v., hvoraf kommunerne  

 modtager en andel i henhold til lov om beskatningen af pensionsordninger  

 m.v.« 2. Efter § 17 c indsættes i afsnit IV:
»§ 17 d.
Staten udbetaler i et budgetår til den enkelte  

 kommune den kommunale andel af skat af aktieselskaber m.v. efter  

 selskabsskatteloven og af fonde efter fondsbeskatningsloven vedrørende  

 indkomståret tre år før budgetåret samt reguleringer  

 vedrørende tidligere indkomstår.
Stk. 2. Det i stk. 1 nævnte beløb afregnes  

 med en tolvtedel i hver måned i budgetåret.« § 2 Stk. 1. Loven træder i kraft den 1. januar 1999.
 Stk. 2. § 1, nr. 2, har virkning fra og med  

 budgetåret 2001.
 Stk. 3. I budgetåret 1999 udbetaler staten til den  

 enkelte kommune den kommunale andel af skat af aktieselskaber mv. efter  

 selskabsskatteloven og af fonde efter fondsbeskatningsloven vedrørende  

 indkomståret 1996. I budgetåret 2000 udbetaler staten til den  

 enkelte kommune den kommunale andel af skat af aktieselskaber m.v. efter  

 selskabsskatteloven og af fonde efter fondsbeskatningsloven vedrørende  

 indkomståret 1997. De nævnte beløb afregnes med en  

 tolvtedel i hver måned i budgetåret.
Bemærkninger til lovforslaget Almindelige bemærkninger 1. Lovforslagets formål Lovforslaget er et led i udmøntningen af aftalen  

 mellem regeringen og Kommunernes Landsforening af 15. juni 1998 om  

 kommunernes økonomi og service 1999-2002. Lovforslaget  

 indebærer, at der indføres en ny afregningsmodel for statens  

 afregning til kommunerne af den kommunale andel af selskabs- og fondsskatten.  

 Lovforslaget indebærer, at der indføres en endelig afregning af  

 den kommunale andel af selskabs- og fondsskatter i året tre år  

 efter indkomståret.
Den endelige afregning vil være kendt af  

 kommunerne i juli måned i året forud for det år, hvor  

 afregningen finder sted.
Kommunerne vil dermed få fuld budgetsikkerhed  

 på dette punkt.
Den endelige afregning af den kommunale andel af selskabs-  

 og fondsskat, som ifølge lovforslaget skal afregnes med kommunerne i  

 året tre år efter indkomståret, svarer til det  

 beløb, der hidtil har indgået i den efterregulering af det  

 udbetalte forskudsbeløb for selskabs- og fondsskat, som er foretaget i  

 året tre år efter indkomståret.
De beløb, som  

 indgår i den endelige afregning, er nærmere omtalt i afsnit 3.1  

 nedenfor.
 Som led i indførelsen af den nye afregningsmodel  

 indføres der en overgangsordning for årene 1999 og 2000.
2. De gældende regler Den kommunale andel af selskabsskatten mv. tilfalder den  

 eller de kommuner, hvori virksomheden er drevet.
Opgørelsen af den  

 enkelte kommunes andel af selskabsskat m.v. sker ved, at staten den 1.  

 december i året efter indkomståret oplyser den kommunale andel af  

 selskabsskat m.v. for hvert enkelt selskab til selskabets hjemstedskommune.  

 Det påhviler herefter hjemstedskommunen i perioden frem til 1. maj i  

 året to år efter indkomståret at opgøre fordelingen  

 af selskabsskat m.v. til de kommuner, der er berettigede til en andel  

 heraf.
 Selskabsskat m.v. afregnes med kommunerne på den  

 måde, at staten i året efter indkomståret afregner et  

 forskudsbeløb svarende til det af kommunerne budgetterede provenu af  

 selskabsskat m.v.
 I året tre år efter indkomståret  

 efterreguleres udbetalingen, således at forskellen mellem  

 forskudsbeløbet og de faktiske selskabsskatter m.v. afregnes med  

 kommunerne.
3. Lovforslagets indhold 3.1. Den nye afregningsmodel Lovforslaget indebærer, at der indføres en  

 endelig afregning af den kommunale andel af selskabsskat mv. i året tre  

 år efter indkomståret.
Denne afregning vil også indeholde  

 eventuelle reguleringer vedrørende tidligere indkomstår.
 Den kommunale andel af selskabsskat m.v. skal  

 således ikke længere udbetales til kommunerne med et  

 forskudsbeløb i året efter indkomståret og en  

 efterregulering i året tre år efter indkomståret.
Den endelige afregning opgøres af  

 Indenrigsministeriet i året to år efter indkomståret og  

 udmeldes til kommunerne senest den 1. juli.
Afregningen vil således  

 være kendt af kommunerne i god tid forud for vedtagelsen af budgettet  

 for det år, hvori afregningen finder sted.
I praksis vil opgørelsen af den enkelte kommunes  

 andel af selskabsskat m.v. ske på samme måde som hidtil, dvs. at  

 staten den 1. december i året efter indkomståret oplyser den  

 kommunale andel af selskabsskat m.v. for hvert enkelt selskab til selskabets  

 hjemstedskommune.
Denne opgørelse omfatter den kommunale andel af  

 selskabs- og fondsskat for indkomståret og eventuelle reguleringer  

 vedrørende de ni foregående indkomstår.
Det påhviler  

 herefter hjemstedskommunen i perioden frem til 1. maj i året to  

 år efter indkomståret at opgøre fordelingen af  

 selskabsskat m.v. til de kommuner, der er berettigede til en andel heraf.  

 Denne fordeling omfatter indkomståret samt reguleringer  

 vedrørende tidligere år.
Hver enkelt kommune meddeler denne  

 opgørelse til Indenrigsministeriet senest den 1. maj i året to  

 år efter indkomståret.
Endelig indgår der i  

 opgørelsen en opgørelse fra Told- og Skattestyrelsen af  

 eventuelle reguleringer vedr. såkaldt »arkiverede skatteår«, dvs.  

 reguleringer vedrørende indkomstår, der ligger ti år eller  

 mere før indkomståret, samt efter gældende praksis  

 eventuel tilbageførsel af den kommunale andel af restancer på  

 over 500.000 kr.
 Det skal bemærkes, at der ud over denne endelige  

 afregning i året tre år efter indkomståret i de  

 følgende år fortsat vil kunne forekomme reguleringer  

 vedrørende det pågældende indkomstår.
3.2. Overgangsordning for årene 1999 og 2000 I årene 1999 og 2000 skal der i henhold til de  

 gældende regler foretages en efterregulering af de  

 forskudsbeløb, som kommunerne har fået udbetalt i  

 budgetårene 1997 og 1998. For den enkelte kommune kan der blive tale om  

 enten en positiv eller en negativ afregning afhængigt af, om kommunens  

 forskudsbeløb er større eller mindre end kommunens faktiske  

 andel af selskabsskat m.v. for de pågældende år.
 Denne efterregulering foretages i henhold til lovens  

 § 17 b og berøres ikke af dette lovforslag.
Herudover indebærer lovforslaget, at den enkelte  

 kommune i 1999 vil få udbetalt et beløb svarende til den  

 endelige opgørelse af kommunens andel af selskabsskat m.v. for  

 indkomståret 1996. Dette beløb vedrører alene  

 indkomståret 1996, og indeholder således ikke   til forskel fra  

 den permanente ordning   eventuelle reguleringer vedrørende tidligere  

 indkomstår.
Dette beløb er opgjort og udmeldt til kommunerne i  

 juli 1998. Indenrigsministeriet anmodede i den forbindelse de enkelte  

 kommuner om at lade dette beløb indgå i de kommunale budgetter  

 for 1999, idet regeringen   i overensstemmelse med aftalen af 15. juni 1998  

 med Kommunernes Landsforening   ville fremsætte lovforslag herom i  

 efteråret 1998.
Der kan dog være enkelte kommuner, der ikke har  

 budgetteret i overensstemmelse hermed.
Hvis dette lovforslag vedtages, vil  

 Indenrigsministeriet korrigere udbetalingen i 1999 til disse kommuner i  

 overensstemmelse med lovforslaget.
I år 2000 vil den enkelte kommune tilsvarende  

 få udbetalt et beløb svarende til den endelige opgørelse  

 af kommunens andel af selskabsskat m.v. for indkomståret 1997. Dette  

 beløb vedrører alene indkomståret 1997, og indeholder  

 således ikke   til forskel fra den permanente ordning   eventuelle  

 reguleringer vedrørende tidligere indkomstår.
Dette beløb  

 vil blive opgjort af Indenrigsministeriet og udmeldt til kommunerne senest 1.  

 juli 1999.
4. Økonomiske og administrative konsekvenser Lovforslaget vedrører alene tidspunktet for  

 afregningen af selskabsskat m.v. med kommunerne.
Der vil ikke være  

 nogen provenumæssige virkninger heraf for staten eller kommunerne.
 Lovforslaget indebærer dog en mere enkel  

 afregningsmodel, der vil give kommunerne større budgetsikkerhed.  

 Kommunerne skal således ikke længere budgettere med et  

 skøn over den kommunale andel af selskabsskatten, men alene budgettere  

 med en endelig opgørelse, som vil være kendt forud for  

 vedtagelsen af budgettet.
5. Forholdet til EU-retten Forslaget indeholder ikke EU-retlige aspekter.
6. Miljømæssige og erhvervsøkonomiske  

 konsekvenser Lovforslaget har ingen miljømæssige eller  

 erhvervsøkonomiske konsekvenser.
7. Udtalelser over lovforslaget Kommunernes Landsforening, Københavns og  

 Frederiksberg Kommuner har oplyst, at de ikke har bemærkninger til  

 lovforslaget.
Bemærkninger til de enkelte bestemmelser Til § 1 Til nr. 1 Dette lovforslag indebærer, at der ikke  

 længere skal udbetales forskudsbeløb til kommunerne af selskabs-  

 og fondsskatter.
Disse forskudsbeløb er nævnt i lovens  

 § 17 a, stk. 1, nr. 1. Forslaget indebærer, at denne  

 bestemmelse ophæves.
Da der herefter kun ville være et nr. i  

 § 17 a, stk. 1, er det i stedet valgt at affatte denne bestemmelse  

 på ny.
§ 17 a, stk. 1, i den gældende lov er en  

 bestemmelse om, at der skal udbetales forskudsbeløb til kommunerne af  

 de skatter, der er nævnt i bestemmelsens nr. 1 og 2. Bestemmelsens nr.  

 1 omhandler selskabs- og fondsskatter, og nr. 2 omhandler afgifter af  

 pensionsordninger mv.
Forslaget indebærer, at § 17 a herefter kun  

 vedrører forskudsbeløb af afgifter af pensionsordninger  

 m.v.
Det skal i øvrigt bemærkes, at bestemmelsen i  

 lovens § 17 b, som vedrører efterregulering af de udbetalte  

 forskudsbeløb, ikke berøres af den foreslåede  

 lovændring.
Det vil sige, at de forskudsbeløb vedrørende  

 selskabs- og fondsskat, der er udbetalt i 1997 og 1998, vil blive  

 efterreguleret i 1999 og 2000.
Til nr. 2 Den foreslåede bestemmelse i § 17 d  

 indebærer, at den enkelte kommune i budgetåret vil få  

 udbetalt den kommunale andel af selskabs- og fondsskat for indkomståret  

 tre år før budgetåret samt eventuelle reguleringer  

 vedrørende tidligere indkomstår.
 Der er tale om et beløb, der vil være opgjort  

 og udmeldt til den enkelte kommune senest 1. juli i året forud for  

 budgetåret.
 Denne bestemmelse har virkning første gang for  

 budgetåret 2001, hvor kommunerne vil få udbetalt den kommunale  

 andel af selskabs- og fondsskat for indkomståret 1998 samt eventuelle  

 reguleringer vedrørende tidligere indkomstår.
Til § 2 Loven træder i kraft den 1. januar 1999. Fra og med  

 1999 vil der således ikke længere blive udbetalt  

 forskudsbeløb af selskabs- og fondsskat til kommunerne.
I stedet vil  

 der til kommunerne blive udbetalt et endeligt opgjort beløb.
I  

 årene 1999 og 2000 vil dette beløb blive opgjort i henhold til  

 den foreslåede overgangsbestemmelse i stk. 3. Fra og med år  

 2001 vil beløbet blive opgjort i henhold til § 17 d.
Denne  

 bestemmelse har derfor først virkning fra og med år 2001.
Forslaget indebærer, at der for årene 1999 og  

 2000 indføres en overgangsordning.
Denne ordning går ud  

 på, at den enkelte kommune i 1999 vil få udbetalt et beløb  

 svarende til kommunens andel af selskabs- og fondsskat for indkomståret  

 1996. Dette beløb vedrører alene indkomståret 1996, og  

 indeholder således ikke   til forskel fra den permanente ordning  

 eventuelle reguleringer vedrørende tidligere indkomstår.
Dette  

 beløb er opgjort og udmeldt til kommunerne i juli 1998. Herudover vil  

 der, som nævnt ovenfor, i 1999 blive foretaget en afregning af  

 efterreguleringen af de forskudsbeløb, der er udbetalt til kommunerne  

 i 1997. Denne efterregulering er opgjort og udmeldt til kommunerne i juni  

 1998.
På samme måde vil der i år 2000 til den  

 enkelte kommune blive udbetalt et beløb svarende til kommunens andel  

 af selskabs- og fondsskat for indkomståret 1997. Dette beløb  

 vedrører alene indkomståret 1997, og indeholder således  

 ikke   til forskel fra den permanente ordning   eventuelle reguleringer  

 vedrørende tidligere indkomstår.
Dette beløb vil blive  

 opgjort og udmeldt til kommunerne senest 1. juli 1999. Herudover vil der, som  

 nævnt ovenfor, i år 2000 blive foretaget en afregning af  

 efterreguleringen af de forskudsbeløb, der er udbetalt til kommunerne  

 i 1998. Denne efterregulering vil blive opgjort og udmeldt til kommunerne i  

 juni 1999.
Bilag Lovforslaget sammenholdt med gældende lov Gældende formulering Lovforslaget § 1 I lov om kommunal indkomstskat, jf. lovbekendtgørelse nr. 803 af 6.  

 oktober 1995, som ændret bl.a. ved § 1 i lov nr. 1078 af 20.  

 december 1995 og senest ved § 27 i lov nr. 485 af 1. juli 1998,  

 foretages følgende ændringer:
§ 17 a.
Staten udbetaler til den enkelte kommune ved  

 begyndelsen af hver måned et beløb til foreløbig  

 dækning af kommunens andel af følgende skatter:
1)	Skat af aktieselskaber m.v. efter selskabsskatteloven og af fonde  

 efter fondsbeskatningsloven, 2)	2)	afgifter af pensionsordninger m.v., hvoraf kommunerne modtager  

 en andel i henhold til lov om beskatning af pensionsordninger m.v. samt  

 afgifter efter ligningslovens § 7 N og § 14 C.
 1. § 17 a, stk. 1, affattes således:
»Staten udbetaler til den enkelte kommune ved begyndelsen  

 af hver måned et beløb til foreløbig dækning af  

 kommunens andel af afgifter af pensionsordninger m.v., hvoraf kommunerne  

 modtager en andel i henhold til lov om beskatningen af pensionsordninger  

 m.v.« Stk. 2. Den månedlige udbetaling efter stk. 1 skal  

 svare til en tolvtedel af det årlige beløb, der efter det for  

 kommunen vedtagne årsbudget udgør dens indtægt ved de  

 skatter, der er nævnt i stk. 1.
 2. Efter § 17 c indsættes i afsnit IV:
»§ 17 d.
Staten udbetaler i et budgetår til den enkelte  

 kommune den kommunale andel af skat af aktieselskaber mv. efter  

 selskabsskatteloven og af fonde efter fondsbeskatningsloven vedrørende  

 indkomståret tre år før budgetåret samt reguleringer  

 vedrørende tidligere indkomstår.
Stk. 2. Det i stk. 1 nævnte beløb afregnes  

 med en tolvtedel i hver måned i budgetåret.« § 2 Stk. 1. Loven træder i kraft den 1. januar 1999.
 Stk. 2. § 1, nr. 2, har virkning fra og med  

 budgetåret 2001.
 Stk. 3. I budgetåret 1999 udbetaler staten til den  

 enkelte kommune den kommunale andel af skat af aktieselskaber mv. efter  

 selskabsskatteloven og af fonde efter fondsbeskatningsloven vedrørende  

 indkomståret 1996. I budgetåret 2000 udbetaler staten til den  

 enkelte kommune den kommunale andel af skat af aktieselskaber m.v. efter  

 selskabsskatteloven og af fonde efter fondsbeskatningsloven vedrørende  

 indkomståret 1997. De nævnte beløb afregnes med en  

 tolvtedel i hver måned i budgetåret.
