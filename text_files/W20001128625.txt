Nyt fra Ankestyrelsen - beregning af bortfaldsfristen for  

 tilbagebetalingspligtig kontanthjælp - af fuldmægtig Doris Sjøberg Ankestyrelsen har modtaget en forespørgsel fra et socialt nævn  

 om rækkevidden af SM O-46-99.
 I resumeet til SM´en har Ankestyrelsen bl.a. udtalt, at der ikke  

 var hjemmel i lovgivningen til, at kommunen kunne sikre et  

 tilbagebetalingskrav  

 ved udlæg eller andre foranstaltninger, herunder tinglysning.
 Ankestyrelsen fandt endvidere, at restgælden vedrørende den  

 tilbagebetalingspligtige kontanthjælp var bortfaldet i sin helhed, da der var  

 gået mere end 5 år, siden ansøger sidst havde modtaget kontanthjælp, og  

 kommunen havde ydet henstand med betalingen.
Ankestyrelsen fandt ligeledes, at det samlede  

 tilbagebetalingskrav vedrørte flere selvstændige hjælpsperioder, da ansøger  

 havde været i arbejde i de mellemliggende perioder og klaret sig selv i en  

 periode på mere end én måned, inden hun fik behov for kontant- hjælp på grund  

 af en ny ændring af hendes forhold.
Bortfaldsfristen måtte derfor beregnes  

 for  

 hver hjælpsperiode for sig.
Bortfaldsfristen blev afbrudt ved, at der blev fastsat en  

 afdragsordning vedrørende det tilbagebetalingspligtige beløb.
Hvis der ikke  

 var  

 blevet fastsat en sådan ordning for hver hjælpsperiode for sig, og der  

 løbende  

 var konteret afdrag på de enkelte gældsbeløb inden 5-års fristens udløb,  

 måtte  

 gælden anses for bortfaldet ved de enkelte fristers udløb.
 Nævnet anførte i sin forespørgsel til Ankestyrelsen bl.a., at  

 man var blevet opmærksom på, at kommuner tog SM O-46-99 til indtægt for, at  

 der  

 ved tilbagebetalingskrav for flere selvstændige hjælpsperioder kunne  

 fastsættes  

 tilbagebetalingsordning for hver periode for sig.
 Kommunerne opfattede budskabet i SM´en således, at bortfald  

 kunne undgås, såfremt de fastsatte indbetalte afdrag løbende blev konteret på  

 de enkelte gældsposter.
 Efter nævnets opfattelse var der ikke grundlag for at fastsætte  

 sideordnede betalingsordninger i tilfælde, hvor skønnet over ansøgers  

 betalingsevne skulle foretages på samme retlige og faktiske grundlag.  

 Kommunen  

 måtte -  

    

 efter nævnets opfattelse -  

 vurdere ansøgers betalingsevne, fastsætte afdrag og i overensstemmelse med  

 almindeligt gældende regler afskrive kravet på den ældste fordring.
 Ankestyrelsen henviste i sit svar til nævnet til § 95, stk.  

 4 i lov om aktiv socialpolitik, hvorefter tilbagebetalingskravet bortfalder,  

 når der er gået 5 år efter hjælpens ophør, uden at der efter reglerne i stk.  

 1-3 har været økonomisk mulighed for at gennemføre kravet.
 Ankestyrelsen finder ikke, at det af bestemmelsen eller af  

 forarbejderne dertil kan udledes, at 5-års fristen forlænges, såfremt ansøger  

 inden fristens udløb påny får bevilget kontanthjælp med  

 tilbagebetalingspligt.  

 Dette kunne i givet fald betyde, at et krav vedblivende ville bestå, såfremt  

 ansøger gentagne gange fik bevilget hjælp med tilbagebetalingspligt med ca.  

 4½  

 års mellemrum.
Som anført i SM O-46-99 fandt Ankestyrelsen derfor, at  

 bortfaldsfristen må beregnes for hver hjælpsperiode for sig.
Dette fremgår  

 iøvrigt også af begrundelsen til den sag, der er offentliggjort som SM  

 O-127-97.
 Af SM O-127-97 sammenholdt med SM O-65-87 fremgår, at det er af  

 afgørende betydning, om der er fastsat en afdragsordning inden 5-års fristens  

 udløb.
 Ankestyrelsen har ikke taget egentlig stilling til, om der ud  

 fra en helt konkret vurdering vil kunne fastsættes sideløbende  

 betalingsordninger vedrørende tilbagebetalingspligtig kontanthjælp.  

 Umiddelbart  

 skønnes det dog ikke, at der skulle være noget til hinder herfor på samme  

 måde,  

 som hvis der var tale om tilbagebetalingskrav vedrørende forskellig  

 lovgivning  

 som f.eks. aktivloven, boligstøttelovgivningen og skattelovgivningen.
 Det må dog forudsættes, at de enkelte afdrag ikke er så små, at  

 der reelt vil blive tale om omgåelse af tilbagebetalingsreglerne.
 Ankestyrelsen har heller ikke taget stilling til, om kommunen  

 vil kunne nedsætte en i forvejen løbende afdragsordning for at få mulighed  

 for  

 at fastsætte en afdragsordning vedrørende et senere krav.
