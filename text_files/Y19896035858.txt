Følgende kriterier skal være opfyldt for at kørslen anses for  

 ikke-erhvervsmæssig: 1) kørslen skal udføres vederlagsfrit (dækning af  

 kørselsafhængige udgifter i henhold til statens kilometersats for eget  

 befordringsmiddel anses ikke for vederlag 2) af den registrerede ejer eller  

 bruger af motorkøretøjet eller en ansat hos denne 3) og skal være led i anden  

 virksomhed, idet der 4) udelukkende må befordres personer med en nærmere  

 tilknytning til ejeren eller brugeren Under henvisning til Ordenspolitiets brev af 8. november 1989 vedrørende  

 afgrænsning af erhvervsmæssig personbefordring skal ministeriet meddele  

 følgende:
Hverken lov om hyrekørsel eller lov om buskørsel indeholder definition af  

 erhvervsmæssig personbefordring eller en afgrænsning over for  

 ikke-erhvervsmæssig kørsel.
Der findes dog i forarbejderne til de to love  

 visse retningelinjer for en sådan afgrænsning.
Retningslinjerne er med  

 enkelte undtagelser ens for de to love.
Justitsministeriet udarbejdede i februar 1979 i samarbejde med  

 Trafikministeriet en cirkulæreskrivelse om erhvervsmæssig personbefordring,  

 som nævnt i Ordenspolitiets brev.
Cirkulæreskrivelsen gengiver de nævnte  

 retningslinjer samt eksemplificereer den ikke-erhvervsmæssige kørsel.  

 Cirkulæreskrivelsen er alene vejledende og er efterfølgende udfyldt ved  

 Trafikministeriets praksis.
 Følgende kriterier skal være opfyldt for at kørslen anses for  

 ikke-erhvervsmæssig:
1) Kørslen skal udføres vederlagsfrit (dækning af kørselsafhængige  

 udgifter i henhold til statens kilometersats for eget befordringsmiddel anses  

 ikke for vederlag), 2) af den registrerede ejer eller bruger af motorkøretøjet eller en ansat  

 hos denne, 3) og skal være led i anden virksomhed, idet der 4) udelukkende må befordres personer med en nærmere tilknytning til ejeren  

 eller brugeren.
Afgørelsen af, om en given kørsel er erhvervsmæssig eller  

 ikke-erhvervsmæssig beror på en konkret vurdering.
I denne vurdering skal  

 indgå trafikpolitiske hensyn, således forstået, at en afgørelse i  

 tvivlstilfælde må føre til, at kørslen anses for erhvervsmæssig, og således  

 omfattet af hyrekørselsloven eller busloven alt efter køretøjets størrelse.
