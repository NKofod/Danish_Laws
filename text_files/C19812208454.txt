(Handelsskoler og tekniske skoler) Studievejlederens opgaver Efter forhandling med Handelsskolernes Lærerforening og Dansk Teknisk  

 Lærerforening fastsættes følgende retningslinier for studie- og  

 erhvervsvejledningen vedrørende handelsskolerne og de tekniske skoler.
 Studie- og erhvervsvejledningen udøves under direkte ansvar over for  

 skolens ledelse.
 Vejledningen tilrettelægges som en samlet funktion på skolen.
 Studievejlederens opgaver er først og fremmest følgende:
 1.
 a. deltagelse i orientering og vejledning af eleverne under hele  

 uddannelsen, særlig i form af:
- orientering af eleverne om valgmuligheder inden for det valgte  

 uddannelsesområde, - vejledning af den enkelte elev i forbindelse med valg af  

 uddannelsesretning, fagkombination, valgfrie fag m.v., - orientering om erhvervs- og videreuddannelsesmuligheder, - formidling af hjælp til fremskaffelse af praktikpladser i samarbejde med  

 arbejdsformidlingen, - orientering om specialpædagogiske foranstaltninger, - drøftelse af konsekvenser i tilfælde af afbrydelse af uddannelse,  

 herunder orientering om andre uddannelsesmuligheder samt bistand med hensyn  

 til at sætte eleven i forbindelse med andre uddannelsesinstitutioner,  

 arbejdsformidling og evt. andre vejledere, b. orientering om praktiske forhold, herunder:
- spørgsmål vedrørende befordringsgodtgørelse og uddannelsesstøtte,  

 skattespørgsmål, boligforhold m.v. på grundlag af det af skolen m.fl.  

 udarbejdede informationsmateriale, c. bistand ved løsning af eventuelle personlige problemer, herunder i  

 fornødent omfang henvisning til andre bistandsmuligheder.
d. vejledning af elever, der på grund af manglende pladskapacitet ikke kan  

 optages, om andre uddannelsesmuligheder, e. medvirken i løsning af skolens samarbejdsopgaver, herunder - planlægning og gennemførelse af introduktionsarrangementer for optagne  

 elever, - orientering af kolleger om principperne for studievejledernes arbejde, - samarbejde med faglærerne om vejledning af enkelte elever i forbindelse  

 med ønskede eller valgte uddannelsesretninger.
 Studievejlederens opgaver omfatter endvidere følgende:
 2.
a. etablering og udbygning af kontakten til og samarbejde med andre  

 skoleformer og offentlige myndigheders vejledningsfunktioner, herunder  

 arbejdsformidlingen, socialforvaltningerne og kriminalforsorgen m.fl., b. medvirken i den udadvendte oplysningsvirksomhed over for mulige  

 ansøgere og deres forældre, andre uddannelsesinstitutioner, især ved større,  

 samlede informationsarrangementer for folkeskolens elever, samt for faglige  

 organisationer, offentlige myndigheder m.v., c. tilvejebringelse af informationsmateriale til brug for  

 vejledningsarbejdet og bistand til udarbejdelse af skolens  

 informationsmateriale.
I udførelsen af ovennævnte opgaver er studievejlederen undergivet de  

 sædvanlige regler om tavshedspligt, der gælder for lærere.
Vejlederen bør i  

 enhver henseende være opmærksom på det diskretionshensyn, der er forbundet  

 med funktionen.
 Vejledningsfunktionen bør ikke medføre administrative foranstaltninger,  

 som ikke ønskes af eleven.
 Skrivelse af 15. februar 1977, I-312 til handelsskoler og tekniske skoler  

 og skrivelse af 1. august 1977, V-380, til de tekniske skoler om  

 studievejlederens opgaver m.v. ophæves.
 P.d.v.
Arne Højsteen udd.kons.
