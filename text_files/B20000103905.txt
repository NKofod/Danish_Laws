 Bekendtgørelse om planlægning af  

 den præhospitale indsats  

 og uddannelse af ambulancepersonale m.v.
 I medfør af § 10 a i lov om sygehusvæsenet, jf.  

 lovbekendtgørelse nr. 687 af 16. august 1995, som senest ændret  

 ved lov nr. 470 af 31. maj 2000 og § 27 e i lov om offentlig  

 sygesikring, jf. lovbekendtgørelse nr. 509 af 1. juli 1998, som senest  

 ændret ved lov nr. 1031 af 23. november 2000, fastsættes:
Definitioner § 1. Ved præhospital indsats forstås  

 en indsats inden ankomst til sygehus over for akut syge, tilskadekomne og  

 fødende, der har til formål at redde liv, forbedre  

 helbredsudsigter, formindske smerter og andre symptomer, afkorte det samlede  

 sygdomsforløb, yde omsorg og skabe tryghed.
 Stk. 2. Ved en ambulance forstås et  

 køretøj, der benyttes til transport af akut syge, tilskadekomne  

 og fødende.
 Stk. 3. Ved ambulancetjeneste forstås en organisation,  

 der kan yde ambulancehjælp, jf. bilaget.
 Stk. 4. Ved responstid forstås den tid, der går,  

 fra ambulancetjenesten modtager alarmen, til ambulancen er fremme på et  

 skadested, hos en akut syg patient eller hos en fødende.
Ansvar for ambulancetjenesten § 2. Amtsrådet er forpligtet til at stille  

 ambulancetjeneste til rådighed for personer, der har behov herfor  

 på grund af akut opstået sygdom, ulykke eller fødsel.  

 Ambulancetjenesten er en del af amtskommunens samlede  

 sundhedsvæsen.
 Stk. 2. Amtsrådet kan vælge at etablere  

 ambulancetjenesten med egne ambulancer eller ambulancer, der efter aftale  

 stilles til rådighed af andre amtskommuner, kommuner eller private  

 ambulanceentreprenører.
§ 3. Bekendtgørelsens regler om  

 amtskommuner gælder også for Hovedstadens  

 Sygehusfællesskab.
Reglerne om politiet gælder også for  

 Beredskab Storkøbenhavn.
 Planlægning af den præhospitale indsats  

 m.v.
§ 4. Amtsrådet skal udarbejde en plan for  

 den præhospitale indsats.
Planen skal koordineres med politiets  

 planlægning for alarmcentraler og planer for sundhedsberedskabet.  

 Planen skal indgå som en del af amtskommunens samlede  

 sundhedsplan.
 Stk. 2. Planen skal beskrive amtskommunens  

 målsætninger for den præhospitale indsats, herunder  

 for:
1)	omfang, udvikling, kvalitet og kvalitetssikring, 2)	indsats via ambulancer, eventuelle lægeambulancer, akutbiler,  

 udrykningshold og lignende samt indragelse af sundhedspersonale fra den  

 primære sundhedstjeneste m.v., 3)	opgavefordeling mellem sygehusvæsenet, ambulancetjenesten og  

 den primære sundhedstjeneste, 4)	retningslinier for den samlede præhospitale indsats, herunder  

 disponeringsvejledninger og visitationsretningslinier, og 5)	kommunikation mellem personer, der deltager i den præhospitale  

 indsats.
 § 5. Amtsrådet skal løbende vurdere  

 kvaliteten af den præhospitale indsats.
 § 6. Amtsrådet skal stille  

 praktikpladser til rådighed på egne sygehuse eller efter aftale  

 på andre sygehuse som led i uddannelsen af ambulancepersonale.
§ 7. Amtsrådet nedsætter et  

 præhospitalt udvalg.
Udvalget koordinerer samarbejdet om den samlede  

 præhospitale indsats imellem sygehusvæsenet, ambulancetjenesten,  

 den primære sundhedstjeneste, de tilgrænsende amtskommuner,  

 politiet samt de kommunale redningsberedskaber.
Stk. 2. Det præhospitale udvalg sammensættes af  

 repræsentanter fra amtskommunens sundhedsvæsen,  

 ambulancetjenesten, kommunerne i amtskommunen, politiet samt eventuelle  

 private ambulanceentreprenører og det statslige regionale  

 redningsberedskab.
Endvidere er lederen for den præhospitale indsats,  

 jf. § 8, medlem af udvalget.
§ 8. Amtsrådet udpeger en person som leder  

 for den præhospitale indsats med henblik på sikring af et  

 højt sundhedsfagligt niveau af indsatsen.
Lederen af den  

 præhospitale indsats har bl.a. til opgave at, 1)	indsamle og bearbejde data til brug for kvalitetsudvikling af den  

 præhospitale indsats, herunder ambulancetjenesten, 2)	udarbejde forslag til retningslinier vedrørende den samlede  

 præhospitale indsats, jf. § 4, stk. 2, nr. 4, i samarbejde  

 med politiet, ambulancetjenesten, sygehusene og det præhospitale  

 udvalg, herunder udarbejde retningslinier for den faglige visitation af  

 alarmopkald, der vedrører behov for en præhospital indsats, i  

 samarbejde med politiet, 3)	føre kontrol med, at personalet, der deltager i den  

 præhospitale indsats, herunder ambulancemandskabet modtager den  

 nødvendige uddannelse, og vedligeholdelsesuddannelse, 4)	samarbejde med politiet i forbindelse med politiets supplerende og  

 vedligeholdende uddannelse af alarmoperatører i  

 førstehjælp og sygdomslære m.v., og 5)	sikre fastlæggelse af retningslinier vedrørende  

 lægelig delegation af behandlingsopgaver til ambulancemandskabet og  

 lægelig ordination af behandling, jf. bilaget, telemedicin og  

 fjernvisitation af patienttransporter m.m.
§ 9. Ambulancetjenesten skal omfatte et  

 døgnberedskab.
Som supplement til det faste døgnberedskab kan  

 amtsrådet etablere beredskaber, der kun dækker en del af  

 året eller en del af døgnet.
Stk. 2. Amtsrådet bestemmer beredskabets omfang i de  

 enkelte geografiske områder på baggrund af det lokale behov.  

 Beredskabsomfanget skal bl.a. afpasses efter, 1)	afstanden til nærmeste sygehus med akutberedskab, 2)	muligheden for at udføre udvidet præhospital  

 behandling, 3)	befolkningstætheden, 4)	tilstedeværelse af industri i området, herunder omfanget  

 af lokal håndtering og transport af farlige kemikalier, 5)	forekomsten af forsamlinger af større menneskemængder,  

 og 6)	vejnettets beskaffenhed.
Stk. 3. Amtsrådet fastlægger responstider i hvert  

 beredskabsområde.
De fastlagte responstider offentliggøres, og  

 amtsrådet følger løbende de faktiske responstider.
 Bemanding af ambulancer og uddannelse af  

 ambulancemandskab m.v.
§ 10. En ambulance skal bemandes med mindst to  

 personer.
Heraf skal en person have gennemgået uddannelsen til  

 ambulancebehandler, jf. § 13, eller tilsvarende uddannelse, jf. dog  

 § 18, stk. 3. I øvrigt skal ambulancemandskabet have  

 gennemgået uddannelsen til ambulanceassistent, jf. § 12 eller  

 tilsvarende uddannelse, jf. dog § 18, stk. 3.
 Stk. 2. Amtsrådet fastsætter antallet af personer,  

 der skal uddannes til ambulancebehandler med særlig kompetence, jf.  

 § 14 under hensyntagen til tilrettelæggelsen af den  

 præhospitale indsats i amtskommunen i øvrigt.
§ 11. Ambulancemandskabet skal være i stand  

 til at, 1)	iværksætte behandling med ambulancens udstyr som minimum  

 i henhold til bilaget, pkt.
A og pkt.
B, jf. dog § 18, stk. 3, 2)	håndtere en samlet skadesituation, 3)	beherske køreteknik, herunder udrykning og skånsom  

 transport af akut tilskadekomne, syge og fødende, 4)	vurdere forskellige ulykkestyper for at kunne give korrekte  

 tilbagemeldinger, der sikrer en rigtig og tilstrækkelig  

 hjælpeassistance, 5)	beherske løfte- og bæreteknik, 6)	udføre redningsarbejde ved ulykker, herunder indlede  

 frigørelse af tilskadekomne, og 7)	indgå i et korrekt samarbejde med sygehusvæsen, politi  

 samt det kommunale og statslige redningsberedskab m.fl.
 Stk. 2. Ambulancemandskabet skal have kendskab til det til  

 enhver tid gældende lovgrundlag.
 § 12. Den grundlæggende uddannelse  

 til ambulanceassistent skal omfatte mindst 6 måneders teoretiske kurser  

 med sundhedsfagligt indhold, 4 måneders praktik, jf. stk. 4, samt  

 2 måneders ambulancepraktik.
 Stk. 2. Uddannelsen skal sætte den  

 pågældende i stand til at assistere ambulancebehandlere og  

 ambulancebehandlere med særlig kompetence.
 Stk. 3. Uddannelsen skal omfatte undervisning i anatomi,  

 fysiologi, hygiejne, symptomlære, sygdomslære, herunder smitsomme  

 sygdomme, observationsteknik, elementær pleje og omsorg,  

 fødselslære og pleje af nyfødte, farmakologi, og  

 håndgreb herunder defibrillering, ergonomi, psykologi, psykiatri,  

 sociale og lovmæssige forhold, etnologi, sundhedsvæsenets  

 organisation, samarbejdspartnere og informationsteknologi.
Stk. 4. Uddannelsen omfatter klinisk praktik med  

 indøvning af færdigheder, som indgår i den teoretiske  

 undervisning.
Praktikken foregår på hospital samt eventuelt i  

 lægevagt, på plejehjem, i hjemmepleje samt ved sociale og  

 psykiatriske institutioner.
 Stk. 5. Uddannelsen omfatter, udover den i stk. 1  

 nævnte, undervisning i ambulanceteknik, herunder køreteknik,  

 løfte- og bæreteknik, basalt redningsarbejde ved ulykker samt  

 det til enhver tid gældende lovgrundlag, bl.a. med henblik på, at  

 ambulanceassistenten skal kunne indgå i et korrekt samarbejde med  

 sygehusvæsen, politi samt det kommunale og statslige redningsberedskab  

 m.fl.
§ 13. Uddannelse til ambulancebehandler  

 forudsætter gennemført uddannelse til ambulanceassistent, jf.  

 § 12, tilsvarende uddannelse eller grundlæggende uddannelse efter  

 tidligere gældende uddannelsesregler, jf. § 18, stk. 2, samt  

 virke som ambulanceassistent i mindst 1,5 år.
Uddannelsen har en  

 varighed af mindst 5 uger, og omfatter 3 ugers teoretiske kurser med  

 sundhedsfagligt indhold, 1 uges hospitalspraktik og 1 uges  

 ambulancepraktik.
Stk. 2. Uddannelsen skal sætte den  

 pågældende i stand til at udføre ambulancebehandling m.v.,  

 jf. bilaget, pkt.
A og B.
 Stk. 3. Herudover skal uddannelsen sætte  

 ambulancebehandleren i stand til at udføre overvågning og  

 behandling under transport af patienter efter lægelig delegation og  

 ordination, herunder i forbindelse med telemedicinsk overvågning.
 Stk. 4. Uddannelsen omfatter i forhold til  

 ambulanceassistentuddannelsen yderligere undervisning i anatomi, fysiologi,  

 hygiejne, symptomlære, sygdomslære, herunder smitsomme sygdomme,  

 observationsteknik, farmakologi og håndtering af medicin,  

 patienthåndtering, EKG 12 transmission til sygehus, overvågning  

 og defibrillering, samt informationsteknologi i telemedicin.
§ 14. Uddannelse til ambulancebehandler med  

 særlig kompetence forudsætter gennemført uddannelse til  

 ambulancebehandler, jf. § 13, eller tilsvarende uddannelse og virke som  

 ambulancebehandler i mindst 3 år.
Uddannelsen har en varighed af mindst  

 5 uger, herunder 1,5 uges teori, 2 ugers hospitalspraktik, og 1,5 uges  

 ambulancepraktik med lægeambulance eller lignende.
Stk. 2. Uddannelsen skal sætte den  

 pågældende i stand til at udføre avanceret  

 ambulancebehandling, herunder at administrere visse former for medicin  

 intravenøst, jf. bilaget, pkt.
C.
 Stk. 3. Herudover skal uddannelsen sætte den  

 pågældende i stand til at assistere lægen på en  

 lægeambulance eller lignende samt udføre overvågning og  

 behandling i forbindelse med visse lange patienttransporter til  

 specialafdelinger efter lægelig delegation og ordination, herunder i  

 forbindelse med telemedicinsk overvågning.
 Stk. 4. Uddannelsen omfatter i forhold til  

 ambulancebehandleruddannelsen yderligere undervisning i anatomi og fysiologi,  

 hygiejne, symptomlære, sygdomslære, herunder smitsomme sygdomme,  

 observationsteknik, farmakologi og håndtering af medicin,  

 patienthåndtering, EKG 12 transmission til sygehus, overvågning  

 og defibrillering.
 Stk. 5. Ambulancebehandlere med særlig kompetence skal  

 som vedligeholdelsesuddannelse i hospitalspraktik i en uge en gang om  

 året.
 § 15. Sundhedsstyrelsen fastsætter  

 nærmere regler for uddannelsen til ambulancebehandler og  

 ambulancebehandler med særlig kompetence, herunder adgangskrav og krav  

 til tilsvarende uddannelse efter § 13, stk. 1, og § 14,  

 stk. 1.
 Stk. 2. Uddannelsesstedet afgør, i hvilke  

 tilfælde supplerende efteruddannelse giver merit i uddannelsen af  

 ambulancemandskab efter §§ 12-14. Afgørelsen kan ankes til  

 Sundhedsstyrelsen.
§ 16. Uddannelse til ambulanceassistent er en  

 integreret del af erhvervsuddannelsen til redder.
Uddannelse til  

 ambulancebehandler og ambulancebehandler med særlig kompetence, jf.  

 §§ 13-14 foregår på en skole for social- og  

 sundhedsuddannelse, en sygeplejeskole eller lignende.
Ambulancernes indretning og udrustning § 17. Ambulancer skal være udrustet  

 således, at der kan ydes syge, tilskadekomne og fødende en  

 skånsom optagning, overvågning og behandling og skånsom  

 transport til sygehus eller andet behandlingssted.
 Stk. 2. Ambulancer skal være udrustet med  

 værktøj, der muliggør basal frigørelse af  

 patienter, samt brandslukningsudstyr til bekæmpelse af mindre  

 brande.
 Stk. 3. Ambulancer skal via radio, mobiltelefon eller lignende  

 kunne kommunikere med alarmcentralen, ambulancetjenestens vagtcentral og relevante sygehusafdelinger m.v.
 Stk. 4. Ambulancer skal i øvrigt indrettes og udstyres,  

 så der kan ydes den i § 11, jf. bilaget, anførte  

 ambulancehjælp.
Ikrafttrædelses- og overgangsbestemmelser § 18. Bekendtgørelsen træder i kraft  

 den 2. december 2000.
 Stk. 2. Samtidig ophæves bekendtgørelse nr. 987  

 af 6. december 1994 om ambulancer.
 Stk. 3. Indtil den 31. december 2008 kan en ambulance bemandes  

 med ambulancemandskab efter tidligere gældende regler, jf.  

 stk. 2.
Sundhedsministeriet, den 24. november  

 2000 Sonja Mikkelsen /John Erik Pedersen Bilag Ambulancebehandling Ved lægelig delegation forstås overdragelse af  

 en konkret behandlingsopgave, der er forbeholdt læger, jf.  

 lægelovens § 6 om benyttelse af medhjælp, og ved  

 lægelig ordination forstås en læges konkrete stillingtagen  

 til den behandling, der skal iværksættes.
A) Ambulancemandskab, der har modtaget uddannelse til  

 ambulancebehandler efter tidligere gældende regler skal kunne  

 foretage:
 1)	Basal bedømmelse af patientens tilstand.
 2)	Skånsom optagning af tilskadekomne med særligt  

 udstyr.
 3)	Etablering og opretholdelse af frie luftveje.
 4)	Genoplivning ved kunstig opretholdelse af vejrtrækning med  

 tilskud af ilt samt udvendig hjertemassage.
 5)	(EKG), overvågning og genoplivning ved brug af  

 defibrillator.
 6)	Blødningsstandsning og antichockbehandling.
 7)	Brudbehandling således at hele kroppen, eller dele af kroppen,  

 herunder halshvirvelsøjlen kan understøttes.
 8)	Akut behandling af afrevne legemsdele.
 9)	Akut behandling af brandsårsskader, ætsningsskader,  

 kuldeskader mv.
 10)	Fødselshjælp og pleje af nyfødte.
 11)	Medicinsk smertelindring, f.eks. ved inhalation af ilt og  

 lattergas.
 12)	Lindring af hjertekrampesmerter, f.eks. med nitroglycerin  

 administreret i mundhulen.
 13)	Afbødning af astmaanfald ved inhalation af bronchieudvidende  

 stoffer.
 14)	Afbødning af kramper ved administration af krampestillende  

 medicin (benzodiazepin) i endetarmen.
 Behandlingsopgaver efter punkt A, nummer 4, 11, 12, 13, og 14 kan kun ske  

 efter lægelig delegation.
B) Ambulancemandskab, der har modtaget uddannelse til  

 ambulancebehandler efter § 13 i bekendtgørelsen om  

 planlægning af den præhospitale indsats og uddannelse af  

 ambulancepersonale m.v. eller tilsvarende uddannelse, skal kunne  

 foretage:
1)	Den i pkt.
A. nævnte ambulancehjælp.
 2)	Indledende behandling ved tegn på blodprop i hjertet med  

 acetylsalicylsyre.
 3)	Afbødning af insulinchok med glukagon som intramuskulær  

 injektion.
 4)	Afbødning af allergiske reaktioner med adrenalin som  

 intramuskulær injektion.
 5)	Afbødning af følger efter indtagelse af overdosis af  

 morfinlignende stoffer med naloxon som intramuskulær injektion.
 6)	Anlæggelse og gennemskylning af intravenøs  

 adgang.
 Behandlingsopgaver efter punkt B, nummer 2-6 kan kun ske efter  

 lægelig delegation.
C) Ambulancemandskab, der har modtaget uddannelse til  

 ambulancebehandler med særlig kompetence efter § 14 i  

 bekendtgørelsen om planlægning af den præhospitale indsats  

 og uddannelse af ambulancepersonale m.v. eller tilsvarende uddannelse, skal  

 kunne foretage:
1)	Den i pkt.
A. og B nævnte ambulancehjælp.
 2)	Intravenøs indgivelse af smertestillende medicin  

 (morfinlignende stoffer) ved smerter.
 3)	Afbødning af følger efter indtagelse af overdosis af  

 morfinlignende stoffer, benzodiazepin eller lignende stoffer ved  

 intravenøs indgivelse af medicin som modgift.
 4)	Afbødning af ophobning af væske i lungerne ved  

 intravenøs indgivelse af vanddrivende medicin.
 5)	Afbødning af kvalme ved intravenøs indgivelse af  

 kvalmestillende medicin.
6)	Intravenøs indgivelse af adrenalin ved visse former for  

 hjertestop 7)	Intravenøs indgivelse af anden medicin.
 8)	Afslutning af visse behandlinger på stedet, eksempelvis til  

 diabetespatienter med for lavt blodsukker.
 Behandlingsopgaver efter punkt C, nummer 2-6 kan kun ske efter  

 lægelig delegation, behandling efter nummer 7 kan kun ske efter  

 lægelig delegation eller lægelig ordination, og behandling efter  

 nummer 8 kan kun ske efter lægelig ordination.
