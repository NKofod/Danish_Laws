INDHOLD Indledning side 7 1. Administrationens opbygning 1.1. Styrelsen for Statens Uddannelsesstøtte side 9 1.2. Uddannelsesinstitutionens opgaver side 9 1.3. Ankenævnet for Uddannelsesstøtten side 9 1.4. Undervisnings- og Forskningsministeriet side 10 1.5. Rådet for Uddannelsesstøtten side 10 2 . Ansøgningsprocedure 2.1. Ansøgningsprocedure side 10 2.2. Ansøgningsfrister side 10 2.3. Indkomstkontrol side 10 3. Støtteformer 3.1. Stipendium side 11 3.2. Studielån side 12 3.3. Overgangsordninger for dem, der har påbegyndt en  

 videregående uddannelse før 15. marts 1988 side 13 3.3.1. Forhøjet studielån side 13 3.3.2. Statsgaranteret lån side 13 4. Betingelser for støtte 4.1. Betingelser, der angår uddannelsen side 13 4.1.1. Godkendelse af uddannelser side 14 4.1.2. Godkendte ungdomsuddannelser side 14 4.1.3. Godkendte videregående uddannelser side 15 4.1.4. Løn under uddannelsen side 17 4.1.5. Enkeltfagsundervisning side 17 4.1.6. Uddannelser i udlandet side 17 4.1.7. Studieophold i udlandet side 18 4.2. Betingelser, der angår den uddannelsessøgende side 18 4.2.1. Udlændinge side 18 4.2.1.1. Sydslesvigere side 18 4.2.1.2. Islandske statsborgere side 19 4.2.1.3. Flygtninge side 19 4.2.1.4. Indrejst sammen med forældre side 19 4.2.1.5. Børn af visse EF-borgere side 19 4.2.1.6. Betingelser om erhvervsarbejde og sidestillede forhold side 19 4.2.1.7. Særligt tilknytning til Danmark side 20 4.2.1.8. Uddannelsesstøtte fra hjemlandet side 20 4.2.1.9. Særligt skema side 20 4.2.2. Anden offentlig støtte side 20 4.2.3. Studieaktivitet side 21 4.3. Tiden for støtte side 21 4.3.1. Ungdomsuddannelser side 21 4.3.2. Videregående uddannelser side 21 4.3.2.1. Studietidens længde (forsinkelse i studiet - studieskift og flere  

 uddannelser) side 21 4.4. Betingelser, der angår ansøgers økonomiske forhold side 22 4.4.1. Bruttoindkomst side 23 4.4.2. Formueforhold side 24 4.4.3. Indkomstkontrol side 26 4.5. Betingelser, der angår ansøgers forældres økonomiske  

 forhold side 27 4.5.1. Ansøger ikke fyldt 19 år side 27 4.5.2. Søskende side 28 4.5.3. Støtte på grundlag af forældres aktuelle økonomiske forhold side 28 4.5.4. Ændringer i forældreindkomst i løbet af støtteperioden side 28 5. Ændring af tildelt støtte  i løbet af støtteåret  

 på grund af ændringer i støttemodtagers økonomiske og  

 uddannelsesmæssige forhold/oplysningspligt 5.1. Regulering af støtte side 29 5.2. Oplysningspligt for støttemodtagere side 29 5.3. Skæringstidspunkter side 30 5.4. Oplysningspligt for tidligere støttemodtagere side 30 5.5. Uddannelsesinstitutioners oplysningspligt side 30 6. Forrentning og tilbagebetaling  af tidligere  

 ydede statslån og statsgaranterede studielån i banker og sparekasser  

 m.v.
6.1. Lån 4 side 31 6.2. Statsgaranterede studielån side 31 6.3. Lån 3 side 32 6.4. Lån 1 side 32 7. Tilskud til befordring side 33 8. SU-reformen videreføres i 1989 8.1. Klippekort side 33 8.1.2. Overgangsregler for uddannelsessøgende, der har været indskrevet  

 ved en videregående uddannelse før 1. august 1989 side 34 Bilag side 35 Indledning Loven om statens uddannelsesstøtte er ændret med virkning fra 1. august  

 1988 og 1. august 1989.
 De væsentligste nye regler for støtteåret 1988/89 er:
- støtten består af stipendium og studielån - støttesatserne er forhøjet og forenklet - uddannelsessøgende, der ikke mere kan få stipendium og studielån, har  

 mulighed for at få statsgaranti til optagelse af lån i banker og sparekasser - grænsen for forældreindkomstafhængigheden nedsættes fra 20 år til 19 år.  

 Afhængigheden gælder nu kun stipendium, ikke studielån - 18-årige uddannelsessøgende, hvis stipendium nedsættes på grund af  

 forældrenes socialindkomster, kan i stedet få mere i studielån eller forhøje  

 fribeløbet.
Studielånet kan forhøjes ud over de 16.000 kr., eller fribeløbet  

 kan forhøjes ud over de 34.000 kr. med det beløb, som stipendiet nedsættes  

 med.
For 18-årige ansøgere anvendes forældrenes socialindkomst for 1988 med  

 et tillæg på 6,6% - Egenindkomstgrænsen bliver 34.000 kr. (fribeløbet). I egenindkomsten medregnes ikke tildelt stipendium - egenformuegrænsen forhøjes til 100.000 kr.
Af den formue, der ligger  

 over 100.000 kr., medregnes 75% til indkomsten - 18-årige uddannelsessøgende i videregående uddannelse, der har lang  

 transportvej mellem uddannelsesinstitution og bopæl, kan få dækket halvdelen  

 af udgiften til transport - uddannelsessøgende under uddannelse på Færøerne får ikke statens  

 uddannelsesstøtte efter 1. august 1988 - færinger under uddannelse i Danmark får statens uddannelsesstøtte efter  

 almindelige gældende regler Om ændringerne med virkning fra 1. august 1989 henvises til afsnit 8.
 Undervisningsministeriet udsteder en bekendtgørelse i henhold til loven.  

 Når bekendtgørelsen foreligger vil den blive sendt til dem, der får tilsendt  

 håndbogen.
 Håndbogens del 1 (blå blade)  indeholder en oversigt over  

 administrationens opbygning og en kort omtale af ansøgningsprocedure,  

 ansøgningsfrister og indkomstkontrol.
 Del 2 (hvide blade)  er en uddybende fremstilling af de gældende  

 regler.
 Del 3 (gule blade)  indeholder følgende bilag: loven om statens  

 uddannelsesstøtte, cirkulære om uddannelsesinstitutionernes opgaver ved  

 tildeling af statens uddannelsesstøtte, oversigt over beløbssatser og  

 stipendietabel (afhængig af forældreindkomster).
 Håndbogen retter sig fortrinsvis til uddannelsesinstitutionerne, men  

 sendes også til sagsbehandlere i social- og sundhedsforvaltninger og på  

 arbejdsformidlingskontorer og til bibliotekernes læsesale.
Håndbogen er også af interesse for de uddannelsessøgende.
Styrelsen  

 anmoder derfor uddannelsesinstitutionerne om at lægge håndbogen frem på et  

 sted, hvor den er let tilgængelig for de uddannelsessøgende.
 1. Administrationens opbygning.
1.1. Styrelsen for Statens Uddannelsesstøtte Styrelsen for Statens Uddannelsesstøtte (SU-styrelsen), der er en  

 styrelse under Undervisnings- og Forskningsministeriet, administrerer statens  

 uddannelsesstøtte til uddannelsessøgende.
Styrelsen har adressen Danasvej 30, 1910 Frederiksberg C.
Styrelsen er  

 åben for personlig henvendelse kl. 12-15 mandag-fredag.
 Styrelsen har telefon nr. 01 21 46 66.
 Direkte telefonforbindelse med en sektion eller medarbejder i styrelsen  

 kan man få ved fra trykknaptelefon at taste 01 21 20 55 + lokalnummer.
1.2. Uddannelsesinstitutionens opgaver De enkelte uddannelsesinstitutioner bistår styrelsen i forbindelse  

 med støttetildelingen.
 Uddannelsesinstitutionen kan til varetagelsen af opgaverne nedsætte et  

 stipendienævn, hvor repræsentanter for lærere og uddannelsessøgende skal have  

 sæde.
 Reglerne om uddannelsesinstitutionernes opgaver m.v. er fastsat i  

 cirkulære om uddannelsesinstitutionernes opgaver ved tildeling af statens  

 uddannelsesstøtte, bilag 2. Uddannelsesinstitutionens væsentligste opgaver er  

 at modtage og behandle ansøgninger, at informere og vejlede de  

 uddannelsessøgende og at videregive meddelelser til styrelsen.
Forespørgsler om støttetildelingen m.v. skal rettes til  

 uddannelsesinstitutionen.
Afgørelser, der træffes af institutionen, kan  

 indklages for Styrelsen for Statens Uddannelsesstøtte.
Først, når styrelsens  

 afgørelse foreligger, kan sagen indbringes for Ankenævnet for  

 Uddannelsesstøtten.
1.3. Ankenævnet for Uddannelsesstøtten Afgørelser, der er truffet af Styrelsen for Statens Uddannelsesstøtte  

 vedrørende kan indbringes for Ankenævnet for Uddannelsesstøtten, der træffer  

 den endelige administrative afgørelse.
Nævnet består af en formand, der skal opfylde de almindelige betingelser for at kunne blive dommer, og to andre medlemmer.  

 Undervisningsministeren beskikker medlemmerne for et tidsrum af 4 år.  

 Ministeren har fastsat en forretningsorden for ankenævnets virksomhed.  

 Ankenævnets adresse er: Vestergade 29-31, 1456 København K.
Telefonnr. 01 92  

 53 00.
Fristen for at indbringe en afgørelse for ankenævnet er 4 uger efter  

 meddelelsen af afgørelsen.
Bliver fristen overskredet, kan ankenævnet indtil  

 6 måneder efter meddelelsen af afgørelsen se bort fra overskridelsen, når  

 denne af særlige grunde er undskyldelig.
Klageberettiget er den, som  

 afgørelsen vedrører.
1.4.Undervisnings- og Forsknings- ministeriet Afgørelser om godkendelse af en uddannelse i Danmark eller i udlandet som  

 støtteberettigende kan indbringes for Undervisnings- og  

 Forskningsministeriet, Frederiksholms Kanal 21, 1220 København K. 1.5. Rådet  

 for Uddannelsesstøtten Undervisningsministeren har nedsat et råd, Rådet for  

 Uddannelsesstøtten, der har til opgave at rådgive ministeren i spørgsmål  

 vedrørende uddannelsesstøtten.
Medlemmerne beskikkes for et tidsrum af 4 år.  

 Rådets adresse er: Danasvej 30, 1910 Frederiksberg C.
2. Ansøgningsprocedure 2.1. Ansøgningsprocedure Støtteåret går fra 1. august til 31. juli.
Uddannelsesstøtte tildeles  

 efter ansøgning.
Ansøgning skal ske på et ansøgningsskema, der er udarbejdet  

 af Styrelsen for Statens Uddannelsesstøtte.
Ansøgningsskemaet udleveres af  

 uddannelsesinstitutionen sammen med en vejledning til skemaet.
Denne  

 vejledning er ligeledes udarbejdet af styrelsen.
 Den uddannelsessøgende skal aflevere eller indsende sin ansøgning til  

 uddannelsesinstitutionen, og efter at have behandlet ansøgningerne i  

 overensstemmelse med cirkulære om uddannelsesinstitutionernes opgaver ved  

 tildeling af statens uddannelsesstøtte, videresender uddannelsesinstitutionen  

 ansøgningerne til styrelsen.
2.2. Ansøgningsfrister En ansøgning for 1988/89 skal for at blive behandlet være  

 uddannelsesinstitutionen i hænde senest den 1. maj 1989. En ændringsansøgning  

 for 1988/89 skal for at blive behandlet være uddannelsesinstitutionen i hænde  

 senest den 1. juni 1989.
Ansøgninger, der er poststemplet d. 1. maj eller modtages i  

 uddannelsesinstitutionerne senest med morgenposten den 2. maj, anses dog for  

 rettidige.
Man kan desuden se bort fra fristen i helt ekstraordinære  

 situationer, som ansøger ikke selv er skyld i, f.eks. akut  

 hospitalsindlæggelse umiddelbart før ansøgningsfristens udløb.
Rigtigt udfyldte ansøgninger, der modtages i styrelsen i perioden maj måned 1988 til udgangen af juni måned 1988, kan, hvis de ikke kræver særlig behandling, forventes at give udbetaling af første stipendierate i løbet af første uge i august 1988.
2.3. Indkomstkontrol Efter støtteårets udløb sender styrelsen et indkomstkontrolskema til alle,  

 som har fået uddannelsesstøtte i støtteåret.
Skemaet skal sendes tilbage til  

 styrelsen i udfyldt og underskrevet stand, inden for den frist, der er  

 angivet på skemaet.
3. Støtteformer Statens uddannelsesstøtte gives i form af - stipendium og - studielån De maksimale støttebeløb, som den enkelte støttemodtager kan få, udgør følgende:
 De almindelige betingelser for at få uddannelsesstøtte fremgår af  

 afsnittene 4.1. - 4.3.
 Tildelingen af stipendier og studielån er endvidere afhængig af den  

 uddannelsessøgendes indkomst- og formueforhold, se afsnit 4.4.
 For uddannelsessøgende, der ikke er fyldt 19 år, er tildelingen af  

 stipendier tillige afhængig af den uddannelsessøgendes forældres indtægts- og  

 formueforhold, se afsnit 4.5.
 Uddannelsessøgende, der ikke er fyldt 19 år, kan få studielån ud over  

 16.000 kr., hvis stipendiet nedsættes eller bortfalder på grund af  

 forældrenes indtægts- og formueforhold, se afsnit 4.5.
 Det mistede stipendium kan erstattes af et studielån, eller fribeløbet kan  

 forhøjes.
Uddannelsessøgende, der i folkeregistret står tilmeldt den ene eller begge  

 forældres adresse, er hjemmeboende.
Uddannelsessøgende, der står tilmeldt en  

 adresse forskellig fra begge forældres, er udeboende.
 Om overgangsordninger for dem, der har påbegyndt en videregående  

 uddannelse før 15. marts 1988, se afsnit 3.3.
3.1. Stipendium Tildelte stipendier udbetales forud i månedlige rater til postgirokonto  

 eller konto i pengeinstitut i Danmark.
Stipendiebeløb på under 1200 kr. for  

 et år bortfalder.
Uddannelsessøgende, der betaler undervisningsafgift i forbindelse med  

 uddannelsen, kan yderligere få et stipendium til hjælp til dækning af  

 undervisningsafgiften.
Stipendiet svarer til 85% af den faktiske  

 undervisningsafgift, dog højst 14.500 kr.
For uddannelsessøgende under 19 år  

 aftrappes stipendietillægget afhængig af forældrenes økonomiske forhold efter  

 samme regler som den almindelige stipendiestøtte, se afsnit 4.5.
For uddannelsessøgende, som efter særlige regler opnår hel eller delvis  

 fritagelse for betaling af opholdsudgifter (f.eks. elever på  

 sygeplejeskolerne, søfartsskolerne og efg-elever på skolehjem), foretages et  

 fradrag i stipendiestøtten.
Fradraget i den efter de almindelige regler  

 beregnede stipendiestøtte er 13.800 kr. for gratis kost og logi og for gratis  

 kost alene 6.300 kr. årligt.
 Stipendiestøtte er skattepligtig B-indkomst for modtageren.
3.2. Studielån Styrelsen udbetaler studielån forud i månedlige rater.
Studielån på under  

 1200 kr. for et år bortfalder.
Første udbetaling af studielån vil dog først  

 ske 2-3 uger efter, at lånebeviset er modtaget i styrelsen, underskrevet af  

 låntager.
Lånetilsagnet bortfalder normalt, hvis lånebeviset ikke er  

 tilbagesendt til styrelsen senest den 10. juni 1989, eller hvis låntager har  

 givet afkald på lånet.
Studielån kan ikke ydes til uddannelsessøgende, der  

 modtager hjælp til uddannelsen efter § 42, stk. 1, i lov om social bistand.
 Låneraterne forrentes fra den første i måneden efter udbetalingen.
Lånet (og de påløbne renter) forrentes i uddannelsestiden med 4% og  

 derefter med 1% over diskontoen.
Diskontoen er pr. 15. februar 1988 7%. Hvis  

 udviklingen i renteniveauet taler for det, kan renten på 4% ændres ved lov  

 for den resterende del af uddannelsestiden.
Ved uddannelsestiden forstås det tidsrum, hvori låntager gennemgår  

 offentligt anerkendte uddannelser, ulønnede eller lønnede, af mindst 3  

 måneders sammenhængende varighed og tilrettelagt på heltidsbasis.
Uddannelser  

 i udlandet kan medregnes i uddannelsestiden, hvis uddannelsen er offentligt  

 anerkendt i uddannelseslandet og af en sådan art, at den ville kunne  

 offentligt anerkendes i Danmark, og forudsat at de øvrige nævnte betingelser  

 er opfyldt.
Uddannelsestiden ophører, når uddannelsen afsluttes eller  

 afbrydes, medmindre låntager inden for 15 måneder begynder eller genoptager  

 en uddannelse, som opfylder de oven for nævnte betingelser.
Styrelsen kan  

 bestemme, at en låntagers uddannelsestid skal betragtes som ophørt, selv om  

 låntagers uddannelse ikke er afsluttet eller afbrudt, når låntager ikke  

 længere kan anses for at være studieaktiv.
Tilbagebetaling af studielån med påløbne renter skal ske til styrelsen og  

 begynde 1 år efter, at uddannelsen ophører, dog tidligst den 1. august.  

 Låntager får i god tid, inden tilbagebetalingen skal begynde, tilsendt  

 oplysninger om gældens størrelse, tilbagebetalingsperiodens længde og  

 ydelsens størrelse.
Tilbagebetalingsperiodens længde afhænger af gældens  

 størrelse.
Den længste tilbagebetalingsperiode er 15 år, og den korteste er 7  

 år.
Der betales lige store ydelser hver anden måned.
Beløbet kan dog ikke  

 være lavere end 200 kr. pr. gang.
Styrelsen kan efter ansøgning give udsættelse med tilbagebetalingen eller lempelse i tilbagebetalingsvilkårene, hvis låntager f.eks. på grund af værnepligt, sygdom, arbejdsløshed eller store afdragsbyrder på anden studiegæld eller andre særlige omstændigheder ikke kan overholde den fastsatte tilbagebetalingsordning.
3.3. Overgangsordninger for dem, der har påbegyndt en videregående  

 uddannelse før 15. marts 1988 3.3.1. Forhøjet Studielån Som en overgangsordning kan udeboende uddannelsessøgende, der er fyldt 22  

 år før den 15. marts 1988, og som før dette tidspunkt har påbegyndt en  

 videregående uddannelse, få forhøjet studielånet til op til 19.700 kr. for et  

 helt støtteår.
Ordningen bortfalder ved udgangen af støtteåret 1992/93.
3.3.2. Statsgaranteret lån Som en overgangsordning kan uddannelsessøgende, der før den 15. marts 1988  

 har påbegyndt en videregående uddannelse i indtil 1 år få statsgaranti for  

 lån i pengeinstitutter på op til 47.400 kr. for et helt støtteår.  

 Statsgarantien er ikke afhængig af ansøgers egenindkomst, men ansøgerne skal  

 opfylde støttebetingelserne efter lovens § 7 og skal have overskredet den  

 tid, hvori de kan få stipendium.
I forbindelse med afslutningen af en  

 uddannelse kan garantien ydes i endnu højst 1 år.
Ordningen bortfalder ved udgangen af støtteåret 1992/93. Lånet optages i  

 et pengeinstitut i Danmark og forrentes med en variabel rente, der til enhver  

 tid fastsættes af pengeinstituttet.
Tilbagebetalingen skal normalt begynde et  

 år efter, at uddannelsen er afsluttet eller afbrudt, se afsnit 6.2.
4. Betingelser for støtte 4.1. Betingelser, der angår uddannelsen En uddannelse skal, for at der kan ydes støtte til de pågældende uddannelsessøgende, - være en offentligt anerkendt ungdomsuddannelse eller videregående  

 uddannelse, der gives på en offentligt anerkendt uddannelsesinstitution, - være ulønnet, se dog 4.1.4, - være af mindst 3 måneders sammenhængende varighed og - være tilrettelagt som heltidsundervisning, se dog afsnit 4.1.5.
4.1.1. Godkendelse af uddannelser Styrelsen godkender offentligt anerkendte ungdomsuddannelser og offentligt  

 anerkendte videregående uddannelser som støtteberettigende.
 Ansøgning om godkendelse som støtteberettigende uddannelse indsendes til  

 styrelsen af vedkommende uddannelsesinstitution eller af den myndighed eller  

 organisation, der er ansvarlig for tilrettelæggelsen af uddannelsen.  

 Ansøgningen skal være ledsaget af oplysninger om uddannelsen og om, hvilken  

 offentlig myndighed der har anerkendt den.
4.1.2. Godkendte ungdomsuddannelser Følgende uddannelser er for tiden godkendt som støtteberettigende ungdomsuddannelser:
beskæftigelsesvejleder blomsterbinderkursus (Beder Gartnerskole) edb-assistent (på handelsskoler) enkeltfagsundervisning (heltidskursus til anerkendte eksaminer på  

 folkeskole- og højere forberedelseseksamens-niveau) (se afsnit 4.1.5.) erhvervsfaglige grunduddannelser (basisåret) erhvervsfagligt grundkursus inden for søfartsområdet farveriassistent fodterapeut folkeskole grundskolekursus (privat) gymnasiale suppleringskursus (se afsnit 4.1.5.) gymnasium (studentereksamen) højere forberedelseseksamen (HF-kursus) højere handelseksamen (HHX) højere teknisk eksamen (HTX) industrilaborant klinikassistent (Tandlægehøjskole) konfektionsassistent levnedsmiddelassistent maskinistuddannelse plejehjemsassistent radiotelegrafist skibskok skipperskoleuddannelser (kyst-, sætte- og fiskeskipper) studenterkursus sygeplejerske (forskole) teknikumuddannelsens adgangsprøve teknisk assistent teknisk tegner tekstilassistent værkstedsskoler/værkstedskurser 4.1.3. Godkendte videregående uddannelser Følgende uddannelser er for tiden godkendt som støtteberettigende  

videregående uddannelser:
akademiingeniør arkitekt bevægelses-/afspændings-/ og rytmikpædagog bibliotekar billedkunst ved kunstakademierne boligkonsulent (indretningsarkitekt) på Frederiksberg Tekniske Skole byggetekniker byggeteknisk mesterskole bygningskonstruktør børnehave- og fritidspædagog civilingeniør datamatiker driftslederkursus (Beder Gartnerskole) dyrlæge (veterinær) døvetolk (Handelshøjskolen i København) eksportskoleuddannelsen eksporttekniker elektroniktekniker el-installatør ergoterapeut erhvervsanalytiker erhvervssproglig/administrativ uddannelse erhvervssproglige dagstudier (erhvervssproglig korrespondenteksamen/prøve  

 med mindst 2 sprog.
EA-cand.ling.-merc.- og cand.interpret.-studiet) og  

 sproglig-økonomisk uddannelse erhvervsøkonomiske dagstudier (HA- og cand-merc.-studiet,  

 erhvervsøkonomi/datalogi, erhvervsøkonomi/jura og erhvervsøkonomi/matematik) farmaceut filmskoleuddannelsen fiskeriteknolog fysioterapeut grafonom (Grafisk Højskole) guldsmedehøjskolen GVS-mesterkursus havebrugskandidat (hortonom) hotel- og restaurationsuddannelsen husholdningslærer husholdningsvidenskab, Nordisk Højskole håndarbejdslærer idrætslærer (Paul-Petersens Institut) jordbrugsøkonom jordemoder journalist (Danmarks Journalisthøjskole) journalistik tillægsuddannelse jægerskole, Kalø kemotekniker kirkemusikskoler (Vestervig og Løgumkloster) klinisk tandtekniker konferencetolk konservator (Kunstakademiets Konservatorskole) konserveringstekniker (Kunstakademiets Konservatorskole) kunsthåndværkerskoleuddannelserne kunstpædagog laboratorietekniker landbrugskandidat (agronom) landinspektør landmålingstekniker ledende og instruerende klinisk-kemisk hospitalslaborant ledende og undervisende ergo- og fysioterapeut levnedsmiddeltekniker levnedsmiddelvidenskab lærer malerfagets svende- og diplomskole maskinmester (almindelig) maskinmester (udvidet) maskintekniker mejeriingeniør mejeritekniker merkantil el mikroinstruktør miljøtekniker musikkonservatorieuddannelserne måletekniker naturgastekniker pastoralseminariet produktionstekniker produktudvikler (konfektionsskolen i Herning) revisorkandidat skibsfører/styrmand skovbrug (forstkandidat) skovtekniker skuespilleruddannelsen socialpædagog socialrådgiver specialkursus i husholdning ved Århus Universitet sygeplejerskehøjskole, Danmarks tandlæge tandplejer teknikumingeniør trafikflyver trætekniker universiteternes kandidat- og magisteruddannelser VVS-tekniker 4.1.4. Løn under uddannelsen Styrelsen godkender en uddannelse, der består af lønnede og ulønnede  

 perioder, som støtteberettigende i de ulønnede perioder af et støtteår, hvis  

 de udgør mindst 1 sammenhængende måned.
Er de lønnede perioder af et støtteår  

 af mindre end 3 måneders varighed, er uddannelsen støtteberettigende i hele  

 året.
4.1.5. Enkeltfagsundervisning Ved prøveforberedende enkeltfagsundervisning til folkeskolens  

 afgangsprøver og udvidede afgangsprøver, til højere forberedelseseksamen  

 eller til lignende undervisning på tilsvarende niveau i ungdomsuddannelser er  

 kravet om heltidsundervisning opfyldt, hvis den uddannelsessøgende deltager i  

 mindst 20 ugentlige undervisningstimer.
Deltagelse i fag på forskellige  

 niveauer kan kombineres.
Deltagerne skal følge hele undervisningen på samme  

 kursus.
Styrelsen kan dog i særlige tilfælde efter indstilling fra  

 uddannelsesinstitutionen godkende, at deltagere, der følger enkelte fag på  

 andre enkeltfagskurser, bliver støtteberettigede.
Deltagerne i undervisningen på gymnasiale suppleringskurser skal  

 følge undervisningen i mindst 16 ugentlige undervisningstimer.
Hvis den  

 uddannelsessøgende har mindre end 16 timer, men samtidig er tilmeldt  

 enkeltfagsundervisning på folkeskole- eller HF-niveau, kræves der mindst 20  

 ugentlige undervisningstimer.
4.1.6. Uddannelser i udlandet Der kan gives støtte til visse uddannelser i udlandet til danske  

 statsborgere og til uddannelsessøgende, der opfylder betingelserne under  

 punkt 4.2.1.5.
 Styrelsen godkender uddannelser i udlandet som støtteberettigende.
 En uddannelse, der foregår i et andet nordisk land, kan godkendes som  

 støtteberettigende, hvis den giver en erhvervskompetence, der kan finde  

 almindelig anvendelse i Danmark, eller hvis den indgår som en del af eller  

 kan give adgang til en kompetencegivende uddannelse i Danmark.
 En uddannelse i det øvrige udland kan godkendes som støtteberettigende,  

 hvis den opfylder de samme betingelser som en uddannelse i et andet nordisk  

 land, og hvis en principielt tilsvarende uddannelse ikke findes i Danmark.
Studier i udlandet er dog støtteberettigende i normalt op til 2 år, hvis  

 de ville give adgang til uddannelsesstøtte, hvis de foregik i Danmark.
Se  

 også under punkt 4.1.7.
I øvrigt gælder der samme betingelser for at godkende en uddannelse i  

 udlandet som støtteberettigende, som gælder for godkendelse af en uddannelse  

 i Danmark, jfr. ovenfor under 4.1. Støtten, herunder stipendium til  

 hjælp til dækning af undervisningsafgift, gives i samme former, under samme  

 betingelser og efter samme regler, som gælder for støtte til uddannelser i  

 Danmark.
Studietiden i udlandet medregnes ved opgørelsen af den forbrugte  

 studietid.
Udbetaling sker kun til postgirokonto eller pengeinstitut i  

 Danmark.
 Ansøgning om støtte til en uddannelse i udlandet indsendes til styrelsen.  

 Med ansøgningen skal følge detaljerede oplysninger om den udenlandske  

 uddannelse i form af studieplaner, brochurer m.v.
 Der kan ikke gives støtte til uddannelsessøgende, som får  

 uddannelsesstøtte efter studielandets regler.
Klager over styrelsens afgørelser om godkendelse af en uddannelse i  

 udlandet som støtteberettigende indsendes til Undervisnings- og  

 Forskningsministeriet, departementet, Frederiksholms Kanal 21, 1220 København  

 K.
Klager over andre afgørelser vedrørende støtte til uddannelser i udlandet  

 sendes til Ankenævnet for Uddannelsesstøtten, jfr. ovenfor under 1.3.
4.1.7. Studieophold i udlandet Den uddannelsessøgende kan medtage sin uddannelsesstøtte fra Danmark under  

 studieophold i udlandet, hvis opholdet er af højst 2 års varighed.
Den  

 længste støtteberettigende studietid, se pkt.  4.3.2. , for  

 uddannelsen i Danmark forlænges dog ikke, fordi den uddannelsessøgende får  

 støtte til et studieophold i udlandet.
Ansøgning om støtte indsendes på  

 sædvanlig måde til den uddannelsesinstitution i Danmark, hvor den  

 uddannelsessøgende er indskrevet.
Hvis den uddannelsessøgende får stipendium til hjælp til dækning af  

 undervisningsafgifter ved den danske uddannelsesinstitution, bortfalder dette  

 stipendium under studieopholdet.
Er studieopholdet i udlandet forbundet med  

 betaling af undervisningsafgifter, gives der supplerende stipendier under  

 samme betingelser som under uddannelse i Danmark.
4.2. Betingelser, der angår den uddannelsessøgende Uddannelsesstøtte gives til uddannelsessøgende, som - er fyldt 18 år (støtte gives tidligst fra den 1. i måneden efter det  

 fyldte 18. år), - er danske statsborgere eller ligestilles med danske statsborgere, -ikke modtager anden offentlig støtte, der tilsigter at dække  

 leveomkostningerne, - er studieaktive.
4.2.1. Udlændinge Støtte kan normalt kun gives til danske statsborgere.
I visse tilfælde kan  

 der dog gives støtte til uddannelsessøgende, der ikke har dansk  

 statsborgerskab, under uddannelse i Danmark.
 Følgende udlændinge har adgang til uddannelsesstøtte som danske  

 statsborgere under uddannelse i Danmark:
4.2.1.1. Sydslesvigere Sydslesvigere.
Tilhørsforholdet godtgøres ved at  

 fremlægge bevis for afgang fra Duborgskolen i Flensborg eller anden dansk  

 skole.
Kan sådant bevis ikke fremlægges, forelægger styrelsen ansøgningen for  

 Sydslesvigsk Kultursamfund.
4.2.1.2. Islandske Statsborgere Islandske statsborgere, der den 6. marts 1946 var eller på noget tidspunkt  

 inden for de sidste 10 år før den 6. marts 1946 har været bosat her i landet,  

 jfr. § 2 i lov om ophævelse af dansk-islandsk forbundslov.
4.2.1.3. Flygtninge Personer, der af Justitsministeriet er overgivet til Dansk  

 Flygtningehjælp.
Foreligger dokumentation fra flygtningehjælpen eller  

 socialforvaltningen herom, udfyldes kun ansøgningsskemaet.
Der skal ikke  

 vedlægges »oplysningsskema for UDLÆNDINGE«.
4.2.1.4. Indrejst sammen med forældre Personer, der samtidig med deres forældre tager fast ophold i Danmark, og  

 som ved indrejsen i Danmark ikke er fyldt 20 år.
4.2.1.5. Børn af visse EF-borgere Børn af statsborgere fra de europæiske fællesskabers andre medlemsstater,  

 hvis disse statsborgere enten er eller har været beskæftiget som lønmodtagere  

 i Danmark eller udøver eller har udøvet virksomhed her i landet i henhold til  

 fællesskabernes regler om etableringsret og udveksling af tjenesteydelser.  

 Det er dog en betingelse, at børnene er kommet til Danmark i forbindelse med  

 forældrenes virksomhed her i landet, og fortsat bor her.
I disse tilfælde  

 gives der også støtte til støtteberettigende uddannelser uden for Danmark.
4.2.1.6. Betingelser om erhvervsarbejde og sidestillede forhold Personer, der umiddelbart før ansøgningstidspunktet har haft  

 sammenhængende ophold i Danmark i 2 år eller derover med mindst  

 halvtidserhvervsarbejde.
Med erhvervsarbejde sidestilles:
 Hvis erhvervsarbejdet ikke har været sammenhængende eller ikke har ligget  

 umiddelbart før ansøgningstidspunktet, har den uddannelsessøgende dog adgang  

 til uddannelsesstøtte, hvis de mellemliggende perioder har været af følgende  

 art:
a.
Registrerede perioder af arbejdsløshed og arbejdsmarkedsuddannelse ud  

 over de oven for under 3) nævnte.
b.
Perioder af tilsammen højst 6 måneders varighed, der er anvendt til at  

 gennemføre en uddannelse.
c.
Sygdomsperioder ud over de oven for under 4) omhandlede.
d.
Militærtjeneste i hjemlandet.
4.2.1.7. Særlig tilknytning til Danmark Styrelsen kan for andre udlændinge end statsborgere fra de øvrige nordiske  

 lande se bort fra kravene under punkt 4.2.1.6., hvis der foreligger ganske  

 særlige tilknytningsforhold til Danmark.
Familietilknytning i form af  

 ægteskab med en dansk statsborger eller børn med en dansk statsborger kan  

 indgå i vurderingen, men er ikke i sig selv udslaggivende.
4.2.1.8. Uddannelsesstøtte fra hjemlandet Statsborgere fra de øvrige nordiske lande og tyske statsborgere, der  

 tilhører det danske mindretal i Sydslesvig, kan ikke få uddannelsesstøtte,  

 hvis de under uddannelsen får støtte fra hjemlandet.
Udlændinge i øvrigt har  

 ikke ret til at få uddannelsesstøtte, hvis de gennemgår en uddannelse, der  

 giver adgang til uddannelsesstøtte efter hjemlandets regler.
4.2.1.9. Særligt skema Støtteansøgning fra en udlænding, der ikke tidligere har fået statens  

 uddannelsesstøtte, skal indsendes sammen med »oplysningsskema for  

 UDLÆNDINGE« (formular 4). Flygtninge kan dog umiddelbart indgive  

 ansøgning om uddannelsesstøtte, og ansøgningen vedlægges bekræftelse fra  

 Dansk Flygtningehjælp eller socialforvaltningen for anerkendelsen som  

 flygtning.
 Alle - bortset fra statsborgere fra de nordiske lande og flygtninge - skal  

 oplyse, hvor længe deres opholdstilladelse er gyldig.
4.2.2. Anden offentlig støtte Uddannelsessøgende, der får anden offentlig støtte, der tilsigter at dække  

 leveomkostningerne, er udelukket fra at få stipendium og studielån.
Dette gælder f.eks. uddannelsessøgende, der - får folkepension eller førtidspension i henhold til lov om social  

 pension, - får efterløn, - er omfattet af reglerne om støtte til elever på folkehøjskoler,  

 landbrugsskoler, husholdningsskoler og efterskoler, - får støtte i henhold til Grønlands hjemmestyres studiestøtteordning, - er under afsoning i kriminalforsorgens anstalter, - får uddannelsesstøtte under uddannelse i udlandet efter  

 uddannelseslandets regler herom, - får arbejdsløshedsdagpenge eller uddannelsesydelse i henhold til  

 reglerne om arbejdstilbud til ledige.
Uddannelsessøgende, der i henhold til den sociale bistandslovs § 42, stk.  

 1, modtager hjælp til uddannelse, kan søge stipendium, men kan ikke samtidig  

 få studielån eller statsgaranteret lån.
Uddannelsessøgende, der modtager  

 støtte i henhold til andre bestemmelser i bistandsloven, barselsdagpenge  

 eller sygedagpenge, kan søge uddannelsesstøtte efter de almindelige regler.
4.2.3. Studieaktivitet Uddannelsesstøtte forudsætter, at den uddannelsessøgende er studieaktiv.  

 Uddannelsesinstitutionen skal på grundlag af ansøgerens præstationer under  

 uddannelsen vurdere studieaktiviteten, herunder vurdere om der ydes en aktiv  

 studiemæssig indsats, der sætter den pågældende i stand til at gennemføre  

 uddannelsen uden væsentlig overskridelse af den sædvanlige studietid.  

 Arbejde, som er pålagt den uddannelsessøgende i henhold til  

 styrelseslovgivningen, rådsarbejde eller arbejde vedrørende de  

 uddannelsessøgendes sociale og uddannelsesmæssige forhold, kan efter  

 ansøgning i indtil 1 år sidestilles med studieaktivitet.
Hvis uddannelsesinstitutionen finder, at en uddannelsessøgende ikke er  

 studieaktiv, skal dette straks meddeles til styrelsen.
Meddelelsen skal være  

 begrundet.
Styrelsen sender herefter meddelelsen til udtalelse hos den  

 uddannelsessøgende med en frist.
Derefter træffer styrelsen afgørelse om  

 støtteudbetaling skal standses.
Når uddannelsesinstitutionen finder, at den  

 uddannelsessøgende på ny er studieaktiv, skal uddannelsesinstitutionen straks  

 give styrelsen meddelelse herom med angivelse af, fra hvilket tidspunkt  

 betingelsen er opfyldt.
4.3. Tiden for støtte 4.3.1. Ungdomsuddannelser Der gives støtte til gennemførelse af ungdomsuddannelser.
For  

 ungdomsuddannelser gælder der ingen tidsmæssige begrænsninger, ligesom der  

 ikke er grænser for antallet af uddannelser.
 Dog skal den uddannelsessøgende være studieaktiv, jfr. 4.2.3.
4.3.2. Videregående uddannelser I støtteåret 1988/89 kan uddannelsessøgende i offentligt anerkendte  

 videregående uddannelser højst få stipendiestøtte og studielån i indtil 1 år  

 efter den sædvanlige studietids ophør.
Ved opgørelsen af studietiden for en  

 igangværende uddannelse medregnes indskrivningsperioder ved tidligere  

 afsluttede eller afbrudte, støtteberettigende videregående uddannelser, selv  

 om der ikke er ydet støtte.
4.3.2.1. Studietidens længde (forsinkelse i studiet - studieskift og flere  

 uddannelser) Styrelsen kan godkende, at der midlertidigt for en gruppe af  

 uddannelsessøgende anvendes en anden studietid for en deleksamen eller for et  

 helt studium end den sædvanlige, når studietiden for disse uddannelsessøgende  

 er forlænget på grund af ganske særlige forhold, f.eks. ændringer i  

 studieplanerne, kødannelser og lignende.
 Styrelsen kan forlænge støttetiden, hvis studium har været udelukket på  

 grund af særlige forhold, som f.eks.
Det er en betingelse for, at der kan ses bort fra de under 1) og 2) nævnte  

 perioder, at studiet er forsinket på grund af de nævnte særlige forhold.
Det  

 er endvidere en betingelse for, at der kan ses bort fra de under 2) nævnte  

 perioder, at støtte, herunder statsgaranteret lån, ikke er modtaget.
Styrelsen kan endvidere forlænge støttetiden, hvis der har været perioder,  

 i hvilke den uddannelsessøgende af faglige grunde har været udelukket fra at  

 modtage støtte, f.eks. fordi den godkendte studietid for en deleksamen har  

 været overskredet, eller fordi den uddannelsessøgende i øvrigt på grund af  

 sit hidtidige studieforløb ikke har kunnet anses for at være studieaktiv.
Der  

 kan dog på dette grundlag i det samlede studieforløb højst ses bort fra i alt  

 3 år.
 Endelig kan styrelsen forlænge støttetiden, hvis der foreligger andre  

 særlige forhold.
Styrelsen kan godkende, at der ikke sker medregning af indskrivningstiden  

 i videregående uddannelser, der Ved uddannelser, hvor den almindelige adgangsbetingelse er studenter-,  

 højere forberedelses-eller højere handelseksamen, og hvor den  

 uddannelsessøgende har en af disse eksaminer, kan der ikke ses bort fra en  

 tidligere videregående uddannelse.
Hvis den uddannelsessøgende derimod ikke  

 har den almindeligt adgangsgivende eksamen, men optages på grundlag af en  

 anden videregående uddannelse, kan der ved beregningen af den anvendte  

 studietid bortses fra indtil 3 år.
 Under ganske særlige omstændigheder kan styrelsen se bort fra andre  

 uddannelser end de under 1) og 2) nævnte.
Ansøgning om dispensation i tilfælde, hvor studietiden ved en tidligere  

 afbrudt eller afsluttet videregående uddannelse ikke menes at burde tages i  

 betragtning, må indeholde oplysning om grunden til studieskiftet, ligesom  

 gennemførte kurser m.v. under den tidligere uddannelse og eksamensresultater  

 m.v. under den nye uddannelse bør oplyses.
Se iøvrigt overgangsreglerne i  

punkt 8.
4.4. Betingelser, der angår ansøgers økonomiske forhold Tildeling af stipendium og studielån er afhængig af den  

 uddannelsessøgendes indkomst- og formueforhold: egenindkomsten.
Ved  

egenindkomsten forstås ansøgers samlede indtjening i støtteperioden  

 eller støtteperioderne uden fradrag (bruttoindkomsten), men med tillæg af 75%  

 af den del af ansøgers nettoformue, der overstiger 100.000 kr. pr. 31.  

 december 1987. Hvis nettoformuen er væsentlig mindre ved støtteperiodens  

 begyndelse, kan styrelsen efter ansøgning opgøre nettoformuen på dette  

 tidspunkt.
Er der i sådanne tilfælde flere støtteperioder i et støtteår,  

 opgøres nettoformuen ved begyndelsen af første støtteperiode.
I støtteåret  

 1988/89 kan en uddannelsessøgende have en egenindkomst på 34.000 kr.  

 (fribeløbet) uden, at der sker nedsættelse af stipendium og studielån.
Fribeløbet forhøjes med 14.100 kr. for hvert af den uddannelsessøgendes  

 egne børn eller adoptivbørn, som er under 18 år.
Forhøjelsen gives for hele  

 støtteperioden, hvis betingelserne for forhøjelsen er tilstede i en del af  

 støtteperioden.
Det tildelte stipendium medregnes ikke i egenindkomsten  

 (fribeløbet).
Hvis den uddannelsessøgende har selvstændig erhvervsvirksomhed, kan der i  

 erhvervsindkomsten fradrages udgifter, der er forbundet med at erhverve,  

 sikre og vedligeholde indkomsten efter skattevæsenets regler.
Evt. underskud  

 kan ikke modregnes i anden indkomst.
Overstiger egenindkomsten i støtteåret 34.000 kr., nedsættes stipendium og  

 studielån.
Så længe der er både stipendium og studielån til rest, fordeles  

 nedsættelsen med halvdelen på stipendiet og halvdelen på lånet.
Derefter sker  

 nedsættelsen fuldt ud i stipendiet henholdsvis studielånet for 18-årige.  

 Nedsættelsen sker altid, som om der er søgt størst muligt studielån.
 Er støtteperioden kortere end støtteåret (12 måneder), f.eks. fordi  

 ansøger først fylder 18 år i løbet af støtteåret, nedsættes  

 egenindkomstgrænsen, tillæg for børn og formuetillæg forholdsmæssigt.
Ansøgers egenindkomst tages foreløbig i betragtning på grundlag af  

 oplysningerne i ansøgningsskemaet om, hvad egenindkomsten forventes at ville  

 udgøre i støtteperioden.
Hvis en uddannelsessøgende har flere støtteperioder  

 inden for samme støtteår, beror støttetildelingen på en samlet opgørelse af  

 den uddannelsessøgendes indtægter i støtteårets støtteperioder og  

 formueforholdene.
Den uddannelsessøgendes egenindkomst er da de samlede  

 indkomster i støtteperioderne med tillæg af 75% af den del af nettoformuen,  

 der den 31. december 1987 overstiger 100.000 kr.
Hvis det er nettoformuen ved  

 støtteperiodens begyndelse, der skal lægges til grund, opgøres nettoformuen  

 ved den første støtteperiodes begyndelse.
Se punkt 4.4.2. Er  

 støtteperioderne sammenlagt kortere end støtteåret, reguleres formuetillæg,  

 fradrag og fribeløbet forholdsmæssigt.
4.4.1. Bruttoindkomst Ansøgers egenindkomst er enhver indkomst, der henføres til eller indgår i  

 den skattepligtige almindelige indkomst, bortset fra tildelt stipendium.
Se  

 iøvrigt nedenfor.
Hvis ansøger har indkomst i udlandet, der ikke er  

 skattepligtig i Danmark, og indkomst på Færøerne og i Grønland, medregnes  

 denne.
Særlig indkomst medregnes ikke.
Som indkomst skal medregnes den uddannelsessøgendes samlede indkomster  

 uden fradrag af nogen art i støtteperioden (eller støtteperioder inden for  

 samme støtteår), f.eks. indtægt fra ansættelsesforhold, indtægt fra  

 selvstændig erhvervsvirksomhed, indtægt som medhjælpende ægtefælle, rente  

 eller udbytte, indtægt af udlejning af fast ejendom eller løsøre, syge- og  

 barselsdagpenge, afkast (renter) af erstatninger, der er udbetalt som  

 engangsbeløb.
Det samme gælder legater, medmindre de er givet med  

 uddannelsesformål for øje.
Det anvendte indkomstbegreb er bruttoindkomsten.  

 Fradrag i indkomsten anerkendes således ikke.
For selvstændige  

 erhvervsdrivende og ejere af udlejningsejendomme anerkendes dog fradrag i  

 erhvervsindkomsten for udgifter, der er forbundet med at erhverve, sikre og  

 vedligeholde indkomsten efter skattevæsenets regler.
Evt. underskud kan ikke  

 modregnes i anden indkomst.
Følgende indkomster medregnes ikke: stipendium, løbende udbetalinger i  

 henhold til lov om arbejdsskadeforsikring og lov om erstatningsansvar, f.eks.  

 erstatning for tab af erhvervsevne og meenerstatning, tilskud til  

 tilbagebetaling af statsgaranteret studielån i henhold til den til enhver tid  

 gældende lovgivning herom, renter og præmie af beløb på en uddannelseskonto i  

 henhold til lov om uddannelsesopsparing, støtte fra forældre, herunder bidrag  

 fastsat af statsamtet og løbende udbetalinger på børnepension, lejeværdi af  

 egen bolig, boligsikring, børnetilskud, hjælp ydet efter § 42, stk. 1, i  

 loven om social bistand og supplerende hjælp i henhold til bistandsloven.  

 Ansøgers ægtefælles indkomst medregnes heller ikke.
Studielån er ikke  

 skattepligtig indkomst.
Indkomsten, herunder eventuelle feriepenge, skal medregnes for den  

 periode, hvori den indtjenes, uanset udbetalingstidspunktet.
Indtægten  

 angives for hele den støtteperiode, der er angivet i ansøgningsskemaets  

 rubrik B som den forventede støtteperiode, selv om ansøgeren f.eks.  

 først i løbet af denne fylder 19 år og kun søger støtte fra det fyldte 19.  

 år.
Angående den endelige opgørelse af egenindkomsten, henvises til  

4.4.3.
4.4.2. Formueforhold Ansøgers nettoformue er den skattepligtige nettoformue.
Har ansøger formue  

 på Færøerne, i Grønland eller i udlandet, som ikke er skattepligtig i  

 Danmark, medregnes denne.
Af det beløb, hvormed en ansøgers nettoformue (formueposter minus  

 gældsposter) pr. 31. december 1987 overstiger 100.000 kr., lægges 75% til  

 indkomsten.
Er støtteperioden kortere end støtteåret, sker der ved  

 støtteberegningen en forholdsmæssig reduktion i tillægget.
Hvis nettoformuen er væsentlig mindre ved støtteperiodens begyndelse, kan  

 styrelsen efter ansøgning opgøre nettoformuen på dette tidspunkt.
Har en  

 ansøger i sådanne tilfælde flere støtteperioder inden for samme støtteår,  

 anvendes nettoformuen ved første støtteperiodes begyndelse.
Opgørelse af formue i fast ejendom (herunder ejerlejlighed) sker altid på  

 grundlag af kontantejendomsværdien ifølge den årsregulering/årsomvurdering,  

 der forelå ved udgangen af 1987. (jf. dog afsnittet om gældsposter se  

 nedenfor.) Andelslejlighed medregnes med den regulerede nettoværdi af andelsbeviset  

 ifølge foreningens årsregnskab, opgjort pr. 31. december 1987.
Opgørelsen af formueposter (aktiver) og gældsposter (passiver) sker efter  

 skattevæsenets regler.
Vedrørende fastsættelse af kursværdien for pantebreve  

 kan nedenstående tabel udarbejdet af skattevæsenet, anvendes som vejledende  

 for fastsættelse af værdien.
 Tabel til kursfastsættelse af pantebreve:
Se iøvrigt punkt 9 og 17 i: »Sådan udfyldes selvangivelsen.  

 Vejledning for selvangivelsen 1987.« Obligationer og aktier medregnes til kursværdien.
 Arv medregnes efter skattevæsenets regler.
 Nettoformuen opgøres som nævnt efter skattevæsenets regler.
 Styrelsen ser dog bort fra: Engangserstatninger i.h.t. lov om  

 arbejdsskadeforsikring og lov om erstatningsansvar, f.eks. erstatning for tab  

 af erhvervsevne og meenerstatning, beløb, der i henhold til lov om  

 uddannelsesopsparing er indsat på en uddannelseskonto, båndlagte kapitaler,  

 medmindre båndlæggelsen er foretaget af ansøger selv eller af en af ansøgers  

 nært beslægtede i forbindelse med gaveoverdragelse.
 En gift ansøger skal ved opgørelsen af nettoformuen kun medtage sin del af  

 ægtefællernes formue- og/eller gældsposter.
Selv om der i et ægteskab er fælleseje, er ægtefællerne i princippet  

 selvstændige personer med hver sin formue, idet hver af dem ejer det, de hver  

 især har indbragt i ægteskabet eller senere har erhvervet f.eks. ved  

 indtjening, arv eller gave.
Tilsvarende henregnes til den enkelte ægtefælle  

 de gældsposter, som han/hun havde ved ægteskabets indgåelse eller senere har  

 pådraget sig (herunder studiegæld). Dette gælder, uanset hvordan formue og  

 gæld skattemæssigt er placeret.
Med hensyn til fast ejendom gælder som hovedregel, at den, der har  

 underskrevet skødet, anses for ejer.
Har begge ægtefæller underskrevet  

 skødet, betragtes hver af ægtefællerne som ejer af halvdelen, medmindre anden  

 fordeling fremgår af skødet.
Dokumentation i form af tingbogsattest kan  

 kræves.
Kan en formue eller en gældspost ikke beviseligt henføres til den ene  

 af ægtefællerne, medregner ansøgeren halvdelen af det pågældende beløb.
Er  

 ansøger blevet separeret eller skilt, er det også ansøgers nettoformue pr.  

 31. december 1987, der lægges til grund.
Er nettoformuen blevet væsentligt  

 mindre ved støtteperiodens begyndelse, kan styrelsen efter ansøgning opgøre  

 nettoformuen på dette tidspunkt.
Ved opgørelse af gældsposterne (passiverne) skal der i nogle  

 tilfælde ske en kursfastsættelse af restgælden.
Dette skal således ske for  

 pantegæld i fast ejendom i form af sælgerpantebreve og gæld til  

 realkreditinstitutter.
Der henvises i øvrigt til de retningslinier for,  

 hvilke typer gældsposter der skal kursfastsættes, som statsskattedirektoratet  

 har anført i brochuren: »Sådan udfyldes selvangivelsen.
Vejledning for  

 selvangivelsen 1987« punkt 15 til 18.
4.4.3. Indkomstkontrol (tilbagebetaling - supplerende tildeling - indkomst  

 forud for uddannelsens begyndelse og efter uddannelsens ophør  

 -indkomstperiode) Stipendium og studielån tildeles i støtteperioden foreløbigt på grundlag  

 af ansøgers oplysninger om forventet egenindkomst.
Ved støtteårets udløb  

 sender Styrelsen for Statens Uddannelsesstøtte hver støttemodtager et skema  

 til angivelse af den faktisk opnåede egenindkomst i støtteperioden.
Skemaet  

 skal snarest tilbagesendes til styrelsen i udfyldt stand.
Hvis skemaet ikke  

 tilbagesendes til styrelsen, vil hele støtten for 1988/89 blive krævet  

 tilbagebetalt med renter.
 Har egenindkomsten overskredet 34.000 kr. (fribeløbet) skal det  

 overskydende stipendiebeløb og studielån med påløbne renter straks  

 tilbagebetales.
 Om nedsættelsen af stipendium og studielån se punkt 4.4. og for de  

 18-årige punkt 4.5.1.
Hvis støttemodtageren ikke kan betale gælden straks, kan styrelsen ud fra  

 gældens størrelse fastsætte en periode, over hvilken gælden skal betales.
Den  

 længste tilbagebetalingsperiode er 5 år, og den laveste ydelse er 200 kr. om  

 måneden.
Styrelsen kan efter ansøgning give lempelser i tilbagebetalingen,  

 når forholdene i det konkrete tilfælde taler herfor.
Gælden forrentes fra  

 kravets fremsættelse med 1% over den til enhver tid gældende diskonto.
 På indkomstkontrolskemaet for 1988/89 kan den uddannelsessøgende under  

 »Særlige forhold« gøre opmærksom på, at han/ hun mener at have krav  

 på supplerende stipendium og studielån, hvis tildelingen er blevet reduceret  

 på grund af en tidligere oplyst forventet egenindkomst, der var større end  

 den faktiske egenindkomst.
Ved den endelige opgørelse af egenindkomsten opgøres indkomsten samlet for  

 hele støtteåret (1/8 - 31/7), hvis den uddannelsessøgende i hele støtteåret  

 har været indskrevet på en støtteberettigende uddannelse og var fyldt 18 år  

 og ikke har været udelukket fra støtte på grund af manglende studieaktivitet  

 eller overskridelse af tiden for støtte.
Dette gælder også, selv om  

 støttemodtageren har anmodet om at få standset støtteudbetalingen på grund af  

 for høj egenindkomst.
Fradrages en eller flere perioder, nedsættes fribeløbet  

 forholdsmæssigt.
Har en støttemodtager ikke været under uddannelse i støtteåret 1987/88,  

 kan styrelsen efter anmodning godkende, at indtægten i de måneder af  

 støtteåret 1988/89, der ligger forud for uddannelsens begyndelse, ikke  

 medregnes ved opgørelsen af egenindkomsten.
Der kan ikke modtages støtte for  

 disse måneder, og eventuelt for meget udbetalt støtte skal tilbagebetales.
Er  

 uddannelsen afbrudt eller afsluttet i juni måned, og er støttemodtageren ikke  

 under uddannelse i det følgende støtteår, kan styrelsen efter anmodning herom  

 godkende, at der ved beregningen af egenindkomsten ses bort fra indkomsterne  

 i juli måned, mod at støtten for juli måned tilbagebetales.
Fribeløbet  

 nedsættes forholdsmæssigt.
Det afgørende er således ikke, om den uddannelsessøgende modtager støtte i  

 hele støtteåret, men at den uddannelsessøgende er støtteberettiget.
Indtægten  

 medregnes således eksempelvis for hele støtteåret, selv om den  

 uddannelsessøgende kun får uddannelsesstøtte halvdelen af året (fylder 19 år  

 i januar og har været udelukket fra stipendium på grund af  

 forældreøkonomien).
 Ved den endelige opgørelse af egenindkomsten medregnes formuetillægget på  

 grundlag af nettoformuen.
4.5. Betingelser, der angår ansøgers forældres økonomiske forhold 4.5.1. Ansøger ikke fyldt 19 år. (socialindkomst - forældre gift med  

 hinanden - forældre skilt eller separeret - »teknisk forældreløse«) For ansøgere, der ikke er fyldt 19 år, er tildelingen af stipendier i  

 støtteåret 1988/89 afhængig af ansøgers forældres samlede socialindkomst for  

 1988 med et tillæg på 6,6%. Socialindkomsten for 1988 er fastsat på grundlag  

 af de økonomiske forhold i 1986. Der kan tildeles maksimalt stipendium, hvis  

 forældrenes samlede korrigerede socialindkomst for 1988 med et tillæg på 6,6%  

 ikke overstiger 167.700 kr.
Ved højere korrigeret socialindkomst aftrappes  

 stipendiestøtten og bortfalder ved en korrigeret socialindkomst på 274.700  

 kr.
Se iøvrigt tabellen bilag 4.
Det er kun stipendiet, der nedsættes og eventuelt bortfalder på grund af  

 forældrenes socialindkomst.
Studielånet nedsættes ikke, men kan forhøjes i  

 takt med nedsættelsen af stipendiet.
Bortfalder således stipendiet helt, kan  

 den uddannelsessøgende som udeboende få et lån på op til 52.000 kr. og som  

 hjemmeboende op til 38.000 kr.
Er den uddannelsessøgende kun 18 år en del af  

 støtteperioden, nedsættes beløbene forholdsmæssigt.
 Udnyttes muligheden ikke for at få forhøjet studielånet, sker der i stedet  

 en forhøjelse af fribeløbet.
Bortfalder stipendiet (36.000 kr.) helt, og der kun søges forhøjet  

 studielån på 10.000 kr., forhøjes fribeløbet med 26.000 kr., d.v.s. at der  

 ialt må tjenes 60.000 kr. (34.000 kr. + 26.000 kr.). Hvis der tjenes mere end  

 fribeløbet, nedsættes studielånet tilsvarende, indtil studielånet når ned på  

 16.000 kr.
Derefter sker nedsættelsen efter de almindelige gældende regler.
 Se punkt 4.4.
 Forældrenes socialindkomster sammenlægges, når begge forældre lever, er  

 gift med hinanden og ikke separerede.
Er den uddannelsessøgendes forældre ikke gift med hinanden, eller er de  

 separeret, tages kun socialindkomsten for den af forældrene, der senest alene  

 har haft forældremyndigheden, i betragtning.
Har ingen af forældrene alene  

 haft forældremyndigheden, tages socialindkomsten i betragtning for den af  

 forældrene, den uddannelsessøgende ved støtteperiodens begyndelse er nærmest  

 knyttet til.
 Lever kun den ene af forældrene, kan styrelsen se bort fra dennes  

 socialindkomst, hvis det godtgøres, at den uddannelsessøgende gennem en meget  

 lang årrække ikke har haft kontakt med denne, og støtte har været eller ville  

 være tildelt på grundlag af afdødes socialindkomst.
4.5.2. Søskende Har ansøgeren søskende, der er under 18 år, eller søskende der i løbet af  

 støtteperioden er under 18 eller er 18 år og under uddannelse, fradrages i  

 forældrenes indkomst 17.800 kr. pr. søskende.
Er betingelsen opfyldt i en del  

 af støtteperioden, gives fradraget for hele støtteperioden.
4.5.3. Støtte på grundlag af forældrenes aktuelle økonomiske forhold Hvis ansøgers forældres bruttoindkomst er faldet væsentligt i forhold til  

 indkomståret 1986, og dette skyldes længerevarende arbejdsløshed, langvarig  

 sygdom, konkurs, betalingsstandsning eller andre særlige forhold, kan  

 styrelsen efter ansøgning fastsætte et nyt beregningsgrundlag.
Dette  

 beregningsgrundlag fastsættes for den del af støtteperioden, der ligger efter  

 tidspunktet for indkomstnedgangen, på grundlag af forældrenes forventede  

 bruttoindkomst i perioden og de fradrag, tillæg og den formue, der indgår i  

 socialindkomsten for 1988. Fradrag og tillæg forhøjes med 6,6%. Dog kan der  

 tages hensyn til, at forældrene ikke længere har pensionsbidrag,  

 lønmodtagerfradrag eller lignende.
Det samme gælder i tilfælde af forældrenes  

 overgang til pension eller efterløn. Ændrer det fastlagte grundlag sig  

 væsentligt, kan styrelsen efter anmodning ændre beregningen.
Formueændringer  

 siden 31. december 1986 vil normalt ikke kunne give anledning til fravigelse  

 af reglerne om forældreøkonomiens indflydelse på støtteberegningen.
4.5.4. Ændringer i forældreindkomst i løbet af støtteperioden Hvis ansøgers forældres forhold ændrer sig i løbet af støtteperioden,  

 ændres den tildelte støtte i følgende tilfælde efter anmodning på et  

 ændringsansøgningsskema fra støttemodtager:
 Ændringer, der har betydning for støttetildelingen har som hovedregel  

 virkning fra den 1. i måneden efter begivenhedens indtræden.
5. Ændring af tildelt støtte i løbet af støtteåret på  

 grund af ændringer i støttemodtagers økonomiske og uddannelsesmæssige forhold/oplysningspligt.
5.1. Regulering af støtte Efter anmodning (på ændringsansøgningsskema) fra støttemodtager vil  

 støttetildelingen kunne blive reguleret i løbet af støtteåret i følgende  

 tilfælde:
5.2. Oplysningspligt for støttemodtagere En uddannelsessøgende, som søger om at få tildelt uddannelsesstøtte skal  

 give alle de oplysninger, som er nødvendige for støttetildelingen om sine  

 studiemæssige og økonomiske forhold.
Oplysningerne, der afgives under  

 strafansvar, afgives på ansøgningsskemaet.
Sker der i løbet af støtteperioden ændringer i de økonomiske eller  

 uddannelsesmæssige forhold, skal den uddannelsessøgende straks give oplysning  

 herom til uddannelsesinstitutionen.
Det gælder oplysninger om - uddannelsens afbrydelse, - uddannelsens afslutning før det tidspunkt, som er anført i  

 støtteansøgningen, - orlov fra uddannelsen, - lønnede praktikperioder, som indgår som en del af uddannelsen, uden at  

 det er oplyst på ansøgningsskemaet, jfr. afsnit 4.1.4.
 - ændring i boligstatus fra udeboende til hjemmeboende.
- tildeling af en anden offentlig ydelse, som tilsigter at dække  

 leveomkostningerne, f.eks. folke-eller førtidspension, efterløn,  

 arbejdsløshedsdagpenge eller uddannelsesydelse, højskolestøtte, hjælp efter §  

 42, stk. 1, i bistandsloven (udelukker kun studielån og statsgaranteret lån), - hel eller delvis fritagelse for at betale opholdsudgifter på kostskoler,  

 skolehjem m.v., - de ugentlige undervisningstimer ved enkeltfagsundervisning eller på  

 gymnasialt suppleringskursus falder under den fastsatte grænse.
5.3. Skæringstidspunkter Ændringer, der har betydning for støttetildelingen, har virkning fra den  

 1. i en måned, hvis ændringen sker fra dette tidspunkt, og ellers fra  

 månedens udgang.
Hvis den uddannelsessøgende får anden offentlig ydelse, som  

 udelukker uddannelsesstøtte helt eller delvist, eller hvis den  

 uddannelsessøgende erklæres ikke-studieaktiv, har ændringen virkning fra et  

 tidspunkt, der fastsættes af styrelsen i det enkelte tilfælde.
Hvis  

 betingelserne for at få forhøjet fribeløbet på grund af egne børn er tilstede  

 i en del af støtteperioden, gives forhøjelsen for hele perioden.
5.4. Oplysningspligt for tidligere støttemodtagere Den uddannelsessøgende skal give meddelelse til styrelsen om uddannelsens  

 afslutning eller afbrydelse, hvis vedkommende tidligere har fået statslån  

 eller statsgaranteret lån, selv om den pågældende ikke længere modtager  

 støtte.
5.5. Uddannelsesinstitutioners oplysningspligt Uddannelsesinstitutionen skal, straks den er blevet bekendt med  

 forholdene, give oplysning til styrelsen om forhold, som har betydning for  

 tildeling af støtte og tilbagebetaling af støtte.
Det gælder oplysning om - uddannelsens afbrydelse, - uddannelsens afslutning, - orlov, - ændring af boligstatus fra udeboende til hjemmeboende, - tildeling af anden offentlig ydelse, som f.eks. folke- eller  

 førtidspension, efterløn, arbejdsløshedsdagpenge eller uddannelsesydelse,  

 højskolestøtte, hjælp efter § 42, stk. 1, i bistandsloven (udelukker kun  

 studielån og statsgaranteret lån), - hel eller delvis fritagelse for betaling af opholdsudgifter, - lønnede praktikperioder, som indgår som et led i uddannelsen, uden at  

 det er oplyst på ansøgningsskemaet, jfr. afsnit 4.1.4.
- manglende studieaktivitet, - de ugentlige undervisningstimer ved enkeltfagsundervisning eller på  

 gymnasialt suppleringskursus falder under den fastsatte grænse.
 Se i øvrigt cirkulære om uddannelsesinstitutionernes opgaver ved tildeling  

 af statens uddannelsesstøtte, bilag 2.
 6. Forrentning og tilbagebetaling af tidligere ydede  

 statslån og statsgaranterede studielån i banker og sparekasser m.v.
6.1. Lån 4 Lån 4. Låneraterne forrentes fra den første i måneden efter  

 udbetalingen.
Lånet (og de påløbne renter) forrentes i uddannelsestiden med  

 3% under den til enhver tid gældende diskonto og derefter med 1% over  

 diskontoen.
Diskontoen er pr. 15. februar 1988 7%.
Ved uddannelsestiden forstås det tidsrum, hvori låntager gennemgår  

 offentligt anerkendte uddannelser, ulønnede eller lønnede, af mindst 3  

 måneders varighed og tilrettelagt på heltidsbasis.
Uddannelser i udlandet kan  

 medregnes i uddannelsestiden, hvis uddannelsen er offentligt anerkendt i  

 uddannelseslandet og af en sådan art, at den ville kunne offentligt  

 anerkendes i Danmark, og forudsat at de øvrige nævnte betingelser er opfyldt.  

 Uddannelsestiden ophører, når uddannelsen afsluttes eller afbrydes, medmindre  

 låntager inden for 15 måneder begynder eller genoptager en uddannelse, som  

 opfylder de oven for nævnte betingelser.
Styrelsen kan bestemme, at en  

 låntagers uddannelsestid skal betragtes som ophørt, selv om låntagers  

 uddannelse ikke er afsluttet eller afbrudt, når låntager ikke længere kan  

 anses for at være studieaktiv.
Tilbagebetaling af statslån med påløbne renter skal begynde 1 år efter, at  

 uddannelsen ophører, dog tidligst den 1. august.
Låntager får i god tid,  

 inden tilbagebetalingen skal begynde, tilsendt oplysninger om gældens  

 størrelse, tilbagebetalingsperiodens længde og ydelsens størrelse.  

 Tilbagebetalingsperiodens længde afhænger af gældens størrelse.
Den længste  

 tilbagebetalingsperiode er 15 år, og den korteste er 7 år.
Der betales lige  

 store ydelser hver anden måned.
Beløbet kan dog ikke være lavere end 200 kr.  

 pr. gang.
 Styrelsen kan efter ansøgning give udsættelse med tilbagebetalingen eller  

 lempelse i tilbagebetalingsvilkårene, hvis låntager f.eks. på grund af  

 værnepligt, sygdom, arbejdsløshed eller store afdragsbyrder på anden  

 studiegæld eller andre særlige omstændigheder ikke kan overholde den  

 fastsatte tilbagebetalingsordning.
6.2. Statsgaranterede studielån Uddannelsessøgende, der tidligere har optaget statsgaranteret lån i et  

 pengeinstitut, men endnu ikke hævet hele beløbet, kan fortsat hæve på lånet,  

 indtil uddannelsen afsluttes eller afbrydes.
Lånet forrentes under og efter  

 uddannelsen med en variabel rente, der til enhver tid fastsættes af det  

 pågældende pengeinstitut.
Låntager er normalt først forpligtet til at begynde  

 tilbagebetalingen af lånet et år efter det tidspunkt, hvor uddannelsen  

 afsluttes eller afbrydes.
I garantierklæringen var angivet et forventet  

 afslutningstidspunkt, som pengeinstituttet retter sig efter.
Hvis der var  

 udstedt flere garantierklæringer, retter pengeinstituttet sig efter det  

 forventede afslutningstidspunkt i den sidst udstedte erklæring.
Hvis låntager  

 ikke har afsluttet uddannelsen på dette forventede tidspunkt, kan styrelsen  

 fastsætte et nyt, hvis låntager retter henvendelse herom med dokumentation  

 for stadig at være under uddannelse.
Aftale om tilbagebetalingen skal inden tilbagebetalingstidspunktet indgås  

 skriftligt mellem låntager og pengeinstitut, på en formular, der er  

 forhåndsgodkendt af styrelsen.
Tilbagebetalingen skal ske med passende rater  

 i forhold til gældens størrelse og inden for garantiperioden.
Garantien  

 ophører senest 15 år efter, at uddannelsen er afsluttet eller afbrudt, men  

 kan forlænges af styrelsen, når omstændighederne taler for det.
Styrelsen kan  

 endvidere bestemme, at tilbagebetalingen skal begynde på et tidligere  

 tidspunkt, hvis låntager ikke længere kan anses for at være studieaktiv.
Styrelsen kan bestemme, at tilbagebetalingen skal begynde på et senere  

 tidspunkt, hvis låntager ikke kan indgå en tilbagebetalingsordning, og dette  

 skyldes arbejdsløshed, sygdom, værnepligt, store afdragsbyrder på anden  

 studiegæld eller andre særlige omstændigheder.
Låntager skal rette  

 henvendelse herom til styrelsen med dokumentation for det pågældende forhold.
Hvis låntager ikke kan overholde en allerede indgået  

 tilbagebetalingsordning, kan en midlertidig nedsættelse af ydelsen eller en  

 midlertidig udsættelse med betalingen aftales med det pågældende  

 pengeinstitut uden henvendelse herom til styrelsen.
Låntager må i givet fald  

 selv rette henvendelse til pengeinstituttet.
Indgår låntager ikke aftale om tilbagebetaling, eller betaler låntager  

 ikke tilbagebetalingsydelser til tiden, forfalder gælden til betaling, og  

 pengeinstituttet kan forlange lånet indfriet af styrelsen.
Efter indfrielsen  

 overgives fordringen til Kongeriget Danmarks Hypotekbank og  

 Finansforvaltning, som søger kravet inddrevet hos låntager.
Forrentningen af  

 sådanne indfriede lån fastsættes af finansministeren.
6.3. Lån 3 Lån 3, der af Ungdommens Uddannelsesfonds midler sidste gang  

 tildeltes i støtteåret 1969/70, er rentefri.
 Tilbagebetalingen begyndes normalt 1 år efter uddannelsens afslutning  

 eller afbrydelse, og tilbagebetalingen sker med halvårlige ydelser.
 Der kan gives udsættelse med tilbagebetalingen eller lempelse i  

 tilbagebetalingsvilkårene, hvis låntageren ikke kan overholde den fastsatte  

 afviklingsordning på grund af dokumenteret fortsat uddannelse, værnepligt,  

 sygdom, arbejdsløshed eller store afdragsbyrder på anden studiegæld.  

 Udsættelse vil normalt medføre, at de fremtidige ydelser bliver forhøjet.
6.4. Lån 1 Lån 1 er rentefrit inden for et normalt uddannelsesforløb, men  

 forrentes derefter med 1% over diskontoen.
Forrentningen af disse lån  

 begynder normalt fra det tidspunkt, hvor den uddannelsessøgende ikke længere  

 anses for berettiget til at opnå uddannelsesstøtte, herunder statsgaranti for  

 studielån i pengeinstitutter i Danmark.
For lån 1, der kunne ydes i  

 støtteårene fra og med 1970/71 og til og med 1974/75, gælder samme regler for  

 tilbagebetalingens begyndelse som for lån 3. Tilbagebetalingen sker med  

 kvartalsvise ydelser og principielt over 10 år.
 Under uddannelser, som består dels af støtteberettigede perioder, dels af  

 ikke-støtteberettigede perioder, forrentes lån 1 under de  

 ikke-støtteberettigede perioder.
 Der gælder samme regler om udsættelse med tilbagebetaling som for lån 3.
7. Tilskud til befordring 18-årige uddannelsessøgende i videregående uddannelser kan få tilskud til  

 halvdelen af udgifterne til transport med offentlige transportmidler fra  

 bopæl til uddannelsessted.
De nærmere regler om dette befordringstilskud  

 fastsættes af Undervisnings- og Forskningsministeriet.
8. SU-reformen videreføres i 1989 8.1. Klippekort 2. del af SU-reformen træder i kraft d. 1. august 1989  

 og indebærer, at støttetiden til videregående uddannelser kommer til at svare  

 til den normerede studietid, men også at den uddannelsessøgende selv kan  

 placere støtten (klippekort).
 Reglerne bliver følgende:
1. Til en videregående uddannelse gives der  

 uddannelsesstøtte svarende til den normerede studietid.
Den  

 uddannelsessøgende bestemmer selv støttens placering i studieforløbet.
Den  

 uddannelsessøgende får et »klippekort« med et antal  

 »klip«.
Hvert klip svarer til en måneds støtte.
Hvert støtteår kan  

 der fravælges indtil 4 måneders støtte, som kan anvendes på et senere  

 tidspunkt.
Ved f.eks. kun at tage 8 eller 10 »klip« pr. år kan  

 støttetiden strækkes.
 2. Er uddannelsen normeret med en studietid på mere  

 end 4 år, kan den uddannelsessøgende også anvende opsparede »klip«  

 til at doble støtten i de sidste 12 måneder af uddannelsen.  

 Uddannelsesinstitutionen skal afgive erklæring om, at uddannelsen kan  

 afsluttes inden for 12 måneder.
 3. Uddannelsessøgende, som fravælger »klip«,  

 kan øge fribeløbet med 5.700 kr. pr. »klip«.
4. Ved opgørelse af støttetiden for en igangværende  

 uddannelse medregnes perioder, hvori der er oppebåret stipendium til  

 tidligere afsluttede eller afbrudte videregående uddannelser.
Ved opgørelsen  

 af støttetiden medregnes ikke støttetid til en uddannelse, der er afbrudt  

 inden for de første 12 måneder, samt støttetid, der er forbrugt til en prøve,  

 som den uddannelsessøgende ikke har bestået.
Der kan ialt bortses fra højst  

 12 støttemåneder.
Der kan kun bortses fra støttetid ved den første afbrudte  

 uddannelse.
8.1.2. Overgangsregler for uddannelsessøgende, der har været indskrevet  

 ved en videregående uddannelse før 1. august 1989 Der vil blive tildelt støtte efter de nye støttetidsregler fra 1. august  

 1989, selv om den uddannelsessøgende ikke først da starter på en videregående  

 uddannelse.
Har den uddannelsessøgende påbegyndt en videregående uddannelse  

 før 1. august 1989, vil indplaceringen i klippekortsystemet ske således:
 1. Uddannelsessøgende, der har påbegyndt en  

 videregående uddannelse før den 15. marts 1988, indplaceres i  

 klippekortsystemet med en støttetid svarende til sædvanlig studietid plus 1  

 år med fradrag af indskrivningsperioder ved den igangværende uddannelse samt  

 ved en eventuelt afsluttet eller afbrudt videregående uddannelse, uanset om  

 der har været ydet uddannelsesstøtte.
2. Uddannelsessøgende, der har påbegyndt en  

 videregående uddannelse den 15. marts 1988 eller senere indplaceres i  

 klippekortsystemet med en støttetid svarende til normeret studietid.
Heri  

 fradrages tidligere indskrivningsperioder, som beskrevet under 1.
BILAGSDEL Bilag 1.
 Lov om statens uddannelsesstøtte.
Bilaget udelades.
Der henvises til Z LBK 468 19880802 Bilag 2.
Cirkulære om uddannelsesinstitutionernes opgaver ved tildeling af statens uddannelsesstøtte.
Bilaget udelades.
Der henvises til Z CIR 41 19880330.
 Bilag 3.
 Beløbssatser i Støtteåret 1988/89.
 Bilag 4.
