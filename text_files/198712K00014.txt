Nr LSF 14 Forslag til Lov om ændring af forskellige love om Færøernes  

 undervisningsvæsen (Ændring af regler om finansiering og refusion) Fremsat af undervisnings- og forskningsministeren (Bertel Haarder) den 7. oktober 1987 Vedtaget ved tredjebehandling den 27. oktober 1987 Lov nr 723 af 18/11/1987 § 1 I lov nr. 65 af 8. marts 1972 om tjenestemænd m.fl. i folkeskolen på Færøerne, som ændret ved lov nr. 311 af 26. juni 1975, foretages følgende ændringer:
 1. § 45, stk. 2, ophæves.
 2. § 46, stk. 3, affattes således:
 »Stk. 3. Staten refunderer 80 pct. af de i stk. 1 nævnte udgifter.
Refusionen ydes kvartalsvis bagud.
De nærmere regler om afregning fastsættes af undervisningsministeren efter forhandling med Undervisningsdirektoratet.
Staten stiller ved kvartalets begyndelse et forskudsbeløb til rådighed.« 3. I § 46 indsættes som stk. 5:
»Stk. 5. Undervisningsministeren kan efter forhandling med Færøernes hjemmestyre og Finansministeriet ophæve stk. 3.« 4. Efter § 50 indsættes:
»§ 51. Færøernes hjemmestyre kan efter forhandling med undervisningsministeren og finansministeren fastsætte nærmere regler om lærere i folkeskolen på Færøerne.
I forbindelse med ikrafttrædelse af sådanne regler kan undervisningsministeren ophæve regler i denne lov, der erstattes af de af hjemmestyret udfærdigede regler.« § 2 I lov nr. 357 af 4. juni 1986 om Statens Uddannelsesstøtte foretages følgende ændringer:
 1. Kapitel 7 ophæves.
 2. Efter § 26 indsættes:
»§ 27. Loven finder ikke anvendelse for uddannelsessøgende ved uddannelsesinstitutioner på Færøerne.« § 3 Stk. 1. Lovens § 1 træder i kraft den 1. januar 1988.
 Stk. 2. Lovens § 2 træder i kraft den 1. august 1988.
Stk. 3. Undervisningsministeren kan efter aftale med Færøernes hjemmestyre bestemme, at loven har virkning fra et tidligere tidspunkt end angivet i stk. 1 og stk. 2.
Oprindeligt fremsat lovforslag § 1 I lov nr. 65 af 8. marts 1972 om tjenestemænd m.fl. i folkeskolen på Færøerne som ændret ved lov nr. 311 af 26. juni 1975 foretages følgende ændringer:
 1. § 45, stk. 2, ophæves.
 2. § 46, stk. 3, affattes således:
 »Stk. 3. Staten refunderer 80 pct. af de i stk. 1 nævnte udgifter.
Refusionsen ydes kvartalsvis bagud.
De nærmere regler om afregning fastsættes af undervisningsministeren efter forhandling med Undervisningsdirektoratet.
Staten stiller ved kvartalets begyndelse et forskudsbeløb til rådighed.« 3. I § 46 indsættes som stk. 5:
»Stk. 5. Undervisningsministeren kan efter forhandling med Færøernes Hjemmestyre og Finansministeriet ophæve stk. 3.« 4. Efter § 50 indsættes:
»§ 51. Færøernes Hjemmestyre kan efter forhandling med undervisningsministeren og finansministeren fastsætte nærmere regler om lærere i folkeskolen på Færøerne.
I forbindelse med ikrafttrædelse af sådanne regler kan undervisningsministeren ophæve regler i denne lov, der erstattes af de af Hjemmestyret udfærdigede regler.« § 2 I lov nr. 357 af 4. juni 1986 om statens uddannelsesstøtte foretages følgende ændringer:
 1. Kapitel 7 ophæves.
 2. Efter § 26 indsættes:
»§ 27. Loven finder ikke anvendelse for uddannelsessøgende ved uddannelsesinstitutioner på Færøerne.« § 3 Stk. 1. Lovens § 1 træder i kraft den 1. januar 1988.
 Stk. 2. Lovens § 2 træder i kraft den 1. august 1988.
Stk. 3. Undervisningsministeren kan efter aftale med Færøernes Hjemmestyre bestemme, at loven har virkning fra et tidligere tidspunkt end angivet i stk. 1 og stk. 2.
BEMÆRKNINGER TIL LOVFORSLAGET Almindelige bemærkninger Lovforslaget fremsættes som led i opfyldelse aftale af 9. marts 1987 mellem regeringen og Færøernes Landsstyre vedrørende tilskudsreform.
Aftalen er tiltrådt af Færøernes Lagting.
Lovforslaget er en konsekvens af det samtidig fremsatte forslag til Lov om tilskud til Færøernes Hjemmestyre på undervisningsområdet.
Der henvises til de almindelige bemærkninger til dette forslag, hvor aftalen er medtaget som bilag.
Undervisningsministeriets tilskud/refusioner til såvel drift som anlæg til det færøske undervisningsvæsen er hidtil ydet med hjemmel i en række forskellige bestemmelser.
For de flestes vedkommende ydes disse udelukkende med hjemmel i de årlige finanslove.
De er opført som selvstændige bevillinger eller indgår i få tilfælde som dele af bevillinger til formålet i hele landet (incl.
Færøerne).
Dette gælder ved visse af udgifterne til driften af folkeskolen og ved udgifterne til driften af seminariet, friskolerne og fritidsundervisningen.
Det gælder endvidere tilskuddene til anlægsudgifterne til folkeskolebyggeri (herunder idrætsanlæg).
Tilskuddene til befordring inden for folkeskolen ydes med hjemmel i den i øvrigt ophævede lov nr. 117 af 30. marts 1962 om folkeskolen på Færøerne.
Tilskudsbestemmelsen kan ophæves efter forhandling med Færøernes Hjemmestyre med hjemmel i lov nr. 51 af 14. februar 1979 for Færøerne om folkeskolen.
Tilskuddene til driftsudgifterne og anlægsudgifterne til handelsskoler, tekniske skoler og skolehjem ydes med hjemmel i den i øvrigt ophævede anordning for Færøerne nr. 392 af 3. november 1965 som ændret ved anordning for Færøerne nr. 518 af 23.
september 1977 om bl.a. tilskud til disse formål.
Anordningens tilskudsbestemmelser kan ophæves efter forhandling med Færøernes Hjemmestyre med hjemmel i lov nr. 54 af 14. februar 1979 for Færøerne om handelsskoler, tekniske skoler samt maskinmester- og maskinistskoler.
Tilskudsreformen nødvendiggør således ikke lovændringer på disse områder.
Reformen har derimod gjort det nødvendigt at fremsætte nærværende lovforslag om ændring af lovbestemmelser om tilskud til det færøske undervisningsvæsen for så vidt angår tilskud til lærerlønninger og om statens uddannelsesstøtte til uddannelsessøgende ved uddannelsesinstitutioner på Færøerne.
 Lovforslaget er vedtaget af Færøernes Lagting.
Hjemmestyrets adgang til at fastsætte regelgrundlaget Færøernes Landsstyre har under forhandlingerne om tilskudsreformen fremsat ønske om, at Lagtinget for fremtiden selv fastsætter det nærmere regelgrundlag på alle de områder, der vil blive finansieret ved bloktilskuddet.
Det økonomiske ansvar for udgifterne overføres hermed til Færøerne.
Ved en række rammelove fra 1979 er der allerede på de fleste områder inden for undervisningsvæsenet givet Lagtinget mulighed for selv at fastsætte regelgrundlaget.
Dette gælder folkeskolen, (lov nr.
 51 af 14. februar 1979), læreruddannelsen (lov nr. 52 af 14.
februar 1979), fritidsundervisning m.v. (lov nr. 53 af 14. februar 1979) og handelsskoler og tekniske skoler m.v. (lov nr. 54 af 14.
 februar 1979).
Med henblik på at give mulighed for en omlægning af regelfastsættelsen, også for så vidt angår lærerne i folkeskolen på Færøerne, foreslås det, at der indsættes en bestemmelse, der bemyndiger undervisningsministeren til at ophæve regler i lov om tjenestemænd m.fl. i folkeskolen på Færøerne, når Lagtinget efter forhandling med undervisningsministeren og finansministeren har fastsat regler til erstatning for de nuværende »danske« regler.
For så vidt angår uddannelsesstøtten er det en forudsætning, at Hjemmestyret selv udarbejder regler for ordninger på Færøerne.
Økonomiske og administrative konsekvenser Der er tale om en omlægning af eksisterende tilskud (refusioner) og støtteordninger til et bloktilskud.
Omlægningen forenkler tilskudsadministrationen.
Der henvises i øvrigt til bemærkningerne i det samtidig fremsatte lovforslag om tilskud til Færøernes Hjemmestyre på undervisningsområdet om de økonomiske og administrative konsekvenser.
Bemærkninger til lovforslagets enkelte bestemmelser Til § 1 Til nr. 1 Statsrefusionen med 55 pct. af udgifterne til lærerlønninger ophæves, og tilskuddet indgår i bloktilskuddet.
Til nr. 2 og 3 Spørgsmålet om omlægning af statsrefusionen af pension til tjenestemænd i folkeskolen forhandles stadig mellem Færøernes Landsstyre og Finansministeriet, der afholder udgiften.
Ved den foreslåede ændring af refusionsbestemmelsen er der givet mulighed for senere også på dette område at ophæve denne ved en aftale om overgang til bloktilskud og/eller anden tilskudsordning.
Til nr. 4 Der tilvejebringes ved den foreslåede bestemmelse hjemmel for, at reglerne om tjenestemænd m.fl. i folkeskolen på Færøerne helt eller delvis kan ophæves, når der fra færøsk side efter forhandling med både undervisningsministeren og finansministeren er fastsat regler om lærerne i folkeskolen på Færøerne.
Det er en forudsætning ved fastsættelsen af nye regler, at der ikke sker en forringelse af allerede ansattes vilkår, jf. de hidtil anlagte principper for bevarelse af allerede ansatte tjenestemænds rettigheder i forbindelse med opgave- og kompetenceomlægninger, og at løn- og ansættelsesvilkår i hidtidigt omfang fastsættes ved aftale med vedkommende forhandlingsberettigede organisation.
Der henvises i øvrigt til de almindelige bemærkninger.
Til § 2 Til nr. 1 Særreglen for Færøerne ophæves, idet det hidtil ydede beløb nu indgår i bloktilskuddet.
Til nr. 2 Støtten til uddannelsessøgende ved uddannelsesinstitutioner på Færøerne skal nu administreres af det færøske hjemmestyre efter regler, der fastsættes af Lagtinget.
Til § 3 Ifølge aftalen skal omlægningen finde sted snarest muligt og senest 1. januar 1988.
Det er dog samtidig aftalt, at reformens gennemførelse for statens uddannelsesstøttes vedkommende kan udsættes til 1. august 1988.
Reformen kan her af teknisk-administrative grunde kun iværksættes i forbindelse med et nyt støtteår.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov nr. 65 af 8. marts 1972 om tjenestemænd m.fl. i folkeskolen på Færøerne som ændret ved lov nr. 311 af 26. juni 1975 foretages følgende ændringer:
1. § 45, stk. 2, ophæves. --/ § 45. . . . . . Stk. 2. Staten refunderer 55  

 pct. af de i stk. 2 nævnte udgifter.
Refusionen ydes kvartalsvis bagud.
De  

 nærmere regler om afregning fastsættes af undervisningsministeren efter  

 forhandling med skoledirektionen.
Staten stiller ved kvartalets begyndelse et  

 forskudsbeløb til rådighed. /-- 2. § 46, stk. 3, affattes således:
 »Stk. 3. Staten refunderer 80 pct. af de i stk. 1 nævnte udgifter.
Refusionen ydes kvartalsvis bagud.
De nærmere regler om afregning fastsættes af undervisningsministeren efter forhandling med Undervisningsdirektoratet.
Staten stiller ved kvartalets begyndelse et forskudsbeløb til rådighed.« --/ § 46 . . . . . Stk. 3.  

 Staten refunderer 80 pct. af de i stk. 1 nævnte udgifter.
Refusionen finder  

 sted efter reglerne i § 45, stk. 2. /-- 3. I § 46 indsættes som stk. 5:
»Stk. 5. Undervisningsministeren kan efter forhandling med Færøernes Hjemmestyre og Finansministeriet ophæve stk. 3.« 4. Efter § 50 indsættes:
»§ 51. Færøernes Hjemmestyre kan efter forhandling med undervisningsministeren og finansministeren fastsætte nærmere regler om lærere i folkeskolen på Færøerne.
I forbindelse med ikrafttrædelse af sådanne regler kan undervisningsministeren ophæve regler i denne lov, der erstattes af de af Hjemmestyret udfærdigede regler.« § 2 I lov nr. 357 af 4. juni 1986 om statens uddannelsesstøtte foretages følgende ændringer:
 1. Kapitel 7 ophæves.
Kapitel 7 Særlige regler for Færøerne --/ § 21. På Færøerne kan ydes støtte til  

 uddannelsessøgende under 18 år, hvis undervisningspligt er ophørt efter  

 reglerne i stk. 2 og 3. Stk. 2. Til elever i 8.-9. skoleår i kommunale  

 skoler, private realskoler, gymnasieskoler og friskoler kan ydes stipendier  

 af de færøske kommuner.
Staten yder inden for et årligt fastsat beløb  

 refusion med 25 pct. af de afholdte udgifter.
Stk. 3. Til øvrige  

 uddannelsessøgende kan ydes stipendier efter regler fastsat af  

 undervisningsministeren. /-- 2. Efter § 26 indsættes:
»§ 27. Loven finder ikke anvendelse for uddannelsessøgende ved uddannelsesinstitutioner på Færøerne.« § 3 Stk. 1. Lovens § 1 træder i kraft den 1. januar 1988.
 Stk. 2. Lovens § 2 træder i kraft den 1. august 1988.
Stk. 3. Undervisningsministeren kan efter aftale med Færøernes Hjemmestyre bestemme, at loven har virkning fra et tidligere tidspunkt end angivet i stk. 1 og stk. 2.
