Denne vejledning er udarbejdet af Jordbrugsdirektoratet og  

 Landbrugsministeriet.
Spørgsmål vedrørende udfyldning af oplysningsskemaet  

 rettes til realkreditinstitutterne.
I.
Generelle bemærkninger.
 Jordbrugslån (indeksregulerede realkreditlån) kan ydes med og uden  

 statsligt afdragsbidrag til jordbrugsbedrifter.
Inden for en lånegrænse på 25 pct. kan der ydes stående lån (lån der ikke  

 afdrages). Inden for en lånegrænse på 50 pct. kan der ydes lån som serielån.  

 De samlede lån kan dog højst udgøre 1,25 mill. kr., og låneprovenuet skal  

 mindst udgøre 50.000 kr. for den enkelte ejendom.
Disse beløbsgrænser  

 reguleres efter reglerne i lov om realkreditinstitutter.
 Løbetiden for jordbrugslån kan højst være 30 1/2 år.
 Jordbrugslån med et statsligt afdragsbidrag kan ydes med pant i  

 jordbrugsbedrifter, når en række betingelser med hensyn til kredsen af  

 låntagere og arten af låneformål er opfyldt.
 Afdragsbidraget udgør 30 pct. af indekstilskrivningen på jordbrugslånene  

 og ydes i de første 15 år af lånets løbetid.
 Ansøgning om jordbrugslån skal indsendes til realkreditinstituttet som ved  

 almindelige låneansøgninger.
 Hvis der ansøges om jordbrugslån med afdragsbidrag, skal ansøgningen  

 vedlægges det udfyldte oplysningsskema.
II.
Betingelser for ydelse af jordbrugslån med afdragsbidrag.
 Jordbrugslån med afdragsbidrag kan ydes til ejere af ejendomme, der  

 anvendes til landbrug, gartneri, frugtavl, planteskole, pelsdyravl eller  

 skovbrug.
Forpagtere af ovennævnte ejendomme kan optage jordbrugslån med  

 afdragsbidrag.
Lånene kan dog kun ydes til finansiering af investeringer.
Der  

 kan ikke ydes jordbrugslån med afdragsbidrag til omprioritering.
Selskaber, stiftelser, foreninger og lignende kan ligeledes optage  

 jordbrugslån med afdragsbidrag.
Lånene kan dog kun ydes til finansiering af  

 investeringer, første erhvervelse af ejendomme og køb af suppleringsjord.  

 Jordbrugslån med afdragsbidrag kan ikke ydes til omprioritering.
 Betingelserne for opnåelse af lån er afhængig af, til hvilket formål lånet  

 optages.
a.
Finansiering af investeringer i opførelse, om- og tilbygning,  

 opretning og vedligeholdelse af jordbrugets driftsbygninger.
Jordbrugslån med afdragsbidrag kan ydes til investeringer i  

 driftsbygninger, installationer og inventar.
Desuden kan lån med  

 afdragsbidrag ydes til investeringer i grundforbedring, herunder til  

 vandingsanlæg, bortset fra de dele af anlægget, der ikke nedgraves i jorden  

 eller på anden måde bringes i varig fast forbindelse med ejendommen, og  

 bortset fra udgiften til anskaffelse af motor og pumpe.
 Investeringer i maskiner og besætning er ikke omfattet, og desuden kan  

 jordbrugslån med afdragsbidrag ikke ydes til investeringer i  

 beboelsesbygninger.
 Herudover gælder nedenstående begrænsninger med hensyn til låneberettigede  

 investeringer.
Investeringer i malkekvægsektoren : Investeringen må højst bringe  

 antallet af årskøer op på 40 pr. heltidsbeskæftiget og højst 40 årskøer pr.  

 bedrift.
Bliver antallet af årskøer som følge af investeringen højere end  

 disse grænser, kan der ikke ydes jordbrugslån med afdragsbidrag til den  

 pågældende investering.
Er der tale om investeringer i malkekvægsektoren, der er omfattet af et  

 tilsagn i henhold til loven om støtte til modernisering af jordbrugsbedrifter  

 (moderniseringsloven) eller loven om støtte til forbedring af strukturen og  

 effektiviteten i jordbruget (effektivitetsloven), kan der uanset ovenstående  

 begrænsning ydes lån, hvis antallet af malkekøer ikke bringes op på mere end  

 40 køer pr. heltidsbeskæftiget og mere end 60 køer pr. bedrift, eller i  

 tilfælde, hvor der på bedriften er over 1,5 heltidsbeskæftiget, højst sker en  

 forøgelse af antallet af malkekøer med 15 pct.
Er der tale om investeringer,  

 der ikke medfører en kapacitetsudvidelse (flere årskøer), kan der ydes  

 jordbrugslån med afdragsbidrag, uanset om antallet af årskøer overstiger 40.
 For at der kan ydes jordbrugslån med afdragsbidrag, skal der desuden  

 foreligge tilsagn om tildeling af den fornødne basisandel (mælkekvote), hvis  

 investeringen medfører en forøgelse af produktionskapaciteten.
Investeringer i svinesektoren : Jordbrugslån med afdragsbidrag kan kun  

 ydes til den del af en investering, der bringer antallet af  

 slagtesvinepladser op på 500 pr. bedrift.
For ansøgninger indgivet efter den  

 31. december 1986 er tallet 400 pr. bedrift. 1 plads til en årsso svarer til  

 6,5 slagtesvinepladser.
Er der tale om en investering, der ikke medfører en  

 kapacitetesudvidelse (flere staldpladser), finder denne grænse på 500 (400)  

 slagtesvinepladser ikke anvendelse.
 Lån til investeringer i svinesektoren er endvidere betinget af, at mindst  

 35 pct. af det foder, som svinene forbruger, efter investeringens  

 gennemførelse kan avles på bedriften.
Investeringer i æg- og fjerkræsektoren : Som hovedregel kan der ikke ydes  

 jordbrugslån med afdragsbidrag til investeringer inden for æg- og  

 fjerkræsektoren.
Dette gælder dog ikke investeringer, der er en nødvendig  

 følge af forpligtelser eller krav, som offentlige myndigheder har pålagt med  

 henblik på miljøbeskyttelse og - forbedring, når disse investeringer ikke  

 medfører en udvidelse af produktionen.
 Tilskud efter anden lovgivning : Jordbrugslån med afdragsbidrag kan som  

 hovedregel ikke ydes til investeringer, hvortil der er søgt eller vil blive  

 søgt tilskud efter anden lovgivning.
Uanset ovenstående hovedregel kan der dog ydes jordbrugslån med  

 afdragsbidrag til en investering, hvortil der er meddelt tilsagn om tilskud  

 efter effektivitetsloven, eller efter moderniseringsloven.
Der kan dog kun  

 ydes jordbrugslån til den del af investeringen, der omfatter investeringer i  

 opførelse, om- og tilbygning af avlsbygninger, flytning af avlsbygninger i  

 offentlighedens interesse samt grundforbedring.
Ved investeringer i  

 avlsbygninger forstås i dette tilfælde kun investeringer, som er  

 afskrivningsberettigede efter §§ 18 og 19 i lov om skattemæssige  

 afskrivninger.
Særlig begrænsning af lånebeløbet : Jordbrugslån med afdragsbidrag til  

 investeringer kan inden for en periode på 6 år ikke ydes med et beløb, der  

 overstiger 504.000 kr. pr. heltidsbeskæftiget (på bedriften) a 1800 timer  

 årligt og et samlet beløb på 1.008.000 kr. pr. bedrift.
Disse  

 beløbsstørrelser kan ændres af landbrugsministeren.
Nærmere oplysninger kan i  

 givet fald fås hos realkreditinstituttet. (Beløbene 504.000 kr./1.008.000 kr.  

 svarer til de i bekendtgørelsen fastsatte beløb på henholdsvis 60.000 ECU og  

 120.000 ECU (Europæisk regneenhed)).
 Har låntager efter 30. september 1985 gennemført en investering på  

 bedriften, hvortil der er modtaget tilsagn om tilskud efter anden lovgivning,  

 skal summen af disse investeringer trækkes fra den beregnede særlige  

 begrænsning af lånebeløbet (504.000 kr. / 1.008.000 kr.). Det er kun den  

 tilskudsberettigede del af en investering, der medfører fradrag.
Har ansøger f.eks. en bedrift med 2 heltidsbeskæftigede, er lånegrænsen  

 1.008.000 kr.
Har ansøger f.eks. i 1986 modtaget tilsagn om tilskud til en  

 anden investering, f.eks. miljøinvestering, på ex.vis 300.000 kr., reduceres  

 lånegrænsen til 708.000 kr.
Har ansøger i et andet eksempel modtaget tilsagn  

 efter effektivitetsloven til den samme investering, som der søges  

 jordbrugslån med afdragsbidrag til, reduceres lånegrænsen ikke.
Det skal understreges, at såvel jordbrugslån med afdragsbidrag som andet  

 tilsagn om tilskud efter anden lovgivning til andre investeringer tilsvarende  

 begrænser muligheden for at få tilsagn om tilskud efter effektivitetsloven,  

 medmindre de pågældende andre investeringer vedrører avlssbygninger eller  

 grundforbedring.
I disse sidste tilfælde begrænses muligheden for at få  

 tilsagn om tilskud efter effektivitetsloven ikke.
b.
Køb af suppleringsjord.
Jordbrugslån med afdragsbidrag kan ydes til køb af jordarealer med henblik  

 på en matrikulær sammenlægning af arealerne med en jordbrugsbedrift.
Køb af  

 ejendom nr. 2 til samdrift , men ikke til sammenlægning, er ikke omfattet.  

 Købes ejendom nr. 2 til sammenlægning, kan kun jordarealerne (ikke  

 bygningslodden) indgå i udmålingsgrundlaget for jordbrugslånet med  

 afdragsbidrag.
 c.Første erhvervelse af jordbrugsbedrift.
Jordbrugslån med afdragsbidrag kan ydes til en ansøger, som første gang  

 erhverver en bevaringsværdig jordbrugsbedrift.
Hvis ansøger tidligere har  

 ejet en bevaringsværdig bedrift, kan der ikke ydes jordbrugslån med  

 afdragsbidrag i forbindelse med køb af ejendommen.
For at en jordbrugsbedrift kan betragtes som bevaringsværdig, skal  

 bedriften have en ejendomsværdi, der overstiger den i § 13 i lov om  

 landbrugsejendomme regulerede beløbsgrænse.
Efter de gældende regler i  

 landbrugsloven (januar 1986) skal ejendomsvurderingen (excl. stuehusets  

 værdi) pr. 1. april 1982 overstige 300.000 kr.
Desuden skal bedriften under hensyn til areal, bonitet, arrondering og  

 bygningsforhold kunne danne grundlag for erhvervsmæssig heltids- eller  

 deltidsbaseret jordbrugsdrift.
Hobbypræget drift, hundekennel, hestepension  

 o.lign. giver ikke mulighed for optagelse af jordbrugslån med afdragsbidrag.
d.
Jordbrugslån med afdragsbidrag til indfrielse af indestående prioriteter (omprioritering).
Jordbrugslån med afdragsbidrag kan ydes til indfrielse af indestående  

 prioriteter/lån.
De lån, der skal indfries, må dog ikke være jordbrugslån med  

 afdragsbidrag.
Hvis der ydes tilskud efter moderniseringsloven eller loven om  

 rentesaneringsydelse til landbruget m.v. (rentesaneringsloven) til de lån,  

 der indfries i forbindelse med optagelse af jordbrugslån med afdragsbidrag,  

 bortfalder tilskuddet efter disse love til de lån, som indfries.
Indfries kun  

 en del af restgælden for de lånebeløb, som tilskuddet oprindelig blev knyttet  

 til, eller er der tidligere foretaget en ekstraordinær nedbringelse af lånet,  

 bortfalder kun en forholdsmæssig del af tilskuddet.
Kun ejere, der har drevet jordbrug i flere år, kan opnå jordbrugslån med  

 afdragsbidrag til omprioritering.
Der skal således foreligge oplysninger fra  

 de 3 seneste, forud for ansøgningsåret afsluttede regnskabsår, hvor ansøger  

 har drevet jordbrug.
 Jordbrugslån med afdragsbidrag kan ydes til indfrielse af lån efter  

 regler, der gælder for alle jordbrugere, eller efter særregler, der kun  

 gælder for jordbrugere, der er fyldt 55 år.
d.1. Betingelser efter de regler, der omfatter alle jordbrugere.
 1. Gældsprocent : Ansøgers samlede gæld skal udgøre mindst 60 pct. af de  

 samlede aktiver i henhold til seneste slutlignede skattemæssige status.
2. Arbejdstid m.v. : Ansøger skal have jordbrug som hovederhverv, eller der skal på ansøgers bedrift finde en sådan jordbrugsproduktion  

 sted, at der hertil kræves en arbejdsindsats af ansøger og dennes husstand på  

 mindst 1.200 timer pr. år.
Til ansøgers husstand henregnes ansøger, dennes  

 ægtefælle eller samlever samt hjemmeboende børn under 18 år.
For at jordbrug kan anses som hovederhverv kræves, at ansøger anvender mere end halvdelen af sin samlede arbejdstid på  

 bedriften, og at mindst halvdelen af ansøgers samlede indkomst hidrører fra bedriften.
3. Skattepligtig indkomst : Ansøgers gennemsnitlige skattepligtige  

 indkomst i de 3 seneste regnskabsår må højst udgøre 60 pct. af gennemsnittet  

 af de for de pågældende år fastsatte indkomstgrænser.
Indkomstgrænserne for  

 1982-1985 udgør de af landbrugsministeren efter moderniseringsloven fastsatte  

 sammenlignelige indkomster.
Den sammenlignelige indkomst for 1982 udgør 127.000 kr., for 1983 135.000  

 kr., for 1984 141.000 kr. og for 1985 148.000 kr.
For året 1986 og senere år  

 anvendes den referenceindkomst, som fastsættes af landbrugsministeren efter  

 bekendtgørelsen om støtte til forbedring af strukturen og effektiviteten i  

 jordbruget.
Hvis ansøger ikke har kalenderåret som regnskabsår, anvendes  

 indkomstgrænserne for det kalenderår, hvori det pågældende regnskab  

 afsluttes.
 Den gennemsnitlige skattepligtige indkomst opgøres som et simpelt  

 gennemsnit af de slutlignede skattepligtige indkomster for de 3 seneste  

 regnskabsår.
4. Privatforbrug : Ansøgers og dennes husstands samlede privatforbrug  

 efter det senest slutlignede skatteregnskab må ikke overstige den i  

 ligningslovens § 28, stk. 4, fastsatte grænse.
For 1984 udgør grænsen 114.600  

 kr., for 1985 116.900 kr. og for 1986 119.200 kr.
Privatforbruget tages fra skatteregnskabet, men der kan korrigeres for  

 forbrug, der ikke vedrører ansøger, ægtefælle eller samlever samt  

 hjemmeboende børn under 18 år.
Foreligger der ikke en samlet opgørelse af  

 privatforbruget, beregnes dette til brug ved udfyldelse af oplysningsskemaet  

 efter ligningslovens almindelige regler.
 d.2. Betingelser efter de særlige regler for jordbrugere over  

 55 år.
 Ansøgere, der er fyldt 55 år på ansøgningstidspunktet, kan få bevilget  

 jordbrugslån med afdragsbidrag, hvis de enten opfylder de ovenfor under d.l.  

 nævnte betingelser eller nedenstående betingelser:
 1. Gældsprocent : Som ovenfor under d.1.1., dog skal gældsprocenten være  

 mindst 50.
 2. Arbejdstid m.v. : Ansøger og dennes husstand skal udføre mindst to  

 tredjedele af den for bedriftens produktion nødvendige arbejdsindsats.
 Det er desuden en betingelse, at ansøger og dennes husstand tilsammen  

 højst arbejder 500 timer om året uden for bedriften.
3. Skattepligtig indkomst : Som ovenfor under d.1.3. 4. Privatforbrug :
 Som ovenfor under d.1.5, dog må ansøgers og dennes husstands samlede  

 privatforbrug ikke overstige 80 pct. af de efter ligningslovens § 28, stk. 4,  

 fastsatte grænser, se d.1.4.
III.
Vejledning til udfyldning af oplysningsskemaets enkelte  

 punkter.
 Generelle oplysninger:
 Oplysningsskemaet skal udfyldes fuldstændigt, nøjagtigt og uden forbehold.  

 Det er en absolut forudsætning for at opnå jordbrugslån med afdragsbidrag, at  

 alle relevante punkter er korrekt udfyldt.
Ansøger er den person, der som ejer eller forpagter driver ejendommen.  

 Hvis ægtefæller begge deltager i væsentlig omfang i driften af den ene  

 ægtefælles eller begges ejendom, er ansøger kun den ægtefælle, som i  

 overvejende grad driver ejendommen.
Det vil sige, at den ægtefælle som i  

 skattemæssig henseende er betragtet som medhjælpende ægtefælle, ikke kan  

 ansøge om jordbrugslån med afdragsbidrag.
Hvis ejendommen ejes af 2 (ikke ægtefæller) eller flere personer, skal der  

 udfyldes et oplysningsskema for hver person, der ansøger om jordbrugslån med  

 afdragsbidrag.
Den eller de af medejerne, der ikke søger, skal ikke indsende  

 oplysningsskema.
I tilfælde, hvor en eller flere af medejerne ikke søger  

 jordbrugslån med afdragsbidrag, er det dog i relation til udmåling af  

 jordbrugslånenes størrelse kun ansøgerens eller ansøgernes ideelle anpart af  

 de lån, der ønskes omprioriteret, og af investeringerne, køb af  

 suppleringsjord og 1. erhvervelse af en jordbrugsbedrift, der kan indgå.
 De maksimale lånegrænser på 1.250.000 kr. og 504.000 kr./1.008.000 kr. er  

 gældende uanset om der er een eller flere ejere.
 Er låneansøger et selskab udfyldes rubrikken for personnummer med CIR-NR.
Ejendomsnummeret består af et 3-cifret kommunenr. samt et 6-cifret nr.  

 for den enkelte ejendom.
Ejendomsnummeret findes bl.a. oplyst på  

 ejendomsskattebilletten og vurderingsmeddelelsen.
 Der oplyses kun hovedmatrikelnummeret, som bl.a. findes oplyst på  

 ejendomsskattebilletten og vurderingsmeddelelsen.
Låneformål.
Hvis jordbrugslån med afdragsbidrag søges til flere formål,  

 sættes kryds i alle de relevante felter.
 Punkt A Arealanvendelse.
 Oplysningerne skal vedrøre ansøgningsåret.
Bedriftens samlede areal kan omfatte tilforpagtede arealer.
Arealer, der  

 kun rent midlertidigt påregnes tilknyttet bedriften, kan dog ikke medregnes.  

 I arealet indgår tillige evt. køb af suppleringsjord, hvortil der søges  

 jordbrugslån med afdragsbidrag.
 Hvis der dyrkes andre afgrøder end anført i skemaet, oplyses hvilken  

 afgrøde, der er tale om.
Punkt B.
Husdyrhold.
Antallet af husdyr i »Nudrift« skal altid oplyses. »Efter  

 inv.« skal kun udfyldes, hvis der søges om jordbrugslån med  

 afdragsbidrag til gennemførelse af en investering, uanset om investeringen  

 agtes financieret helt eller delvis med jordbrugslån med afdragsbidrag.
Hvis  

 investeringen medfører en forøgelse af antallet af slagtesvinepladser  

 og/eller pladser til årssøer, oplyses antallet af staldpladser før og efter  

 investeringen.
 Hvis ejendommens besætning består af andre arter end anført i skemaet,  

 oplyses hvilke husdyrarter, der er tale om.
 Punkt C 1 og C 2. Arbejdskraftbehov.
Arbejdskraftbehovet for de enkelte produktionsgrene er det behov for  

 arbejdskraft, der efter bedriftens karakter er nødvendig.
Det faktiske  

 arbejdsforbrug er derfor ikke afgørende.
Ved beregningen af  

 arbejdskraftbehovet, skal man normalt anvende nedenstående vejledende  

 timesatser for de enkelte produktionsgrene.
Anvendes andre timesatser som  

 følge af højere eller lavere mekaniseringsgrad på ejendommen, skal dette  

 nærmere begrundes.
Af det samlede arbejdskraftbehov oplyses antallet af timer, der dækkes af  

 henholdsvis ansøgers og dennes husstands arbejdsindsats.
Til husstanden kan  

 henregnes ansøger og dennes ægtefælle/samlever samt hjemmeboende børn under  

 18 år.
Ved opgørelsen af ansøgers og husstandens arbejdsindsats på bedriften  

 kan arbejde, der udføres af fremmed medhjælp eller maskinstation, ikke  

 medregnes.
Punkt D.
Indkomst, formue, privatforbrug m.v.
 Dette punkt skal kun udfyldes, hvis der ansøges om jordbrugslån med  

 afdragsbidrag, der optages til indfrielse af indestående prioriteter  

 (omprioritering).
 Regnskabsåret anføres som det regnskabsår, som er omfattet af det seneste  

 slutlignede skatteregnskab.
Aktiver og passiver er de samlede aktiver og passiver i henhold til  

 seneste slutlignede skattemæssige status.
Aktiver opføres med værdien efter  

 eventuelle formuenedslag for erhvervsaktiver, og efter nedskrivning af  

 varelager og besætning.
Gælden opgøres til kontantværdi.
Ansøgers skattepligtige indkomst skal oplyses for både regnskabsåret (det  

 seneste slutlignede regnskab) og de forrige 2 regnskabsår.
En evt. ægtefælles  

 skattepligtige indkomst skal ikke indgå i opgørelsen.
Ansøgers forventede indkomst fra bedriften skal vedrøre ansøgningsåret,  

 og skal beregnes for et helt år.
Ved indkomsten fra bedriften forstås  

 driftsoverskuddet (bruttooverskuddet) ved den egentlige jordbrugsvirksomhed  

 med fradrag af nettorenteudgifter og eventuelle forpagtningsafgifter.
Der  

 forudsættes normale produktions- og afsætningsforhold.
 Ansøgers forventede indkomst uden for bedriften skal vedrøre  

 ansøgningsåret, og skal beregnes for et helt år.
Husstandens privatforbrug, regnskabsåret.
Der henvises til bemærkningerne  

 ad afsnit II.d.1.4.
 Ansøgers henholdsvis husstandens arbejdsindsats uden for bedriften skal  

 vedrøre ansøgningsåret, og skal beregnes for et helt år.
Punkt E.
Investeringsoversigt.
 Der anføres alle låneberettigede investeringer, hvortil der ansøges om  

 jordbrugslån med afdragsbidrag.
 Malkekvægsektoren.
Lån med afdragsbidrag kan kun ydes til investeringer i malkekvægsektoren,  

 hvis investeringen ikke bringer antallet af årskøer op på over 40 pr.  

 heltidsbeskæftiget og højst 40 årskøer pr. bedrift.
Antal heltidsbeskæftigede  

 (med 2 decimaler) beregnes som bedriftens samlede arbejdskraftbehov efter  

 investeringen (skemaets punkt C1 + C2) divideret med 1800 timer.
Antallet af  

 årskøer pr. bedrift ændres dog til 60 køer, eller hvis der på bedriften er  

 over 1,5 heltidsbeskæftiget, til det hidtidige antal malkekøer forhøjet med  

 15 pct. i de tilfælde hvor investeringen er omfattet af et tilsagn om tilskud  

 efter effektivitetsloven eller moderniseringsloven.
 Ved investeringer i malkekvægsektoren forstås investeringer i bygninger,  

 der er direkte knyttet til mælkeproduktionen samt investeringer i faste  

 tekniske anlæg og fast inventar, der er installeret i sådanne bygninger.
 Som eksempler på investeringer i mælkekvægsektoren kan nævnes  

 malkekvægstalde, malkestalde, malkerum, rørmalkningsanlæg, mælkekøletanke,  

 ventilationsanlæg og den indvendige del af udmugningsanlæg og gylleanlæg.
Som eksempler på investeringer uden for malkekvægsektoren kan nævnes  

 stalde til opdræt, stalde til fedekalve, lader, foderopbevaringsrum og  

 maskinhuse.
Investeringsudgiften vedrørende investeringer uden for  

 malkekvægsektoren anføres under »Andre investeringer, landbrug«.
 Hvis en malkekvægstald både indeholder malkekvæg og opdræt, eller hvis et  

 ventilationsanlæg, udmugningsanlæg eller gylleanlæg installeres i en stald  

 til både malkekvæg og opdræt, skal investeringsudgiften fordeles, idet alene  

 den del af investeringsudgiften, der kan henføres til malkekøerne, betragtes  

 som hørende til malkekvægsektoren.
Rationaliseringsinvesteringer, f.eks. udskiftning af inventar i en  

 eksisterende malkekvægstald, der ikke medfører en forøgelse af antallet af  

 årskøer, omfattes ikke af begrænsningen.
En sådan investering anføres under  

 »Malkekvægsektoren, ikke kapacitetsudvidelse«.
 Svinesektoren.
Jordbrugslån med afdragsbidrag kan til investeringer i svinesektoren kun  

 ydes til den del af investeringen, der bringer antallet af slagtesvinepladser  

 op på 500 pr. bedrift.
Ved omregningen fra pladser til årssøer til  

 slagtesvinepladser anvendes faktoren 6,5.
Hvis antallet af slagtesvinepladser overstiger 500 inden investeringen,  

 kan der ikke ved kapacitetsudvidelse ydes jordbrugslån med afdragsbidrag til  

 investeringen i svinesektoren.
Bringes antallet af slagtesvinepladser som  

 følge af investeringen op over 500, kan lån kun ydes forholdsmæssigt.
Eksempel: Antallet af pladser udvides fra 200 til 600 og  

 investeringsudgiften i svinesektoren udgør 400.000 kr.
Det låneberettigede  

 beløb udgør:
 Ved investeringer i svinesektoren forstås investeringer i  

 svinestaldbygninger samt investeringer i de i sådanne bygninger installerede  

 faste tekniske anlæg og fast inventar (ventilationsanlæg, udmugningsanlæg,  

 gylleanlæg, fodringsanlæg).
Som investeringer uden for svinesektoren henregnes f.eks. investeringer i  

 foderopbevaringsrum, fodersiloer og de dele af gylle- eller udmugningsanlæg,  

 der placeres uden for svinestalden.
Investeringer uden for svinesektoren  

 anføres under »Andre investeringer, landbrug«.
Rationaliseringsinvesteringer, f.eks. udskiftning af inventar i en  

 eksisterende stald, der ikke medfører en forøgelse af antallet af pladser,  

 omfattes ikke af de særlige begrænsninger.
En sådan investering anføres under  

 »Svinesektoren, ikke-kapacitetsudvidelse«.
Jordbrugslån med afdragsbidrag til investeringer i svinesektoren (både  

 investeringer i kapacitetsudvidende og ikke-kapacitetsudvidende  

 investeringer) er desuden betinget af, at mindst 35 pct. af det foder, som  

 svinene forbruger, efter investeringens gennemførelse kan avles på bedriften.  

 Ved beregningen af foderbehovet er det svinenes samlede foderbehov målt i  

 foderenheder, der er afgørende.
Det er ikke nødvendigt, at foderet faktisk  

 avles på bedriften, men bedriftens areal skal have en sådan størrelse, at det  

 nødvendige foder kan avles på bedriften.
Pkt.
F.
Køb af tillægsjord.
 Køb af tillægsjord anføres kun, hvis der ansøges om jordbrugslån med  

 afdragsbidrag til købet.
Pkt.
G.
Oplysning om lån, der omprioriteres.
 Der skal anføres oplysninger om alle lån, der indfries med jordbrugslån  

 med afdragsbidrag.
 Kreditor kan angives som DLR, NK, KD, BRF og lignende.
Pengeinstitutlån angives ved instituttets navn og by.
For private  

 kreditorer anføres navn og adresse.
 Løbetiden anføres som den oprindelige løbetid på lånet.
 Pct. er den i gældsbrevet anførte rente, f.eks. ved kontantlån anføres  

 kontantlånsrenten og ved obligationslån den nominelle rente.
 Restgæld er ved kontantlån kontantrestgælden, og ved obligationslån er  

 det obligationsrestgælden.
Samtlige tilskudsmodtagere efter moderniseringsloven og efter  

 rentesaneringsloven har i april måned 1986 modtaget en særlig skrivelse fra  

 Jordbrugsdirektoratet.
Denne skrivelse indeholder oplysninger om hvilke lån,  

 der ydes tilskud til efter moderniseringsloven og rentesaneringsloven.  

 Samtidig med skrivelsen er der udsendt et skema, der skal indsendes i udfyldt  

 stand til Jordbrugsdirektoratet, hvis de lån, som der ydes tilskud til, rent  

 faktisk er blevet indfriet med jordbrugslån med afdragsbidrag.
Pkt.
H.
Tilskud til investeringer, anden lovgivning.
 Der anføres oplysninger om samtlige de andre investeringer, som ansøger  

 har gennemført på bedriften efter den 30. september 1985, og som ansøger har  

 fået bevilget tilsagn om tilskud til efter anden lovgivning.
 Investeringer, hvortil der er meddelt tilsagn efter moderniseringsloven,  

 skal dog uanset ovenstående ikke anføres.
 Er der opnået tilsagn om tilskud efter effektivitetsloven til den  

 investering, som der søges jordbrugslån med afdragsbidrag til, skal dette kun  

 oplyses ved afkrydsning i JA-rubrikken i afsnit H.2. Det skal således ikke  

 anføres i afsnit H.1.
Pkt.
I.
Underskrift og attestation.
Oplysningsskemaet skal underskrives af låneansøgeren personligt, og der  

 kan ikke tages forbehold vedrørende oplysningernes rigtighed.
Afgiver  

 ansøgeren en urigtig erklæring, vil dette kunne medføre strafansvar efter  

 Borgerlig Straffelov.
 Oplysningsskemaet skal være attesteret af en attestationsberettiget, for  

 at realkreditinstituttet overhovedet kan behandle ansøgningen om jordbrugslån  

 med afdragsbidrag.
Skemaet skal være attesteret inden for de sidste 3 måneder før  

 låneansøgningens indsendelse.
Er skemaet ikke attesteret, eller ikke  

 attesteret af en attestationsberettiget, eller er der iøvrigt taget forbehold  

 i attestationen, kan ansøgningen ligeledes ikke behandles.
 Statsautoriserede revisorer og registrerede revisorer samt de af  

 Jordbrugsdirektoratet udpegede særlige sagkyndige er berettigede til at  

 attestere ansøgningen.
 Oplysning om hvem, der af Jordbrugsdirektoratet er udpeget som særlige  

 sagkyndige, kan fås ved henvendelse til landbo- og husmandsforeningerne,  

 Dansk Erhvervsgartnerforening, Dansk Erhvervsfrugtavl eller  

 Jordbrugsdirektoratet, tlf. 01-156131.
IV.
HJÆLPESKEMA TIL BRUG VED KONTROL AF OM BETINGELSERNE FOR  

 JORDBRUGS-LÅN MED AFDRAGSBIDRAG TIL OMPRIORITERING ER OPFYLDT.
 Hjælpeskema A.
Omprioritering Kontrolskema for alle ansøgere, lån efter § 2c, stk. 2.
a.
Det er ikke omprioritering af lån, hvortil der tidligere er ydet  

 afdragsbidrag? b.
Er ansøgers gældsprocent (D1) ........ % større end 60%? c.
Er ansøgers + husstandens arbejdsindsats på bedriften (C5) større end  

 1200 timer/år.
d.
Eller istedet for c.
Har ansøger jordbrug som hovederhverv på bedriften:? - ansøgers arbejdsindsats på bedriften større end arbejdsindsatsen uden  

 for bedriften (C3) ........ større end (D6).........
- hidhører mindst halvdelen af indkomsten fra bedriften (D3) ......... større end (D4)...........
e.
Er kravet vedrørende den gennemsnitlige skattepligtige indkomst  

 opfyldt? Hjælpeskema B.
 Omprioritering.
 Kontrolskema for ansøgere fyldt 55 år, lån efter § 2c, stk. 1.
