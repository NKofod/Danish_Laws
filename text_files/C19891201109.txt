 I medfør af § 32, stk. 1, i lov om folkekirkens lønningsvæsen m.m., jf.  

 lovbekendtgørelse nr. 384 af 25. august 1980, fastsættes følgende:
 § 1.  I pastorater, for hvilke kordegnestilling ikke  

 er oprettet, har den kirkebogsførende præst ret til sekretærhjælp til førelse  

 og hovedministerialbøgerne og til udfærdigelse af indberetninger og  

 korrespondance i forbindelse hermed.
 § 2.  Sekretærhjælp efter § 1 ydes, såfremt  

 pastoratets folketal overstiger 2.700 men ikke 6.000. Sekretærhjælp ydes med  

 indtil følgende timetal ugentlig:
 § 3.  Sekretæren ansættes af menighedsrådet  

 (menighedsrådene) efter opslag og på grundlag af indstilling fra  

 sognepræsten.
 § 4.  Udgifterne til sekretæren afholdes af  

 kirkekassen, jf. § 2. stk. 1, nr. 4, i lov om folkekirkens økonomi.
 § 5.  Sekretæren aflønnes efter teksterne for  

 kontorassistenter, der er ansat efter den til enhver tid gældende  

 overenskomst mellem Finansministeriet og Handels- og Kontorfunktionærernes  

 Forbund i Danmark.
 Stk. 2.  Sekretæren er berettiget til ferie med løn  

 efter ferieloven.
Stk. 3.  Ved ansættelsen aftales et gensidigt  

 opsigelsesvarsel på 1 måned til den 1. i en måned.
Dette varsel kan dog ved  

 aftalen fraviges i en prøveperiode på 3 måneder.
 § 6.  Ansættelsesaftalen skal være skriftlig og  

 indskærpe sekretærens tavshedspligt med hensyn til kirkebøgernes indhold og  

 forhold i øvrigt, som sekretæren i medfør af sin stilling bliver bekendt med  

 (jf. bilag).
Stk. 2.  Sognepræsten er ansvarlig for sekretærens  

 arbejde.
Ansættelsesforholdet skal derfor af menighedsrådet bringes til ophør  

 med kortest muligt varsel, såfremt sognepræsten fremsætter behørigt begrundet  

 anmodning herom.
Det kan af provsten som led i kirkebogstilsynet pålægges  

 sognepræsten at søge ansættelsesforholdet bragt til ophør.
Provstens pålæg  

 kan af sognepræsten indbringes for biskoppen.
 § 7.  Dette cirkulære bedes bekendtgjort for  

 provstiudvalg, menighedsråd og sognepræster.
 Stk. 2.  Cirkulæret træder i kraft den 1. marts 1989.  

 Fra samme dato ophæves Kirkeministeriets cirkulære af 25. september 1981 om  

 sekretærhjælp for præster.
Kirkeministeriet, den 20. februar 1989 Torben Rechendorff /K.
Bagger Bilag Forslag til ansættelsesbrev for sekretærer for præster.
