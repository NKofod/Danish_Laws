 (Til amtsskatteinspektoraterne og samtlige  

 kommunalbestyrelser uden for København og Frederiksberg).
 Efter § 32D, stk. 1, 4. pkt., i lov nr. 191 af 31. maj 1968 kan  

 finansministeren efter anmodning fra en kommunalbestyrelse bestemme, at et  

 amtsskatteinspektorat (amtsligningsinspektorat) skal bistå den kommunale  

 ligningsmyndighed ved fastsættelsen af grundlaget for den foreløbige  

 skattesvarelse efter kildeskatteloven.
A.
Man skal herefter anmode amtsskatteinspektoraterne  

 (amtsligningsinspektoraterne) om at yde de kommunale  

 forskudsregistreringsmyndigheder fornøden vejledning med hensyn til  

 forståelsen af bestemmelser i love, bekendtgørelser, cirkulærer, vejledninger  

 og andre officielle tilkendegivelser, herunder skemaer og formularer,  

 vedrørende forskudsregistreringen.
 Såfremt den kommunale forskudsregistreringsmyndighed, når den foretager de  

 enkelte forskudsregistreringer, er i tvivl om, hvorledes sagen bør afgøres,  

 kan vedkommende amtsskatteinspektorat vejlede  

 forskudsregistreringsmyndigheden med hensyn til spørgsmål af ligningsmæssig  

 karakter.
B.
Såfremt en kommunalbestyrelse ønsker videregående bistand end anført  

 ovenfor under A i forbindelse med arbejdet med forskudsregistreringen, må den  

 fremsætte skriftlig anmodning herom overfor skattedepartementet,  

 Christiansborg Slotsplads 1, 1218 København K.
Skrivelsen bedes fremsendt  

 gennem vedkommende amtsskatteinspektorat (amtsligningsinspektorat) med dettes  

 udtalelse vedrørende arbejdets omfang.
Man henleder opmærksomheden på, at amtsskatteinspektoraterne  

 (amtsligningsinspektoraterne) ikke må forventes at kunne påtage sig  

 forskudsregistreringen som sådan.
Endvidere henviser man til bestemmelserne i  

 indenrigsministeriets cirkulære nr. 81 af 30. april 1969 om kildeskattens  

 administration i kommuner, der sammenlægges pr. 1. april 1970.
 Skattedepartementet, den 3. juli 1969.
H.
P.
Gøtrik.
