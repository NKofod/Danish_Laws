ALKOHOLOMETRISKE TABELLER Under henvisning til § 2 i handelsministeriets bekendtgørelse nr. 75 af 6.  

 februar 1976 vedrørende EØF-justering, der her i landet gennemfører  

 rådsdirektiv 71/316/EØF (rammedirektiv), som ændret ved rådsdirektiv  

 72/427/EØF meddeles herved bestemmelser for alkoholometriske tabeller således som disse er fastsat i EØF-rådsdirektiv 76/766/EØF af 27. juli  

 1976 (specialdirektiv) med berigtigelser angivet i De Europæiske  

 Fællesskabers Tidende nr.
L 153 af 22. juni 1977:
 1. I dette direktiv fastlægges et udtryk for det  

 alkoholindhold i volumenprocent eller masseprocent, der er fastsat i bilaget,  

 og en formel for udarbejdelse af de tabeller, der skal anvendes til beregning  

 af dette indhold som funktion af de udførte målinger.
 2. Alkoholindlæg skal være fastsat ved hjælp af de  

 alkoholometriske tabeller, der er udarbejdet på grundlag af den i bilaget  

 anførte formel og ved målinger, der er udført ved hjælp af alkoholometre  

 eller areometre til alkohol forsynet med EØF-stempel og EØF-mærke, eller ved  

 hjælp af instrumenter med mindst tilsvarende præcision.
 3. De i bilaget anførte symboler, der anvendes til at  

 udtrykke det i pkt. 2 anførte alkoholindhold, skal være følgende:
»pct. vol« for alkoholindholdet udtrykt i volumenprocent, »pct. mas« for alkoholindholdet udtrykt i masseprocent.
 4. Angivelse af alkoholindhold skal være i  

 overensstemmelse med dette direktivs forskrifter.
 5. Dette tekniske direktiv træder i kraft den 1.  

 februar 1980.
E.
Repstorff Holtveg Bilag I, side 1 ALKOHOLOINDHOLD 1. Definition »Alkoholindholdet udtryk i volumenprocent« i en blanding af  

 alkohol og vand er forholdet udtrykt i procent mellem volumenet af alkohol i  

 ren tilstand ved 20 grader C og blandingens samlede volumen ved samme  

 temperatur.
 »Alkoholindholdet udtrykt i masseprocent« i en blanding af  

 alkohol og vand er forholdet udtrykt i procent mellem massen af alkohol i ren  

 tilstand og blandingens samlede masse.
2. Udtryk for alkoholindhold Alkoholindholdet udtrykkes i dele alkohol pr. hundrede dele blanding.
De  

 anvendte enheder er:
»pct. vol« for alkoholindholdet udtrykt i volumenprocent, »pct. mas« for alkoholindholdet udtrykt i masseprocent.
3. Bestemmelse af alkoholindholdet Fremgangsmåderne ved bestemmelse af alkoholindholdet ved hjælp af de  

 instrumenter til dette formål, der er omhandlet i justervæsenets tekniske  

 direktiv nr. 19.91.1-01 om alkoholometre og areometre til alkohol er:
- aflæsning af alkoholmetret eller areometret ved blandingens temperatur, - måling af blandingens temperatur.
 Resultaterne findes ved hjælp af de internationale tabeller til  

 alkoholmåling.
4. Formel til beregning af de internationale tabeller  

 til alkoholmåling for blandinger af alkohol og vand Massefylden »p« udtrykt i kilogram pr. kubikmeter (kg/kbm) i en  

 blanding af alkohol og vand ved temperaturen t udtrykt i grader Celsius,  

 findes ved anvendelse af følgende formel som funktion af:
- indholdet udtrykt i masse p udtrykt ved et decimaltal(* 1) - temperaturen t udtrykt i grader Celsius (IPTS 68) - nedenstående koefficienter.
 Formlen gælder for temperaturer mellem minus 20 grader C plus 40 grader C.
