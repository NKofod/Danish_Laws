Lov om ændring af forskellige  

 skattelove, lov om en arbejdsmarkedsfond og lov om Arbejdsmarkedets  

 Tillægspension (Hovedaktionærer med fleres personalegoder og  

 udbytter) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om en arbejdsmarkedsfond, jf. lovbekendtgørelse nr. 720 af  

 14. september 1999, som ændret ved § 6 i lov nr. 947 af 20.  

 december 1999, § 3 i lov nr. 956 af 20. december 1999, § 6 i lov  

 nr. 165 af 15. marts 2000 og senest ved det af Folketinget den 26. maj 2000  

 vedtagne forslag til lov om ændring af forskellige skattelove, lov om  

 en arbejdsmarkedsfond og lov om Arbejdsmarkedets Tillægspension.  

 (Ændring af beskatningen af fri bil og bil ydet som udbytte), foretages  

 følgende ændringer:
 1. I § 7, stk. 1, litra a, ændres »litra a,  

 c eller j« til: »litra a, c, j eller g«.
 2. I § 7, stk. 1, litra e indsættes efter  

 »bil,«: »sommerbolig, lystbåd og helårsbolig,«.
 3. I § 8, stk. 1, litra b, indsættes efter  

 »arbejde i øvrigt«: », den skattepligtige værdi af fri  

 sommerbolig omfattet af ligningslovens § 16, stk. 5, 2.-4. og 8.  

 pkt., den skattepligtige værdi af fri lystbåd omfattet af  

 ligningslovens § 16, stk. 6, 2.-4. og 9. pkt., den skattepligtige  

 værdi af fri helårsbolig omfattet af ligningslovens § 16,  

 stk. 9, bortset fra de i § 16, stk. 9, sidste pkt., nævnte  

 tilfælde,«.
 4. § 8, stk. 1, litra g, affattes  

 således:
»g)	den skattepligtige værdi af udbytte i form af rådighed  

 over bil, sommerbolig, lystbåd og helårsbolig omfattet af  

 ligningslovens § 16 A, stk. 10, bortset fra de tilfælde, der  

 er nævnt i ligningslovens § 16, stk. 5, 5. pkt., og  

 § 16, stk. 6, 5. og 8. pkt.« 5. § 11, stk. 8, affattes således:
»Stk. 8. For sommerbolig, lystbåd, helårsbolig,  

 vederlag i form af køberetter til aktier, jf. § 8, stk. 1,  

 litra b og g, bil, jf. § 8, stk. 1, litra g, og vederlag m.v. som  

 nævnt i § 8, stk. 1, litra e, der er B-indkomst, opgør  

 de statslige told- og skattemyndigheder på grundlag af de oplysninger,  

 der er lagt til grund ved skatteansættelsen, bidragsgrundlaget og  

 beregner bidragets størrelse.
Sommerboliger, lystbåde,  

 helårsboliger, biler og køberetter til aktier indgår i  

 bidragsgrundlaget med de værdier, der indgår i grundlaget for  

 indkomstbeskatningen.« § 2 I lov om Arbejdsmarkedets Tillægspension, jf.  

 lovbekendtgørelse nr. 752 af 20. oktober 1998, som senest ændret  

 ved lov nr. 1077 af 29. december 1999, § 2 i lov nr. 1082 af 29.  

 december 1999, lov nr. 1085 af 29. december 1999 og det af Folketinget den  

 26. maj 2000 vedtagne forslag til lov om ændring af forskellige  

 skattelove, lov om en arbejdsmarkedsfond og lov om Arbejdsmarkedets  

 Tillægspension. (Ændring af beskatningen af fri bil og bil ydet  

 som udbytte), foretages følgende ændringer:
 1. I § 17 f, stk. 2, 1. pkt., ændres »§ 7,  

 stk. 1, litra a og b« til: »§ 7, stk. 1, litra a, jf.  

 § 8, stk. 1, litra b, og § 11, stk. 1, § 7,  

 stk. 1, litra b«.
 2. I § 17 f, stk. 2, 2. pkt., ændres  

 »§ 7, stk. 1, litra c, jf. § 8, stk. 1, litra e, og  

 § 11, stk. 8, § 7, stk. 1, litra e« til: »§ 7,  

 stk. 1, litra a, jf. § 8, stk. 1, litra b, og § 11,  

 stk. 8, § 7, stk. 1, litra c, jf. § 8, stk. 1, litra  

 e, og § 11, stk. 8, § 7, stk. 1, litra e,«.
§ 3 I lov om beskatning af fortjeneste ved afståelse af fast ejendom  

 (ejendomsavancebeskatningsloven), jf. lovbekendtgørelse nr. 656 af 12.  

 august 1999, som ændret ved § 4 i lov nr. 958 af 20. december  

 1999, foretages følgende ændringer:
 1. I § 4, stk. 3, indsættes som 7.  

 pkt.:
»For ejendomme, der er eller har været omfattet af  

 ligningslovens § 16, stk. 9, eller § 16 A, stk. 10, skal  

 den skattepligtige ved opgørelse af fortjenesten efter denne lov  

 benytte den anskaffelsessum, som anvendes eller har været anvendt ved  

 opgørelsen af beregningsgrundlaget efter ligningslovens § 16,  

 stk. 9.« 2. I § 5, stk. 2, indsættes som 14.  

og 15. pkt.:
»For ejendomme, der er eller har været omfattet af  

 ligningslovens § 16, stk. 9, eller § 16 A, stk. 10, kan  

 anskaffelsessummen kun forhøjes med forbedringer, der er tillagt ved  

 opgørelsen af beregningsgrundlaget efter ligningslovens § 16,  

 stk. 9. Dette gælder dog ikke for forbedringer foretaget efter det  

 tidspunkt, hvor ejendommen senest har været omfattet af ligningslovens  

 § 16, stk. 9, eller § 16 A, stk. 10.« 3. I § 7, stk. 2, 7. pkt., ændres »§ 4,  

 stk. 3, 4. pkt.« til: »§ 4, stk. 3, 3. pkt.«.
§ 4 I lov om en kommunal og amtskommunal ejendomsværdiskat  

 (ejendomsværdiskatteloven), jf. lovbekendtgørelse nr. 721 af 14.  

 september 1999, som senest ændret ved § 5 i lov nr. 958 af 20.  

 december 1999, foretages følgende ændringer:
 1. I § 4, stk. 1, nr. 2, ændres  

 »vurderingslovens § 33, stk. 6,« til: »vurderingslovens § 33,  

 stk. 6, 1. pkt.,«.
 2. I § 4, stk. 1, nr. 4, ændres  

 »vurderingslovens § 33, stk. 7,« til: »vurderingslovens § 33,  

 stk. 7, 1. pkt.,«.
 3. I § 4, stk. 1, nr. 5, ændres  

 »vurderingslovens § 33, stk. 5,« til: »vurderingslovens § 33,  

 stk. 5, 1. pkt.,«.
§ 5 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 639 af 3. august 1999, som senest ændret  

 ved § 34 i lov nr. 165 af 15. marts 2000, foretages følgende  

 ændring:
 1. I § 2, stk. 1, indsættes efter litra  

 f:
 »g) oppebærer rådighed over helårsbolig, sommerbolig  

 eller lystbåd som led i et ansættelsesforhold her i landet, hvor  

 den ansatte er direktør eller anden medarbejder med væsentlig  

 indflydelse på egen aflønningsform, jf. ligningslovens  

 § 16, stk. 5, 2.-4. og 8. pkt., § 16, stk. 6, 2.-4. og 9.  

 pkt. og § 16, stk. 9, bortset fra de i § 16, stk. 9, sidste  

 pkt., nævnte tilfælde,«.
§ 6 I lov om påligningen af indkomstskat til staten (ligningsloven), jf.  

 lovbekendtgørelse nr. 28 af 18. januar 2000, som ændret bl.a.  

 ved § 3 i lov nr. 105 af 14. februar 2000 og senest ved det af  

 Folketinget den 26. maj 2000 vedtagne forslag til lov om ændring af  

 forskellige skattelove, lov om en arbejdsmarkedsfond og lov om  

 Arbejdsmarkedets Tillægspension. (Ændring af beskatningen af fri  

 bil og bil ydet som udbytte), foretages følgende ændringer:
 1. § 16, stk. 5, 2. pkt., ophæves, og i  

 stedet indsættes:
»Såfremt en sommerbolig som led i et  

 ansættelsesforhold er stillet til rådighed for en ansat  

 direktør eller en anden medarbejder med væsentlig indflydelse  

 på egen aflønningsform, anses den pågældende at have  

 sommerboligen til rådighed hele året.
Hvis sommerboligen er  

 stillet til rådighed for flere direktører eller andre  

 medarbejdere med væsentlig indflydelse på egen  

 aflønningsform, fordeles den skattepligtige værdi ligeligt.
Den  

 skattepligtige værdi nedsættes i forhold til antallet af dage,  

 sommerboligen stilles til rådighed for eller udlejes til andre  

 personer, som ikke er omfattet af 3. pkt., eller som ikke er  

 nærtstående. 2.-4. pkt. finder dog ikke anvendelse, såfremt  

 sommerboligen som led i et ansættelsesforhold stilles til  

 rådighed for andre ansatte, som er uden væsentlig indflydelse  

 på egen aflønningsform, eller som ikke er  

 nærtstående, i 13 uger eller mere pr. år, heraf mindst 8  

 uger i perioden uge 22-34. Som nærtstående anses den  

 skattepligtiges ægtefælle, forældre og bedsteforældre  

 samt børn og børnebørn og disses ægtefæller  

 eller dødsboer efter de nævnte personer.
Stedbarns- og  

 adoptivforhold sidestilles med ægte slægtskabsforhold.
Den  

 skattepligtige værdi efter 1. og 2. pkt. nedsættes med den  

 skattepligtiges betaling i indkomståret til arbejdsgiveren m.v. for  

 råderetten.« 2. § 16, stk. 6, 2. pkt., ophæves, og i  

 stedet indsættes:
»Såfremt en lystbåd som led i et  

 ansættelsesforhold er stillet til rådighed for en ansat  

 direktør eller anden medarbejder med væsentlig indflydelse  

 på egen aflønningsform, anses den pågældende at have  

 lystbåden til rådighed hele året.
Hvis lystbåden er  

 stillet til rådighed for flere direktører eller andre  

 medarbejdere med væsentlig indflydelse på egen  

 aflønningsform, fordeles den skattepligtige værdi ligeligt.
Den  

 skattepligtige værdi nedsættes i forhold til antallet af dage,  

 lystbåden stilles til rådighed for eller udlejes til andre  

 personer, som ikke er omfattet af 3. pkt., eller som ikke er  

 nærtstående. 2.-4. pkt. finder dog ikke anvendelse,  

 såfremt lystbåden som led i et ansættelsesforhold stilles  

 til rådighed for andre ansatte, som er uden væsentlig indflydelse  

 på egen aflønningsform, eller som ikke er  

 nærtstående, i 13 uger eller mere pr. år, heraf mindst 8  

 uger i perioden uge 22-34. Som nærtstående anses den  

 skattepligtiges ægtefælle, forældre og bedsteforældre  

 samt børn og børnebørn og disses ægtefæller  

 eller dødsboer efter de nævnte personer.
Stedbarns- og  

 adoptivforhold sidestilles med ægte slægtskabsforhold. 2.-4. pkt.  

 finder heller ikke anvendelse, såfremt den arbejdsgiver, der som led i  

 et ansættelsesforhold stiller en lystbåd til rådighed, har  

 det som hovederhverv at producere lystbåde eller dele af  

 lystbåde, og hvor det er et nødvendigt led i produktionen heraf  

 at testsejle virksomhedens lystbåde og den ansatte direktør  

 eller medarbejderen med væsentlig indflydelse på egen  

 aflønningsform har det som overvejende beskæftigelse at  

 producere og afsætte lystbåde eller dele af lystbåde.
Den  

 skattepligtige værdi efter 1. og 2. pkt. nedsættes med den  

 skattepligtiges betaling i indkomståret til arbejdsgiveren m.v. for  

 råderetten.« 3. § 16, stk. 9, affattes således:
»Stk. 9. Stk. 7 og 8 omfatter ikke boliger, der er  

 stillet til rådighed som led i et ansættelsesforhold, hvis den  

 ansatte er direktør eller en anden medarbejder med væsentlig  

 indflydelse på egen aflønningsform.
For denne persongruppe  

 sættes den skattepligtige værdi til 6 pct. af den del af  

 beregningsgrundlaget, der ikke overstiger et grundbeløb på  

 2.150.000 kr., og 8 pct. af resten.
Grundbeløbet i 2. pkt. reguleres  

 efter ejendomsværdiskattelovens § 14. Beregningsgrundlaget er det  

 største beløb af enten ejendomsværdien pr. 1. januar i  

 indkomståret eller anskaffelsessummen opgjort i henhold til  

 ejendomsavancebeskatningslovens § 4, stk. 2 eller 3, med  

 tillæg af forbedringer foretaget efter anskaffelsen, dog kun  

 forbedringer foretaget inden den 1. januar i indkomståret.  

 Såfremt anskaffelsessummen er opgjort efter  

 ejendomsavancebeskatningslovens § 4, stk. 3, 1. eller 2. pkt.,  

 medregnes kun forbedringer foretaget efter den 19. maj 1993.  

 Forbedringsudgifter på bygninger, der er undergivet fredning i henhold  

 til bygningsfredningsloven eller forbedringsudgifter, som modsvares af  

 tilskud m.v., der er skattefrie, skal ikke tillægges.
Når  

 anskaffelsessummen opgøres efter ejendomsavancebeskatningslovens  

 § 4, stk. 3, er selskabets valg af anskaffelsessum bindende i  

 forhold til senere opgørelser efter denne bestemmelse.
Ved  

 opgørelsen af beregningsgrundlaget for boliger, for hvilke  

 ejendomsværdien fordeles efter vurderingslovens § 33, stk. 5,  

 2. pkt., § 33, stk. 6, 2. pkt., eller § 33, stk. 7, 2.  

 pkt., skal kun den del, der tjener til bolig for den ansatte, medregnes.
Ved  

 opgørelsen af beregningsgrundlaget for andre boliger skal den del, der  

 udelukkende anvendes erhvervsmæssigt, ikke medregnes.
Hvis  

 arbejdsgiveren m.v., jf. stk. 1, sælger helårsboligen til en  

 ny arbejdsgiver m.v., jf. stk. 1, hvor den ansatte direktør m.v.,  

 jf. 1. pkt., også har væsentlig indflydelse på egen  

 aflønning, anvendes anskaffelsessummen fra ansættelsesforholdet  

 hos den sælgende arbejdsgiver m.v., såfremt den er højest.  

 Herudover medregnes udgifter til ejendomsskatter, som afholdes af  

 arbejdsgiveren m.v., jf. stk. 1, til den skattepligtige indkomst.
Den  

 skattepligtige værdi nedsættes med den skattepligtiges betaling i  

 indkomståret til arbejdsgiveren m.v. for råderetten. 2.-11. pkt.  

 finder ikke anvendelse, såfremt en ansat direktør eller en  

 medarbejder med væsentlig indflydelse på egen  

 aflønningsform ifølge anden lovgivning er omfattet af og  

 opfylder en pligt til at bebo helårsboligen.« 4. § 16 A, stk. 10, affattes således:
»Stk. 10. En hovedaktionær som nævnt i  

 aktieavancebeskatningslovens § 11, stk. 2-4, der modtager udbytte  

 fra selskabet i form af, at der stilles en bil, en sommerbolig, en  

 lystbåd eller en helårsbolig til rådighed, skal ved  

 opgørelsen af den skattepligtige indkomst medregne værdien af  

 godet tillagt eventuelt sparet privatforbrug i relation til godet.
Godernes  

 værdi ansættes efter reglerne i henholdsvis § 16,  

 stk. 4, 5, 6 og 9. 1. og 2. pkt. finder dog ikke anvendelse for udbytte  

 i form af en helårsbolig, der stilles til rådighed for en  

 hovedaktionær, som nævnt i ligningslovens § 16, stk. 9,  

 sidste pkt.« § 7 I skattekontrolloven, jf. lovbekendtgørelse nr. 564 af 2. juni  

 1999, som ændret bl.a. ved lov nr. 953, 955 og 958 af 20. december  

 1999, § 5 i lov nr. 295 af 2. maj 2000 og senest ved det af Folketinget den  

 26. maj 2000 vedtagne forslag til lov om ændring af forskellige  

 skattelove, lov om en arbejdsmarkedsfond og lov om Arbejdsmarkedets  

 Tillægspension. (Ændring af beskatningen af fri bil og bil ydet  

 som udbytte), foretages følgende ændring:
 1. § 7 C affattes således:
»§ 7 C.
Alle, der i det forudgående kalenderår som  

 led i deres virksomhed har ydet et vederlag i form af, at der er stillet en  

 bil til rådighed for privat benyttelse eller i form af, at der er  

 stillet en sommerbolig, en lystbåd eller en helårsbolig til  

 rådighed, skal, når vederlaget er ydet til en direktør  

 eller anden medarbejder med væsentlig indflydelse på egen  

 aflønningsform, foretage indberetning herom til de statslige told- og  

 skattemyndigheder, jf. ligningslovens § 16, stk. 4, 5, 6 og 9.  

 Endvidere skal der foretages indberetning om udbytte af denne karakter, der  

 er udloddet til en hovedaktionær, jf. ligningslovens § 16 A,  

 stk. 10.
 Stk. 2. Indberetningen skal indeholde oplysninger om  

 identiteten af modtageren, vederlagets art og værdien af årets  

 samlede vederlag til den pågældende.
Stk. 3. Bestemmelserne i § 7, stk. 3-8, finder  

 tilsvarende anvendelse.« § 8 I lov om vurdering af landets faste ejendomme, jf.  

 lovbekendtgørelse nr. 648 af 11. august 1999, foretages  

 følgende ændringer:
 1. I § 33, stk. 5, indsættes som 2.  

 pkt.:
»For ejendomme omfattet af ligningslovens § 16,  

 stk. 9, eller § 16 A, stk. 10, hvor en væsentlig del af  

 ejendommen anvendes erhvervsmæssigt, foretages ligeledes en fordeling  

 af ejendomsværdien på den del, der tjener til bolig for den  

 ansatte eller hovedaktionæren og på den øvrige  

 ejendom.« 2. I § 33, stk. 6, indsættes som 2.  

 pkt.:
»For ejendomme omfattet af ligningslovens § 16,  

 stk. 9, eller § 16 A, stk. 10, som indeholder to  

 selvstændige lejligheder, foretages ligeledes en fordeling af  

 ejendomsværdien på de to selvstændige lejligheder.« 3. I § 33, stk. 7, indsættes efter 1.  

 pkt.:
»For skovejendomme omfattet af ligningslovens § 16,  

 stk. 9, eller § 16 A, stk. 10, foretages ligeledes en  

 fordeling af ejendomsværdien på den del, der tjener til bolig for  

 den ansatte eller hovedaktionæren og på den øvrige  

 ejendom.« § 9 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1, § 2, § 3, nr. 1 og 2, § 4,  

 § 5 og § 6, nr. 1-3, har virkning fra og med indkomståret  

 2001.
 Stk. 3. § 3, nr. 3, har virkning fra 1. januar 2000.
 Stk. 4. § 6, nr. 4, har virkning for udlodninger, der  

 foretages i indkomståret 2001 eller senere.
 Stk. 5. §§ 7 og 8 har virkning fra og med 1. januar  

 2001.
Givet på Christiansborg Slot, den 31. maj  

 2000 Under Vor Kongelige Hånd og Segl Margrethe R.
