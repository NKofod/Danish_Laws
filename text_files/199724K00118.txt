Nr BTL 118 Betænkning over Forslag til lov om ændring af lov om fordeling mellem  

 staten, kommunerne og amtskommunerne af skattenedslaget som følge af  

 personskattelovens skatteloft (Tilpasning til ændringer i det skrå  

 skatteloft)   

 Nr L 118 1997-98. 2. samling Afgivet af Kommunaludvalget Afgivet: 19980623 Udvalget har behandlet lovforslaget i et møde og har herunder stillet  

 spørgsmål til indenrigsministeren, som denne har besvaret skriftligt.  

 Udvalget har endvidere stillet spørgsmål til indenrigsministeren til  

 besvarelse inden 2. behandling.
 Udvalget anmoder om at få lovforslaget henvist til fornyet  

 udvalgsbehandling efter 2. behandling.
 Herefter indstiller et mindretal (Socialdemokratiets, Socialistisk  

 Folkepartis og Det Radikale Venstres medlemmer af udvalget) lovforslaget til  

vedtagelse uændret.
 Et andet mindretal (Venstres og Det Konservative Folkepartis  

 medlemmer af udvalget) indstiller lovforslaget til forkastelse  ved 3.  

 behandling.
 Mindretallet har følgende kommentarer:
Regeringen har ikke over for mindretallet vist reel vilje til  

 forhandlinger om pinsepakken, og det er dybt beklageligt.
Et så vidtrækkende  

 indgreb, som har økonomiske konsekvenser for så mange mennesker og  

 virksomheder, bør gennemføres med et bredt flertal, og ikke det snævrest  

 mulige flertal.
Mindretallet hæfter sig ved, at regeringen - både op til folketingsvalget  

 og i forbindelse med EU-afstemningen - garanterede, at der ikke var behov for  

 et stort indgreb over for det private forbrug.
Regeringen fremhævede således  

 ved flere lejligheder, at dansk økonomi var kernesund, og at alle andre  

 meninger var udtryk for »grædekone-mentalitet«.
 Mindretallet ønsker at fremme opsparingen i Danmark, men det skal ikke ske  

 gennem en straffeaktion mod bil- og boligejerne, pensionsopsparerne og dansk  

 erhvervsliv, da det ikke kan begrundes ud fra en analyse af de økonomiske  

 nøgletal.
Der er ikke behov for et indgreb rettet entydigt mod det private forbrug i  

 Danmark.
Derimod er der behov for at standse den ukontrollerede vækst i det  

 offentlige forbrug.
Det er det offentlige og ikke det private forbrug, som er  

 vokset langt mere, end regeringen har haft som målsætning.
Pinsepakken er  

 derfor rent og skært et ideologisk korstog mod det private forbrug.
Pinsepakken er et skridt i den forkerte retning.
Trods regeringens løfter  

 i regeringsgrundlaget om at sænke marginalskatten øges det skrå skatteloft  

 fra 58 til 59 pct.
Hermed bliver det mindre attraktivt at være fleksibel med  

 hensyn til arbejdstid, overtid, mobilitet m.v., og tilskyndelsen til at  

 uddanne og videreuddanne sig mindskes.
Danmark vil fortsat have verdens  

 højeste skattetryk, og det vil stadig ikke være særlig attraktivt at komme i  

 arbejde.
I dag har hver femte dansker ingen eller næsten ingen tilskyndelse  

 til at gå på arbejde frem for at være på f.eks. dagpenge.
Det ændrer  

 pinsepakken ikke på - tværtimod.
Det bliver mindre attraktivt at finde et  

 arbejde frem for at være på dagpenge.
Regeringen vil forbedre betalingsbalancen.
Mindretallet kan tilslutte sig  

 den målsætning, men er uenig i hvordan dette nås.
Regeringen går ensidigt  

 efter en begrænsning af det private forbrug, som isoleret set vil mindske  

 importen.
Det offentlige forbrug skader også betalingsbalancen, men det er  

 holdt ude af regeringens indgreb.
Samtidig forringes forholdene for danske virksomheder, da pinsepakken  

 lægger yderligere økonomiske og administrative byrder på erhvervslivet.
Det  

 svækker konkurrenceevnen, og dermed taber danske virksomheder markedsandele,  

 og eksporten svækkes.
Nedsættelsen af selskabsskatten er taget af bordet, men en række af  

 forringelserne over for erhvervslivet er fortsat indeholdt i regeringens  

 forlig med venstrefløjen.
Regeringen vil gennemføre finansieringen af  

 selskabsskattelettelsen, men ikke selve lettelsen.
Betalingsbalancen kan  

 forbedres markant ved at forbedre erhvervslivets konkurrenceevne, men  

 regeringen vælger desværre at gå den modsatte vej og pålægge erhvervslivet  

 nye byrder og omkostninger.
 Regeringen vil også forbedre den private opsparing, men gør det modsatte.  

 Forringelser for indbetalinger til kapitalpension, forøgelse af beskatningen  

 af positiv nettokapitalindkomst, stigning i realrenteafgiften og skat på  

 pensionsopsparingernes aktieafkast forøger ikke tilskyndelsen til at spare op  

 - tværtimod.
Regeringen vil forebygge overophedning på arbejdsmarkedet, men pinsepakken  

 tager slet ikke fat på arbejdsmarkedspolitikken.
Tværtimod er forhøjelsen af  

 benzinafgiften, forringelsen af befordringsfradraget samt den nye  

 ejendomsskat med til at hæmme mobiliteten på det danske arbejdsmarked.
Det er  

 med til at øge risikoen for flaskehalse på arbejdsmarkedet.
Boligejernes situation bliver markant forringet af pinsepakken, og der må  

 forventes et fald i boligpriserne, hvilket vil gøre mange boligejere  

 insolvente, således at gælden overstiger boligens værdi.
Samtidig vil  

 reduktionen af skatteværdien af rentefradraget, de stigende ejendomsskatter  

 og de stigende grønne afgifter betyde en urimelig ekstra belastning af  

 boligejernes økonomi, som kan tvinge mange boligejere til at sælge, selv om  

 de må inkassere et tab ved salget.
Regeringens straffeaktion mod boligejerne  

 er totalt ubegrundet.
Huspriserne er steget kraftigt de senere år, men det  

 skal ses i sammenhæng med et kraftigt fald i perioden 1986-1993. Når der  

 tages højde for den generelle løbende prisudvikling i Danmark, så er  

 boligpriserne i dag på niveau med priserne i 1986. At tale om en uforsvarlig  

 stigning i boligpriserne er derfor forkert.
 Venstre og Det Konservative Folkeparti afviser pinsepakken og betragter  

 regeringens forlig med SF og Enhedslisten som en dybt betænkelig  

 venstredrejning i regeringens økonomiske politik, der lægger gift for det  

 brede samarbejde i de kommende år.
 Et tredje mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling med følgende  

 bemærkninger:
 Først blev Folketinget præsenteret for lovforslag L 111. Det gik i bund og  

 grund ud på, at kommuner og amtskommuner skulle straffes, hvis de satte  

 skatten op.
For Dansk Folkeparti har der på intet tidspunkt været tvivl om, at det  

 lovforslag skulle bruges som indgangsvinkel til forhandlinger med Kommunernes  

 Landsforening.
Kommuner og amtskommuner gik i panik.
Regeringen vidste  

 udmærket godt, at med alt det, den pålægger kommuner og amter - og har gjort  

 det i længere tid - uden at pengene følger med opgaverne, ville dette få  

 store og uoverskuelige konsekvenser for de enkelte kommuner og amtskommuner.  

 For i de seneste år har staten jo pålagt kommunerne mange nye opgaver, som de  

 vel at mærke selv skulle finansiere.
Derfor er der i mange af de kommuner,  

 som nu har holdt skatten i ro, ikke mere at gøre godt med.
Dansk Folkeparti betragter lovforslag L 111, der er trukket tilbage, som  

 et lovforslag, der kun var fremsat som et middel til at få sat kommuner og  

 amtskommuner på plads.
Og så, da det var på plads, blev L 118 fremsat.
 Begge lovforslag var eller er led i pinsepakken, og om denne har Dansk  

 Folkeparti følgende generelle bemærkninger:
Regeringen har ved flere lejligheder (blandt andet op til  

 folketingsvalget) sagt, at der ikke var behov for noget stort indgreb over  

 for privatforbruget.
Til trods for at dette er blevet sagt, har regeringen  

 arbejdet med pinsepakken hele foråret.
 Regeringen har ikke engang villet inddrage Dansk Folkeparti i nogen som  

 helst form for forhandling, på trods af at Dansk Folkeparti måske godt kunne  

 have medvirket til enkelte tanker i skattereformen.
Dansk Folkeparti er af den opfattelse, at det ikke er stigende skatter,  

 der skal til, men derimod en mindre offentlig sektor.
Den offentlige sektor  

 skal være mere konkurrencedygtig - ligesom konkurrenceerhvervene.
Der skal  

 være mere udlicitering, og der skal være bedre styring af administrationen.  

 Der skal endvidere være en mere effektiv arbejdsmarkedspolitik.
For en stor del af de danske husejere er det ikke småpenge, der er tale  

 om.
Alene det burde give regeringen anledning til overvejelser om ændringer i  

 forslaget til en skattereform.
 Dansk Folkeparti finder det meget uheldigt, at befolkningen efterhånden  

 ikke kan disponere og handle efter de gældende skatteregler, men derimod  

 efter, hvad de tror politikerne kan finde på af mulige indgreb.
 Dansk Folkeparti afviser pinsepakken som helhed og finder det helt  

 uacceptabelt, at regeringen har valgt at føre økonomisk politik på  

 udelukkende venstrefløjens præmisser.
 Et fjerde mindretal (Centrum-Demokraternes medlem af udvalget)  

 indstiller lovforslaget til forkastelse ved 3. behandling, idet  

 mindretallet bemærker:
Regeringen har ikke vist vilje til reelle forhandlinger med  

 Centrum-Demokraterne om pinsepakken.
Den egentlige baggrund for det  

 økonomiske indgreb var ønsket om at styrke betalingsbalancen og undgå  

 overophedning af økonomien.
Centrum-Demokraterne støtter en tilpasning af  

 økonomien, men må tage skarp afstand fra de midler, regeringen tager i  

 anvendelse, herunder den omfordelingspolitik, der gennemføres, og som  

 Centrum-Demokraterne finder unødvendig for at nå indgrebets egentlige mål.
For det første er Centrum-Demokraterne grundlæggende imod pinsepakkens  

 omfattende forringelser for boligejerne.
Regeringens lovforslag vil blandt  

 andet hæve lejeværdien betydeligt og afskaffe standardfradraget for huse samt  

 erstatte lejeværdien med et nyt begreb, »ejendomsværdiskat«.  

 Centrum-Demokraterne ser hverken nogen grund til at omdøbe lejeværdien eller  

 lave den om til en kommunal skat.
Dertil kommer lovforslaget om den kraftige  

 udhuling af rentefradraget og forhøjelser af de grønne afgifter.
Samlet vil  

 forringelsen for boligejerne medføre faldende huspriser, skabe usikkerhed for  

 boligejerne og betyde en risiko for, at folk må gå fra hus og hjem.
Som  

 boligejer bliver man ramt ikke een, men fire gange.
Man skal betale mere for  

 sit hjem.
Man skal betale mere for at varme hjemmet op.
Man skal betale mere  

 for at spare op til pension.
Og man skal betale mere for at køre på arbejde  

 og tjene de penge, der skal få det hele til at løbe rundt.
For det andet er Centrum-Demokraterne imod lovforslagene, der fordyrer  

 persontransporten ved at sætte bilpriserne i vejret, øge afgiften på benzin  

 og udhule befordringsfradraget.
Centrum-Demokraterne er imod lovforslagene,  

 der forringer mobiliteten på arbejdsmarkedet, forringer vilkårene for at bo i  

 landdistrikterne og er et slag mod børnefamilier, hvor bilen er en afgørende  

 faktor i dagligdagen.
For det tredje ønsker Centrum-Demokraterne ikke at medvirke til den  

 straffeaktion mod pensionsopsparerne, som regeringen lægger op til.
Der er  

 mange måder at få folk til at spare op på i stedet for at forbruge.
Men der  

 er ingen tvivl om, at regeringen har valgt straffemetoden frem for  

 belønningsmetoden.
Centrum-Demokraterne er imod, at udspillet fjerner  

 incitamentet til at spare op på kapitalpension blandt andet ved, at man ikke  

 længere kan trække sit pensionsindskud fra i topskatten.
Centrum-Demokraterne  

 er imod en øget beskatning af renteindtægter (positiv nettokapitalindkomst)  

 og en stigning i realrenteafgiften.
For det fjerde er Centrum-Demokraterne imod den foreslåede model for  

 skattelettelser til lavtlønnede.
Denne del af skatteomlægningen har intet at  

 gøre med ønsket om at dæmpe forbruget, men er ren omfordeling.  

 Centrum-Demokraterne foretrækker et jobfradrag, der også giver  

 skattelettelser til de lavtlønnede, men som først og fremmest er begrundet i,  

 at der skal skabes nye job.
Effekten af jobfradraget er samtidig, at det  

 bedre kan betale sig at gå på arbejde for lavtlønnede frem for at være passiv  

 på en overførselsindkomst.
Regeringens skattelettelser skaber ikke nye job og  

 ændrer ikke tilstrækkeligt incitamentet til at gå i arbejde for dem med de  

 laveste indkomster.
Der er tale om skattelettelser for skattelettelsernes  

 skyld.
I hvert fald sammenlignet med et målrettet jobfradrag, som vismændene  

 blandt mange andre har bakket op.
Centrum-Demokraterne afviser endvidere, at  

 det skrå skatteloft forhøjes.
Det er en tilbagevenden til højere  

 marginalskatter med de kendte negative effekter for arbejdstilskyndelsen til  

 følge.
For det femte er Centrum-Demokraterne imod en sammenlægning af  

 arbejdsmarkedsfondene.
Dermed fjernes sammenhængen mellem satserne på  

 arbejdsmarkedsbidraget og ledighedsgraden.
Centrum-Demokraterne ser  

 lovforslaget herom som et brud på det løfte, der blev givet til befolkningen  

 ved arbejdsmarkedsbidragets indførelse, om, at lavere arbejdsløshed skulle  

 medføre lavere arbejdsmarkedsbidrag.
For det sjette er Centrum-Demokraterne imod at gøre den midlertidige  

 pensionsopsparing til ATP på 1 procent permanent.
Centrum-Demokraterne kan  

 heller ikke støtte, at størrelsen på udbetalingen bliver ens for alle, uanset  

 hvor meget man har indbetalt.
Dermed omdannes den midlertidige  

 pensionsopsparing til ATP til en decideret skat, og det bliver meningsløst og  

 misvisende at kalde opkrævningen for opsparing.
For det syvende mener Centrum-Demokraterne, at det er urimeligt at  

 gennemføre stramningerne for erhvervslivet, tilmed uden at nedsætte  

 selskabsskatten som planlagt.
Det er en forfejlet politik at pålægge det  

 danske erhvervsliv nye byrder i en situation, hvor det er betalingsbalancen,  

 der skranter, og der netop derfor burde føres erhvervsfremmende politik.
En  

 forbedring af konkurrenceevnen ville have medført en forbedring af  

 betalingsbalancen, og regeringen kunne på den måde have undgået de kraftige  

 forværringer for bolig- og bilejerne.
 Omkring de ændrede regler for succession er det Centrum-Demokraternes  

 opfattelse, at det ville have været formålstjenligt og klædeligt for  

 regeringen at afvente færdiggørelsen af generationsskifteudvalgets arbejde.  

 Lovændringen ville på den måde være sikret en grundig behandling.
 Centrum-Demokraterne betragter pinsepakken som en venstredrejning af dansk  

 politik, der fjerner regeringen fra midterkursen, som er afgørende for  

 tryghed og stabilitet i det danske samfund.
 Et femte mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
Holger Graversen (S) Lars Kramer Mikkelsen (S) Karen J.
Klint (S)  

 Erling Christensen (S) Klaus Hækkerup (S) nfmd.
Villy Søvndal (SF)  

 Ebbe Kalnæs (CD) Dorit Myltoft (RV) Kristen Touborg (SF) Else Winther  

 Andersen (V) Inge Dahl-Sørensen (V) Harald Kjøller (V) Jens Vibjerg (V) Knud  

 Erik Kirkegaard (KF) fmd.
Henning Grove (KF) Christian H.
Hansen (DF)  

 Thorkild B.
Fransgaard (FP) Enhedslisten og Kristeligt Folkeparti havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde og har i den forbindelse  

 stillet spørgsmål til indenrigsministeren, som denne har besvaret skriftligt.
 Udvalgets spørgsmål nr. 2 og indenrigsministerens besvarelse heraf er  

 optrykt som bilag til denne tillægsbetænkning.
 Herefter indstiller et mindretal (Socialdemokratiets, Socialistisk  

 Folkepartis og Det Radikale Venstres medlemmer af udvalget) lovforslaget til  

vedtagelse uændret.
 Et andet mindretal (Venstres og Det Konservative Folkepartis  

 medlemmer af udvalget) indstiller lovforslaget til forkastelse.
 Mindretallet har følgende kommentarer:
Regeringen har ikke over for mindretallet vist reel vilje til  

 forhandlinger om pinsepakken, og det er dybt beklageligt.
Et så vidtrækkende  

 indgreb, som har økonomiske konsekvenser for så mange mennesker og  

 virksomheder, bør gennemføres med et bredt flertal, og ikke det snævrest  

 mulige flertal.
Mindretallet hæfter sig ved, at regeringen - både op til folketingsvalget  

 og i forbindelse med EU-afstemningen - garanterede, at der ikke var behov for  

 et stort indgreb over for det private forbrug.
Regeringen fremhævede således  

 ved flere lejligheder, at dansk økonomi var kernesund, og at alle andre  

 meninger var udtryk for »grædekone-mentalitet«.
 Mindretallet ønsker at fremme opsparingen i Danmark, men det skal ikke ske  

 gennem en straffeaktion mod bil- og boligejerne, pensionsopsparerne og dansk  

 erhvervsliv, da det ikke kan begrundes ud fra en analyse af de økonomiske  

 nøgletal.
Der er ikke behov for et indgreb rettet entydigt mod det private forbrug i  

 Danmark.
Derimod er der behov for at standse den ukontrollerede vækst i det  

 offentlige forbrug.
Det er det offentlige og ikke det private forbrug, som er  

 vokset langt mere, end regeringen har haft som målsætning.
Pinsepakken er  

 derfor rent og skært et ideologisk korstog mod det private forbrug.
Pinsepakken er et skridt i den forkerte retning.
Trods regeringens løfter  

 i regeringsgrundlaget om at sænke marginalskatten øges det skrå skatteloft  

 fra 58 til 59 pct.
Hermed bliver det mindre attraktivt at være fleksibel med  

 hensyn til arbejdstid, overtid, mobilitet m.v., og tilskyndelsen til at  

 uddanne og videreuddanne sig mindskes.
Danmark vil fortsat have verdens  

 højeste skattetryk, og det vil stadig ikke være særlig attraktivt at komme i  

 arbejde.
I dag har hver femte dansker ingen eller næsten ingen tilskyndelse  

 til at gå på arbejde frem for at være på f.eks. dagpenge.
Det ændrer  

 pinsepakken ikke på - tværtimod.
Det bliver mindre attraktivt at finde et  

 arbejde frem for at være på dagpenge.
Regeringen vil forbedre betalingsbalancen.
Mindretallet kan tilslutte sig  

 den målsætning, men er uenig i hvordan dette nås.
Regeringen går ensidigt  

 efter en begrænsning af det private forbrug, som isoleret set vil mindske  

 importen.
Det offentlige forbrug skader også betalingsbalancen, men det er  

 holdt ude af regeringens indgreb.
Samtidig forringes forholdene for danske virksomheder, da pinsepakken  

 lægger yderligere økonomiske og administrative byrder på erhvervslivet.
Det  

 svækker konkurrenceevnen, og dermed taber danske virksomheder markedsandele,  

 og eksporten svækkes.
Nedsættelsen af selskabsskatten er taget af bordet, men en række af  

 forringelserne over for erhvervslivet er fortsat indeholdt i regeringens  

 forlig med venstrefløjen.
Regeringen vil gennemføre finansieringen af  

 selskabsskattelettelsen, men ikke selve lettelsen.
Betalingsbalancen kan  

 forbedres markant ved at forbedre erhvervslivets konkurrenceevne, men  

 regeringen vælger desværre at gå den modsatte vej og pålægge erhvervslivet  

 nye byrder og omkostninger.
 Regeringen vil også forbedre den private opsparing, men gør det modsatte.  

 Forringelser for indbetalinger til kapitalpension, forøgelse af beskatningen  

 af positiv nettokapitalindkomst, stigning i realrenteafgiften og skat på  

 pensionsopsparingernes aktieafkast forøger ikke tilskyndelsen til at spare op  

 - tværtimod.
Regeringen vil forebygge overophedning på arbejdsmarkedet, men pinsepakken  

 tager slet ikke fat på arbejdsmarkedspolitikken.
Tværtimod er forhøjelsen af  

 benzinafgiften, forringelsen af befordringsfradraget samt den nye  

 ejendomsskat med til at hæmme mobiliteten på det danske arbejdsmarked.
Det er  

 med til at øge risikoen for flaskehalse på arbejdsmarkedet.
Boligejernes situation bliver markant forringet af pinsepakken, og der må  

 forventes et fald i boligpriserne, hvilket vil gøre mange boligejere  

 insolvente, således at gælden overstiger boligens værdi.
Samtidig vil  

 reduktionen af skatteværdien af rentefradraget, de stigende ejendomsskatter  

 og de stigende grønne afgifter betyde en urimelig ekstra belastning af  

 boligejernes økonomi, som kan tvinge mange boligejere til at sælge, selv om  

 de må inkassere et tab ved salget.
Regeringens straffeaktion mod boligejerne  

 er totalt ubegrundet.
Huspriserne er steget kraftigt de senere år, men det  

 skal ses i sammenhæng med et kraftigt fald i perioden 1986-1993. Når der  

 tages højde for den generelle løbende prisudvikling i Danmark, så er  

 boligpriserne i dag på niveau med priserne i 1986. At tale om en uforsvarlig  

 stigning i boligpriserne er derfor forkert.
 Venstre og Det Konservative Folkeparti afviser pinsepakken og betragter  

 regeringens forlig med SF og Enhedslisten som en dybt betænkelig  

 venstredrejning i regeringens økonomiske politik, der lægger gift for det  

 brede samarbejde i de kommende år.
 Et tredje mindretal (Dansk Folkepartis medlem af udvalget)  

 indstiller lovforslaget til forkastelse med følgende bemærkninger:
 Først blev Folketinget præsenteret for lovforslag L 111. Det gik i bund og  

 grund ud på, at kommuner og amtskommuner skulle straffes, hvis de satte  

 skatten op.
For Dansk Folkeparti har der på intet tidspunkt været tvivl om, at det  

 lovforslag skulle bruges som indgangsvinkel til forhandlinger med Kommunernes  

 Landsforening.
Kommuner og amtskommuner gik i panik.
Regeringen vidste  

 udmærket godt, at med alt det, den pålægger kommuner og amter - og har gjort  

 det i længere tid - uden at pengene følger med opgaverne, ville dette få  

 store og uoverskuelige konsekvenser for de enkelte kommuner og amtskommuner.  

 For i de seneste år har staten jo pålagt kommunerne mange nye opgaver, som de  

 vel at mærke selv skulle finansiere.
Derfor er der i mange af de kommuner,  

 som nu har holdt skatten i ro, ikke mere at gøre godt med.
Dansk Folkeparti betragter lovforslag L 111, der er trukket tilbage, som  

 et lovforslag, der kun var fremsat som et middel til at få sat kommuner og  

 amtskommuner på plads.
Og så, da det var på plads, blev L 118 fremsat.
 Begge lovforslag var eller er led i pinsepakken, og om denne har Dansk  

 Folkeparti følgende generelle bemærkninger:
Regeringen har ved flere lejligheder (blandt andet op til  

 folketingsvalget) sagt, at der ikke var behov for noget stort indgreb over  

 for privatforbruget.
Til trods for at dette er blevet sagt, har regeringen  

 arbejdet med pinsepakken hele foråret.
 Regeringen har ikke engang villet inddrage Dansk Folkeparti i nogen som  

 helst form for forhandling, på trods af at Dansk Folkeparti måske godt kunne  

 have medvirket til enkelte tanker i skattereformen.
Dansk Folkeparti er af den opfattelse, at det ikke er stigende skatter,  

 der skal til, men derimod en mindre offentlig sektor.
Den offentlige sektor  

 skal være mere konkurrencedygtig - ligesom konkurrenceerhvervene.
Der skal  

 være mere udlicitering, og der skal være bedre styring af administrationen.  

 Der skal endvidere være en mere effektiv arbejdsmarkedspolitik.
For en stor del af de danske husejere er det ikke småpenge, der er tale  

 om.
Alene det burde give regeringen anledning til overvejelser om ændringer i  

 forslaget til en skattereform.
 Dansk Folkeparti finder det meget uheldigt, at befolkningen efterhånden  

 ikke kan disponere og handle efter de gældende skatteregler, men derimod  

 efter, hvad de tror politikerne kan finde på af mulige indgreb.
 Dansk Folkeparti afviser pinsepakken som helhed og finder det helt  

 uacceptabelt, at regeringen har valgt at føre økonomisk politik på  

 udelukkende venstrefløjens præmisser.
 Et fjerde mindretal (Centrum-Demokraternes medlem af udvalget)  

 indstiller lovforslaget til forkastelse, idet mindretallet bemærker:
Regeringen har ikke vist vilje til reelle forhandlinger med  

 Centrum-Demokraterne om pinsepakken.
Den egentlige baggrund for det  

 økonomiske indgreb var ønsket om at styrke betalingsbalancen og undgå  

 overophedning af økonomien.
Centrum-Demokraterne støtter en tilpasning af  

 økonomien, men må tage skarp afstand fra de midler, regeringen tager i  

 anvendelse, herunder den omfordelingspolitik, der gennemføres, og som  

 Centrum-Demokraterne finder unødvendig for at nå indgrebets egentlige mål.
For det første er Centrum-Demokraterne grundlæggende imod pinsepakkens  

 omfattende forringelser for boligejerne.
Regeringens lovforslag vil blandt  

 andet hæve lejeværdien betydeligt og afskaffe standardfradraget for huse samt  

 erstatte lejeværdien med et nyt begreb, »ejendomsværdiskat«.  

 Centrum-Demokraterne ser hverken nogen grund til at omdøbe lejeværdien eller  

 lave den om til en kommunal skat.
Dertil kommer lovforslaget om den kraftige  

 udhuling af rentefradraget og forhøjelser af de grønne afgifter.
Samlet vil  

 forringelsen for boligejerne medføre faldende huspriser, skabe usikkerhed for  

 boligejerne og betyde en risiko for, at folk må gå fra hus og hjem.
Som  

 boligejer bliver man ramt ikke een, men fire gange.
Man skal betale mere for  

 sit hjem.
Man skal betale mere for at varme hjemmet op.
Man skal betale mere  

 for at spare op til pension.
Og man skal betale mere for at køre på arbejde  

 og tjene de penge, der skal få det hele til at løbe rundt.
For det andet er Centrum-Demokraterne imod lovforslagene, der fordyrer  

 persontransporten ved at sætte bilpriserne i vejret, øge afgiften på benzin  

 og udhule befordringsfradraget.
Centrum-Demokraterne er imod lovforslagene,  

 der forringer mobiliteten på arbejdsmarkedet, forringer vilkårene for at bo i  

 landdistrikterne og er et slag mod børnefamilier, hvor bilen er en afgørende  

 faktor i dagligdagen.
For det tredje ønsker Centrum-Demokraterne ikke at medvirke til den  

 straffeaktion mod pensionsopsparerne, som regeringen lægger op til.
Der er  

 mange måder at få folk til at spare op på i stedet for at forbruge.
Men der  

 er ingen tvivl om, at regeringen har valgt straffemetoden frem for  

 belønningsmetoden.
Centrum-Demokraterne er imod, at udspillet fjerner  

 incitamentet til at spare op på kapitalpension blandt andet ved, at man ikke  

 længere kan trække sit pensionsindskud fra i topskatten.
Centrum-Demokraterne  

 er imod en øget beskatning af renteindtægter (positiv nettokapitalindkomst)  

 og en stigning i realrenteafgiften.
For det fjerde er Centrum-Demokraterne imod den foreslåede model for  

 skattelettelser til lavtlønnede.
Denne del af skatteomlægningen har intet at  

 gøre med ønsket om at dæmpe forbruget, men er ren omfordeling.  

 Centrum-Demokraterne foretrækker et jobfradrag, der også giver  

 skattelettelser til de lavtlønnede, men som først og fremmest er begrundet i,  

 at der skal skabes nye job.
Effekten af jobfradraget er samtidig, at det  

 bedre kan betale sig at gå på arbejde for lavtlønnede frem for at være passiv  

 på en overførselsindkomst.
Regeringens skattelettelser skaber ikke nye job og  

 ændrer ikke tilstrækkeligt incitamentet til at gå i arbejde for dem med de  

 laveste indkomster.
Der er tale om skattelettelser for skattelettelsernes  

 skyld.
I hvert fald sammenlignet med et målrettet jobfradrag, som vismændene  

 blandt mange andre har bakket op.
Centrum-Demokraterne afviser endvidere, at  

 det skrå skatteloft forhøjes.
Det er en tilbagevenden til højere  

 marginalskatter med de kendte negative effekter for arbejdstilskyndelsen til  

 følge.
For det femte er Centrum-Demokraterne imod en sammenlægning af  

 arbejdsmarkedsfondene.
Dermed fjernes sammenhængen mellem satserne på  

 arbejdsmarkedsbidraget og ledighedsgraden.
Centrum-Demokraterne ser  

 lovforslaget herom som et brud på det løfte, der blev givet til befolkningen  

 ved arbejdsmarkedsbidragets indførelse, om, at lavere arbejdsløshed skulle  

 medføre lavere arbejdsmarkedsbidrag.
For det sjette er Centrum-Demokraterne imod at gøre den midlertidige  

 pensionsopsparing til ATP på 1 procent permanent.
Centrum-Demokraterne kan  

 heller ikke støtte, at størrelsen på udbetalingen bliver ens for alle, uanset  

 hvor meget man har indbetalt.
Dermed omdannes den midlertidige  

 pensionsopsparing til ATP til en decideret skat, og det bliver meningsløst og  

 misvisende at kalde opkrævningen for opsparing.
For det syvende mener Centrum-Demokraterne, at det er urimeligt at  

 gennemføre stramningerne for erhvervslivet, tilmed uden at nedsætte  

 selskabsskatten som planlagt.
Det er en forfejlet politik at pålægge det  

 danske erhvervsliv nye byrder i en situation, hvor det er betalingsbalancen,  

 der skranter, og der netop derfor burde føres erhvervsfremmende politik.
En  

 forbedring af konkurrenceevnen ville have medført en forbedring af  

 betalingsbalancen, og regeringen kunne på den måde have undgået de kraftige  

 forværringer for bolig- og bilejerne.
 Omkring de ændrede regler for succession er det Centrum-Demokraternes  

 opfattelse, at det ville have været formålstjenligt og klædeligt for  

 regeringen at afvente færdiggørelsen af generationsskifteudvalgets arbejde.  

 Lovændringen ville på den måde være sikret en grundig behandling.
 Centrum-Demokraterne betragter pinsepakken som en venstredrejning af dansk  

 politik, der fjerner regeringen fra midterkursen, som er afgørende for  

 tryghed og stabilitet i det danske samfund.
 Et femte mindretal (Fremskridtspartiets medlem af udvalget)  

 indstiller lovforslaget til forkastelse.
Holger Graversen (S) Lars Kramer Mikkelsen (S) Karen J.
Klint (S)  

 Erling Christensen (S) Klaus Hækkerup (S) nfmd . Villy Søvndal (SF)  

 Ebbe Kalnæs (CD) Dorit Myltoft (RV) Kristen Touborg (SF) Else Winther  

 Andersen (V) Inge Dahl-Sørensen (V) Harald Kjøller (V) Jens Vibjerg (V) Knud  

 Erik Kirkegaard (KF) fmd . Henning Grove (KF) Christian H.
Hansen (DF)  

 Thorkild B.
Fransgaard (FP) Enhedslisten og Kristeligt Folkeparti havde ikke medlemmer i udvalget.
Bilag Et af udvalgets spørgsmål til indenrigsministeren og dennes svar  

 herpå Spørgsmål nr. 2:
 Udvalget ønsker en redegørelse for, hvorfor det i den skriftlige  

 fremsættelsestale hedder:
»Det skal i den forbindelse bemærkes, at i årene 1999 til 2002 vil  

 bundskatten blive sænket fra 8 procent til 5,5 procent, og det skrå  

 skatteloft vil fra og med 1999 blive hævet til 59 procent.
Det betyder  

 således, at i år 2002 vil det skrå skatteloft først blive udløst ved en  

 samlet kommunal og amtskommunal skatteprocent på over 32,5 procent, mod - på  

 nuværende tidspunkt - 29 procent.«, mens det i de almindelige  

 bemærkninger siges:
»Regeringens forslag til en skatteomlægning indebærer, at bundskatten  

 nedsættes fra 8 til 6 procent i perioden 1999-2002. Herved vil det skrå  

 skatteloft alene kunne få virkning over for borgerne i kommuner med en samlet  

 kommunal og amtskommunal skatteprocent i år 2002 på over 31 procent, og for  

 årene 1999 til 2001 henholdsvis 29,5, 30,0, 30,5 procent.
Regeringen har  

 indgået aftale med Socialistisk Folkeparti og Enhedslisten om en ændring af  

 forslaget, således at bundskatten sænkes yderligere og det skrå skatteloft  

 forhøjes.« Udvalget ønsker samtidig fastslået i svaret, hvad de pågældende procenter  

 vil blive i perioden 1999-2002.
 Svar:
 Ifølge det af skatteministeren den 2. juni 1998 fremsatte lovforslag (L  

 92) skulle bundskatten sænkes med 0,5 procent om året i perioden 1999-2002,  

 således at bundskatten i denne periode ville falde fra 8 til 6 procent.
 Dette lovforslag var et element i regeringens samlede udspil om  

 skattejusteringer mv. - den såkaldte »pinsepakke«.
 Lovforslagene er herefter blevet forhandlet med Folketingets partier, og  

 regeringen har indgået aftale med SF og Enhedslisten om skattejusteringer mv.  

 Denne aftale indebærer, at bundskatten sænkes yderligere med 0,5 procent frem  

 til år 2002. I 1999 og igen i år 2000 sænkes bundskatten med 0,5 procent,  

 hvorefter den for årene 2001 og 2002 sænkes med 0,75 procent om året, således  

 at bundskatten i perioden 1999-2002 sænkes med i alt 2,5 procent til 5,5  

 procent i år 2002.
 Samtidig er det aftalt, at det skrå skatteloft fra og med 1999 hæves til  

 59 procent.
 Der er således ingen modstrid mellem teksten i fremsættelsestalen og de  

 almindelige bemærkninger til lovforslaget.
 Disse justeringer indebærer, at det skrå skatteloft i årene 1999-2002 vil  

 blive udløst ved en samlet kommunal og amtskommunal skatteprocent på  

 følgende:
 1999: 30,50 pct.
 2000: 31,00 pct.
 2001: 31,75 pct.
 2002: 32,50 pct.
 De anførte procentsatser er angivet i lovforslagets bemærkninger til § 1,  

 hvortil der er henvist i de almindelige bemærkninger.
