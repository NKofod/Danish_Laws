Nr LSF 250 Forslag til Lov om ændring af lov om social bistand(Overførsel af området  

 for støtte til høreapparater efter § 58 til amtskommunerne) Fremsat af socialministeren (Karen Jespersen) den 30. april 1997 Vedtaget ved tredjebehandling den 23. maj 1997 Lov nr. 458 af 10/06/1997 § 1 I lov om social bistand, jf. lovbekendtgørelse nr. 110 af 26. februar  

 1996, som ændret bl.a. ved lov nr. 497 af 12. juni 1996 og senest ved lov nr.  

 1188 af 18. december 1996, foretages følgende ændringer:
 1. I § 58 indsættes efter stk. 3 som nyt stykke:
»Stk. 4. Amtskommunen yder støtte til høreapparater.« Stk. 4-14 bliver herefter stk. 5-15.
 2. I § 58, stk. 5, der bliver stk. 6, ændres »stk.  

 6« til: »stk. 7«.
 3. I § 58, stk. 6, der bliver stk. 7, i § 58, stk.  

 10, der bliver stk. 11, i § 58, stk. 12, der bliver stk. 13, og i  

§ 58, stk. 14, der bliver stk. 15, ændres »stk. 5« til:  

 »stk. 6«.
 4. I § 58, stk. 8, der bliver stk. 9, og i § 58, stk.  

 9, der bliver stk. 10, ændres »stk. 5-7« til: »stk.  

 6-8«.
 5. I § 135, stk. 5, nr. 1, indsættes efter »afsnit IV  

 og V«: » bortset fra udgifter til høreapparater, der afholdes  

 endeligt af amtskommunen«.
 6. § 135, stk. 6, 1. pkt., affattes således:
»For personer under 67 år afholder amtskommunen udgifterne til  

 høreapparater, mens kommunen og amtskommunen hver afholder 50 pct. af de  

 øvrige udgifter, der er nævnt i stk. 5, samt af udgifter vedrørende formidlet  

 døgnophold efter § 68 a, stk. 1, jf. § 66, og af udgifterne vedrørende tilbud  

 efter § 68 a, stk. 2 og 4, jf. § 96, stk. 4.« § 2 Loven træder i kraft den 1. juli 1997 og har virkning for ansøgninger om  

 støtte, der indgives efter lovens ikrafttræden.
Oprindeligt fremsat forslag § 1 I lov om social bistand, jf. lovbekendtgørelse nr. 110 af 26. februar  

 1996, som ændret bl.a. ved lov nr. 497 af 12. juni 1996 og senest ved lov nr.  

 1188 af 18. december 1996, foretages følgende ændringer:
 1. I § 58 indsættes efter stk. 3 som nyt stykke:
»Stk. 4. Amtskommunen yder støtte til høreapparater.« Stk. 4-14 bliver herefter stk. 5-15.
 2. I § 58, stk. 5 , der bliver stk. 6, ændres »stk.  

 6« til: »stk. 7«.
 3. I § 58, stk. 6 , der bliver stk. 7, i § 58, stk.  

 10 , der bliver stk. 11, i § 58, stk. 12 , der bliver stk. 13, og  

 i § 58, stk. 14 , der bliver stk. 15, ændres »stk. 5« til:  

 »stk. 6«.
 4. I § 58, stk. 8, der bliver stk. 9, og i § 58, stk.  

 9, der bliver stk. 10, ændres »stk. 5-7« til: »stk.  

 6-8«.
 5. I § 135, stk. 5, nr. 1 , indsættes efter »afsnit IV  

 og V«: » bortset fra udgifter til høreapparater, der afholdes  

 endeligt af amtskommunen«.
 6. § 135, stk. 6, 1. pkt. , affattes således:
 »For personer under 67 år afholder amtskommunen udgifterne til  

 høreapparater, mens kommunen og amtskommunen hver afholder 50 pct. af de  

 øvrige udgifter der er nævnt i stk. 5, samt af udgifter vedrørende formidlet  

 døgnophold efter § 68 a, stk. 1, jf. § 66, og af udgifterne vedrørende tilbud  

 efter § 68 a, stk. 2 og stk. 4, jf. § 96, stk. 4.«.
§ 2 Loven træder i kraft den 1. juli 1997, og har virkning for ansøgninger om  

 støtte, der indgives efter lovens ikrafttræden.
Bemærkninger til lovforslaget Almindelige bemærkninger Siden statens hørecentraler blev overført til amtskommunernes sygehusvæsen  

 i forbindelse med særforsorgens udlægning i 1980 har opgaverne omkring  

 undersøgelse af hørehæmmede og udlevering af høreapparater været varetaget af  

 personale på sygehusenes audiologiske afdelinger.
Ordningen er begrundet i et  

 ønske om at sikre, at den størst mulige lægelige ekspertise er til stede, at  

 give mulighed for at samle ekspertisen samt at give mulighed for at samordne  

 oplæring og opfølgning af brugen af apparaterne.
Desuden har ordningen dannet baggrund for aftaler mellem  

 Amtsrådsforeningen, Kommunernes Landsforening samt Københavns og  

 Frederiksberg kommuner om nedsættelse af et Høreapparatråd, der indgår  

 prisaftaler med høreapparatfirmaer.
Høreapparaterne købes ind lokalt og  

 indgår i genbrugsordninger.
Det følger af § 19 i Socialministeriets bekendtgørelse nr. 303 af 10. juni  

 1988 (hjælpemiddelbekendtgørelsen), at der ydes støtte til høreapparater, når  

 det på grundlag af en undersøgelse på en audiologisk afdeling er godtgjort,  

 at ansøgeren har behov herfor.
Ansøgeren kan enten direkte eller efter  

 henvisning fra kommunalbestyrelsen rette henvendelse til audiologisk  

 afdeling, som giver kommunalbestyrelsen meddelelse om udlevering af  

 høreapparat.
 Bestemmelsen om, at de audiologiske afdelinger kan udlevere høreapparater  

 uden forudgående bevilling fra kommunerne, har hjemmel i bistandslovens § 58,  

 stk. 4, nr. 5, hvorefter socialministeren fastsætter regler om, hvorvidt  

 visse hjælpemidler kan udleveres fra en institution.
Da det er amtskommunerne, som driver sygehusvæsenet, herunder de  

 audiologiske afdelinger, afviger ordningen på høreapparatområdet i realiteten  

 fra den sædvanlige kompetencefordeling mellem kommuner og amtskommuner på  

 hjælpemiddelområdet.
I andre sager efter bistandslovens § 58 - bortset fra  

 sager om støtte til invalidebil - er det således, jf. bistandslovens § 9,  

 stk. 1, kommunerne, som træffer afgørelse.
 Udgifterne til høreapparater finansieres på samme måde, som gælder på det  

 øvrige hjælpemiddelområde efter bistandslovens § 58. For personer, der er  

 fyldt 67 år, afholder ansøgerens opholdskommune endeligt udgifterne til  

 høreapparater, mens kommunen og amtskommunen hver afholder 50 procent af  

 udgifterne, hvis ansøgeren er under 67 år, jf. bistandslovens § 135, stk. 5  

 og stk. 6. Langt den største del af bevillinger til høreapparater vedrører  

 personer, der er fyldt 67 år, og det er derfor også kommunerne, som betaler  

 den overvejende del af udgifterne til høreapparater.
 I forbindelse med arbejdet i Socialministeriets udvalg om hjælpemidler og  

 andre handicapkompenserende ydelser (Kompensationsudvalget), som afsluttede  

 sit arbejde i september 1996, pegede Kommunernes Landsforening på det  

 uhensigtsmæssige i, at de audiologiske afdelinger kan bevilge og udskifte  

 høreapparater, uden at kommunerne som betalingsmyndighed har indflydelse på  

 bevillingens udgiftsniveau eller på udskiftningsfrekvensen for allerede  

 bevilgede apparater.
Kompensationsudvalget overvejede muligheden for at opstille kriterier for  

 bevilling af høreapparater på samme måde som gælder på f.eks. området for  

 briller og kontaktlinser.
I så fald ville bevillingskompetencen kunne  

 overføres til kommunerne og derved skabe overensstemmelse mellem  

 bevillingskompetence og finansieringsansvar.
Udvalget konstaterede imidlertid  

 på baggrund af sagkyndige udtalelser, at det ikke er muligt at opstille  

 kriterier, som kommunerne vil kunne anvende ved behandling af ansøgninger om  

 høreapparater.
Det blev endvidere fremhævet, at kommunerne ikke har audiologisk  

 sagkundskab og derfor ikke har det nødvendige grundlag for at kunne foretage  

 en vurdering af ansøgninger om støtte til høreapparat.
Kompensationsudvalget  

 fandt på den baggrund, at kompetencen til at bevilge støtte til høreapparater  

 bør placeres hos amtskommunerne, som råder over den nødvendige ekspertise.
 Udvalget anbefalede samtidig en ændring af finansieringsreglerne på dette  

 område, således at amtskommunerne betaler alle udgifterne til høreapparater.  

 Derved opnås der overensstemmelse mellem bevillingskompetence og  

 betalingsforpligtelse.
 Regeringen har den 16. april 1997 fremsat forslag til lov om social  

 service, der foreslås at træde i kraft den 1. januar 1999.  

 Kompensationsudvalgets forslag om at overføre ansvaret for høreapparatområdet  

 fuldt ud til amtskommunerne er medtaget i dette lovforslag.
En anden problemstilling vedrørende høreapparatområdet, som  

 Kompensationsudvalget behandlede, er ventetiderne på sygehusenes audiologiske  

 afdelinger.
Kompensationsudvalget anbefalede i den forbindelse, at der blev  

 iværksat en nærmere undersøgelse til belysning af problemets omfang.
Sundhedsministeren har på den baggrund nedsat et udvalg, som foretager en  

 undersøgelse af behandlingstilbudene til hørehæmmede generelt med henblik på  

 at tilvejebringe tilstrækkelig viden til at forbedre indsatsen på dette  

 område.
Undersøgelsen omfatter blandt andet en analyse og vurdering af  

 ventetiderne på de audiologiske afdelinger, herunder årsager og  

 løsningsmodeller.
Udvalgsarbejdet forventes afsluttet i løbet af maj måned 1997, men det må  

 på baggrund af de hidtidige drøftelser forventes, at udvalget som led i  

 bestræbelserne på at søge ventetidsproblemerne løst vil pege på muligheden  

 for at ophæve kravet om, at såvel lægelig undersøgelse som udlevering af  

 høreapparat skal foregå på de audiologiske afdelinger.
Nogle opgaver kan  

 således tænkes løst i samarbejde med privatpraktiserende ørelæger, der har  

 overenskomst med sygesikringen, ligesom amterne vil være friere stillet til  

 at tilpasse opgavefordelingen, f.eks. mellem de audiologiske afdelinger og  

 høreinstitutterne.
Socialministeriet har herudover i den sidste tid modtaget henvendelser fra  

 nogle amtskommuner, som finder, at kravet om, at det skal være en  

 undersøgelse på audiologisk afdeling, der danner grundlag for udlevering af  

 høreapparater, sætter begrænsninger for amtskommunernes muligheder for at  

 iværksætte initiativer med henblik på nedbringelse af ventelisterne.
Blandt  

 andet ønsker amtskommunerne som følge af mangel på audiologer at have  

 mulighed for et større samarbejde mellem sygehusene og praktiserende  

 ørelæger.
 Overføres området til amtskommunerne, vil der ikke være behov for en  

 bestemmelse, hvorefter der som tildelingsbetingelse er krav om undersøgelse  

 på audiologisk afdeling, idet amtskommunerne som ansvarlig for sygehusene,  

 herunder de audiologiske afdelinger, råder over den fornødne ekspertise til  

 at bedømme, hvilke oplysninger, der er nødvendige for at kunne beslutte,  

 hvilket høreapparat, der skal udleveres.
 En ændring af bistandsloven, der indebærer, at det fulde ansvar på  

 høreapparatområdet henlægges til amtskommunerne forudsættes på den baggrund  

 at blive fulgt op af en ophævelse af hjælpemiddelbekendtgørelsens  

 bestemmelse, hvorefter undersøgelse og udlevering af høreapparater sker på  

 audiologisk afdeling.
Hermed får amtskommunerne dels adgang til at foretage de ønskede  

 organisatoriske ændringer internt, dels til at inddrage privatpraktiserende  

 ørelæger under sygesikringen i opgaveløsningen.
Den foreslåede ændring af  

 bistandsloven kan herigennem bidrage til en løsning af ventelisteproblemerne,  

 ligesom der vil være skabt de lovgivningsmæssige rammer for en gennemførelse  

 af de forslag, som Sundhedsministeriets udvalg når frem til.
 På den baggrund foreslås det, at Kompensationsudvalgets anbefaling om at  

 placere bevillingskompetence og betalingsforpligtelse i amtskommunerne, der  

 er indeholdt i servicelovforslaget, fremmes gennem ændringer i bistandslovens  

 §§ 58 og 135, således at ændringerne kan vedtages i indeværende  

 folketingssamling og træde i kraft den 1. juli 1997.
 Hvis Sundhedsministeriets udvalgsarbejde på høreomsorgsområdet viser behov  

 for at fastsætte nærmere regler om faglige krav m.v. i tilfælde af, at  

 amtskommunerne vælger at løse opgaverne i samarbejde med f.eks.  

 privatpraktiserende ørelæger, vil regler herom kunne fastsættes i medfør af  

 den gældende bemyndigelsesbestemmelse i bistandslovens § 58.
Økonomiske og administrative konsekvenser Økonomiske konsekvenser Der findes ingen centrale opgørelser af udgifterne til høreapparater, men  

 på basis af en budgetanalyse om hjælpemidler, som Finansministeriet  

 gennemførte i foråret 1995, samt en rundspørge foretaget af  

 Socialministeriet, skønnes det, at udgiften til høreapparater i 1997 vil  

 udgøre 179,5 mill. kr.
Den amtskommunale udgift skønnes at udgøre 26,9 mill.  

 kr. heraf, mens den kommunale udgift udgør 152,6 mill. kr.
De økonomiske  

 konsekvenser af at gøre finansieringen fuldt amtskommunal er angivet  

 nedenfor.
 De økonomiske konsekvenser, mill. kr., PL-97.
Administrative konsekvenser Kompetencen til bevilling af høreapparater ligger allerede i dag i  

 amtskommunerne, da det er sygehusenes audiologiske afdelinger, der har  

 beslutningskompetencen.
Lovforslaget skønnes derfor ikke at have  

 administrative konsekvenser.
Erhvervs- og miljømæssige konsekvenser Forslaget skønnes ikke at have erhvervsmæssige eller miljømæssige  

 konsekvenser.
Forhold til EU-retten Forslaget har ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Med bestemmelsen foreslås det, at støtte til høreapparater efter  

 bistandslovens § 58 ydes af amtskommunen.
Efter den nugældende bestemmelse i  

 § 58 er det formelt kommunerne, som har ansvaret for at yde støtte til  

 høreapparater, men det er i Socialministeriets bekendtgørelse nr. 303 af 10.  

 juni 1988 om ydelse af hjælpemidler efter bistandslovens § 58, § 19, fastsat,  

 at såvel undersøgelse af hørehæmmede som udlevering af høreapparater sker på  

 sygehusenes audiologiske afdelinger.
Beslutningskompetencen vedrørende støtte til høreapparat er således  

 henlagt til de audiologiske afdelinger, hvilket hænger sammen med, at det er  

 personalet på de audiologiske afdelinger, som har den faglige ekspertise, der  

 er nødvendig for at kunne vurdere, om en hørenedsættelse kan afhjælpes ved  

 brug af høreapparat, og hvilken apparattype der i givet fald vil være behov  

 for.
Kommunerne har derfor på dette område ingen indflydelse på, hvilke  

 høreapparater der udleveres, eller hvor tit der sker udskiftning af  

 apparaterne.
 Da det er amtskommunerne, der som ansvarlig for sygehusenes audiologiske  

 afdelinger har indflydelse på bevillingshyppighed og udskiftningsfrekvens af  

 høreapparater, der bevilges efter den sociale lovgivning, foreslås det at  

 overføre området for høreapparater efter bistandslovens § 58 til  

 amtskommunerne.
 Der henvises til lovforslagets almindelige bemærkninger.
Til nr. 2-4 Der er tale om konsekvensrettelser.
Til nr. 5 og 6 Det foreslås, at udgifterne til høreapparater efter bistandslovens § 58  

 afholdes endeligt af amtskommunerne.
Derved opnås der overensstemmelse mellem  

 bevillingskompetence og det økonomiske ansvar.
Til § 2 Det foreslås, at loven træder i kraft den 1. juli 1997.
Skriftlig fremsættelse Socialministeren (Karen Jespersen):
 Jeg tillader mig herved for Folketinget at fremsætte:
 Forslag til lov om ændring af lov om social bistand. (Overførsel af  

 området for støtte til høreapparater efter § 58 til amtskommunerne).
(Lovforslag nr.
L 250).
 Det foreslås, at ansvaret for bevilling af støtte til høreapparater efter  

 bistandslovens § 58 placeres hos amtskommunerne, og at de offentlige  

 udgifter, der er forbundet med støtte til høreapparater, afholdes fuldt ud af  

 amtskommunerne.
De foreslåede ændringer vil give amtskommunerne bedre muligheder for at  

 tilpasse opgavefordelingen på høreapparatområdet mellem f.eks. de  

 audiologiske afdelinger og høreinstitutterne, og for at inddrage  

 privatpraktiserende ørelæger i opgaveløsningen.
Dette forventes at kunne  

 bidrage til en løsning af ventetidsproblemer på de audiologiske afdelinger,  

 ligesom der vil være skabt de lovgivningsmæssige rammer for en gennemførelse  

 af forslag fra Sundhedsministeriets udvalg om høreomsorg, der afslutter sit  

 arbejde i maj måned i år.
 Idet jeg i øvrigt henviser til lovforslaget og bemærkningerne hertil, skal  

 jeg på regeringens vegne anbefale lovforslaget til Tingets hurtige og  

 velvillige behandling.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om social bistand, jf. lovbekendtgørelse nr. 110 af 26. februar  

 1996, som ændret bl.a. ved lov nr. 497 af 12. juni 1996 og senest ved lov nr.  

 1188 af 18. december 1996, foretages følgende ændringer:
 1. I § 58 indsættes efter stk. 3 som nyt stykke:
»Stk. 4. Amtskommunen yder støtte til høreapparater.« Stk. 4-14 bliver herefter stk. 5-15.
 2. I § 58, stk. 5 , der bliver stk. 6, ændres »stk.  

 6« til: »stk. 7«.
 3. I § 58, stk. 6 , der bliver stk. 7, i § 58, stk.  

 10 , der bliver stk. 11, i § 58, stk. 12 , der bliver stk. 13, og  

 i § 58, stk. 14 , der bliver stk. 15, ændres »stk. 5« til:  

 »stk. 6«.
 4. I § 58, stk. 8, der bliver stk. 9, og i § 58, stk.  

 9, der bliver stk. 10, ændres »stk. 5-7« til: »stk.  

 6-8«.
§ 58. - - - Stk. 4. Socialministeren fastsætter regler om 1) afgrænsningen af de hjælpemidler, hvortil der kan ydes støtte, og  

 adgangen til genanskaffelse, 2) hvornår støtte til et hjælpemiddel ydes som lån, 3) i hvilket omfang modtageren selv skal bære en del af udgiften til et  

 hjælpemiddel, 4) hvorvidt der skal gælde særlige betingelser for støtte til visse  

 hjælpemidler, 5) hvorvidt visse hjælpemidler kan udleveres fra en institution.
Stk. 5. Til personer, der er omfattet af stk. 1, kan der ydes  

 støtte til erhvervelse af motorkøretøj.
Støtten ydes som rentefri lån inden  

 for en ramme på 108.000 kr.
Socialministeren fastsætter regler om  

 tilbagebetaling af lån, herunder om, at pligten til at tilbagebetale en del  

 af lånet kan bortfalde.
Den del af lånet, der skal tilbagebetales, forhøjes  

 med 20 pct. af den del af indkomstgrundlaget, jf. stk. 6, der overstiger  

 129.000 kr.
 Stk. 6. Indkomstgrundlaget, jf. stk. 5, består af personlig  

 indkomst med tillæg af positiv kapitalindkomst, der anvendes til beregning af  

 indkomstskat efter personskattelovens § 7, dog før de deri nævnte bundfradrag  

 og fradrag for grundbeløb, og aktieindkomst, der beskattes efter  

 personskattelovens § 8 a, stk. 2. Reglerne i § 54, stk. 3 og 4, finder  

 tilsvarende anvendelse.
 Stk. 7. Socialministeren fastsætter regler om fravigelse af  

 indkomstgrundlaget ved væsentlige ændringer af ansøgerens økonomiske forhold.  

 Endvidere fastsætter socialministeren regler om, i hvilket omfang ansøgeren  

 selv skal betale en del af udgiften til invalideaggregater m.v.
 Stk. 8. Skatteministeren stiller oplysninger til rådighed til brug  

 for opgørelse af indkomstgrundlaget, jf. stk. 5-7.
Stk. 9. Skatteministeren træffer bestemmelse om, hvilke  

 myndigheder der skal opgøre indkomstgrundlaget.
Skatteministeren kan  

 fastsætte regler om adgangen til at påklage afgørelser om indkomstgrundlaget,  

 jf. stk. 5-7.
 Stk. 10. Foreligger der ganske særlige forhold i forbindelse med  

 en persons invaliditet, kan der ydes et rente- og afdragsfrit lån til  

 betaling af forskellen mellem støtte efter stk. 5 og anskaffelsesprisen.  

 Socialministeren fastsætter nærmere regler herom.
Stk. 11. Afgørelsen om støtte til motorkøretøjer træffes efter  

 indstilling fra kommunalbestyrelsen af revaliderings- og pensionsnævnet,  

 hvortil også afgørelser om støtte til andre bekostelige hjælpemidler kan  

 henlægges efter socialministerens bestemmelse.
Afgørelser om henstand med  

 tilbagebetaling og eftergivelse af lån træffes dog af kommunalbestyrelsen.
 Stk. 12. Inddrivelse af forfaldne, ikke betalte afdrag på lån ydet  

 efter stk. 5 sker efter de regler, der er nævnt i § 7, stk. 2.
 Stk. 13. Det er en forudsætning for støtte efter denne  

 bestemmelse, at hjælpemidlet ikke kan ydes efter  

 arbejdsskadeforsikringslovgivningen eller som led i behandling på offentligt  

 sygehus.
Stk. 14. De beløb, der er nævnt i stk. 5, reguleres een gang  

 årligt den 1. januar med satsreguleringsprocenten, jf. lov om en  

 satsreguleringsprocent.
Beløbene afrundes til nærmeste kronebeløb, der er  

 deleligt med 1.000.
 5. I § 135, stk. 5, nr. 1 , indsættes efter »afsnit IV  

 og V«: » bortset fra udgifter til høreapparater, der afholdes  

 endeligt af amtskommunen«.
 6. § 135, stk. 6, 1. pkt. , affattes således:
 »For personer under 67 år afholder amtskommunen udgifterne til  

 høreapparater, mens kommunen og amtskommunen hver afholder 50 pct. af de  

 øvrige udgifter der er nævnt i stk. 5, samt af udgifter vedrørende formidlet  

 døgnophold efter § 68 a, stk. 1, jf. § 66, og af udgifterne vedrørende tilbud  

 efter § 68 a, stk. 2 og stk. 4, jf. § 96, stk. 4.«.
§ 135. - - - Stk. 5. For personer, der er fyldt 67 år, afholder kommunen  

 endeligt udgifterne vedrørende:
 1) Tilbud efter § 50, stk. 1, hjælp i forbindelse med pasning af døende i  

 hjemmet og hjælpemidler m.v. efter afsnit IV og V.
 2) Dag- og døgnophold efter § 68 og § 68 b samt tilbud om støtte- og  

 kontaktperson efter § 68 c.
 3) Ophold i plejehjem og beskyttede boliger efter § 79.
Stk. 6. For personer under 67 år afholder kommunen og amtskommunen  

 hver 50 pct. af de udgifter, der er nævnt i stk. 5, af udgifter vedrørende  

 formidlet døgnophold efter § 68 a, stk. 1, jf. § 66, samt af udgifterne  

 vedrørende tilbud efter § 68 a, stk. 2 og stk. 4, jf. § 96, stk. 4. Har de  

 nævnte personer ophold i de institutioner under kommunerne, der er nævnt i  

 stk. 5, betaler amtskommunen en takst, der fastsættes for et regnskabsår ad  

 gangen på grundlag af institutionernes budgetter.
Taksten skal svare til 50  

 pct. af udgifterne ved opholdet.
