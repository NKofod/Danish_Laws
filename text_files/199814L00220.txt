Betænkning afgivet af Skatteudvalget den 9. december  

 1998 Betænkning over Forslag til lov om ændring af lov om en  

 arbejdsmarkedsfond, kildeskatteloven, ligningsloven og lov om  

 Arbejdsmarkedets Tillægspension (Ophævelse af arbejdsgivernes eget  

 arbejdsmarkedsbidrag m.v.) Udvalget har behandlet lovforslaget i et møde.
 Der er af skatteministeren  

 stillet ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Dansk Folkepartis, Centrum-Demokraternes, Det  

 Radikale Venstres, Fremskridtspartiets og Kristeligt Folkepartis medlemmer af  

 udvalget) lovforslaget til vedtagelse med de stillede  

 ændringsforslag.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
Ændringsforslag Af	skatteministeren, tiltrådt af et flertal (S, V, KF, DF,  

 CD, RV, FP og KRF):
Til § 1 1) Efter nr. 14 indsættes som nyt nummer:
»01. I § 11, stk. 7, ændres »§ 7, stk. 3« til: »§ 7,  

 stk. 2«.« 2) Efter nr. 15 indsættes som nye numre:
»02. I § 12, stk. 3, ændres »§ 13, stk. 6, 2.-4. pkt.«  

 til: »§ 13, stk. 5, 2.-3. pkt.« 03. I § 13, stk. 1, 1. pkt., ændres »jf. dog stk. 13«  

 til: »jf. dog stk. 12«.« 3) Efter nr. 20 indsættes som nyt nummer:
»04. I § 13, stk. 13, der bliver stk. 12, ændres  

 »indeholdt og opgjort bidrag for nedennævnte indeholdelsespligtige  

 efter § 11, stk. 1 og 6, og bidragspligtige efter § 7, stk. 2, jf. § 11, stk.  

 9,:« til: »indeholdt bidrag for nedennævnte indeholdelsespligtige efter  

 § 11, stk. 1 og 6,:«.« Bemærkninger Til nr. 1 og 2 Der er tale om tekniske korrektioner, idet henvisningen i  

 opkrævningsreglen i arbejdsmarkedsfondslovens § 11, stk. 7, i  

 konsekvens af den foreslåede ophævelse af arbejdsgiverbidraget  

 rettelig skal være til selvstændigt erhvervsdrivende omfattet af  

 bidragspligten efter lovens § 7, stk. 2.
 Tilsvarende skal henvisningen i arbejdsmarkedsfondslovens  

 § 12, stk. 3, der vedrører selvstændigt erhvervsdrivendes  

 betaling af foreløbige arbejdsmarkedsbidrag, rettelig være til  

 rentebestemmelsen i lovens § 13, stk. 5. Samtidig præciseres det, at  

 selvstændigt erhvervsdrivende skal betale 0,6 pct. i månedlig  

 rente for hver påbegyndt måned fra forfaldsdagen, såfremt  

 foreløbige bidrag ikke betales rettidigt.
 Endelig skal henvisningen i arbejdsmarkedsfondslovens §  

 13, stk. 1, som blev indføjet ved L 36, jf. omtalen under  

 bemærkningerne til ændringsforslag nr. 3, ændres til § 13,  

 stk. 12, i konsekvens af den foreslåede ophævelse af  

 arbejdsgiverbidraget.
Til nr. 3 Med Folketingets vedtagelse ved 3. behandling den 1.  

 december 1998 af L 36 (Forslag til lov om ændring af ligningsloven,  

 kildeskatteloven, selskabsskatteloven, skattekontrolloven og lov om en  

 arbejdsmarkedsfond. (Investeringsforeninger og fremrykket afregning af  

 kildeskat og arbejdsmarkedsbidrag)) blev der bl.a. indsat § 13, stk. 13, i  

 arbejdsmarkedsfondsloven.
Bestemmelsen indeholder en bemyndigelse til  

 skatteministeren til at fastsætte regler om fremrykket afregning af  

 indeholdt arbejdsmarkedsbidrag (lønmodtagerbidrag) og  

 arbejdsgiverbidrag for statslige og kommunale indeholdelsespligtige og  

 bidragspligtige.
Bemyndigelsen har hidtil været givet i  

 tekstanmærkninger til finansloven.
 Med ændringsforslaget tages der højde for, at  

 den fremrykkede afregning af arbejdsmarkedsbidrag fra og med 1. januar 2000  

 ikke længere omfatter arbejdsgivernes eget arbejdsmarkedsbidrag  

 på 0,07 pct.
