 Klager  et boligselskab  klagede over en  

 artikel i Hvidovre Avis.
 Pressenævnets begrundelse og afgørelse:
Et medie skal udvise kritik over for  

 nyhedskilderne, i særdeleshed, når disses udsagn kan være farvet af personlig  

 interesse eller skadevoldende hensigt.
På baggrund af [K]s oplysninger  

 lægger  

 Pressenævnet til grund, at [D] er beboer i [A] og har været elev hos den  

 tiltalte beboerrådgiver, [C].
Disse forhold gav Hvidovre Avis anledning til  

 at  

 udvise særlig agtpågivenhed over for [D]s udtalelser, men er ikke i sig selv  

 tilstrækkelige til at fastslå, at god presseskik er tilsidesat.
Den påklagede artikel indeholder en  

 alvorlig beskyldning mod [B] for at have afgivet bevidst urigtig forklaring i  

 retten.
Pressenævnet finder, at det er i strid med god presseskik, at  

 Hvidovre  

 Avis ikke i artiklen nærmere redegjorde for, på hvilke punkter, [B]  

 forklarede  

 urigtigt i retten, og at avisen ikke forud for offentliggørelsen i særlig  

 grad  

 efterprøvede beskyldningen, først og fremmest ved forelæggelse for [B],  

 hvilket  

 der var en særlig anledning til som følge af [D]s personlige interesse.
Pressenævnets  

 kendelse i sag 2007-6-513 [K] har ved forretningsfører [B]  

 på vegne af [A] klaget til Pressenævnet over en artikel i Hvidovre Avis den  

 28.  

 marts 2007, idet han mener, at god presseskik er tilsidesat.
1. Sagsfremstilling Hvidovre Avis bragte den 28.  

 marts 2007 under overskriften  

  

 Må vidne  

 komme med usandheder i retten?  

  

 og underoverskriften  

  

 [K]s forretningsfører talte ikke sandt i retten, mener en beboer  

 i [A]  

 efter retsmøde omkring den fyrede socialrådgiver  

  

 følgende artikel:
Det startede med en anklage  

 om manglende bilag for mellem 100.000 og 200.000 kr., da socialrådgiveren i  

[A],  

[C], blev fyret og bortvist.
Men efter politiets efterforskning er sigtelsen  

 nu  

 barberet helt ned på 30.000 kr., - måske endda endnu mindre? Det kom frem ved et dagslangt  

 retsmøde i Retten i Glostrup for nylig.
 [D], en af de beboere i [A],  

 der har udtrykt forundring over Afdelingsbestyrelsens og [K]s  

 behandling og  

 fyring af socialrådgiveren for snart tre år siden, var dog noget chokeret  

 efter  

 retsmødet:
 - Det krænker min  

 retsbevidsthed, at et stærkt involveret vidne i retten fremkom med beviseligt  

 usande oplysninger, - og at anklageren bagefter har afvist vore krystalklare  

 oplysninger med at det jo bare er hans syn på sagen, siger [D].
 Det [D] henviser til, er  

 givetvis nogle af de oplysninger som [K]s forretningsfører for [A],  

[B],  

 fremkom med ved retsmødet, og som flere af de tilstedeværende beboere ikke  

 fandt i overensstemmelse med sandheden.
Bilag der blev væk! Som nævnt er sigtelsen mod [C]  

 nu nede på omkring 30.000 kr., men efter de seneste oplysninger drejer det  

 sig  

 måske snarere om manglende bilag for ca. 10.000 kr.
- Det drejer sig i hovedsagen  

 om bilag  for nogle arrangementer for dårligt stillede beboere   

 med buskørsel  

 og indgangsbilletter til Bonbon-land, bemærker [D].
Det er endda temmelig  

 mystisk, idet disse bilag menes fjernet i en ferieperiode, hvor  

 socialrådgiveren af Afdelingsbestyrelsen og [B] blev fyret og bortvist og  

 måtte  

 aflevere sin nøgle til kontoret.
 Tilbage står så et bebudet  

 erstatningskrav fra [K] på ikke færre end 139.000 kr., - penge som man hævder  

 at have anvendt til revisorer m.v. i sagen mod den fyrede socialrådgiver.
 Sagen vil sandsynligvis finde  

 sin afslutning med afsigelse af dom på et nyt møde i retten den 21. maj i år.
 Hvidovre Avis bragte den 23.  

 maj 2007 under overskriften  

  

 Uklar dom,  

 der straks blev anket  

  

 og underoverskriften  

  

 Den tidligere socialrådgiver i [A] blev dømt for underslæb på 27.000  

 kr., men den juridiske dommer gik ind for frifindelse  

  

 en artikel  

 vedrørende dommen i sagen.
2. Parternes synspunkter [K] har på vegne af [A]  

 oplyst, at artiklen beskrev en på det tidspunkt endnu ikke afgjort retssag,  

 hvor anklagemyndigheden havde rejst tiltale mod en beboerrådgiver for  

 underslæb  

 for ca. 34.000 kr.
 [K] har anført, at Hvidovre  

 Avis ved følgende udsagn i artiklen har beskyldt [B] for at have løjet under  

 vidneansvar i retten: et stærkt involveret vidne i retten fremkom med  

 beviseligt usande oplysninger og Det [D] henviser til, er  

 givetvis nogle af  

 de oplysninger, som [K]s forretningsfører for [A], [B], fremkom med ved  

 retsmødet, og som flere af de tilstedeværende beboere ikke fandt i  

 overensstemmelse  

 med sandheden.
[K] har videre anført, at  

 beskyldningen med [B] om at have løjet i retten alene baserer sig på udsagn  

 fra  

 én kilde, nemlig [D].
Han er beboer i [A] og har været elev hos den tiltalte  

 beboerrådgiver.
Hvidovre Avis har tilsidesat god presseskik ved ikke at have  

 udvist kritik over for nyhedskilden, hvilket krav i særdeleshed gælder, når  

 kildens udsagn, som det er tilfældet her, kan være farvet af personlig  

 interesse, og ved at have undladt i særlig grad at efterprøve de for såvel  

[A]  

 som for [B] skadelige, krænkende og agtelsesforringende oplysninger, først og  

 fremmest ved forelæggelse for [B] eller en anden relevant person forud for  

 offentliggørelsen af artiklen.
I artiklen redegøres der i  

 øvrigt ikke for, på hvilke punkter, [B] skulle have afgivet urigtig  

 forklaring  

 i retten.
Dette er først blevet oplyst i Hvidovre Avis indlæg til  

 Pressenævnet  

 som svar på klagen.
Hvidovre Avis har anført, at [B]  

 i retten fremkom med bl.a. følgende usandfærdige forklaringer: [C] var  

 grænseoverskridende i brugen af boligselskabets midler.
Hun købte således  

 markedets allerdyreste mobiltelefon, [C] købte nogle af landets  

 dyreste  

 kontormøbler,  at [C] i sin arbejdstid skaffede  

 Feriegruppen [A] ca.  

 350.000 kr. fra Arbejdsmarkedets Feriefond og Det kun  

 er en lille gruppe  

 beboere, der støtter [C] og forsøger at lave ballade og vælte  

 afd.bestyrelsen.
Hvidovre Avis har afvist at  

 have overtrådt reglerne om god presseskik ved at citere en af de mange  

 beboere,  

 der var til stede i retten, og har anført, at lignende kritik af [B]s  

 forklaring efterfølgende er fremkommet i læserbreve fra andre beboere, der  

 overværende retsmødet.
I flere læserbreve omtales også, at [B] ikke i retten  

 var i stand til at forklare, hvordan han var kommet i besiddelse af en række  

 centrale bilag fra beboerrådgiverens kontor.
 3. Pressenævnets begrundelse og afgørelse  

 :
 I sagens behandling har  

 følgende nævnsmedlemmer deltaget:
 Thomas Rørdam, Finn Rowold,  

 Lene Sarup  

 og Marianne Druedahl.
Et medie skal udvise kritik  

 over for nyhedskilderne, i særdeleshed, når disses udsagn kan være farvet af  

 personlig interesse eller skadevoldende hensigt.
På baggrund af [K]s  

 oplysninger lægger Pressenævnet til grund, at [D] er beboer i [A] og har  

 været  

 elev hos den tiltalte beboerrådgiver, [C].
Disse forhold gav Hvidovre Avis  

 anledning til at udvise særlig agtpågivenhed over for [D]s udtalelser, men er  

 ikke i sig selv tilstrækkelige til at fastslå, at god presseskik er  

 tilsidesat.
Den påklagede artikel  

 indeholder en alvorlig beskyldning mod [B] for at have afgivet bevidst  

 urigtig  

 forklaring i retten.
Pressenævnet finder, at det er i strid med god  

 presseskik,  

 at Hvidovre Avis ikke i artiklen nærmere redegjorde for, på hvilke punkter,  

[B]  

 forklarede urigtigt i retten, og at avisen ikke forud for offentliggørelsen i  

 særlig grad efterprøvede beskyldningen, først og fremmest ved forelæggelse  

 for [B],  

 hvilket der var en særlig anledning til som følge af [D]s personlige  

 interesse.
 I medfør af  

 medieansvarslovens § 49 pålægger Pressenævnet herefter den ansvarshavende  

 redaktør  

 af Hvidovre Avis at offentliggøre følgende:
   

  

 Kritik fra Pressenævnet:
 Hvidovre Avis bragte den 28. marts 2007 en artikel i forbindelse med en  

 sag, hvor en beboerrådgiver i [A] blev afskediget og tiltalt for underslæb.  

 Af  

 artiklen Må vidne komme med usandheder i retten? fremgik det, at  

 en beboer  

 mente, at vidnet, [K]s forretningsfører, bevidst talte usandt i retten.
 [K] har på vegne af [A] klaget til Pressenævnet, der gør opmærksom på,  

 at beskyldningen baserer sig på én kilde, en tidligere elev hos den fyrede  

 socialrådgiver, og at forretningsføreren ikke fik mulighed for at udtale sig.
Pressenævnet finder, at Hvidovre Avis har tilsidesat god presseskik ved  

 ikke at have præciseret, på hvilke punkter forretningsføreren afgav urigtig  

 forklaring,  

 og ved ikke at give forretningsføreren mulighed for at kommentere  

 beskyldningen.
Pressenævnet udtaler derfor kritik af Hvidovre Avis.
Pressenævnet har pålagt os at bringe denne meddelelse.
Hele kendelsen  

 kan læses på www.pressenaevnet.dk. Afgjort den 22. august 2007.
