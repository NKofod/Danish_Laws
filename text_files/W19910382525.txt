Et medlem ophørte ved konkurs den 10. marts 1988 med at drive  

 virksomhed med engroshandel, bogføring og bureauvirksomhed, »NN  

 Service«.
Efter konkursen havde medlemmet underskrevet 18 bilag, der  

 vedrørte ægtefællens virksomhed, »NN Products«.
 Ankenævnet fandt, at medlemmet måtte anses for endeligt ophørt med  

 drift af selvstændig virksomhed som hovedbeskæftigelse ved konkursen.
Ankenævnet fandt det ikke godtgjort, at medlemmet - uanset at han  

 havde skrevet under på en række bilag - havde ydet en personlig  

 arbejdsindsats i hustruens virksomhed af en sådan karakter og omfang, at han  

 fortsat skulle betragtes som selvstændig erhvervsdrivende.
Ankenævnet fandt  

 således, at medlemmets dispositioner i hustruens virksomhed havde karakter af  

 tilfældig bistand.
 Ankenævnet anmodede direktoratet om at tage stilling til, om  

 medlemmets aktiviteter havde haft en sådan karakter, at de burde medføre  

 fradrag i dagpengene.
Et medlem blev tilmeldt momsregisteret pr. 1. november 1984 for firmaet  

 NN, som drev engroshandel, bogføringsvirksomhed og bureauvirksomhed.
NN  

 Service blev afmeldt ved konkurs den 10. marts 1988.
 Medlemmets senere hustru blev momsregistreret i sit eget navn ved  

 påbegyndelse af selvstændig virksomhed med regnskab og bogføring den 1. juli  

 1986.
Den 1. marts 1988 påbegyndte hustruen NN Products,  

 fremstillingsvirksomhed, hvis vigtigste varegruppe var afspærringsliner med  

 refleks.
Samtidig blev hun delregistreret under sit eget navn for regnskabs-  

 og bogføringsvirksomhed.
 Toldvæsenet oplyste den 21. juni 1989, at ingen af hustruens  

 registreringsforhold var afmeldt fra registrering.
Medlemmet oplyste på ledighedserklæring af 22. marts 1988, at han var  

 ophørt med enkeltmandsvirksomhed NN Service, en gros handel, den 10. marts  

 1988, hvor han blev erklæret konkurs.
Virksomheden var påbegyndt den 1. marts  

 1987. Medlemmet svarede nej til spørgsmålet, om medlemmet eller hans  

 ægtefælle havde konkrete planer om at etablere sig som selvstændig  

 erhvervsdrivende.
Samtidig oplyste medlemmet, at hans hustru siden 1. juli 1986 drev  

 selvstændig virksomhed med revision og bogføring.
Medlemmet var ikke  

 beskæftiget i denne virksomhed.
På begæring om feriedagpenge, oktober 1988, svarede medlemmet nej til  

 spørgsmålet, om medlemmet eller hans ægtefælle/samlever drev selvstændig  

 virksomhed.
Arbejdsformidlingen anmodede arbejdsløshedskassen om en  

 udtalelse, idet der ved en stikprøve var konstateret uoverensstemmelser  

 vedrørende medlemmets oplysninger om beskæftigelse i ledighedsperioden.  

 Kontoret havde fra skattevæsenet modtaget 19 kopier af regnskabsmateriale for  

 NN Products for 1988 og 2 kopier af revisorerklæring fra to skatteyderes  

 regnskaber for 1988, underskrevet af medlemmet.
Det første bilag med  

 medlemmets underskrift var dateret 30. marts 1988.
 Kontoret fandt, at medlemmet havde været beskæftiget i ægtefællens  

 virksomhed fra marts 1988 og havde virket som revisor i 1989. Medlemmet havde  

 efter kontorets opfattelse modtaget dagpenge i 1988 med urette og burde  

 tilbagebetale 86.075 kr.
Medlemmet forklarede i et brev, at han påbegyndte selvstændig virksomhed  

 som bibeskæftigelse med regnskabsføring og revision samt en gros handel i  

 1984 og udvidede den til hovederhverv i 1987, fortrinsvis lagt an på en gros  

 handel.
Medlemmets hustru indgik, efter at de var blevet gift den 24.  

 december 1987, som medarbejder i medlemmets firma og fortsatte som indehaver  

 af sit eget.
Medlemmet havde på intet tidspunkt villet skjule, at hans hustru drev en  

 mindre virksomhed som selvstændig.
Derfor var der svaret ja til spørgsmålet  

 herom på ledighedserklæringen.
 Vedrørende de 19 bilag som medlemmet havde underskrevet - ud af i alt ca.  

 1.000 bilag for 1988 - angik 3 stk. kvittering for modtagelse af pakker, der  

 kom til huset. 6 fakturaer angik tidligere udarbejdede regnskaber for private  

 bekendte gennem flere år.
I de første måneder efter konkursen havde hustruen et par bekendte til at  

 køre for sig på ren provisionsbasis sideløbende med deres egen virksomhed i  

 forsøg på at markedsføre produktion af refleksliner.
I 1988 blev der udbetalt  

 ca. 14.500 kr. i provision/kørselsudgifter.
 Medlemmet havde tidligere handlet med firmaet Z, hvor han var den eneste  

 mand i sit firma, og dette var grunden til, at firmaet ville gå ud fra, at en  

 mand, der henvendte sig fra hustruens virksomhed måtte være medlemmet.
Vedrørende leje af kassevogn havde medlemmet fire gange hentet vognen for  

 en af dem, der hjalp hustruen og derfor medbragte varer, han ikke kunne have  

 i sin egen bil.
I november 1988 havde medlemmet lejet vogn for at hjælpe sin  

 hustru med at flytte varelager/inventar.
 Angående mekanikerregningen havde medlemmet sandsynligvis hentet bilen og  

 bedt om at få regningen skrevet til firmaet, hvorefter medlemmets eget navn  

 var blevet påført.
 På kassens anbefaling havde medlemmet deltaget i iværksætterkursus fra 9.  

 januar til 26. maj 1989, og i denne periode havde han søgt job flere steder.
 Kassen sendte den 21. juni 1990 diverse bilag til arbejdsformidlingen og  

 oplyste bl.a., at dagpengekort fra 20. november til 17. december 1989 var  

 bortkommet.
 Medlemmet oplyste i brev af 19. juli 1990 bl.a., at han ikke havde haft  

 nogen regnskabsklienter selv, og at det aldrig var blevet til noget med at  

 begynde for sig selv efter sommeren 1988. Medlemmet havde ikke haft nogen  

 form for beskæftigelse og havde derfor intet opgivet på dagpengekortene.  

 Dokumentation for andres beskæftigelse i hustruens firma ville kunne hentes  

 hos skattevæsenet.
 Kassen meddelte den 21. august 1990, at der ikke var grundlag for at  

 stille krav om tilbagebetaling af dagpenge, idet det af Arbejdsformidlingen  

 fremsendte materiale ikke umiddelbart gav grundlag for at antage, at  

 medlemmet havde været beskæftiget i ægtefællens virksomhed i et sådant  

 omfang, at det skulle kunne have indvirkning på dagpengeretten.
 Kassen havde lagt vægt på medlemmets oplysninger, som kassen ikke  

 umiddelbart fandt at kunne tilsidesætte, og som i alt det væsentlige på  

 fyldestgørende vis kommenterede de af Arbejdsformidlingen fremsendte bilag,  

 som efter kontorets opfattelse skulle kunne danne grundlag for krav mod  

 medlemmet om tilbagebetaling af dagpenge.
 Kassen fandt således, at de kvitteringer, som medlemmet havde afgivet i  

 1988 og 1989 i det væsentlige måtte betragtes som ydelse af hjælp i  

 enkeltstående forhold i egenskab af ægtefælle.
 Arbejdsformidlingen indberettede sagen til kassen og direktoratet med  

 indstilling om, at medlemmet skulle tilbagebetale 86.075 kr. for 1988 og  

 120.234 kr. for 1989 samt slettes for svig for forholdet.
 Kassen fastholdt sin indstilling og tilføjede, at såfremt direktoratet  

 skulle finde, at der forelå dokumentation for arbejde, måtte det anses for  

 sådanne enkeltstående opgaver, at det ikke kunne rubriceres som medarbejdende  

 ægtefælle eller udøvelse af selvstændig virksomhed, men alene ville kunne  

 medføre, at der eventuelt burde have været oplyst enkelte arbejdstimer på  

 dagpengekortene hvilket kunne have medført fradrag i dagpengeudbetalingerne.
 Direktoratet for Arbejdsløshedsforsikringen fandt, at medlemmet måtte  

 anses for at have været beskæftiget i sin ægtefælles virksomhed efter  

 konkursen.
 Direktoratet lagde bl.a. vægt på de 19 bilag, hvoraf medlemmet havde  

 underskrevet de 18, sammenholdt med medlemmets forklaring over for  

 arbejdsløshedskassen og skatteregnskaberne for NN Products sammenholdt med  

 skatteregnskaberne for NN Service og NC Revision.
 Direktoratet fandt det ikke sandsynliggjort, at medlemmets beskæftigelse  

 kun havde været af så ringe og tilfældig karakter, at han alene var omfattet  

 af bekendtgørelse nr. 57 af 1. marts 1982 om arbejdes og indtægters betydning  

 for dagpengenes størrelse.
 Under hensyn til, at medlemmets ægtefælle havde været beskæftiget i den af  

 medlemmet indtil konkursen drevne virksomhed inden for samme branche som den  

 af ægtefællen drevne regnskabs- og revisionsvirksomhed, og som den af  

 ægtefællen umiddelbart før konkursen påbegyndte virksomhed, måtte ægtefællen  

 anses for at videreføre den af medlemmet drevne virksomhed.
 Da medlemmet efter det oplyste havde deltaget i virksomheden efter  

 konkursen i mere end ubetydeligt omfang, kunne han ikke anses for endeligt  

 ophørt med drift af selvstændig virksomhed i henhold til direktoratets  

 bekendtgørelse nr. 418 af 14. juni 1989 om ophør med udøvelse af selvstændig  

 virksomhed som hovedbeskæftigelse, idet han ikke opfyldte de i § 4 opstillede  

 betingelser for at kunne anses for at være ophørt mere end midlertidigt med  

 sit personlige arbejde i virksomheden, som blev videreført af hans ægtefælle.
Medlemmet burde have oplyst sin arbejdsløshedskasse om, at han var  

 beskæftiget i sin ægtefælles virksomhed, lige som han burde have påført  

 dagpengekortene det antal timer, som han anvendte herpå.
Kassen ville  

 herefter have haft mulighed for at tage stilling til, hvorvidt medlemmet  

 ville være berettiget til arbejdsløshedsdagpenge.
 Direktoratet fandt efter det oplyste, at medlemmet kunne anses for at have  

 handlet groft uagtsomt i forbindelse med udfyldelse af dagpengekort m.v.,  

 således at han skulle tilbagebetale de dagpenge, som han havde modtaget efter  

 sin konkurs, jf. arbejdsløshedsforsikringslovens § 86, stk. 1.
 Direktoratet havde anmodet arbejdsløshedskassen om at træffe afgørelse om  

 tilbagebetalingsbeløbets størrelse.
 Direktoratet fandt endvidere, at medlemmet skulle idømmes en uges effektiv  

 karantæne på grund af forseelsen over for kassen, jf.  

 arbejdsløshedsforsikringslovens § 87, stk. 1.
 Arbejdsløshedskassen har anket under henvisning til kassens afgørelse,  

 idet medlemmets dispositioner alene måtte betragtes som hjælp i enkeltstående  

 forhold i egenskab af ægtefælle, hvorfor der ikke skulle ske fradrag i  

 dagpenge/feriedagpenge, subsidiært at fradrag alene skulle foretages efter  

 direktoratets bekendtgørelse nr. 57 af 1. marts 1982 om arbejdes og  

 indtægters betydning for dagpengenes størrelse.
 Kassen fandt ikke grundlag for at tilsidesætte medlemmets forklaring om  

 omfanget og årsagen til medlemmets særdeles moderate beskæftigelse.
 Der var ikke fremkommet dokumentation for væsentlig beskæftigelse, og det  

 måtte anses for særdeles tvivlsomt, at medlemmet skulle have arbejdet som  

 medarbejdende ægtefælle i hustruens virksomhed.
 Såfremt ankenævnet måtte finde, at medlemmet havde været beskæftiget i  

 virksomheden i et sådant omfang, at det måtte karakteriseres som mere end  

 ubetydeligt, således at medlemmet ville være omfattet af bekendtgørelse nr.  

 418 af 14. juni 1989 og dermed fuldstændig afskåret fra ret til  

 dagpenge/feriedagpenge i hele perioden fra konkursen den 10. marts 1988 og  

 frem til 11. december 1989, idet betingelserne for ægtefælleudtræden ikke var  

 opfyldt, fandt kassen, at den manglende opgivelse af arbejdstimer på  

 dagpengekort eller manglende oplysning om selvstændig virksomhed måtte virke  

 skærpende i et sådant omfang, at 38 timers effektiv karantæne ville være for  

 mild en sanktion.
 I så fald indstillede kassen svigsslettelse med virkning fra  

 konstateringstidspunktet den 22. maj 1990.
 Kassen henviste til ankenævnets afgørelse i en tidligere sag.
 Kassen havde meddelt medlemmet afgørelse om, at han skulle tilbagebetale i  

 alt 206.309 kr.
Medlemmet har i sin anke oplyst, at han havde haft sin virksomhed som  

 hobby ved siden af fuldtidsansættelse som lønmodtager indtil 1. marts 1987,  

 hvor han begyndte som selvstændig og ansatte en tidligere kollega.
Medlemmets  

 hustru fortsatte sin regnskabsvirksomhed men passede indimellem telefon for  

 medlemmet og førte regnskab.
Efter konkursen i marts 1988 fortsatte hustruen sin regnskabsvirksomhed og  

 startede en produktion af afspærringsliner.
Afspærringslinerne havde  

 medlemmet hidtil købt i Norge, og ægteparret havde ikke tidligere selv  

 fremstillet dem.
En bekendt havde tilbudt at forsøge at sælge handelsvarer for hustruen på  

 provisionsbasis, men da det ikke gav rimeligt overskud, ophørte ordningen  

 efter ca. 1/2 år.
Der var således ikke tale om, at hustruen videreførte den  

 af medlemmet drevne virksomhed.
Efter medlemmets personlige konkurs blev al  

 post til medlemmet personligt og til hans tidligere firma omadresseret til  

 konkursboets advokat og derefter ca. hver 14. dag udleveret til medlemmet,  

 såfremt den intet havde med firmaet eller med medlemmets økonomi i øvrigt at  

 gøre.
Dette foregik i hele 1988 og frem til foråret 1989.
 I hele perioden efter konkursen og indtil påbegyndelse af jobtilbud i  

 december 1989 forsøgte medlemmet at finde arbejde og deltog i  

 iværksætterkursus.
 Medlemmet sendte samtidig kopi af bevis for deltagelse i iværksætterkursus  

 samt udskrift vedrørende feriedagpenge i oktober 1988.
 Direktoratet fandt ikke fundet grundlag for at ændre sin afgørelse.
 Uanset omfanget af medlemmets deltagelse i virksomheden efter konkursen  

 kunne medlemmets konkurs ikke anses for dokumentation for, at han var  

 endeligt ophørt med drift af selvstændig virksomhed.
Direktoratet henviste bl.a. til, at det fremgik af skatteregnskaberne, at  

 hustruens virksomheder - bortset fra produktion af refleksstriber, som hidtil  

 havde været forhandlet af medlemmets virksomhed -blandt andet bestod af  

 regnskabsføring og salg af handelsvarer.
Disse funktioner var identiske med  

 en del af funktionerne i den konkursramte virksomhed.
 Da ægtefællerne havde drevet virksomhederne i fællesskab indtil konkursen,  

 medførte denne ikke nogen dokumentation for, at medlemmets arbejdsfunktioner  

 var bortfaldet eller overtaget af andre.
 Ankenævnet fandt, at medlemmet måtte anses for endeligt ophørt med drift  

 af selvstændig virksomhed som hovedbeskæftigelse ved konkursen den 10. marts  

 1988.
Ankenævnet fandt det ikke godtgjort, at medlemmet - uanset at han har  

 skrevet under på en række bilag - havde ydet en personlig arbejdsindsats i  

 hustruens virksomhed af en sådan karakter og omfang, at han fortsat skulle  

 betragtes som selvstændig erhvervsdrivende.
Ankenævnet fandt således, at  

 medlemmets dispositioner i hustruens virksomhed havde karakter af tilfældig  

 bistand.
 Arbejdsmarkedets Ankenævn anmodede direktoratet om på dette grundlag at  

 tage stilling til, om medlemmets aktiviteter havde haft en sådan karakter, at  

 de bør medføre fradrag i hans dagpenge efter reglerne i direktoratets  

 bekendtgørelse nr. 57 af 1. marts 1982.
 Ankenævnet ændrede således Direktoratet for Arbejdsløshedsforsikringens  

 afgørelse.
