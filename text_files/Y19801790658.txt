 Udtalt at privatvejsloven ikke indeholder hjemmel til at pålægge  

 grundejerne de umiddelbare udgifter til afholdelse af vejsyn på private  

 fællesveje omfattet af lovens afsnit III.
 I skrivelse af 16. september 1980 har kommunalbestyrelsen anmodet  

 ministeriet om en udtalelse over en konkret sag vedrørende en privat  

 fællesvej i et sommerhusområde, der er omfattet af bestemmelserne i  

 privatvejslovens afsnit III.
Det fremgår af sagen, at en grundejer ved vejen anmodede kommunalbestyrelsen om at tage  

 initiativ til en istandsættelse af vejen, at kommunalbestyrelsen derefter indkaldte til et vejsyn med henblik på at  

 gennemføre istandsættelse af vejen som et samlet arbejde under  

 vejmyndighedens kontrol, at samtlige grundejere efter vejsynet gjorde indsigelse mod projektet  

 bl.a. på grund af de økonomiske konsekvenser, og at kommunalbestyrelsen herefter frafaldt den påtænkte beslutning.
 Kommunalbestyrelsen ønsker herefter oplyst, om den kan pålægge lodsejerne  

 at afholde udgifterne i forbindelse med vejsynet samt et  

 administrationstillæg.
 I den anledning skal man meddele, at vejmyndigheden efter ministeriets  

 opfattelse ikke i det foreliggende tilfælde har lovhjemmel til at afkræve  

 lodsejerne udgifterne til afholdelse af vejsyn og de i forbindelse hermed  

 forbundne administrationsudgifter.
 Offentliggjort i VEJLOVE udgivet af DAFOLO.
