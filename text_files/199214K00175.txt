Nr BTL 175 Betænkning over Forslag til lov om ændring af lov om arbejdsmiljø   

 Nr L 175 1992-93, 1. samling Afgivet af Arbejdsmarkedsudvalget Afgivet: 19930324 Udvalget har behandlet lovforslaget i nogle møder.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret .
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
 Der skal ikke herske tvivl om, at Fremskridtspartiet er tilhænger af et  

 sundt og et godt arbejdsmiljø, hvilket synspunkt givetvis også deles af  

 arbejdsmarkedets parter.
 Det foreliggende lovforslag lægger op til at udvide miljøspørgsmålet til  

 også at omfatte virksomhedens ydre miljø.
 Arbejdsministeren får gennem en bemyndigelseslov ret til at skalte og  

 valte med virksomhederne, som hun har lyst til, fordi lovforslaget ikke  

 konkretiserer arten og omfanget af en virksomheds ydre miljø.
 Fremskridtspartiet påpeger, at erhvervslivets omkostningsniveau  

 uundgåeligt vil blive forøget til skade for konkurrenceevnen.
 Noget sådant vender Fremskridtspartiet sig imod.
