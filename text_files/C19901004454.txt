 Konkurrencerådet har på sit møde i dag behandlet Boghandlerrådets  

 ansøgning for Den danske Boghandlerforening og Den danske forlæggerforening  

 om dispensation fra konkurrencelovens § 14 til at håndhæve de bestemmelser, i  

 branchens aftalesystem der indeholder bestemmelser om faste bogladepriser.
Til rådsmødet var udarbejdet et notat.
Dette vedlægges.
Efter sædvanlig  

 praksis er fortrolige oplysninger, afslutning, indstilling samt bilag  

 udeladt.
 Konkurrencerådet besluttede i henhold til konkurrencelovens § 14, stk. 1,  

 at godkende at branchen håndhæver faste videresalgspriser for detailsalget af  

 danske bøger i udgivelsesåret og det efterfølgende kalenderår.
 Efter denne begrænsede prisstyringsperiode (udgivelsesåret og det følgende  

 kalenderår) vil alle videresalgsprisangivelser alene være vejledende.
Dispensationen gælder ikke for salg til biblioteker og salg af skolebøger  

 m.v. til skoler, hvorfor boghandlerne ved dette salg stadig helt frit kan yde  

 rabat på de af forelæggerne ansatte bogladepriser.
Dispensationen gælder  

 heller ikke bogladernes salg af musikalier.
 Endvidere er dispensationen betinget af, at boghandlerne har adgang til i  

 mindst samme omfang som hidtil at yde kvantumsrabatter og til at indrømme  

 studerende studierabatter på de faste bogladepriser.
 Dispensationen gælder indtil videre, idet rådet vil følge forholdene på  

 markedet og tage dispensationen op til fornyet behandling, hvis udviklingen  

 tilsiger det.
 Begrundelsen for den trufne afgørelse fremgår af notatet.
 Referat fra Rådsmødet vil blive fremsendt når det foreligger i sin  

 endelige form.
 Advokat Niels Bork har modtaget en enslydende skrivelse.
