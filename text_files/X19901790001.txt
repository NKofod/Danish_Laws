Areal af landbrugsejendom gennemskåret af motorvej.
Den samlede  

 erstatning for samtlige landbrugsmæssige ulemper, er mindre end summen af  

 hver ulempe for sig. (Ejendomsindskrænkning defigurering, gennemskæring,  

 driftsomlægning, driftforstyrrelse m.fl.) U D S K R I F T AF FORHANDLINGSPROTOKOLLEN FOR EKSPROPRIATIONSKOMMISSIONEN VEDRØRENDE FREMTIDIGE MOTORVEJSANLÆG I JYLLAND.
 DØRUP-HADBJERG.
(Protokoltilførsel den 21. december 1990.) Fredag den 21. december 1990 lod kommissarius protokollen tilføre  

 nedenstående KENDELSE:
 Ejendommen.
Sammen med matr. nr. 6 Yderup By, Lyngby udgør de ovennævnte 3  

 matrikelnumre en landbrugsejendom på ca. 33 ha.
Den er beliggende i landzone,  

 og den er pr. 1. januar 1990 vurderet til ejendomsskyld med en ejendomsværdi  

 på 1.900.000 kr., heraf grundværdi 656.700 kr.
Det nedenfor nævnte  

 eksproprierede areal er vurderet til henholdsvis 2,05 kr. pr. (m2) og 0,92  

 kr. pr. (m2).
Matr. nr. 2a er dels ejendommens hovedlod dels en ca. 4.500 (m2) stor,  

 selvstændigt beliggende englod.
Hovedlodden, hvorpå bygningerne er  

 beliggende, har omtrent form som en langstrakt trekant med den ene langside  

 ud mod kommunevej Lyngbygårdsvej.
Vinkelret på denne og omtrent midt på  

 arealet gennemskæres det af adgangsvejen til en naboejendom, matr. nr. 3 a  

 Yderup By, Lyngby.
Fra bygningerne til det fjerneste hjørne af matr. nr. 2a  

 er der i luftlinie ca. 650 m.
På dette sted grænser matr. nr. 9a, der er en  

 ca. 1 km lang, smal lod på 97.173 (m2), op til matr. nr. 2a.
Matr. nr. 10 er  

 en lod på 10.710 (m2), der sammen med den anførte englod af matr. nr. 2 a er  

 adskilt fra bygningerne af jernbanen Århus-Randers.
Adgangen sker ad det  

 offentlige vejnet mod vest og under jernbanen og derfra mod øst over en  

 naboejendoms marker.
Afstanden for enhver form for fædsel er ca. 1. 300 m,  

 heraf ca. 800 m ad ikke-anlagt vej.
Færdselsretten er ikke tinglyst.
 Ekspropriationen.
Ejendommen afstår i alt ca. 40.410 (m2), hvoraf ca. 7.440 (m2) er  

 vejareal, som ikke erstattes.
Arealafståelsen sker såvel til anlæg af  

 motorvejen og et regnvandsbassin som til regulering af Lyngbygårdsvej, der  

 føres over motorvejen på en bro.
Engarealerne nord for jernbanen afstås i  

 deres helhed, idet den del, der ikke medgår til motorvej og regnvandsbassin,  

 afskæres fra bygningerne.
Motorvejen gennemskærer hovedlodden af matr. nr. 2a parallelt med  

 adgangsvejen til matr. nr. 3a og vinkelret på Lyngbygårdsvej.
Herved  

 fraskæres ca. 6,5 ha, der sammen med matr. nr. 9a kommer til at ligge på  

 motorvejens østside.
På vestsiden består matr. nr. 2a herefter af 2 lodder på  

 henholdsvis ca. 7 ha med ejendommens bygninger vest for adgangsvejen til  

 matr. nr. 3a og ca. 5,5 ha mellem denne og motorvejen.
Øst for motorvejen etableres der en privat fællesvej fra Lyngbygårdsvej  

 over en naboejendom langs skellet mod matr. nr. 2a.
Vejen fortsætter over  

 lodsejerens ejendom i skellet mellem matr. nr. 2a og matr. nr. 9a.
Til udlæg  

 af vejen medgør ca. 550 (m2) af det sidstnævnte matrikelnummer.
 Ved ekspropriationen pålægges der ejendommen servitut om byggelinie som  

 anmærkning a i arealfortegnelsen.
 Til midlertidig brug afstår ejendommen ca. 16.940 (m2), men erstatningen  

 herfor fastsættes først, når den midlertidige brug er ophørt.
 Parternes påstande.
 Anlægsmyndigheden har ikke ytret sig om erstatningsspørgsmålet.
Ejeren har nedlagt påstand om en arealerstatning på i kr. pr. (m2), idet  

 han har gjort gældende, at jorden er af høj bonitet og giver et stort  

 udbytte.
For så vidt angår matr. nr. 10 nord for jernbanen er kravet 2 kr.  

 pr. (m2) med tillæg af en erstatning på 220.000 kr. for tab af grusforekomst.  

 Ejeren gør gældende, at arealet ifølge en landinspektøropmåling indeholder  

 ca. 7.700 (m3), og at gruset ifølge indhentede oplysninger har en værdi af 22  

 kr. pr. (m3).
For ulemper ved fraskæring af ca. 16 ha har han krævet en erstatning på  

 100.000 kr., og for en ejendomsindskrænkning på godt 10% har han stillet krav  

 om en erstatning på 170.000 kr.
Med hensyn til den sidstnævnte post har han  

 gjort gældende, at erstatningen skal beregnes som en procent, der svarer til  

 ejendomsformindskelsen, af såvel driftsbygningernes som driftsmaterialets  

 værdi.
Herudover har ejeren fremsat krav om en erstatning på 200.000 kr. for  

 ulemper ved gennemskæring, idet ejendommen - mod tidligere 1 -nu får 3  

 tværgående veje.
Endelig har han krævet et beløb på 40.000 kr. til  

 driftsomlægning og et ikke nærmere fastsat beløb for tab af jagt og for tab  

 af mulighed for at etablere krebsefarm på et areal nord for jernbanen.
Han  

 har oplyst, at der altid har været en god due-, fasan- og rævejagt på disse  

 arealer, og at han efter besigtigelsesforretningen, men inden han blev  

 bekendt med, at hele engarealet vest for motorvejen ville medgå til et på  

 ette sted projekteret regnvandsbassin, har søgt og fået tilladelse til at  

 etablere en krebsefarm på denne del af arealet.
 Ekspropriationskommissionens afgørelse.
Kommissionen har undersøgt prisniveauet på landbrugsarealer i området dels  

 ved indhentning af oplysninger fra Århus Kommune dels ved en analyse af nogle  

 indgåede salgsaftaler i området inden for de senere år, som en konsulent for  

 lodsejere har foreholdt kommissionen.
Kommissionen har også været opmærksom  

 på de ekspropriationserstatninger, der er endeligt fastsat af  

 taksationsmyndighederne i forbindelse med et nyt kommunalt vejanlæg i  

 nærheden.
 Specielt om den jordpris, der aftales i fri handel, bemærkes, at den i  

 almindelighed ikke er direkte sammenlignelig med arealerstatningen i  

 forbindelse med ekspropriation, idet der ved fastsættelsen af førstnævnte er  

 taget hensyn til de ved frasalget opståede ulemper, som derimod ved  

 ekspropriation erstattes særskilt.
På grundlag af de ovennævnte undersøgelser samt under hensyn til  

 beliggenheden og beskaffenheden, herunder boniteten af arealerne, har  

 kommissionen fastsat en arealerstatning på 5,00 kr. pr. (m2) for så vidt  

 angår det ca. 17.390 (m2) store, afståede areal af hovedlodden og på 3,00 kr.  

 for så vidt angår engarealerne på ca. 15.580 (m2). Kommissionen har ikke  

 kunnet imødekomme ejerens krav om en forhøjet erstatning for de sidstnævnte  

 arealer på grund af grusforekomst.
Det er herved lagt til grund, at ejeren  

 ikke har nogen indvindingstilladelse og heller ikke vil kunne forvente at få  

 en sådan.
Da en eventuel forekomst af grus i arealerne således alene må  

 udnyttes til eget brug, kan ejeren ikke påregne, at en fornuftig køber vil  

 betale en overpris for arealerne.
Ud over arealerstatningen har kommissionen fastsat en samlet  

 ulempeerstatning på 235.000 kr.
Ved fastsættelsen af denne del af  

 erstatningen har kommissionen først og fremmest taget hensyn til den  

 ejendomsforringelse, der er en følge af den skete indskrænkning i de dyrkbare  

 arealer og af den driftsforstyrrelse, arealindgrebet medfører, samt af den  

 nødvendiggjorte driftsomlægning.
Med hensyn til erstatningen for ulemper ved  

 ejendomsindskrænkning kan kommissionen ikke give ejeren medhold i, at denne  

 skal fastsættes til en tilsvarende procent af værdien af det samlede  

 produktionsapparat (bygninger og driftsmateriel), hvormed de dyrkbare arealer  

 er blevet indskrænket.
Erstatning for ejendomsindskrænkning ydes for  

 forringede udnyttelsesmuligheder i tilfælde, hvor produktionsapparatet bliver  

 for stort og således ikke kan udnyttes rationelt.
Der må derfor ved  

 erstatningsfastsættelsen tages hensyn til, hvorledes produktionsapparatet var  

 dimensioneret inden ekspropriationen, ligesom der skal tages hensyn til, om  

 ulemperne allerede er erstattet helt eller delvis gennem den øvrige del af  

 erstatningen.
Med hensyn til det sidstnævnte spørgsmål er det kommissionens  

 opfattelse, at man ikke ved fastsættelsen af erstatningen for de forskellige  

 landbrugsmæssige ulemper (ejendomsindskrænkning, defigurering, gennemskæring,  

 driftsomlægning, driftsforstyrrelse m.fl.) blot bør betragte disse hver for  

 sig, da dette vil kunne føre til mere end fuld erstatning.
Erstatningen for  

 ulemperne ved arealnedgang (ejendomsindskrænkning), der ikke uden videre kan  

 sættes på en formel om et bestemt forhold mellem værdien af  

 landbrugsbygningerne og driftsmateriellet på ekspropriationstidspunktet og  

 nedgangen i arealtilliggendet, er et led i den samlede, skønsmæssigt  

 fastsatte erstatning.
 Ved fastsættelse af ulempeerstatningen har kommissionen endvidere taget  

 hensyn til de øvrige landbrugsmæssige ulemper ved den skete gennemskæring af  

 ejendommen, idet ca. 17 ha fraskæres den direkte adgang over egne arealer.  

 Der er også taget hensyn til, at der bliver en mindre omvej til ca. 7 ha.  

 Herudover har kommissionen været opmærksom på, at vejanlægget medfører en  

 mindre defigurering, og at der skal udlægges areal til ny privat fællesvej.  

 Endelig er der taget hensyn til, at arealafståelsen først får skattemæssig  

 virkning fra den 1. januar 1992 samt til de eventuelle udgifter, ejeren får  

 til fremskaffelse af udbetalingsdokumentation.
Kommissionen har ikke kunnet imødekomme ejerens krav om en særskilt  

 erstatning for tab af jagt på de afståede arealer, da erstatningen herfor er  

 indeholdt i arealprisen.
Heller ikke kravet vedrørende tab af muligheder for  

 etablering af krebsefarm har kommissionen kunnet imødekomme, da han ikke har  

 afholdt udgifter på noget egentligt projekt og således ikke bliver påført  

 noget tab.
 For servitut om byggelinie ydes ingen erstatning, jfr. lov om offentlige  

 veje § 38 modsætningsvis.
 Erstatningen forrentes som anført nedenfor.
 I godtgørelse for advokatbistand m.v. har kommissionen tillagt ejeren  

 5.000 kr.
Herefter b e s t e m m e s:
 Erstatningen fastsættes således:
 For areal af ager (ca. 17.390 (m2)) pr. (m2) 5,00 kr.
 For areal af eng (ca. 15.580 (m2)) pr. (m2) 3,00 kr.
 For samtlige ulemper 235.000 kr.
 Renter 9 1/2% p.a. fra den 1. oktober 1990.
 For sagkyndig bistand 5.000 kr.
