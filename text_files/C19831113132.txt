Et samråd forelagde for adoptionsnævnet spørgsmålet om fremgangsmåden ved  

 behandlingen af sager om adoption af udenlandske børn, hvor der mangler  

 oplysninger om serologisk test for syfilis, herunder WR-prøve.
Samrådet  

 oplyste, at man havde udsat behandlingen af en række sager på nævnets  

 stillingtagen til spørgsmålet.
 I den anledning meddelte nævnet, at der på samme måde som i sager om  

 adoption af danske børn bør foretages serologisk test for syfilis i  

 forbindelse med barnets anbringelse, men at samrådet ikke bør nægte  

 godkendelse af en foreslået anbringelse af et udenlandsk barn med den  

 begrundelse, at syfilistesten ikke er foretaget i barnets hjemland.
I sådanne tilfælde må ansøgerne orienteres om den manglende test og om  

 betydningen heraf, og ansøgerne må erklære sig indforstået med at lade  

 undersøgelsen foretage ved egen læge straks efter barnets ankomst til  

 Danmark.
Socialcentret må endvidere ved det første hjemmebesøg efter barnets  

 anbringelse sikre, at undersøgelsen er gennemført.
 Nævnet henstillede, at samrådet hurtigst muligt genoptog behandlingen af  

 de udsatte sager.
 P.N.V.
Hornslet Samtlige adoptionssamråd og socialcentre.
