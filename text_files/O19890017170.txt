Resumé A modtog den 30. januar 1987 B kommunes mundtlige afgørelse om  

 tilbagebetaling af kontanthjælp.
Han bad om en skriftligt begrundet afgørelse  

 for at kunne udforme en skriftlig klage til amtsankenævnet.
Kommunen  

 besvarede  

 ikke A's anmodning om en efterfølgende begrundelse, og A foretog herefter  

 ikke  

 videre, før han efter 1½ år blev opmærksom på, at tilbagebetalingskravet  

 delvis  

 var inddrevet ved modregning i overskydende skat.
Herefter indgav A klage  

 over  

 B kommunes afgørelse om tilbagebetalingspligtig kontanthjælp.
 Formanden for amtsankenævnet afviste at behandle klagen med  

 henvisning til, at klagefristen i bistandslovens § 15 var overskredet, og  

 til,  

 at der ikke forelå særlig grund til at se bort fra fristoverskrivelsen.  

 Ankenævnet lagde vægt på,  

  

 at  

  

 A havde modtaget klagevejledning,  

  

 at  

  

 han ikke senere havde rykket kommunen for den lovede skriftlige afgørelse, og  

  

 at  

  

 der var forløbet 1½ år fra den mundtlige afgørelse, da A indgav klage til  

 nævnet.
Ombudsmanden udtalte, at det også forud for forvaltningslovens  

 ikrafttræden var fast antaget, at en part på begæring kunne forlange at få  

 meddelt en skriftlig begrundelse efterfølgende.
Han fandt A's ønske om at  

 modtage en begrundelse rimeligt og velbegrundet, og udtalte, at den manglende  

 efterkommelse af ønsket burde bevirke suspension af klagefristen i  

 bistandsloven.
 Ombudsmanden henstillede til nævnet at tage A's klage over B kommunes  

 afgørelse af 30. januar 1987 under realitetsbehandling.
Amtsankenævnet meddelte senere, at nævnet havde truffet  

 beslutning om at realitetsbehandle A's klage.
Ombudsmanden tog denne  

 meddelelse til efterretning. (J. nr. 1989-368-051).
 Suspension af klagefrist.
 A klagede over, at formanden  

 for et amtsankenævn afviste at behandle hans klage i et brev af 30. juni 1988  

 over en afgørelse, socialforvaltningen i B kommune meddelte ham mundtligt den  

 30. januar 1987. Formandens afgørelse var begrundet i, at A's klage var  

 indgivet efter udløbet af klagefristen i bistandslovens § 15. Formanden fandt  

 heller ikke, at der forelå særlig grund til at se bort fra  

 fristoverskridelsen.
A anførte, at han den 30.  

 januar 1987 over for sin sagsbehandler mundtligt påklagede afgørelsen, og at  

 han meddelte, at han ønskede en skriftlig begrundelse for bedre at kunne  

 udforme  

 en skriftlig klage.
A anførte endvidere, at han to gange forgæves havde  

 rykket  

 forvaltningen for den  

 	  

 skriftligt  

 begrundede afgørelse, og at han til slut gik ud fra, at forvaltningen havde  

 frafaldet kravet.
A foretog sig derfor ikke yderligere, før han i juni 1988  

 blev opmærksom på, at kravet delvis var inddrevet ved modregning i  

 overskydende  

 skat.
 I en udtalelse til  

 amtsankenævnet oplyste kommunen, at A i forbindelse med afgørelsen anmodede  

 om "efterfølgende at få tilsendt en skriftlig meddelelse om afgørelsen,  

 hvilket beklageligvis ikke er sket".
 I et brev til amtsankenævnet  

 anførte jeg bl.a. følgende:
"Sagen rejser efter min  

 opfattelse det spørgsmål, om det manglende svar på (A's) anmodning om en  

 skriftlig redegørelse kan antages at have suspenderet klagefristen.
Jeg  

 henviser herved til, at det er almindeligt antaget, at manglende begrundelse  

 kan bevirke suspension af en klagefrist, jf. nærmere side 290 i  

 Forvaltningsret,  

 Almene Emner, 2. udgave 1989." Amtsankenævnet anførte herefter  

 bl.a. følgende:
 "...
Det kan oplyses, at ved  

 sagens afgørelse er der lagt vægt på kommunens fremstilling af sagsforløbet,  

 hvorefter klagen (jeg formoder, at nævnet mener "afgørelsen" og  

 ikke  

 "klagen"; min bemærkning) er meddelt mundtligt den 30. januar 1987  

 tillige med behørig klagevejledning. (A) anmodede om en skriftlig  

 begrundelse,  

 som han dog aldrig modtog.
I kommunens redegørelse for sagen nævnes, at der  

 også efter at afgørelsen er meddelt klageren har været kontakt med pågældende  

 uden at han har rykket for en skriftlig afgørelse og uden at  

 tilbagebetalingskravet  

 har været drøftet nærmere.
 Med udgangspunkt i denne  

 fremstilling af sagens forløb og i betragtning af at der er forløbet ca. 1½  

 år  

 fra afgørelsen blev meddelt klageren og til klagen blev indgivet, findes der  

 ikke grundlag for at realitetsbehandle sagen.
..." I en skrivelse til mig  

 bestred A rigtigheden af kommunens oplysning om, at han under de senere  

 kontakter ikke skulle have rykket for den skriftlige redegørelse.
 I en skrivelse til A udtalte  

 jeg følgende:
"For mundtligt meddelte  

 afgørelser gælder efter forvaltningslovens § 23, stk. 1, at parten kan  

 forlange  

 at få en skriftlig begrundelse for afgørelsen.
Skriftlige afgørelser skal  

 ledsages af begrundelse, jf. § 22.
 For kommunerne trådte  

 forvaltningslovens bestemmelser om begrundelse først i kraft den 1. januar  

 1989. Socialforvaltningens afgørelse i Deres sag, der blev meddelt den 30.  

 januar 1987, er derfor ikke omfattet af forvaltningslovens  

 begrundelsesregler.
Forud for forvaltningslovens  

 ikrafttræden var det imidlertid fast antaget, at en part på begæring kunne  

 forlange  

 at få meddelt en skriftlig begrundelse efterfølgende.
Denne grundsætning  

 gjaldt både for mundtligt og skriftligt meddelte afgørelser, jf.  

 forvaltningsloven  

 med kommentarer, 1987, s. 207.
Efter Socialministeriets  

 vejledning nr. 82 af 30. juni 1983 om reglerne for klage til amtsankenævnene  

 og  

 Den Sociale Ankestyrelse på det sociale område, pkt. 5, "er det af  

 betydning, at de myndigheder, der træffer afgørelse i 1. instans, i  

 meddelelser  

 til pågældende omtaler de bestemmelser, der danner grundlag for afgørelsen,  

 og de forhold, der er afgørende for sagens udfald.
Det henstilles derfor, at  

 afgørelser af indgribende betydning forsynes med skriftlig begrundelse".
 På den baggrund er jeg enig  

 med (B) kommune i, at det er beklageligt, at De ikke efterfølgende modtog en  

 skriftlig begrundelse for afgørelsen.
 Som nævnt i mit brev er det  

 almindeligt antaget, at bl.a. manglende begrundelse kan bevirke klagefristens  

 suspension, jf.herved Bent Christensen, Forvaltningsret, Domstolsprøvelse af  

 forvaltningsakter, 1988, s. 162 med note 17, samt Justitsministeriets  

 vejledning  

 om forvaltningsloven, pkt. 137.
(B) kommunes manglende  

 efterkommelse af Deres anmodning om en skriftlig meddelelse vedrørende  

 afgørelsen om tilbagebetalingspligt for kontanthjælp bør efter min opfattelse  

 bevirke suspension af klagefristen.
Deres ønske om at modtage en skriftligt  

 udformet begrundelse som  

 	  

 grundlag  

 for Deres indgivelse af klage til amtsankenæv-net er efter min mening  

 rimeligt og velbegrundet.
Endvidere må det lægges til grund, at De ikke på  

 noget tidspunkt har frafaldet anmodningen om at modtage en skriftligt  

 udformet begrundelse, såfremt kommunen fastholdt kravet om  

 tilbagebetalingspligt.
På den baggrund har jeg  

 samtidig hermed henstillet til amtsankenævnet at tage Deres klage af 30. juni  

 1988 op til realitetsbehandling." Amtsankenævnet meddelte mig  

 senere, at nævnet havde truffet beslutning om at realitetsbehandle A's klage  

 over B kommunes beslutning af 30. januar 1987.
 Jeg meddelte amtsankenævnet,  

 at jeg havde taget det oplyste til efterretning.
