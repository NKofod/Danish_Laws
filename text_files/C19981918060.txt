 Indhold Pkt.
 Indledning 1.
AFSNIT 1 ALMINDELIGE BESTEMMELSER - DEFINITIONER KONVENTIONENS AFSNIT I Definitioner - Konventionens art. 1 2.
 Område - Konventionens art. 1, stk. 1, bogstav a), og art. 2 3.
 Lovgivning - Konventionens art. 1, bogstav b) 4.
 Institution - Konventionens art. 1, bogstav d) 5.
 Forsikringstid - Konventionens art. 1, bogstav e) 6.
 Bopæl mv. - Konventionens art. 1, bogstav f) 7.
 Arbejdstager - Konventionens art. 1, bogstav g) 8.
 Selvstændig erhvervsdrivende - Konventionens art. 1, bogstav h) 9.
 Flygtninge og statsløse personer - Konventionens art. 1, bogstav i) og j)  

 10.
 Den lovgivning der er omfattet af konventionen Konventionens art. 3 11.
 Personkreds - Konventionens art. 4 12.
 Danske og schweiziske statsborgere - Konventionens art. 4, bogstav a) 13.
 Flygtninge og statsløse personer - Konventionens art. 4, bogstav b) 14.
 Statsborgere i tredjelande omfattet af dansk eller schweizisk lovgivning -  

 Konventionens art. 4, bogstav c) 15.
 Ligebehandling - Konventionens art. 5 16.
 Eksport af pensioner - Konventionens art. 6 17.
AFSNIT 2 HVILKET LANDS LOVGIVNING FINDER ANVENDELSE KONVENTIONENS AFSNIT II Lovvalgsregler 18.
Hovedregel Bopæl og beskæftigelse - Konventionens art. 7 19.
Undtagelser Udsendte arbejdstagere - Konventionens art. 8, stk. 1 20.
 Forlængelse af udsendelsen - Konventionens art. 8, stk. 1 21.
 Transportarbejdere - Konventionens art. 8, stk. 2 22.
 Offentligt ansatte - Konventionens art. 8, stk. 3 23.
 Udsendte diplomater - Konventionens art. 9, stk. 1, bogstav a)og art. 9,  

 stk. 2, bogstav a) 24.
 Lokalt ansatte - Konventionens art. 9, stk. 1, bogstav b), c), og d), og  

 art. 9, stk. 2, bogstav b), og c) 25.
 Ansatte ved tredjelandes repræsentationer i Schweiz - Konventionens art.  

 9a 26.
 Søfolk mfl. - Konventionens art. 10 27.
 Aftaler - Konventionens art. 11 28.
 Familiemedlemmer - Konventionens art. 11a 29.
SÆRLIGE BESTEMMELSER OM DE ENKELTE YDELSER - KONVENTIONENS AFSNIT III Indledning 30.
 AFSNIT 3 YDELSER VED INVALIDITET, ALDERDOM OG DØD (PENSIONER) -  

 KONVENTIONENS AFSNIT III, FØRSTE KAPITEL 31.
Ydelser efter dansk lovgivning Folkepension til schweiziske statsborgere med bopæl i Danmark -  

 Konventionens art. 5 32.
 Førtidspension til schweiziske statsborgere med bopæl i Danmark -  

 konventionens art. 16 33.
 Folke- og førtidspension til schweiziske statsborgere med bopæl i Schweiz  

 eller i et andet EØS-land Konventionens art. 17 34.
 Danske statsborgere med bopæl i Schweiz Konventionens art. 6, stk. 1 35.
 Flygtninge og statsløse personer Konventionens art. 6, stk. 1 36.
 Størrelsen af dansk pension, der udbetales til personer, der bor udenfor  

 Danmark - Konventionens art. 6, stk. 1 37.
 Opgørelse af beskæftigelsesperioder - Konventionens art. 18 38.
 Forholdet til pensionslovens § 8 - Konventionens art. 20 39.
 Bopælsperioder før 1. april 1957 - Slutprotokollens punkt 10 40.
Særlige regler for beregning af dansk pension Slutprotokollens punkt 5 41.
 Ydelser efter lov om ATP - Slutprotokollens punkt 11 42.
BEHANDLING AF ANSØGNING OM PENSION Ansøgning om schweizisk pension fra en dansk statsborger, der bor i  

 Danmark - Administrativ aftale art. 5 - 8 43.
Ansøgning om dansk pension fra en person, der bor i Schweiz Administrativ aftale art. 9 - 13 44.
 Ansøgning om dansk pension fra en schweizisk statsborger, der bor i et  

 andet EØS-land 45.
AFSNIT 4 YDELSER VED ARBEJDSSKADE OG ERHVERVSSYGDOMME MV. - KONVENTIONENS  

 AFSNIT III, ANDET KAPITEL Generelle regler 46.
 Ansøgning og klage 47.
Sygdomsbehandling i anledning af arbejdsskade Konventionens art. 22, stk. 1, og art. 24 48.
 Flytning - Konventionens art. 22, stk. 2 49.
 Proteser mv. - Konventionens art. 22, stk. 4 50.
Ulykkkestilfælde uden forbindelse med arbejde Slutprotokollens punkt 1 51.
AFSNIT 5 FAMILIEYDELSER - KONVENTIONENS AFSNIT III, TREDJE KAPITEL Børnefamilieydelse, ordinært og ekstra børnetilskud Konventionens art. 5 52.
 Særligt børnetilskud - Konventionens art. 27 53.
 Ophold i andet land end beskæftigelseslandet mv. 54.
AFSNIT 6 YDELSER VED SYGDOM OG MODERSKAB - KONVENTIONENS AFSNT III, FJERDE  

 KAPITEL Naturalydelser - Konventionens art. 29 55.
 Kontantydelser - Konventionens art. 28 og 29 56.
 Udbetaling af dagpenge til personer med bopæl eller ophold i Schweiz 57.
AFSNIT 7 FORSKELLIGE BESTEMMELSER - KONVENTIONENS AFSNIT IV Gensidig administrativ bistand - Konventionens art. 31 58.
 Lægelig og administrativ kontrol 59.
 Indgivelse af ansøgning og klage mv. - Konventionens art. 34 60.
 Udbetaling af ydelser - Konventionens art. 35 61.
 Oplysningspligt 62.
 Tilbageholdelse af ydelser - Konventionens art. 36 63.
 Administration og klageadgang 64.
AFSNIT 8 OVERGANGS- OG SLUTBESTEMMELSER - KONVENTIONENS AFSNIT V Overgangsbestemmelser - Konventionens art. 38 Anden tillægskonventions art. 3 Perioder tilbagelagt før konventionens ikrafttræden mv. 65.
 Fornyet fastsættelse af ydelser 66.
 Gyldighed og opsigelse 67.
BILAG Bilag 1 Sammenskrivning af konvention af 5. januar 1983 med tilhørende  

 Slutprotokol, første tillægskonvention af 18. september 1985 og anden  

 tillægskonvention af 11. april 1996 (* 2) Bilag 2 Sammenskrivning af administrativ aftale af 10. november 1983 ,  

 første tillægsaftale af 25. november 1986 og anden tillægsaftale af 16. marts  

 1998 (* 2) Bilag 3 Blanketoversigt (* 2) Indledning 1. Der er den 11. april 1996 indgået anden  

 tillægskonvention til konventionen om social sikring mellem Danmark og  

 Schweiz.
Den anden tillægskonventionen trådte i kraft den 1. oktober 1997.
Konventionen mellem Danmark og Schweiz består herefter af - konvention af 5. januar 1983 med tilhørende Slutprotokol - første tillægskonvention af 18. september 1985 - anden tillægskonvention af 11. april 1996 Konventionen sikrer fortsat, at danske og schweiziske statsborgere får  

 samme rettigheder og pligter efter den lovgivning, som omfattes af  

 konventionen, på lige vilkår i de to lande, med mindre andet bestemmes i  

 særlige regler herom i konventionen.
 Ved tillægskonventionen gives nu bedre muligheder for tilkendelse og  

 udbetaling af pension, der er optjent ret til i de to lande, når der er bopæl  

 i et af landene eller i et tredjeland, hvor EF-forordning nr. 1408/71 finder  

 anvendelse, dvs. inden for EØS i øvrigt.
 En sammenskrevet udgave af konventionen og de to tillægskonventioner er  

 optrykt som bilag til vejledningen.
Der er til konventionen indgået anden tillægsaftale til administrativ  

 aftale om gennemførelse af konventionen.
Denne tillægsaftale træder i kraft  

 samtidig med konventionen.
En sammenskrevet udgave af administrativ aftale og  

 første og anden tillægsaftale er optrykt som bilag.
De blanketter, der tidligere er udarbejdet og udsendt, skal fortsat  

 anvendes ved administration af konventionen.
En oversigt over blanketterne er  

 optrykt som bilag.
 Denne vejledning erstatter Sikringsstyrelsens vejledning af 10. december  

 1986 om konventionen mellem Danmark og Schweiz om social sikring.
ALMINDELIGE BESTEMMELSER - DEFINITIONER KONVENTIONENS AFSNIT I Definitioner - Konventionens art. 1 2. I art. 1 er en række af de udtryk, der anvendes i  

 konventionen, defineret.
Når et udtryk er defineret i art. 1, medfører det,  

 at udtrykket altid anvendes i netop denne betydning i konventionen, i den  

 administrative aftale og i denne vejledning.
Dette gælder også for udtryk,  

 som i anden sammenhæng kan have en anden betydning.
 Et udtryk, som ikke er defineret i konventionen, anvendes i den betydning,  

 den lovgivning, der finder anvendelse, tillægger det.
Område - Konventionens art. 1, stk. 1, bogstav a), og art. 2 3. Efter konventionens art. 2 gælder konventionen for  

 de to landes område.
 Ved dansk område forstås efter konventionens art. 1, stk. 1, bogstav a),  

 Danmark med undtagelse af Grønland og Færøerne.
 Ved schweizisk område forstås Det Schweiziske Edsforbunds område.
Lovgivning - Konventionens art. 1, bogstav b) 4. Lovgivning betyder de love og administrative  

 bestemmelser, der er specificeret i konventionens art. 3. Det betyder bl.a.,  

 at når det af konventionen fremgår, hvilket lands lovgivning, der skal  

 anvendes i en given situation, er det udelukkende den lovgivning, der er  

 nævnt i konventionens art. 3, der er tale om, ligesom konventionens øvrige  

 bestemmelser kun anvendes på den nævnte lovgivning.
 Om anden sociallovgivning, end den der nævnes i art. 3, skal anvendes  

 afgøres efter bestemmelserne i den pågældende lovgivning.
 Om den lovgivning, der er omfattet af konventionen, se pkt. 11.
Institution - Konventionens art. 1, bogstav d) 5. En institution er det organ eller den myndighed,  

 der er ansvarlig for administration af den lovgivning, der er omfattet af  

 konventionen.
Forsikringstid - Konventionens art. 1, bogstav e) 6. Som forsikringstid anses efter konventionen alle  

 bidragsperioder, beskæftigelsesperioder eller bopælsperioder samt perioder,  

 der defineres eller anerkendes som sådanne i den lovgivning, hvorefter de er  

 tilbagelagt - herunder også perioder, der ligestilles med forsikrings-,  

 beskæftigelses- eller bopælsperioder i den pågældende lovgivning.
Bopæl mv. - Konventionens art. 1, bogstav f) 7. Efter konventionen betyder udtrykket »at  

 bo« at have sædvanligt opholdssted, og udtrykket »bopæl«  

 betyder sædvanligt opholdssted.
 Ved udtrykket »fast bopæl« forstås i forhold til Schweiz, stedet  

 hvor en person opholder sig med den hensigt at forblive der, og i forhold til  

 Danmark lovligt etableret sædvanligt opholdssted.
Ved afgørelsen af, om en person har bopæl i Danmark, vil oplysninger om  

 folkeregistertilmelding som oftest kunne lægges til grund.
I tvivlstilfælde  

 må der foretages en konkret bedømmelse.
Ved bedømmelsen må bl.a. lægges vægt  

 på, hvor den pågældende person og eventuel familie sædvanligvis opholder sig.
Arbejdstager - Konventionens art. 1, bogstav g) 8. Betydningen af udtrykket arbejdstager i relation  

 til anvendelse af dansk lovgivning er fastlagt i art. 1, bogstav g).
 For Danmarks vedkommende betyder udtrykket arbejdstager:
- for perioden indtil den 1. september 1977: en person, der som  

 beskæftiget i en arbejdsgivers tjeneste, var omfattet af lovgivningen om  

 arbejdsulykker og erhvervssygdomme - for perioden efter den 1. september 1977: en person, der er beskæftiget  

 i en arbejdsgivers tjeneste og er omfattet af ATP- loven.
Selvstændig erhvervsdrivende - Konventionens art. 1, bogstav h) 9. Udtrykket selvstændig erhvervsdrivende betyder i  

 relation til Danmark enhver person, der har ret til ydelser i henhold til lov  

 om dagpenge ved sygdom eller fødsel på grundlag af anden erhvervsindtægt end  

 lønindtægt.
Flygtninge og statsløse personer - Konventionens art. 1, bogstav i) og j) 10. Udtrykket »flygtning« anvendes i den  

 betydning, der er tillagt dette udtryk i konventionen af 28. juli 1951 og  

 protokollen af 31. januar 1967 om flygtninges retsstilling.
Udtrykket  

 »statsløse« anvendes i den betydning, der er tillagt udtrykket i  

 konventionen af 28. september 1954 om statsløse personers retsstilling.
Den lovgivning der er omfattet af konventionen - Konventionens art. 3 11. Konventionens regler skal udelukkende anvendes i  

 forhold til de love, der er nævnt i konventionens art. 3. Rettigheder og  

 pligter i forhold til de to landes øvrige sociale lovgivning - herunder den  

 øvrige sociale sikringslovgivning - fastlægges ikke ved konventionen men  

 alene efter reglerne i den nationale lovgivning.
Det betyder, at konventionen  

 fx ikke skal anvendes ved afgørelse af rettigheder og pligter efter  

 lovgivning om arbejdsløshedsforsikring i de to lande.
 Konventionen regulerer heller ikke forholdet til andre landes lovgivning.
 Konventionen finder for Danmarks vedkommende anvendelse på lovgivningen  

 om:
a.
Offentlig sygesikring b.
Sygehusvæsenet c.
Svangerskabshygiejne og fødselshjælp d.
Dagpenge ved sygdom eller fødsel e.
Børnefamilieydelse og børnetilskud f.
Social pension g.
Arbejdsmarkedets Tillægspension (ATP) h.
Forsikring mod arbejdsskade For Schweiz finder konventionen anvendelse på forbundslovgivningen i  

 Schweiz om:
a.
Alders- og efterladteforsikring b.
Invalideforsikring c.
Forsikring mod ulykker under arbejde og uden forbindelse med arbejde  

 samt mod erhvervssygdomme d.
Familieydelser indenfor landbruget e.
Sygeforsikring Konventionen gælder også for ny lovgivning, der ændrer eller supplerer den  

 lovgivning, der er nævnt ovenfor.
 Derimod gælder konventionen ikke for lovgivning om nye områder indenfor  

 social sikring, med mindre dette aftales mellem landene.
Personkreds - konventionens art. 4 12. I konventionens art. 4 er nævnt de persongrupper,  

 som konventionen gælder for.
Det drejer sig om danske og schweiziske  

 statsborgere og deres familiemedlemmer og efterladte, flygtninge og statsløse  

 personer og deres familiemedlemmer og efterladte samt andre personer, der er  

 omfattet af den danske eller schweiziske lovgivning, som omfattes af  

 konventionen.
 Der er forskel på, i hvilken udstrækning konventionen gælder for de  

 enkelte persongrupper, se herom i pkt. 13 - 15.
Danske og schweiziske statsborgere - konventionens art. 4, bogstav a) 13. Konventionen gælder i sin helhed for personer, der  

 er statsborgere i Danmark eller Schweiz.
Familiemedlemmer og efterladte til danske og schweiziske statsborgere er  

 også omfattet af konventionen, uanset disse familiemedlemmers  

 statsborgerskab, når det drejer sig om afledte rettigheder.
Der er tale om  

 afledte rettigheder, når der opnås ret til ydelser efter lovgivningen i kraft  

 af status som familiemedlem til en dansk eller schweizisk statsborger.
 Familiemedlemmers egne rettigheder, dvs. rettigheder som opnås uafhængigt  

 af en eventuel status som familiemedlem til en anden person, afgøres på  

 grundlag af de pågældendes egen status som enten dansk/schweizisk  

 statsborger, flygtning eller statsløs (pkt. 14) eller tredjelands statsborger  

 i øvrigt (pkt. 15).
Flygtninge og statsløse personer - konventionens art. 4, bogstav b) 14. Konventionen gælder også for flygtninge og  

 statsløse, der har bopæl i et af de to lande.
Familiemedlemmer og efterladte til flygtninge og statsløse personer er  

 også omfattet af konventionen, uanset disse familiemedlemmers  

 statsborgerskab, når det drejer sig om afledte rettigheder, og når de  

 pågældende har bopæl i et af de to lande.
Der er tale om afledte rettigheder,  

 når der opnås ret til ydelser efter lovgivningen i kraft af status som  

 familiemedlem til en flygtning eller statsløs person.
Statsborgere i tredjelande omfattet af dansk eller schweizisk lovgivning -  

 konventionens art. 4, bogstav c) 15. Desuden gælder visse af konventionens bestemmelser  

 for alle personer uanset statsborgerskab, når disse personer er omfattet af  

 et af landenes lovgivning.
Det drejer sig om følgende bestemmelser:
- art. 7 - hovedreglen for hvilket lands lovgivning, der finder anvendelse  

 (lovvalg) - art. 8 - lovvalgsregler for udsendte arbejdstagere, internationale  

 transportarbejdere og offentligt ansatte - art. 9, stk. 1, bogstav d), og e) og art. 9a, stk. 2 - særlige  

 lovvalgsregler mv. for tredjelandes borgere, som i Schweiz er beskæftiget ved  

 en dansk diplomatisk eller konsulær repræsentation eller i privat tjeneste  

 hos en dansk diplomat mv.
- art. 11 - aftale mellem landene om undtagelse fra lovvalgsreglerne - art. 11a - lovvalgsregler for familiemedlemmer - afsnit III, kapitel 2 - arbejdsulykker og erhvervssygdomme - afsnit III, kapitel 4 - ydelser ved sygdom og moderskab - afsnit IV - forskellige bestemmelser - afsnit V - overgangs- og slutbestemmelser.
Ligebehandling - Konventionens art. 5 16. Som udgangspunkt gælder der efter konventionen et  

 almindeligt princip om ligebehandling af statsborgere i de to lande ved  

 anvendelse af den del af landenes lovgivning, som er omfattet af  

 konventionen.
Ligebehandlingsreglen gælder også for de pågældende statsborgeres  

 familiemedlemmer, i den udstrækning disse har afledte rettigheder fra en  

 statsborger i et af de to lande.
Se nærmere om afledte rettigheder i pkt. 13.
 Derimod finder ligebehandlingsbestemmelsen i konventionen ikke anvendelse  

 på de øvrige persongrupper, som omfattes af konventionen.
 Visse af de særlige bestemmelser om de enkelte arter af ydelser fraviger  

 det generelle princip om ligebehandling, se herom i afsnit 3 - 6 i  

 vejledningen.
Eksport af pensioner - Konventionens art. 6 17. Danske og schweiziske statsborgere har som  

 udgangspunkt ret til at få udbetalt den pension, der er optjent ret til i de  

 to lande, - uden nogen reduktion - så længe de pågældende har bopæl i  

 Schweiz, Danmark eller et EØS-land i øvrigt.
 Flygtninge og statsløse har ret til at få udbetalt pension fra de to lande  

 efter konventionen, så længe de har bopæl i Danmark eller Schweiz.
 Der gælder dog visse indskrænkninger og særregler med hensyn til retten  

 til pension, se nærmere herom i vejledningens afsnit 3.
 Der er i artiklens stk. 2 og 3 taget forbehold for visse schweiziske  

 pensionsydelser, som kun udbetales til danske statsborgere, så længe de bor i  

 Schweiz.
HVILKET LANDS LOVGIVNING FINDER ANVENDELSE  

 - KONVENTIONENS Lovvalgsregler 18. Konventionens afsnit II indeholder bestemmelser  

 om, hvilken af de to landes lovgivning om social sikring en person skal være  

 omfattet af i en given situation, de såkaldte lovvalgsregler.
Lovvalgsreglerne omfatter dels en hovedregel for, hvilket lands lovgivning  

 der skal anvendes, dels undtagelser fra denne regel og særregler for visse  

 persongrupper.
De fleste af lovvalgsreglerne gælder også for tredjelandes  

 borgere, se pkt. 15.
 Lovvalget gælder kun for den lovgivning, der er omfattet af konventionen.  

 For øvrig sociallovgivning er det reglerne i det enkelte lands nationale  

 lovgivning, der er afgørende for, om en person er omfattet af den pågældende  

 lov.
 Reglerne om, hvilket lands lovgivning der skal anvendes, har kun betydning  

 for afgørelsen af, hvorvidt en person skal henvises til at blive sikret efter  

 det ene eller det andet lands lovgivning.
 Når dette er afgjort, er det reglerne i det pågældende lands lovgivning,  

 der er afgørende for, dels om en person kan eller skal tilsluttes  

 sikringsordningerne i det pågældende land, og dels om der er ret til ydelser  

 efter det pågældende lands lovgivning.
Hovedregel Bopæl og beskæftigelse - Konventionens art. 7 19. Som hovedregel er en person omfattet af  

 lovgivningen i det land, hvor pågældende opholder sig, dvs. har bopæl, eller  

 har erhvervsmæssig beskæftigelse eller virksomhed.
Undtagelser Udsendte arbejdstagere - Konventionens art. 8, stk. 1 - Administrativ  

 aftales art. 3, stk. 1 - 3 20. Arbejdstagere, der af en arbejdsgiver med hjemsted  

 i det ene af konventionslandene, bliver udsendt til midlertidigt at arbejde  

 for arbejdsgiverens regning i det andet konventionsland, forbliver omfattet  

 af lovgivningen i det land, hvor virksomheden har sit hjemsted, i indtil 2 år  

 efter udsendelsen.
Til dokumentation af udsendelsesforholdet anvendes en blanket.
For  

 Danmarks vedkommende attesteres den af Den Sociale Sikringsstyrelse.
 Den danske blanket forelægges af arbejdsgiverens repræsentant i Schweiz  

 eller - hvis en sådan ikke findes - af arbejdsgiveren selv for de schweiziske  

 sociale myndigheder.
 En schweizisk blanket skal i Danmark forevises de sociale myndigheder i  

 opholdskommunen og ATP.
Forlængelse af udsendelsen - Konventionens art. 8, stk. 1 - Administrativ  

 aftales art. 3, stk. 4 21. Hvis varigheden af det arbejde, som en  

 arbejdstager er udsendt til at varetage, kommer til at overstige 2 år, kan  

 landenes myndigheder undtagelsesvis aftale, at arbejdstageren forbliver  

 omfattet af udsenderlandets lovgivning i et længere tidsrum end 2 år.
Det vil  

 typisk dreje sig om den periode, der vil forløbe, indtil arbejdet er  

 afsluttet.
Ansøgning om at forblive omfattet af dansk lovgivning ved forlængelse af  

 en udsendelsesperiode indgives til Den Sociale Sikringsstyrelse.
Ansøgningen  

 skal indgives inden udløbet af den oprindelige udsendelsesperiode på 2 år.
 Den Sociale Sikringsstyrelse indgår herefter aftale med den kompetente  

 institution i Schweiz og underretter arbejdsgiveren samt bopælskommunen og  

 ATP om afgørelsen.
Transportarbejdere - Konventionens art. 8, stk 2 22. Arbejdstagere, der er ansat i  

 transportvirksomheder med hjemsted i det ene konventionsland, er omfattet af  

 dette lands lovgivning, når de har beskæftigelse i begge konventionslande.  

 Dette gælder uanset beskæftigelsens varighed.
 Sådanne arbejdstagere, der har bopæl eller er varigt beskæftiget i  

 virksomhedens filial eller faste repræsentation i det andet konventionsland,  

 er dog omfattet af dette lands lovgivning.
 Som udgangspunkt er personer, der er ansat i danske transportvirksomheder,  

 og som udfører arbejde i både Danmark og Schweiz, således omfattet af dansk  

 lovgivning.
 Hvis de pågældende enten er beskæftiget i den danske virksomheds filial  

 eller faste repræsentation i Schweiz eller har bopæl i Schweiz, er de  

 imidlertid omfattet af schweizisk lovgivning.
Offentligt ansatte - Konventionens art. 8, stk. 3 23. Arbejdstagere, som er beskæftiget i offentlig  

 tjeneste i det ene land, og som er udsendt til beskæftigelse på det andet  

 lands område, er i hele beskæftigelsesperioden omfattet at udsenderlandets  

 lovgivning - uden tidsbegrænsning.
 Personer, der arbejder i Schweiz for en offentlig dansk arbejdsgiver, er  

 således omfattet af dansk lovgivning, så længe beskæftigelsesforholdet varer.
 Afgørende for, om der er tale om beskæftigelse for en offentlig dansk  

 arbejdsgiver er, at lønnen afholdes af offentlige midler - helt eller delvist  

 med mindst 50%.
Særregler for personer beskæftiget ved diplomatiske eller konsulære  

 repræsentationer mv. - Konventionens art. 9 og art. 9a Udsendte diplomater - Konventionens art. 9, stk. 1, bogstav a) og art. 9,  

 stk. 2, bogstav a) 24. Personer, der er statsborgere i et af  

 konventionslandene, og som udsendes som medlemmer af diplomatiske eller  

 konsulære repræsentationer til det andet land, er omfattet af udsenderlandets  

 lovgivning.
 Danske statsborgere, der fra Danmark udsendes til danske diplomatiske  

 eller konsulære repræsentationer i Schweiz, er således omfattet af dansk  

 lovgivning i hele udsendelsesperioden.
Lokalt ansatte - Konventionens art. 9, stk. 1, bogstav b), c), og d), og  

 art. 9, stk. 2, bogstav b), og c) - Administrativ aftales art. 4 25. Personer, der er statsborgere i et af  

 konventionslandene, og som ansættes i det andet land til beskæftigelse ved  

 hjemlandets (det land hvori de er statsborgere) diplomatiske eller konsulære  

 repræsentationer eller til privat tjeneste hos en person, som er medlem af en  

 af hjemlandets diplomatiske eller konsulære repræsentationer, er som  

 udgangspunkt omfattet af lovgivningen i det land, hvor repræsentationen er  

 beliggende.
 De pågældende arbejdstagere kan dog vælge i stedet at være omfattet af  

 lovgivningen i deres hjemland.
 Danske statsborgere, der i Schweiz bliver ansat til beskæftigelse ved  

 danske repræsentationer eller som privatansatte hos personer, der er  

 medlemmer af eller gør tjeneste ved en sådan repræsentation, er således  

 omfattet af schweizisk lovgivning, med mindre de vælger at være omfattet af  

 dansk lovgivning.
 Valget af dansk lovgivning skal foretages senest 6 måneder efter  

 ansættelsen.
Personer, der vælger at være omfattet af dansk lovgivning, skal give  

 underretning herom til Den Sociale Sikringsstyrelse, der udsteder en attest  

 som dokumentation.
Attesten skal i Schweiz forelægges den kompetente  

 udligningskasse for alders-, efterladte- og invalideforsikring og for SUVAs  

 Kredsagentur Bern.
 En tilsvarende schweizisk attest, som dokumenterer, at en schweizisk  

 statsborger er omfattet af lovgivningen i Schweiz, skal i Danmark forelægges  

 de sociale myndigheder i bopælskommunen og ATP.
Statsborgere i tredjelande, der gør tjeneste ved en dansk diplomatisk  

 eller konsulær repræsentation i Schweiz, er omfattet af schweizisk  

 lovgivning.
Det samme gælder for tredjelandes borgere, der er beskæftiget i  

 privat tjeneste hos medlemmer af eller personer beskæftiget ved en dansk  

 repræsentation i Schweiz eller hos medlemmer af en schweizisk repræsentation  

 i Danmark.
 Når en diplomatisk eller konsulær repræsentation for det ene land  

 beskæftiger personer, der er omfattet af det andet lands lovgivning, skal  

 repræsentationen opfylde de almindelige forpligtelser for arbejdsgivere, der  

 gælder efter dette lands lovgivning.
Ansatte ved tredjelandes repræsentationer i Schweiz - Konventionens art.  

 9a 26. Danske statsborgere, der er beskæftiget ved  

 tredjelandes repræsentationer i Schweiz, er omfattet af schweizisk  

 lovgivning, med mindre de efter andre regler er omfattet af lovgivningen i  

 repræsentationens hjemland eller af dansk lovgivning.
Dette gælder også for de pågældendes ægtefæller og børn, der opholder sig  

 i Schweiz sammen med arbejdstageren.
For disse medfølgende familiemedlemmer  

 gælder lovvalget dog kun for den schweiziske alders-, efterladte- og  

 invalideforsikring, og kun hvis de pågældende familiemedlemmer ikke allerede  

 i kraft af andre regler er sikret efter schweizisk lovgivning.
Søfolk mfl. - Konventionens art. 10 27. Personer, der er beskæftiget på et skib, der fører  

 et af landenes flag, er omfattet af flaglandets lovgivning.
 Bestemmelsen i art. 10 anvendes ikke for personer, der er statsborgere i  

 tredjelande.
Aftaler - Konventionens art. 11 28. Der kan ved aftale mellem de to lande gøres  

 undtagelser fra den generelle bestemmelse om, hvilket lands lovgivning der  

 finder anvendelse, og fra de øvrige lovvalgsbestemmelser i konventionens art.  

 7 - 10.
 Ansøgning om at fravige de nævnte bestemmelser, således at en person  

 forbliver omfattet af dansk lovgivning, skal indgives til Den Sociale  

 Sikringsstyrelse, som, såfremt der findes grundlag for at give tilladelsen,  

 indhenter samtykke fra den kompetente schweiziske myndighed.
 Denne bestemmelse vil fx kunne anvendes ved udsendelse af arbejdstagere,  

 hvor det på forhånd ligger fast, at udsendelsesperioden overstiger 2 år.  

 Efter dansk praksis gives der normalt tilladelse til at forblive omfattet af  

 dansk lovgivning ved udsendelse i op til 3 år.
Familiemedlemmer - Konventionens art. 11a 29. Ægtefæller og børn af udsendte arbejdstagere -  

 herunder diplomater og lokalt ansatte - , personale i transportvirksomheder  

 og søfolk er omfattet af lovgivningen i samme land som arbejdstageren, når de  

 opholder sig sammen med arbejdstageren i det andet land, forudsat at de ikke  

 selv bliver beskæftiget i opholdslandet.
 Ægtefæller og børn bliver efter denne regel i Schweiz forsikret i den  

 schweiziske alders-, efterladte- og invalideforsikring.
SÆRLIGE BESTEMMELSER OM DE ENKELTE YDELSER - KONVENTIONENS AFSNIT III Indledning 30. I konventionens afsnit III er fastsat nærmere  

 regler om de forskellige typer af ydelser, der er omfattet af konventionen.
 Bestemmelserne i konventionens afsnit III anvendes sammen med og supplerer  

 de almindelige bestemmelser i konventionens afsnit I og bestemmelserne i  

 afsnit II, der fastlægger, hvilket af de to landes lovgivning en person er  

 omfattet af.
 For Danmarks vedkommende er der særlige regler om anvendelse af  

 lovgivningen om social pension, ATP, arbejdsskadeforsikring, dagpenge ved  

 sygdom eller fødsel, sygesikring og børnetilskud.
 For visse af bestemmelserne, fx bestemmelserne om pension og børnetilskud  

 er der tale om regler, der til dels indskrænker de rettigheder, der ellers  

 følger af ligebehandlings- og eksportprincipperne, der er fastlagt i  

 konventionens afsnit I.
 For andre af bestemmelserne, fx bestemmelserne vedrørende sygesikring, er  

 der tale om bestemmelser, der giver supplerende rettigheder til personer, der  

 skal omfattes af dansk lovgivning.
 I de tilfælde hvor der ikke er fastsat særlige regler, gælder udelukkende  

 bestemmelserne i det lands lovgivning, der skal anvendes i den konkrete  

 situation, dog under hensyntagen til konventionens almindelige bestemmelser  

 om ligebehandling mv.
YDELSER VED INVALIDITET, ALDERDOM OG DØD  

 (PENSIONER) - 31. Konventionens ligebehandlingsprincip i art. 5  

 giver lige ret til dansk og schweizisk pension for danske og schweiziske  

 statsborgere med bopæl i et af de to lande, med mindre andet er bestemt i de  

 enkelte artikler i konventionen.
Der er desuden fastsat regler for pension til personer, der har bopæl i  

 tredjelande, hvor EF-forordning nr. 1408/71 om social sikring finder  

 anvendelse, de såkaldte EØS-lande.
Ud over Danmark består EØS (Det Europæiske  

 Økonomiske Samarbejdsområde) af følgende lande: Belgien, Finland, Frankrig,  

 Grækenland, Holland, Irland, Island, Italien, Liechtenstein, Luxembourg,  

 Norge, Portugal, Spanien, Storbritannien og Nordirland (UK), Sverige,  

 Tyskland og Østrig.
 Om dansk pension til personer, der har bopæl i disse lande, se pkt. 34 -  

 37.
Ydelser efter dansk lovgivning Folkepension til schweiziske statsborgere med bopæl i Danmark -  

 Konventionens art. 5 32. For schweiziske statsborgere, der har bopæl i  

 Danmark, gælder ligebehandlingsbestemmelsen i konventionens art. 5. Der er  

 ikke herudover særlige betingelse for ret til dansk pension.
Schweiziske statsborgere med bopæl i Danmark har derfor ret til  

 folkepension på samme betingelser som danske statsborgere.
Dette betyder, at  

 en schweizisk statsborger opnår ret til dansk folkepension, hvis pågældende  

 har boet i mindst 3 år i Danmark mellem det fyldte 15. og det fyldte 67. år.
 Ved pensionens beregning gælder dog visse særregler for schweiziske  

 statsborgere, se pkt. 39 - 41.
Førtidspension til schweiziske statsborgere med bopæl i Danmark -  

 konventionens art. 16 33. For schweiziske statsborgere, der har bopæl i  

 Danmark, gælder en række særlige betingelse for ret til førtidspension.
 Der er ret til førtidspension efter samme regler som for danske  

 statsborgere, når pågældende mellem det 15. og det 67. år har haft fast bopæl  

 i Danmark i en sammenhængende periode på mindst 12 måneder og i denne periode  

 har været fysisk og psykisk i stand til at udøve normalt erhverv.
 Retten til førtidspension på grund af sociale forhold er yderligere  

 betinget af, at vedkommende har haft fast bopæl i Danmark i mindst 12 måneder  

 umiddelbart før ansøgningens indgivelse, og at behovet for pension opstod,  

 mens vedkommende havde bopæl i Danmark.
Folke- og førtidspension til schweiziske statsborgere med bopæl i Schweiz  

 eller i et andet EØS-land - Konventionens art. 17 34. Der kan i visse situationer udbetales dansk  

 pension til en schweizisk statsborger, der har bopæl i Schweiz eller i EØS  

 udenfor Danmark.
Om EØS, se pkt. 31.
 En schweizisk statsborger kan få udbetalt folkepension og førtidspension,  

 når vedkommende har været beskæftiget i Danmark i mindst 12 måneder som  

 arbejdstager eller selvstændig erhvervsdrivende i optjeningsperioden, dvs.  

 mellem det 15. og det 67. år, se herom pkt. 38.
 Retten til pension til personer med et års beskæftigelse i Danmark gælder  

 både retten til at få tilkendt pension under bopæl i Schweiz eller EØS og  

 retten til at medtage en allerede tilkendt pension fra Danmark til Schweiz  

 eller EØS.
 De personer, der ikke opfylder betingelsen om et års beskæftigelse i  

 Danmark, kan derimod kun få udbetalt en dansk pension i Schweiz eller et  

 EØS-land udenfor Danmark, hvis pensionen er tilkendt under bopæl i Danmark,  

 og de pågældende har haft fast bopæl i Danmark i optjeningsperioden i mindst  

 10 år heraf mindst 5 år umiddelbart forud for ansøgningens indgivelse.
Danske statsborgere med bopæl i Schweiz - Konventionens art. 6, stk. 1 35. Danske statsborgere, der har bopæl i Schweiz, har  

 ret til at få tilkendt og udbetalt folkepension og førtidspension.
Retten til  

 at få udbetalt og tilkendt førtidspension gælder både førtidspension på grund  

 af helbredsmæssige forhold og førtidspension på grund af sociale forhold.
Danske statsborgere har også ret til at få udbetalt dansk pension ved  

 bopæl i andet EØS-land end Danmark.
Denne ret er fastsat ved EF-forordning  

 nr. 1408/71.
Flygtninge og statsløse personer - Konventionens art. 6, stk. 1 36. Konventionen regulerer ikke betingelserne for ret  

 til dansk pension for flygtninge og statsløse personer.
 Retten til dansk pension for disse persongrupper er derfor som  

 udgangspunkt reguleret ved pensionslovens regler eventuelt suppleret med  

 reglerne i EF-forordning nr. 1408/71. Når pensionslovens betingelser er  

 opfyldt - bortset fra bopælsbetingelsen - vil dansk pension kunne udbetales  

 til flygtninge og statsløse, der har bopæl i Schweiz.
Størrelsen af dansk pension, der udbetales til personer, der bor udenfor  

 Danmark - Konventionens art. 6, stk. 1 37. Størrelsen af dansk pension fastsættes på grundlag  

 af pensionslovens regler om optjening og beregning af pension.
Der gælder dog  

 særlige regler for anvendelse af pensionslovens § 8, se pkt. 39, og for  

 bopælsperioder tilbagelagt før den 1. april 1957, se pkt. 40.
 Efter konventionens art. 6, stk. 1, udbetales pensioner i fuldt omfang og  

 uden nogen indskrænkning af nogen art, når der er ret til at få pension  

 udbetalt ved bopæl i andet konventionsland eller tredjeland (EØS-land).
 Dansk pension til personer, der har ret til at få udbetalt pensionen under  

 bopæl i Schweiz eller i et andet EØS-land end Danmark, skal derfor udbetales  

 med samtlige pensionsbestanddele.
Opgørelse af beskæftigelsesperioder - Konventionens art. 18 38. Ved anvendelse af bestemmelsen om krav om 12  

 måneders beskæftigelse i Danmark gælder følgende regler - når et medlem af Arbejdsmarkedets Tillægspension har opnået mindst 1 års  

 pensionsanciennitet, skal vedkommende anses for at have tilbagelagt en  

 beskæftigelsesperiode på 12 måneder på dansk område, - hvis en person godtgør, at han eller hun har været beskæftiget på dansk  

 område i en periode forud for 1. april 1964, medregnes denne periode, - hvis en person godtgør, at han eller hun var selvstændig  

 erhvervsdrivende på dansk område i en periode medregnes denne periode også.
Forholdet til pensionslovens § 8 - Konventionens art. 20 39. Konventionen fastslår, at bestemmelserne i lov om  

 social pension om ophold i udlandet, der sidestilles med bopæl i Danmark,  

 ikke gælder for schweiziske statsborgere.
 En schweizisk statsborger vil fx efter konventionen kunne optjene ret til  

 dansk pension som sømand på et dansk skib, mens fx et ophold i udlandet som  

 led i en uddannelse ikke for en schweizisk statsborger vil kunne medregnes  

 som optjeningstid for dansk pension.
Bopælsperioder før 1. april 1957 - Slutprotokollens punkt 10 40. Bopælsperioder, der er tilbagelagt forud for  

 konventionens ikrafttræden, skal tages i betragtning ved fastsættelse af  

 pensionens størrelse.
Dog skal der ikke tages hensyn til bopælsperioder i  

 Danmark, der er tilbagelagt forud for den 1. april 1957, ved beregning af  

 størrelsen af folke- og førtidspension, der udbetales til schweiziske  

 statsborgere med bopæl i Schweiz.
Særlige regler for beregning af dansk pension - Slutprotokollens punkt 5 41. I slutprotokollens punkt 5 findes en særlig regel  

 om beregning af godskrivningstid for personer, der har opnået ret til dansk  

 førtidspension efter de optjeningsregler, der var gældende indtil 1. oktober  

 1984, og som samtidig har opnået ret til en schweizisk invalide- eller  

 enkepension.
 I sådanne tilfælde nedsættes godskrivningstiden (perioden fra pensionen  

 tilkendes til den normale pensionsalder indtræder) efter forholdet mellem det  

 antal bopælsår, den pågældende har tilbagelagt på dansk område forud for  

 forsikringsbegivenhedens indtræden, men efter det fyldte 15. år, og den  

 samlede længde af de bopæls- og forsikringsperioder, som den pågældende forud  

 for forsikringsbegivenhedens indtræden har tilbagelagt efter dansk og  

 schweizisk lovgivning.
 Hvis de to pensioner efter denne beregning sammenlagt udgør et lavere  

 beløb end den pension, der er erhvervet ret til efter dansk lovgivning alene,  

 skal der ydes et tillæg, der svarer til forskellen.
 Personer, der har opnået ret til en dansk social pension på schweizisk  

 område før 1. januar 1984, bevarer denne ret.
Ydelser efter lov om ATP - Slutprotokollens punkt 11 42. Konventionen berører ikke de særlige betingelser  

 for medlemskab af ATP for udenlandske statsborgere.
 Personer, der har kortvarig beskæftigelse i Danmark, kan således blive  

 fritaget for betaling af ATP-bidrag, når de særlige betingelser herfor er  

 opfyldt.
Konventionen har heller ikke betydning for schweiziske statsborgeres ret  

 til at få udbetalt ydelser fra ATP, eller danske og schweiziske statsborgeres  

 ret til at få udbetalt ATP- pension under bopæl i Schweiz.
Der er allerede  

 efter ATP-loven ret til at få udbetalt ydelser under bopæl i udlandet.
BEHANDLING AF ANSØGNING OM PENSION Ansøgning om schweizisk pension fra en dansk statsborger, der bor i  

 Danmark - Administrativ aftale art. 5 - 8 43. Ansøgningen indgives til ansøgerens bopælskommune.
 Ved ansøgningen anvendes blanketterne CH/DK ansøgning om aldersrente,  

 ansøgning om efterladterente og IV-ydelse (invalideforsikringsydelse).
 På blanketten anføres datoen for modtagelse af ansøgningen i kommunen, og  

 kommunen bekræfter rigtigheden af oplysningerne, som angivet på blanketten.
Kommunen vedlægger de relevante lægelige akter, der foreligger i sagen,  

 når der søges om pension af helbredsmæssige årsager.
Ansøgningen sendes til  

 Den Schweiziske Udligningskasse i Geneve ved anvendelse af den særlige  

 fremsendelsesblanket DK/CH.
 Under behandlingen af sagen skal kommunen underrette den schweiziske  

 institution om resultatet af de lægeundersøgelser, der foretages til brug for  

 en eventuel dansk pensionssag.
Hvis den schweiziske institution herudover til brug for behandlingen af  

 ansøgningen anmoder om, at ansøgeren bliver lægeundersøgt, skal kommunen  

 sørge for, at en sådan undersøgelse bliver foretaget og lægeerklæring  

 udfærdiget.
Udgifterne til lægeundersøgelsen og erklæringen betales af den  

 schweiziske institution.
 Den schweiziske institution underretter ansøgeren direkte om den  

 afgørelse, der træffes i sagen, giver klagevejledning og sender kopi af  

 afgørelsen til kommunen.
Ansøgning om dansk pension fra en person, der bor i Schweiz -  

 Administrativ aftales art. 9 - 13 44. Ansøgningen indgives til den kompetente  

 institution i Schweiz, der videresender ansøgningen til Den Sociale  

 Sikringsstyrelse.
Styrelsen behandler ansøgningen og sender afgørelsen med  

 klagevejledning direkte til ansøgeren med kopi til den schweiziske  

 institution.
En person, der bor i Schweiz, kan i visse tilfælde have pligt til at tage  

 ophold i Danmark, når der ansøges om dansk pension.
Den Sociale  

 Sikringsstyrelse træffer afgørelse herom, når behandlingen af pensionssagen  

 gør ophold i Danmark nødvendig.
 Ansøgning om ydelser efter ATP-loven indgives direkte til Arbejdsmarkedets  

 Tillægspension i Hillerød.
Ansøgning om dansk pension fra en schweizisk statsborger, der bor i et  

 andet EØS-land 45. Schweiziske statsborgere, der bor i et EØS-land  

 udenfor Danmark, indgiver ansøgning direkte til Den Sociale Sikringsstyrelse.
 Styrelsen træffer afgørelse i sagen og sender afgørelse med  

 klagevejledning til ansøgeren.
YDELSER VED ARBEJDSSKADE OG  

 ERHVERVSSYGDOMME MV. - KONVENTIONENS Generelle regler 46. Retten til ydelser ved arbejdsskade bestemmes  

 efter lovgivningen i det land, hvis lovgivning den tilskadekomne var omfattet  

 af, på det tidspunkt, da ulykkestilfældet fandt sted, eller det  

 sygdomsfremkaldende arbejde blev udført.
 Der gælder særlige regler, når den skadelidte på skadestidspunktet  

 modtager ydelser fra det andet konventionsland på grund af tidligere  

 indtruffet arbejdsskade.
Når skadelidte er omfattet af dansk lovgivning på skadestidspunktet, har  

 den sikrede ret til naturalydelser ved arbejdsskaden efter  

 sygesikringsloven/lov om sygehusvæsen.
Pågældende skal desuden have bedømt  

 sin ret til naturalydelser efter lov om forsikring mod følger af  

 arbejdsskade.
 Arbejdsskadeforsikringen yder erstatning for det økonomiske tab, som den  

 skadelidte har, når det offentlige sundhedsvæsen ikke kan give ydelser gratis  

 eller kræver delvis selvbetaling.
 Denne mulighed for erstatning af udgifter til lægebehandling mv. kræver,  

 at ulykken eller sygdommen anerkendes som en arbejdsskade.
Ansøgning og klage 47. Når en person opholder sig i det andet land end  

 det, hvor pågældende er arbejdsskadeforsikret, indgives ansøgning om ydelser  

 i anledning af arbejdsskade enten direkte eller formidlet gennem  

 arbejdsskadeinstitutionen eller kontaktorganet i opholdslandet.
 Afgørelsen med klagevejledning sendes i disse situationer direkte til  

 ansøgeren og klage over afgørelsen indsendes enten direkte eller formidlet  

 til klageinstansen i forsikringslandet.
Sygdomsbehandling i anledning af arbejdsskade - Konventionens art. 22,  

 stk. 1, og art. 24 - Administrativ aftales art. 17 og art. 20 48. Når en person, der er forsikret mod arbejdsskade i  

 et af konventionslandene, har behov for sygdomsbehandling som følge af en  

 arbejdsulykke på det andet lands område, skal sygdomsbehandlingen ydes af  

 dette land efter den lovgivning, der gælder i det pågældende land.
 Omkostningerne til sygdomsbehandlingen refunderes af det land, hvor  

 skadelidte er forsikret.
 Ved sygdomsbehandling skal det dokumenteres, at den skadelidte er dækket  

 efter lovgivningen i det land, hvis lovgivning den pågældende er omfattet af.  

 Denne dokumentation afgives i form af en erklæring fra den institution, hvor  

 skadelidte er forsikret.
Flytning - Konventionens art. 22, stk. 2 - Administrativ aftales art. 18  

 og 20 49. Hvis en skadelidt under behandling for følger  

 efter arbejdsskade flytter fra det land, hvor pågældende er  

 arbejdsskadeforsikret til det andet konventionsland, har pågældende i  

 tilflytningslandet ret til naturalydelser på grund af arbejdsskaden, hvis der  

 gives forhåndssamtykke til flytningen.
Samtykke gives med mindre medicinske  

 forhold taler imod.
 Den institution, hvor skadelidte er forsikret, udsteder nødvendig  

 dokumentation i form af en erklæring om fortsat ret til naturalydelser.
 Udgifter til naturalydelser, som afholdes i tilflytningslandet, refunderes  

 af forsikringsinstitutionen i fraflytningslandet.
Proteser mv. - Konventionens art. 22, stk. 4 - Administrativ aftales art.  

 19 og Bilag 50. Proteser og andre naturalydelser af betydelig  

 omfang ydes som udgangspunkt kun efter forhåndssamtykke.
Forhåndssamtykke er  

 dog ikke nødvendigt, når de pågældende proteser eller andre naturalydelser er  

 særligt nødvendige.
 De proteser mv., som er omfattet af bestemmelsen i konventionens art. 22,  

 stk. 4, er opregnet i bilaget til den administrative aftale.
Ulykkestilfælde uden forbindelse med arbejde - Slutprotokollens punkt 1 -  

 Administrativ aftales art. 21 51. Alle ulykker - også ulykker der indtræffer i  

 fritiden - dækkes for personer, der er omfattet af den schweiziske  

 ulykkesforsikring.
Konventionens bestemmelser om arbejdsulykker og  

 erhvervssygdomme - herunder bestemmelserne om sygehjælp ved midlertidigt  

 ophold og flytning - gælder også for fritidsulykker, der dækkes af den  

 schweiziske ulykkesforsikring.
 Derimod er der ikke i øvrigt efter konventionen rettigheder med hensyn til  

 sygehjælp under midlertidigt ophold for personer, der er forsikrede i  

 Schweiz.
FAMILIEYDELSER - KONVENTIONENS AFSNIT III,  

 TREDJE KAPITEL Børnefamilieydelse, ordinært og ekstra børnetilskud - Konventionens art. 5 52. Det følger af ligebehandlingsbestemmelsen i  

 konventionens art. 5, at børnetilskud efter §§ 2 og 3 i børnetilskudsloven og  

 børnefamilieydelse efter lov om en børnefamilieydelse ydes til schweiziske  

 statsborgere på samme vilkår som til danske statsborgere.
 Ved flytning til Danmark får børn af schweiziske statsborgere, som efter  

 konventionen er omfattet af dansk lovgivning, således ret til ydelser fra  

 begyndelsen af kvartalet efter tilflytningen.
Særligt børnetilskud - Konventionens art. 27 53. Der er i konventionen regler for særligt  

 børnetilskud, som fraviger ligebehandlingsprincippet.
Børn af schweiziske enker og enkemænd samt forældreløse børn af  

 schweiziske statsborgere har, når de har bopæl i Danmark, ret til særligt  

 børnetilskud efter dansk lovgivning efter samme regler, som gælder for børn  

 af danske statsborgere.
Det er dog en betingelse, at barnet eller en af dets  

 forældre har haft bopæl på dansk område i mindst 6 måneder, og at den afdøde  

 fader og/eller moder på tidspunktet for dødsfaldet havde bopæl på dansk  

 område.
Herved er der sket en nedsættelse af den gældende bopælsperiode for  

 udenlandske statsborgere på 3 år.
 Er kravet om, at den afdøde fader eller moder på tidspunktet for  

 dødsfaldet havde bopæl i Danmark ikke opfyldt, indtræder retten til særligt  

 børnetilskud efter 3 års bopæl her i landet efter den almindelige bestemmelse  

 herom i børnetilskudsloven.
 Bestemmelsen om udbetaling af særligt børnetilskud efter 6 måneders bopæl  

 her i landet omfatter også de øvrige tilfælde i børnetilskudsloven, hvor  

 særligt børnetilskud ydes.
 Ophold i andet land end beskæftigelseslandet mv.
 54. En person, der har bopæl eller ophold i det ene  

 land, men som er omfattet af det andet lands lovgivning efter bestemmelserne  

 i konventionen, betragtes med hensyn til ret til familieydelser, som om  

 pågældende med sine børn har ophold i det land, hvis lovgivning gælder.
 Det vil for personer, der er omfattet af dansk lovgivning, sige, at  

 betingelsen om fuld skattepligt og hjemsted i Danmark for ret til  

 børnefamilieydelse ikke gælder i disse tilfælde.
 I tilsvarende tilfælde er der ret til børnetilskud, selv om betingelsen om  

 hjemsted og bopæl i Danmark ikke er opfyldt.
 Omvendt har personer, der er omfattet af schweizisk lovgivning om social  

 sikring, ikke ret til dansk børnefamilieydelse, selv om de opfylder  

 betingelserne i børnefamilieydelsesloven om skattepligt og hjemsted i  

 Danmark.
 Der er i sådanne tilfælde heller ikke ret til danske børnetilskud, selv om  

 betingelserne i børnetilskudsloven i øvrigt er opfyldt.
YDELSER VED SYGDOM OG MODERSKAB -  

 KONVENTIONENS AFSNT III, Naturalydelser - Konventionens art. 29 - Administrativ aftales art. 23 55. Forsikringsperioder i den schweiziske  

 sygeforsikring medregnes til nedbringelse af den ventetid på 6 uger, der er  

 fastsat i sygesikringsloven og den tilsvarende ventetid for ret til  

 vederlagsfri behandling på sygehus, der er fastsat i loven om sygehusvæsenet.
Oplysning om schweiziske forsikringstider afgives på en blanket af den  

 schweiziske sygekasse efter anmodning fra den person, der ønsker  

 sammenlægningsbestemmelsen anvendt.
Blanketten kan også udstedes efter  

 anmodning fra den danske kommune.
I denne situation anmoder kommunen  

 Forbundsadministrationen for Social Sikring om at udstede blanketten.
Kontantydelser - Konventionens art. 28 og 29 - Administrativ aftales art.  

 23 56. Ved afgørelse af, om der er ret til kontantydelser  

 ved sygdom eller moderskab (syge- eller barseldagpenge)fra det ene land, kan  

 der tages hensyn til forsikrings- og beskæftigelsesperioder, der et  

 tilbagelagt efter det andet lands lovgivning, hvis det er nødvendigt for at  

 opnå ret til ydelser.
 Ved anvendelse af dansk lovgivning betyder bestemmelsen, at der ved  

 afgørelse af, om beskæftigelseskravet for ret til dagpenge efter lov om  

 dagpenge ved sygdom eller fødsel er opfyldt, kan tages hensyn til  

 beskæftigelsesperioder eller perioder, der ligestilles hermed, som er  

 tilbagelagt efter schweizisk lovgivning.
 Danske forsikringsperioder vil kun blive medregnet ved anvendelse af  

 schweizisk lovgivning, hvis den pågældende inden 3 måneder efter flytning til  

 eller overgang til forsikring i Schweiz bliver forsikret hos en schweizisk  

 institution med hensyn til dagpenge.
 Som dokumentation for tilbagelagte forsikrings- eller  

 beskæftigelsesperioder i Schweiz forevises en blanket, der er udstedt af  

 institutionen for syge- og moderskabsforsikring i Schweiz.
 I Danmark udstedes den tilsvarende blanket af den seneste bopælskommune.
 Hvis en person ikke har medbragt blanketten, kan den kompetente  

 institution anmode institutionen i det andet land om at udstede blanketten.
Udbetaling af dagpenge til personer med bopæl eller ophold i Schweiz 57. Konventionen indeholder ikke regler om udbetaling  

 af dagpenge til personer, der har bopæl eller ophold i Schweiz.
Som  

 udgangspunkt gælder derfor dagpengelovens bestemmelser om udbetaling af  

 dagpenge under ophold i udlandet.
 Personer, der efter konventionens lovvalgsregler under bopæl eller ophold  

 i Schweiz er omfattet af dansk lovgivning ved fraværets påbegyndelse, har dog  

 ret til at få udbetalt dagpenge fra Danmark.
FORSKELLIGE BESTEMMELSER - KONVENTIONENS  

 AFSNIT IV Gensidig administrativ bistand - Konventionens art. 31 - administrativ  

 aftales art. 26 58. Landenes myndigheder og institutioner skal yde  

 hinanden den bistand, der er nødvendig til gennemførelse af konventionen og  

 den administrative aftale, som om det drejede sig om gennemførelse af  

 landenes egen lovgivning.
 Bistanden skal ydes vederlagsfrit.
Lægelig og administrativ kontrol - Administrativ aftales art. 24 59. Når en person, der ansøger om eller modtager  

 ydelser fra et af landene, opholder sig på det andet lands område,  

 gennemføres lægelige undersøgelser og anden kontrol af den pågældende af  

 opholdslandets myndigheder efter de regler, der gælder i dette land.
 Der er dog under alle omstændigheder ret til at forlange, at en person der  

 ansøger om dansk førtidspension, tager ophold i Danmark med henblik på  

 lægeundersøgelse, hvis dette er nødvendigt, se pkt. 44.
 Udgifter i forbindelse med lægeundersøgelse - herunder eventuelle rejse-  

 og opholdsudgifter i tilknytning til undersøgelsen - afholdes af den  

 myndighed, der har anmodet om undersøgelsen.
 Anden kontrol, der udføres på anmodning fra en institution i det andet  

 land, udføres vederlagsfrit.
Indgivelse af ansøgning og klage mv. - Konventionens art. 34 60. Ansøgninger og klager mv., som efter et af  

 landenes lovgivning skal være indgivet inden en bestemt frist, anses som  

 rettidigt indkomne, hvis de indenfor fristen er indgivet til en tilsvarende  

 myndighed eller institution i det andet land.
 I denne situation noterer den modtagende myndighed eller institution  

 datoen for modtagelsen, og denne dato anses for at være datoen for modtagelse  

 hos myndigheden i det andet land.
Udbetaling af ydelser - Konventionens art. 35 - Administrativ aftales art.  

 25 61. Udbetaling af ydelser efter dansk lovgivning  

 foretages i danske kroner.
 Ydelserne udbetales direkte til den berettigede, med mindre andet aftales  

 mellem landenes kompetente myndigheder.
Oplysningspligt - administrativ aftales art. 27 62. Når en person modtager en ydelse efter et af  

 landenes lovgivning, har den pågældende pligt til at oplyse om forhold, der  

 har betydning for ret til ydelser mv., også når den pågældende har ophold i  

 det andet land.
Denne oplysningspligt gælder for ændringer i personlige og  

 familiemæssige forhold, helbredstilstand eller arbejds- og erhvervsevne.
 Myndighederne i de to lande har pligt til at underrette hinanden om  

 ændringer, som de er bekendt med.
Tilbageholdelse af ydelser - Konventionens art. 36 63. Konventionen indeholder visse bestemmelser om  

 adgang for en institution i det ene land til at anmode om tilbageholdelse i  

 en ydelse fra det andet land, hvis lovgivningen i det andet land giver  

 mulighed herfor.
 Når et af landene har udbetalt forskud på en ydelse efter det andet lands  

 lovgivning, kan det beløb, der er udbetalt som forskud, tilbageholdes i  

 ydelsen, som det andet land efterbetaler.
Hvis en institution i et af landene fejlagtigt har udbetalt et beløb, kan  

 der foretages modregning i tilsvarende ydelser fra det andet land.
Ved  

 afgørelse af om en sådan modregning kan finde sted, anvendes de regler for  

 modregning, der gælder i det land, der skal foretage modregningen.
 Hvis en schweizisk institution anmoder om, at der foretages modregning for  

 et skyldigt beløb i en løbende dansk ydelse, skal det således afgøres efter  

 danske regler, om modregningen kan finde sted.
Administration og klageadgang 64. Administration af konventionen varetages i Danmark  

 af kommunerne for så vidt angår de lovområder, hvor kommunerne efter de  

 almindelige regler i dansk lovgivning skal varetage administrationen.  

 Kommunernes afgørelser om ret til danske ydelser efter konventionen kan ankes  

 efter de almindelige danske regler herom.
 Administration af konventionens regler om ydelser ved arbejdsskade  

 varetages af Arbejdsskadestyrelsen, bortset fra tilfælde vedrørende  

 naturalydelser ved arbejdsskade, der skal ydes efter den almindelige  

 sundhedslovgivning.
 Administration af konventionen varetages af Den Sociale Sikringsstyrelse,  

 når det drejer sig om pension til personer, der har bopæl i Schweiz eller et  

 andet EØS-land.
 Styrelsens afgørelser om pension kan ankes til Den Sociale Ankestyrelse.
 Styrelsens afgørelser efter konventionens afsnit II kan ankes til  

 Socialministeriet.
OVERGANGS- OG SLUTBESTEMMELSER -  

 KONVENTIONENS AFSNIT V Overgangsbestemmelser - Konventionens art. 38 - Anden tillægskonventions  

 art. 3 Perioder tilbagelagt før konventionens ikrafttræden mv.
 65. Konventionen gælder også for forsikringstilfælde,  

 der er indtrådt forud for ikrafttrædelsen.
 Konventionen giver dog ikke ret til at få udbetalt ydelser for perioder,  

 der ligger forud for konventionens ikrafttræden.
Fornyet fastsættelse af ydelser 66. Hvis en ydelse har været stillet i bero eller  

 lignende, fordi nationalitets- eller bopælsforhold har medført, at den ikke  

 kunne komme til udbetaling, skal en sådan ydelse fastsættes eller udbetales  

 på ny, når den berettigede ansøger herom.
Hvis det drejer sig om en ydelse,  

 der efter det pågældende lands lovgivning skal udbetales uden ansøgning, skal  

 udbetaling dog genoptages automatisk.
 Denne bestemmelse gælder også for pensioner, der er tilkendt før anden  

 tillægskonvention trådt i kraft.
 Den pensionsudbetalende myndighed kan selv træffe beslutning om at  

 omberegne pension, der er tilkendt før tillægskonventionens ikrafttræden.
 Fornyet fastsættelse af ydelser - herunder pensioner - må dog ikke føre  

 til en nedsættelse af ydelsen i forhold til det beløb, der er udbetalt forud  

 for den fornyede fastsættelse.
 Hvis en fornyet fastsættelse fører til en lavere ydelse, udbetales ydelsen  

 fortsat med det hidtil gældende beløb.
Gyldighed og opsigelse 67. Konventionen er indgået for et år og fornys  

 stiltiende fra år til år.
 Konventionen kan opsiges med en frist på 3 måneder forud for udløbet af en  

 et-årig gyldighedsperiode.
