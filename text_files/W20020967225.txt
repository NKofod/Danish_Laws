 Med virkning fra 1. juli 1999 trådte nye regler i kraft om forbrug  

 af ydelser i dagpengeperioden, og medlemmet ville efter disse nye regler nu  

 have mulighed for at overgå til efterløn.
 Ankenævnet lagde vægt på, at a-kassen i maj og juni  

 måned 1999 i rundskrivelser fra direktoratet var blevet orienteret om  

 de nye regler om forbrug af ydelser i dagpengeperioden.
 A-kassen burde derfor have vejledt medlemmet om reglernes betydning for  

 hans mulighed for nu at få efterløn.
 Nævnet fandt det godtgjort, at medlemmet ville have omgjort sit  

 fravalg efterlønsordningen senest den 30. september 1999, hvis han  

 havde haft kendskab til de nye regler.
 Ankenævnet ændrer således Arbejdsdirektoratets  

 afgørelse af 4. april 2002.
Efterbetaling af efterlønsbidrag.  

 Fortrydelse af fravalg af efterløn.
A-kassens vejledning.
 Ankenævnet har behandlet Deres klage på møde den  

 ......2002.
Nævnet traf denne A F G Ø R E L S E De kan fortryde, at De i brev modtaget i a-kassen den 8. juni 1999  

 tilkendegav, at De ønskede at framelde Dem  

 efterlønsordningen.
 De får derfor nu mulighed for at efterbetale efterlønsbidrag  

 fra den 1. april 1999.
 De skal stilles, som om De fik vejledning om de nye regler i Direktoratet  

 for Arbejdsløshedsforsikringens bekendtgørelse om  

 beskæftigelseskrav, dagpengeperiode og aktivperiode, som trådte i  

 kraft den 1. juli 1999.
 Ankenævnet henviser til, at reglerne i denne bekendtgørelse  

 fik afgørende betydning for Deres dagpengeret, og at denne igen havde  

 betydning for Deres ret til efterløn.
 Det er ved afgørelsen lagt til grund, at Deres fravalg af  

 efterlønsordningen skete i samråd med a-kassen i begyndelsen af  

 1999. Begrundelsen for fravalget var, at De manglede 3 måneders  

 dagpengeret i at kunne overgå til efterløn.
 Det er videre lagt til grund, at De herefter i brev modtaget i a-kassen  

 den 8. juni 1999 tilkendegav, at De ønskede at framelde Dem  

 efterlønsordningen.
 Det er endelig lagt til grund, at der med virkning fra 1. juli 1999  

 trådte nye regler i kraft, og at reglerne om forbrug af ydelser i  

 dagpengeperioden blev ændret til gunst for Dem, således at De nu  

 ville have mulighed for at overgå til efterløn.
Nævnet har lagt vægt på, at a-kassen i maj og juni  

 måned 1999 i rundskrivelser fra direktoratet blev orienteret om de nye  

 regler om forbrug af ydelser i dagpengeperioden.
A-kassen burde derfor have  

 vejledt Dem om reglernes betydning for Deres mulighed for at få  

 efterløn, da a-kassen orienterede Dem om reglernes betydning for Deres  

 dagpengeret.
 Nævnet finder det godtgjort, at De ville have omgjort Deres fravalg  

 efterlønsordningen senest den 30. september 1999, hvis De havde haft  

 kendskab til de nye regler.
 Ankenævnet ændrer således Arbejdsdirektoratets  

 afgørelse af ......2002.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
Kopi til: A-kassen og Arbejdsdirektoratet + akter 1. Sagsforløb Arbejdsdirektoratet fremstillede sagen på denne måde:
 "Det fremgår af sagen, at a-kassen den 8. juni 1999 modtog Deres  

 standardfravalg af efterlønsordningen.
 I brev af 9. juni 1999 til Dem bekræftede a-kassen, at man havde  

 modtaget Deres fravalg med virkning fra 1. april 1999. De blev samtidig  

 orienteret om, at der var fortrydelsesret indtil den 30. september 1999, og  

 at ret til efterløn for medlemmer, der var meldt ind før den 1.  

 april 1992, var betinget af 10 år inden for 15 år og betaling af  

 efterlønsbidrag.
I brev af 14. juni 1999 bad a-kassen Dem bl.a. om at overveje situationen  

 på ny.
De blev orienteret om, at De skriftligt kunne omgøre  

 Deres fravalg frem til senest den 30. september 1999. De blev videre  

 orienteret om, at Deres seneste uafbrudte medlemskab begyndte den 1. marts  

 1992. Brevet var vedlagt Arbejdsministeriets pjece "Din guide til den ny  

 efterløn".
I brev af 23. juli 1999 skrev a-kassen til Dem, at man havde godkendt  

 Deres anmodning om dagpenge.
Det fremgik af brevet bl.a., at Deres ret til  

 dagpenge var opdelt i to perioder: Dagpengeperioden og aktivperioden.
De  

 ville blive indplaceret med ret til dagpenge i 91 uger i dagpengeperioden.  

 Pr. 3. januar 2000 blev de 91 uger afkortet til 65 uger, hvilket  

 betød, at De maksimalt kunne få dagpenge i 65 uger inden  

 overgangen til aktivperioden.
 Det fremgik videre af brevet bl.a., at "Er du ved udløb af  

 aktivperioden fyldt 55 år, og opfylder anciennitetskravet for at kunne  

 gå på efterløn, når du fylder 60 år bevarer du  

 retten til dagpenge til det fyldte 60. år".
I brev af 3. september 2001 oplyste De til a-kassen, at De den 31. august  

 2001 pr. telefon var blevet gjort opmærksom på, at De ville kunne  

 opfylde betingelserne for at gå på efterløn den 1. marts  

 2002. De havde fravalgt efterlønsordningen den 9. juni 1999, fordi De  

 dengang fik oplyst af a-kassen, at De skulle have mindst 1 års arbejde  

 (1924 timer) på fuld tid, hvis De skulle kunne gå på  

 efterløn, når De havde været medlem af a-kassen i 10  

 år.
De håbede, at der kunne gøres noget ved den  

 fejlinformation, som De fik i 1999.
 Den 1. oktober 2001 oplyste a-kassen, at De var korrekt vejledt om de  

 regler, der var gældende på det tidspunkt, hvor De fravalgte  

 efterlønsordningen, og at de dagældende regler bevirkede, at De  

 mistede Deres dagpengeret, inden De kunne overgå til efterløn.  

 Reglerne var efterfølgende ændret, således at De ville  

 have haft mulighed for at få udbetalt efterløn, hvis De havde  

 valgt at betale efterlønsbidrag.
 I brev af 8. oktober 2001 klagede De over a-kassens brev af 1. oktober  

 2001.
 De anførte, at a-kassen burde have kontaktet Dem efter den 20.  

 september 1999, dog senest den 30. september 1999, således at De ville  

 have haft mulighed for at tilmelde Dem efterlønnen.
 De henviste i klagen til, at a-kassen oplyste, at reglerne blev  

 ændret den 20. september 1999, at De i perioden fra 1. juli 1999 til  

 30. august 2000 havde brugt 962 timer, og at der herefter var 104 uger  

 tilbage ved fuld ledighed til den 31. august 2001, og at det fremgik af breve  

 af 9. juni 1999 og 14. juni 1999 fra a-kassen, at der var fortrydelsesret til  

 den 30. september 1999.
 I brev af 11. oktober 2001 oplyste a-kassen, at man var enig i  

 afgørelse af 1. oktober 2001 om, at De ikke havde ret til  

 efterløn.
 Med brev af 11. oktober 2001 sendte a-kassen Deres klage og sagens akter  

 til direktoratet.
 Den 23. november 2001 modtog direktoratet fra a-kassen kopi af Deres  

 fravalgserklæring".
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 4. april 2002 denne afgørelse:
 "De kan ikke fortryde, at De har fravalgt at betale  

 efterlønsbidrag.
 De kan heller ikke få en dispensation, således at De kan  

 betale efterlønsbidrag fra den 1. april 1999.
Begrundelse Vedrørende fravalg af at betale efterlønsbidrag:
 Hvis man havde fravalgt at betale efterlønsbidrag, kunne man  

 få lov til at efterbetale efterlønsbidrag fra den 1. april 1999,  

 hvis man skriftligt bad a-kassen om det senest den 30. september 1999. Det  

 fremgår af § 23, stk. 1, i dagældende bekendtgørelse nr.  

 339 af 31. maj 1999 om betaling af medlemsbidrag til en  

 arbejdsløshedskasse.
 Vi har lagt vægt på, at a-kassen først den 3. september  

 2001 modtog Deres anmodning om at være med i  

 efterlønsordningen.
 Vi har også lagt vægt på, at det fremgik af a-kassens  

 breve af 9. og 14. juni 1999 til Dem, at Deres medlemskab begyndte den 1.  

 marts 1992, at anciennitetskravene, hvis man var indmeldt før den 1.  

 april 1992, var, at man havde været medlem i 10 år inden for 15  

 år og betalte efterlønsbidrag, samt at der var mulighed for at  

 fortryde fravalget frem til den 30. september 1999.
 Vi mener ikke, at Deres oplysninger til sagen kan føre til et andet  

 resultat.
 Som sagen er oplyst, er det vores opfattelse, at De i juli måned  

 1999 blev korrekt vejledt om Deres mulighed for at få dagpenge og  

 efterløn.
 Vi har herved lagt vægt på a-kassens oplysning i brev af 23.  

 juli 1999 om, at Deres ret til dagpenge ved fuld ledighed udløb, inden  

 De opfyldte anciennitetskravet, var i overensstemmelse med de  

 dagældende regler.
 Videre er det vores opfattelse, at a-kassen ikke var forpligtet til af  

 egen drift (inden den 30. september 1999) at rette henvendelse til og vejlede  

 de medlemmer, der havde valgt efterløns-ordningen fra, og som  

 potentielt blev berørt af, at reglerne om forbrug af ydelser i  

 dagpenge-perioden blev ændret fra uger til timer.
 Det er herudover vores opfattelse, at a-kassen ikke har haft mulighed for  

 at vide, at det var de ændrede regler om forbrug af ydelser i  

 dagpengeperioden, der betød, at De alligevel kunne få dagpenge  

 længe nok til at opfylde anciennitetskravet for ret til  

 efterløn.
 Endelig har vi ved afgørelsen lagt vægt på, at De selv  

 må bære ansvaret for, at De valgte efterlønsbidraget fra,  

 og at forudsætningerne for Deres fravalg bristede som følge af,  

 at reglerne efterfølgende blev ændret.
 Vedrørende dispensation:
Direktøren for Arbejdsdirektoratet kan undtagelsesvis tillade, at  

 der ses bort fra afbrydelser af medlemskabet og indbetaling af  

 efterlønsbidrag, jf. § 74 a, stk. 4, i lov om  

 arbejdsløshedsforsikring.
Dispensationsmuligheden kan dog kun anvendes  

 på særlige undskyldelige afbrydelser i medlem-skabet og  

 indbetaling af efterlønsbidrag.
Direktoratet har ved afgørelsen lagt vægt på, at De  

 fravalgte at betale efterlønsbidrag uden nærmere begrundelse  

 herfor, at a-kassen i brev af 14. juni 1999 vejledte Dem om de nye regler om  

 efterløn, herunder at der nu blev krævet medlemskab og  

 indbetaling af efterlønsbidrag i 25 år inden for de sidste 30  

 år for ret til efterløn.
A-kassen opfordrede Dem til på ny  

 at overveje Deres situation og oplyste Dem om, at De kunne omgøre  

 Deres valg ved skriftlig tilmelding senest den 30. september 1999. De  

 tilmeldte Dem dog ikke skriftligt senest den 30. september 1999.
 Direktoratet har videre fundet, at a-kassen i juli 1999 har vejledt Dem  

 korrekt efter de dagældende regler om Deres muligheder for dagpenge og  

 efterløn, og at  a-kassen ikke efterfølgende har haft pligt til  

 af egen drift at vejlede de medlemmer der har fravalgt  

 efterlønsordningen, og som potentielt  blev berørt af, at  

 reglerne om forbrug af ydelser i dagpengeperioden blev ændret fra uger  

 til timer.
 Direktoratet finder herefter, at De selv fravalgte at betale  

 efterlønsbidrag på baggrund af de dagældende regler og  

 Deres forventning til Deres fremtidig situation.
 Direktoratet finder ikke, at De efter Deres fravalg kunne have en  

 berettiget forventning om, at De ved en fornyet tilmelding til  

 efterlønsordningen senere end den 30. september 1999 kunne blive  

 omfattet af de tidligere gældende regler om medlemsanciennitet for ret  

 til efterløn.
 Det forhold, at reglerne om forbrug af ydelser i dagpenge (AMA: skal  

 være dagpengeperioden) blev ændret til gunst for Dem, findes  

 derfor ikke at være en særlig undskyldelig omstændighed i  

 forbin-delse med Deres fravalg af efterlønsordningen".
3. Klagen til ankenævnet De ønskede med brev af 15. april 2002 at indbringe direktoratets  

 afgørelse for ankenævnet, idet De i klagen tilkendegav  

 følgende:
 "I 1999 blev jeg af min daværende sagsbehandler opfordret til at  

 framelde efterløn, da jeg manglede 3 måneder for at komme i  

 betragtning til efterløn. - Sagsbehandleren er efterfølgende  

 rejst fra a-kassen.
I 2001 talte jeg med min nye sagsbehandler, som spurgte mig om, hvorfor  

 jeg havde fravalgt efterlønnen.
Hun mente, at jeg var blevet  

 fejlinformeret, og opfordrede mig til at søge igen.
Samtidig sagde  

 hun, at hvis det var a-kassens skyld, grundet fejlinformering, skulle  

 a-kassen betale bidraget til efterlønnen for mig fra 1999 til  

 dato".
4. Arbejdsdirektoratets bemærkninger til klagen Direktoratet fandt ved oversendelsen af sagen til ankenævnet den 16.  

 maj 2002 ikke grundlag for at ændre sin afgørelse.
 Direktoratet bemærkede i oversendelsesbrevet:
 "Medlemmet har i sin klage peget på, at han af en tidligere  

 medarbejder i a-kassen oprindelig fik at vide, at han "manglede 3  

 måneder" for, at han ville kunne gå på efterløn.
 Medlemmet blev efter det oplyste ledig den 1. juli 1999. Han havde  

 på daværende tidspunkt ret til dagpenge i 130 uger eller indtil  

 den 31. december 2001, hvor han mistede dagpengeretten, og dermed ret til  

 efterløn.
 Medlemmet blev indmeldt i a-kassen den 1. marts 1992, er født  

 før 1.marts 1952, og skal derfor bl.a. have et uafbrudt medlemskab af  

 a-kassen i 10 år, eller indtil den 1. marts 2002 for at kunne gå  

 på efterløn.
 Det er derfor korrekt, at medlemmet, som det så ud, da han blev  

 meldt ledig den 1. juli 1999, havde mistet retten til dagpenge den 31.  

 december 2001 eller 3 måneder før 1. marts 2002, hvor han ellers  

 kunne have gået på efterløn.
 Så vidt ses, har a-kassen ikke vejledt medlemmet forkert ud fra de  

 dengang gældende regler.
 Efter ændringen af reglerne i september 1999 er det oplyst, at  

 medlemmet ved fuld ledighed ville have ret til dagpenge frem til den 31.  

 august 2002. Hvis medlemmet ikke den 8. juni 1999 havde fravalgt  

 efterlønsordningen, ville han have kunnet gå på  

 efterløn den 1. marts 2002.
 Det er fortsat direktoratets opfattelse, som også nævnt i  

 direktoratets afgørelse af 4. april 2002, at a-kassen ikke var  

 forpligtet til af egen drift og inden den 30. september 1999 at kontakte og  

 vejlede de medlemmer, der på daværende tidspunkt af den ene eller  

 den anden grund havde valgt efterlønsordningen fra".
5. Nyt efter klagen Intet.
6. Regler Lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001.
§ 74 a, stk. 2:  Medlemmer, der er født før den 1.  

 marts 1952, kan opfylde kravet om medlemskab, jf. stk. 1, nr. 2, ved uafbrudt  

 medlemskab fra den 31. marts 1992 til mindst det fyldte 60. år.  

 Medlemsperioden skal dog mindst udgøre 10 år inden for de sidste  

 15 år.
Medlemmet skal have indbetalt efterlønsbidrag, jf. stk.  

 1, nr. 3, fra den 1. april 1999, jf. dog § 77, stk. 5.
§ 74 a, stk. 4: Direktøren for Arbejdsdirektoratet kan  

 undtagelsesvis tillade, at der ses bort fra afbrydelser i medlemskabet og  

 indbetaling af efterlønsbidrag ved afgørelsen af, om kravene i  

 stk. 2 og 3 er opfyldt.
Tilladelse kan gøres betinget af, at medlemmet  

 efterbetaler bidrag til arbejdsløshedsforsikringen og  

 efterlønsbidrag for den pågældende periode.
 Direktoratet for Arbejdsløshedsforsikringens  

 bekendtgørelse nr. 339 af 31. maj 1999 om betaling af medlemsbidrag  

 til en a-kasse.
 § 23, stk. 1: Et medlem, der har valgt efterlønsbidraget  

 fra, jf. § 1, stk. 5, kan efterbetale efterlønsbidraget i perioden fra  

 1. april til 30. september 1999. I samme periode kan et medlem uanset 4-ugers  

 fristen i § 8, stk. 2, og 3-måneders fristen i § 19, stk. 3,  

 efterbetale efterlønsbidraget.
