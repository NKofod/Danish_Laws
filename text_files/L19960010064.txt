 Den 28. december 1994 undertegnedes i Dhaka en overenskomst mellem Danmark  

 og Bangladesh, ifølge hvilken den danske regering yder støtte inden for et  

 beløb af 3.822.000 dkr. til Seed Pathology Laboratory.
 Hovedformålet med projektet er at medvirke til at sikre selvforsyning af  

 fødevarer i Bangladesh ved produktion af sunde frø af høj kvalitet gennem  

 styrkelse af forsknings- og undervisningskapaciteten på frøpatologisk  

 laboratorium på Bangladeshs landbrugsuniversitet.
 Overenskomsten trådte i kraft den 28. december 1994.
