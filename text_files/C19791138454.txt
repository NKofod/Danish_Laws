Efter stedfundne drøftelser med Dansk fængselsforbund skal direktoratet  

 herved meddele, at anstalterne i tilfælde, hvor der gives tilladelse til  

 ansættelse af tariflønnet personale indenfor økonomi- og arbejdsdriften,  

 normalt skal følge den procedure, der gælder ved ansættelse af tjenestemænd  

 på prøve i tilsvarende stillinger.
Direktoratet skal således anmode  

 anstalterne om at sørge for, at de pågældende enten bliver sendt til  

 personaleskolen således, at man her kan afholde de fornødne prøver med de  

 pågældende eller træffe særligt arrangement med personaleskolen, hvorefter  

 man kan afholde de nævnte prøver på anstalten selv.
Denne  

 ansættelsesprocedure skal anvendes i tilfælde, hvor det kan påregnes, at den  

 tariflønnede håndværker skal være beskæftiget med de indsatte.
 Med den her nævnte ansættelsesprocedure vil man kunne undgå, at  

 tariflønnede håndværkere, der i længere tid har været beskæftiget ved en  

 anstalt, efterfølgende, når pågældende måtte søge en tjenestemandsstilling på  

 prøve, ikke kan gennemføre prøverne på acceptabel måde, hvorved afskedigelse  

 skal finde sted.
 Nævnte ansættelsesprocedure skal normalt ikke anvendes, hvor tilladelsen  

 til ansættelsen af tariflønnede håndværkere kun gives for en ganske kortvarig  

 periode.
 E.B.
 Folmer Lambæk.
 Kriminalforsorgens anstalter.
