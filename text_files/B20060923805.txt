Bekendtgørelse om  

 rengøring og desinfektion af transportmidler, der har været anvendt til  

 transport af svin i Tyskland  

1) I medfør af § 30, stk.  

 1 og 3, § 34, stk. 1, § 35, § 37, § 53 og § 70, stk. 3 og 5, i lov nr. 432 af  

 9. juni 2004 om hold af dyr, som ændret senest ved lov nr. 105 af 20. februar  

 2006, og kongelig anordning nr. 141 af 3. marts 2006 om at visse  

 bekendtgørelser udstedt af ministeren for familie- og forbrugeranliggender  

 vedrørende udbrud af smitsomme dyresygdomme ikke optages i Lovtidende § 1 og  

 §  

 2, fastsættes følgende:
§ 1.  

  

 Ejeren eller føreren af transportmidler, der har været anvendt til  

 transport af svin i Tyskland eller i øvrigt har været i kontakt med  

 svinebesætninger i Tyskland, skal påse, at transportmidlet rengøres og  

 desinficeres to gange umiddelbart efter transporten.
Den seneste rengøring og  

 desinfektion skal foretages på en af fødevareregionen godkendte rengørings-  

 og  

 desinfektionsplads, der er nærmest beliggende i forhold til ankomststedet her  

 i  

 landet.
 Stk. 2.  

  

 Redskaber og  

 genstande m.v., der har været i kontakt med svin i Tyskland, skal ved ankomst  

 til Danmark rengøres og desinficeres som anført i stk. 1.
§ 2.  

  

 Transportmidler, redskaber og genstande m.v., der har været anvendt til  

 transport af svin i Tyskland eller i øvrigt har været i kontakt med  

 svinebesætninger i Tyskland, må tidligst ankomme til en ejendom med  

 klovbærende  

 dyr her i landet 48 timer efter, at rengøring og desinfektion, jf. § 1, er  

 afsluttet.
Dette gælder dog ikke samlesteder og eksportisolationsstalde.
 Stk. 2.  

  

 Føreren eller ejeren  

 af transportmidlet, redskaber og genstande m.v. skal underskrive en erklæring  

 om, at perioden på 48 timer er overholdt.
§ 3.  

  

 Inden pålæsning af svin på ny må finde sted, skal vaskecertifikat eller  

 tilsvarende dokumentation for, at den i § 1 omhandlende rengøring og  

 desinfektion af transportmidlet, redskaber og genstande m.v. har fundet sted,  

 forevises fødevareregionen.
Kopi af vaskecertifikat skal endvidere afleveres  

 til fødevareregionen.
 Stk. 2.  

  

 Fødevareregionen skal  

 ved eftersyn godkende rengøringen og desinfektionen, inden pålæsning af svin  

 påbegyndes.
 § 4.  

  

 Bestemmelserne i § 1 finder ikke anvendelse på transportmidler, redskaber  

 og genstande m.v., der har været anvendt til transit af svin gennem Tyskland,  

 medmindre transportmidlet, redskaberne og genstandene m.v. på anden måde har  

 været i kontakt med svinebesætninger i Tyskland.
 § 5.  

  

 Udgifterne ved den i §§ 1 og 2 nævnte rengøring og desinfektion er det  

 offentlige uvedkommende.
Stk. 2.  

  

 Fødevareregionens  

 udgifter til kontrol i henhold til denne bekendtgørelse skal afholdes af  

 ejeren  

 eller føreren af transportmidlet.
Betaling sker i henhold til reglerne i  

 bekendtgørelse om betaling for kontrol af fødevarer og levende dyr m.v.
 § 6.  

  

 Overtrædelse af §§ 1-2 og § 3, stk. 1, straffes med bøde.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 7.  

  

 Bekendtgørelsen træder i kraft den 27. april 2006.
 Stk. 2.  

  

 Samtidig ophæves  

 bekendtgørelse af 5. april 2006 om rengøring og desinfektion af  

 transportmidler, der har været anvendt til transport af svin i Tyskland.
Fødevarestyrelsen, den 27. april  

 2006 P.S.V.Preben Willeberg /Stig Mellergaard 1)  

 Bekendtgørelsen gennemfører dele af kommissionsbeslutning 2006/274/EF af 5.  

 april 2006 om visse beskyttelsesforanstaltninger i forbindelse med klassisk  

 svinepest i Tyskland og ophævelse af beslutning 2006/254/EF som ændret ved  

 kommissionsbeslutning 2006/306/EF af 26. april 2006.
