 Ankestyrelsen har i et principielt møde behandlet nogle sager med  

 henblik på afklaring af praksis vedrørende anerkendelse af lungelidelsen  

 kronisk bronkitis hos personer, der arbejdsmæssigt har været udsat for  

 stoffer, der kan forårsage kronisk bronkitis, men som samtidig har haft et  

 langvarigt tobaksforbrug.
 Efter § 10 i lov om arbejdsskadeforsikring sammenholdt med § 1, i  

 Arbejdsskadestyrelsens bekendtgørelse nr. 134 af 22. marts 1993 om  

 fortegnelse over erhvervssygdomme i medfør af lovgivning om forsikring mod  

 følger af arbejdsskade skal visse generelle betingelser være opfyldt, for at  

 en sygdom kan anerkendes som en erhvervssygdom og dermed som arbejdsskade.
 1) Den skadelige påvirkning skal styrkemæssigt og tidsmæssigt svare til de  

 påvirkninger, for hvilke der er godtgjort en årsagsmæssig sammenhæng mellem  

 påvirkning og sygdom.
 2) Der skal være tale om et sygdomsbillede, der svarer til det  

 sygdomsbillede, for hvilket der er godtgjort en årsagsmæssig sammenhæng  

 mellem påvirkning og sygdom.
 3) Der må ikke være oplyst forhold, der gør det overvejende sandsynligt,  

 at sygdommen skyldes andre forhold end de arbejdsmæssige.
For en række sygdomme gælder der endvidere nogle særlige betingelser, som  

 ligeledes skal være opfyldt.
Det gælder f.eks. for kronisk bronkitis, som  

 efter § 2, gruppe C, pkt. 7, i erhvervssygdomsbekendtgørelsen kan anerkendes  

 som erhvervssygdom, når den er forårsaget af mange års massiv udsættelse for  

 uspecifiktstøv, herunder støv fra korn- og foderstoffer, støv fra  

 træforarbejdning og røg fra svejsning og flammehøvling.
 Efter bekendtgørelsen kan kronisk bronkitis hos rygere normalt kun  

 anerkendes, hvis tobaksforbruget har været beskedent.
 Hvis der endelig er faktorer, der ikke er arbejdsbetingede, men som  

 antages at medvirke til sygdommen, anerkendes sygdommen som erhvervssygdom,  

 men med forbehold for disse faktorer.
 Ved vurderingen af sagerne har det været afgørende at sammenholde  

 oplysningerne om støv-udsættelsens omfang og lungelidelsens sværhedsgrad med  

 oplysningerne om størrelsen og varig-heden af det oplyste tobaksfor-brug.
I sagerne var der tale om forskellige former for udsættelse (asfaltdampe,  

 røg, støv fra korn- og foderstoffer, asbest, mv.) ligesom udsættelsens omfang  

 og tobaksforbrugets omfang (antal cigaretter om dagen i antal år) var  

 forskelligt.
Endelig var følgerne af lidelsen - herunder  

 lungefunktionsnedsættelsens art og sværhedsgrad - forskellig fra sag til sag.
Arbejdsskadestyrelsen havde i alle sagerne givet afslag på anerkendelse af  

 kronisk bronkitis som erhvervssygdom med den begrundelse, at det måtte anses  

 som overvejende sandsynligt, at lidelserne skyldtes andre forhold end de  

 erhvervsmæssige.
Arbejdsskadestyrelsen havde lagt vægt på oplysningerne om  

 det beskrevne tobaksforbrug.
 2 af sagerne var genoptaget efter henstilling fra Folketingets Ombudsmand.  

 Ombudsmanden havde henvist til, at det ud fra de lægelige erklæringer i  

 sagerne efter hans opfattelse ikke kunne afvises, at i hvert fald en del af  

 lungelidelsen kunne være forårsaget af de erhvervsmæssige forhold.  

 Erklæringerne kunne således ikke underbygge en antagelse af, at det var  

 »overvejende sandsynligt«, at de anmeldte lungelidelser alene var  

 forårsaget af tobaksforbruget, jf. arbejdsskadeforsikringslovens § 11, stk.  

 1.
Ankestyrelsens afgørelser Ankestyrelsen har hidtil været tilbageholdende med at anerkende kronisk  

 bronkitis som en følge af mangeårig massiv støvudsættelse hos personer, der  

 også er/har været rygere, da tobaksrygning anses som den helt overvejende  

 årsag til denne lidelse.
 Sagerne gav ikke anledning til at fravige denne praksis, hvis  

 tobaksforbruget havde været mere end beskedent, og den beskrevne lungelidelse  

 tvangfrit kunne forklares ud fra det oplyste om tobaksforbruget.
Afslag Ankestyrelsen tiltrådte derfor i 4 sager Arbejdsskadestyrelsens afgørelse,  

 hvorefter lidelsen ikke kunne anerkendes som erhvervssygdom.
 Begrundelsen var, at lungelidelsen ikke var omfattet af  

 Arbejdsskadestyrelsens erhvervssygdomsbekendtgørelse, idet betingelserne for  

 anerkendelse af kronisk bronkitis ikke var opfyldt.
 Ankestyrelsen lagde i en af de sager, som var genoptaget, og som vedrørte  

 en 56-årig tidligere asfaltarbejder, vægt på, at der efter de lægelige  

 oplysninger om hans lidelse var beskrevet en let til moderat obstruktiv  

 lungefunktionsnedsættelse, som svarede til den lungefunktionsnedsættelse, som  

 i mange videnskabelige undersøgelser ses hos rygere med mangeårigt  

 tobaksforbrug.
Hertil kom, at der for så vidt angik sikredes udsættelse for asfaltrøg  

 havde været tale om røgudsættelse udendørs, hvor spred- ning af  

 luftforureningskomponenter var stor på grund af fortyn- dingseffekten.
Hertil  

 kom at den medicinske dokumentation for sammenhæng mellem udsættelse for  

 asfaltrøg og kronisk bronkitis er meget spinkel.
I 1989 havde asfaltarbejderen til Arbejdsmedicinsk Klinik oplyst sit  

 tobaksforbrug til op til 20 cigaretter daglig.
I januar 1991 havde han  

 oplyst, at tobaksforbruget udgjorde 8-10 cigaretter daglig, og i februar 1991  

 oplyste hans fagforening, at han havde røget såvel pibe som tobak, og at  

 forbruget havde svaret til 6-10 cigaretter daglig.
Kun i perioder havde  

 forbruget undtagelsesvis været oppe på ca. 20 cigaretter.
Han havde ikke  

 røget de sidste 3 år.
 Ankestyrelsen fastholdt sin tidligere afgørelse.
 I en sag om en 59-årig asfaltarbejder tiltrådte Ankestyrelsen, at lidelsen  

 med overvejende sandsynlighed måtte tilskrives, at han igennem 20 år havde  

 haft et betydeligt tobaksforbrug på ca. 30 cigaretter dagligt, uanset at hans  

 tobaksforbrug indenfor de seneste år var nedsat til under 10 cigaretter  

 daglig.
Anerkendelse Ankestyrelsen fandt grundlag for anerkendelse af kronisk bronkitis i 2 af  

 sagerne.
Ankestyrelsen anerkendte således kronisk bronkitis som erhvervssygdom hos  

 en 71-årig tidligere skibsværftsarbejder.
Anerkendelsen skete med forbehold  

 overfor den del af hans lungelidelse, som skyldtes hans tobaksforbrug.
 Der blev ved afgørelsen lagt vægt på, at hans kroniske bronkitis måtte  

 anses som forårsaget afmange års udsættelse for uspecifikt støv og af hans  

 tobaksforbrug, der ud fra de lægelige oplysninger var angivet til en pakke  

 pibetobak om ugen frem til midten af 1980erne, hvilket svarede til ca. 40  

 cigaretter om ugen.
Ankestyrelsen anerkendte ligeledes kronisk bronkitis som erhvervssygdom  

 hos en nu afdød tidligere tæppevæver og sprøjtelakerer.
Anerkendelsen skete  

 med forbehold overfor den del af lungelidelsen, som skyldtes hans  

 tobaksforbrug.
 Der var beskrevet mangeårig moderat/svær støvudsættelse.
 Afdøde havde siden 1949 røget 8-10 cigaretter daglig, dog i de sidste 3  

 1/2 år kun 3-4 cigaretter daglig.
 Af en indhentet obduktionserklæring fremgik, at den umiddelbare dødsårsag  

 antoges at være betændelse i luftvejene, og at den tilgrundliggende dødsårsag  

 var svær kronisk lungelidelse i forbindelse med forstørrelse og udvidelse af  

 især højre side af hjer-tet (cor pulmonale). De kroniske lungeforandringer  

 havde væsentligst karakter af kronisk bronkitis og lungeudvidelse, men  

 bindevævsøgningen, sammenholdt med fundet af typiske ferrogene legemer  

 (asbestlegemer), tydede herudover på kronisk støvlungesygdom (asbestose).
 Ud fra oplysningerne om støvudsættelsen og lungelidelsens sværhedsgrad,  

 sammenholdt med tobaksforbruget, vurderede Ankestyrelsen, at det ikke kunne  

 anses for overvejende sandsynligt, at lungelidelsen alene skyldtes det  

 tidligere tobaksforbrug.
 Ankestyrelsen fandt endvidere, at den delvist anerkendte lungelidelse  

 kunne anses som medvir-kende årsag til sikredes død, således at dødsfaldet  

 måtte henføres til arbejdsskadens følger.
Konklusion Sagerne viser, at hvis tobaksforbruget har været mere end beskedent, og  

 den foreliggende lungelidelse tvangfrit kan forklares ud fra det oplyste om  

 tobaksforbruget er betingelserne for anerkendelse af kronisk bronkitis som  

 erhvervssygdom normalt ikke opfyldt.
Der var i flere af sagerne usikkerhed om tobaksforbrugets størrelse.
Det  

 skyldtes bl.a., at de pågældende under sagens behandling bestred de  

 oplysninger, som fremgik af de forskellige lægelige journaler eller  

 erklæringer, og som efter det oplyste var baseret på deres egne tidligere  

 afgivne oplysninger.
 Det er således af afgørende betydning for vurderingen af den enkelte sag,  

 at der foreligger så præcise oplysninger som muligt om art og omfang af den  

 skadelige påvirkning og om størrelsen af tobaksforbruget.
Afslutningsvis kan der henvises til SM meddelelse nr.
U-21-94, der er  

 udsendt den 15. november 1994.
