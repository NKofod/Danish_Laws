I medfør af § 11 a, stk. 1, § 11 b og § 28, stk. 5, i lov om kvalitetskontrol med fisk og fiskevarer, jf. lovbekendtgørelse nr.
649 af 4. august 1993, fastsættes efter bemyndigelse fra landbrugs- og fiskeriministeren:
Område § 1.  Bekendtgørelsen omfatter indførsel i Danmark af  

 toskallede bløddyr, pighuder, sækdyr og havsnegle samt produkter heraf og  

 levende fisk og krebsdyr transporteret i vand, der hidrører eller afsendes  

 fra Albanien, samt videreforsendelse af sådanne varer til andre lande inden  

 for Den Europæiske Union (EU-lande).
 Stk. 2.  Endvidere omfatter bekendtgørelsen omsætning,  

 opbevaring, tilvirkning eller transport af de varer, der er nævnt i stk. 1.
 Indførsel m.v.
 § 2.  Det er forbudt her til landet at indføre,  

 omsætte, opbevare, tilvirke, transportere eller til andre EU-lande at  

 videreforsende toskallede bløddyr, pighuder, sækdyr og havsnegle samt  

 produkter heraf og levende fisk og krebsdyr transporteret i vand, der  

 hidrører eller afsendes fra Albanien.
Straffe- og ikrafttrædelsesbestemmelser § 3.  Overtrædelse af § 2 straffes med bøde eller  

 hæfte.
 § 4.  Bekendtgørelsen træder i kraft den 8. juli 1995.
Veterinærdirektoratet, den 28. juni 1995 P.V.V.
Kristian Hermansen / Mogens Nielsen (* 1) Bekendtgørelsen indeholder bestemmelser, der gennemfører  

 Kommissionens beslutning nr. 94/621, EF-Tidende 1994 L 246 s. 25, som senest  

 ændret ved Kommissionens beslutning nr. 95/89, EF-Tidende 1995 L 70 s. 25.
