(Til landets læger,  

 embedslægeinstitutioner og sygehuse) De foranstaltninger, der iværksættes til forebyggelse af sekundære  

 tilfælde af meningokok-sygdom, er forskellige fra land til land.
Nogle steder  

 har man strenge forholdsregler, andre steder slet ingen.
I USA og England  

 anbefales kemoprofylakse med rifampicin, medens man i Norge og Sverige  

 anbefaler penicillin.
I skrivelse af 6. december 1978 til embedslægeinstitutioner/ embedslæger  

 anbefalede sundhedsstyrelsen hurtigt iværksat penicillinbehandling af nære  

 kontakter med henblik på at forebygge fulminante forløb af sekundære tilfælde  

 af meningokok-sygdom.
En arbejdsgruppe i sundhedsstyrelsen med repræsentanter  

 fra statens seruminstitut, Rigshospitalets epidemiafdeling samt  

 embedslægeforeningen har drøftet, om denne behandling burde ændres.  

 Resultatet af overvejelserne er blevet, at man nu vil anbefale kemoprofylakse  

 med rifampicin.
Begrundelsen herfor er, at det har vist sig, at profylaktisk  

 penicillinbehandling ikke i alle tilfælde har været i stand til at hindre  

 alvorlig meningokok-sygdom, samt at rifampicin i modsætning til penicillin  

 eliminerer meningokok-bærertilstanden.
Sulfonamid, der ligesom rifampicin  

 udrydder bærertilstanden, kan for tiden ikke anvendes rutinemæssig, idet  

 sulfonamid-resistente meningokokker er hyppigt forekommende (60 pct.).
Det har endvidere været drøftet, hvor stor en personkreds behandlingen bør  

 anbefales til.
Ifølge foreliggende undersøgelser forekommer sekundære  

 tilfælde af meningokok-sygdom hyppigst i patientens allernærmeste miljø, dvs.  

 patientens husstand.
Det er derfor sædvanligvis kun husstanden, der bør have  

 rifampicin i forbindelse med enkeltstående tilfælde af meningokok-sygdom.
En  

 afgrænsning af risikogrupper herudover er ikke mulig i alle tilfælde.
Der kan  

 derfor opstå situationer, hvor man på baggrund af de aktuelle forhold må  

 skønne, om det er nødvendigt, at der gives rifampicin til en større  

 personkreds.
Ved mere end 1 tilfælde af meningokok-sygdom inden for samme personkreds  

 inden for ca. 1 måned bør behandlingen gives til hele den pågældende  

 personkreds.
Der tænkes her særligt på forekomst i daginstitution/skoleklasse  

 og lignende.
I øvrigt må afgrænsningen af personkredsen også her bero på et  

 skøn i den konkrete situation.
 I henhold til sundhedsstyrelsens bekendtgørelse om lægers anmeldelse af  

 smitsomme sygdomme m.v. af 21. marts 1983 skal enhver læge, der får en  

 patient med purulent meningitis eller meningokoksepsis til behandling straks  

 anmelde tilfældet til embedslægeinstitutionen på patientens opholdssted, til  

 sundhedsstyrelsen og til statens seruminstitut, epidemiologisk afdeling, ved  

 anvendelsen af formular 4102.
 Lægen skal herudover orientere embedslægeinstitutionen telefonisk om  

 tilfælde af meningokok-sygdom, herunder tilfælde af purulent meningitis, hvor  

 diagnosen kan være meningokok-meningitis, med henblik på hurtig konstatering  

 af ophobede tilfælde, ligesom afgrænsning af den personkreds, der skal  

 behandles, bør ske i samråd med embedslægeinstitutionen.
A.
VED 1 TILFÆLDE AF MININGOKOK-SYGDOM 1. OBSERVATION: Den vigtigste foranstaltning for at  

 nedsætte risikoen for et alvorligt forløb af co-primære (dvs. tilfælde i  

 samme personkreds opstået inden for 24 timer) og sekundære tilfælde er  

 instruktion af patientens allernærmeste miljø i omhyggelig observation med  

 henblik på sygdomstegn og ved sådanne at kalde læge.
Konstateres begyndende  

 symptomer på meningokok-sygdom, må dette straks føre til behandling og  

 indlæggelse på sygehus.
2. PROFYLAKSE: Til personer i patientens husstand  

 gives rifampicin.
Under særlige omstændigheder må det dog anses for indiceret  

 at iværksætte rifampicin-profylakse over for andre med samme nære kontakt.  

 Det vil sædvanligvis ikke være indiceret at give rifampicin til andre børn i  

 daginstitutioner og skoler.
 Den læge/sygehusafdeling, der stiller diagnosen, sikrer sig, at  

 profylaksen iværksættes.
 RIFAMPICIN GIVES I FØLGENDE DOSER:
 VOKSNE: 600 mg hver 12. time (i alt 4 doser).
 BØRN I ALDEREN 1-12 ÅR: 10 mg pr. kg legemsvægt hver 12. time i 2 dage (i  

 alt 4 doser).
 BØRN UNDER 1 ÅR: 5 mg pr. kg legemsvægt hver 12. time i 2 dage (i alt 4  

 doser).
 Rifampicin indtages 1/2-1 time før måltider.
 Bivirkninger ved brug af rifampicin: Rødfarvning af urin, spyt og  

 tårevæske (obs! visse kontaktlinser kan varigt misfarves). Andre bivirkninger  

 er ikke beskrevet ved denne kortvarige behandling.
Interaktioner: På grund af øget metabolisering af visse hormoner kan  

 virkningen af per-orale antikonceptionsmidler ophæves.
Eventuel nedsat effekt  

 af per-orale antikoagulationsmidler.
Kontraindikationer: Rifampicin-allergi.
Rifampicin må endvidere anses for  

 kontraindiceret i de første 3 måneder af en graviditet.
 Hvis der er kontraindikation mod anvendelse af rifampicin, anvendes  

 penicillin, der gives i følgende doser:
VOKSNE: 5 mill.
IE i.m. med 12 timers mellemrum (i alt 2 doser).
 BØRN: 100.000 IE pr. kg legemsvægt i.m. med 12 timers mellemrum (i alt 2  

 doser).
3. ANDRE FORANSTALTNINGER: Indtil profylaktisk  

 behandling med rifampicin (penicillin) er afsluttet, bør de pågældende børn  

 eller voksne ikke møde i daginstitioner, dagplejehjem eller skoler.
Voksne  

 kontaktpersoner behøver ikke at blive hjemme fra andre arbejdspladser.
B.
MERE END 1 TILFÆLDE AF MENINGOKOK-SYGDOM INDEN FOR SAMME PERSOMKREDS  

 INDEN FOR CA. 1 MÅNED 1. OBSERVATION: Som under pkt.
A 1.
2. PROFYLAKSE: Den pågældende personkreds, f.eks.  

 daginstition/ skoleklasse og lignende behandles som anført under pkt.
A 2. Da  

 man tilstræber elimination af bærertilstanden, er det vigtigt, at hele  

 personkredsen behandles samtidig.
3. ANDRE FORANSTALTNINGER: Som under pkt.
A 3.
4. VACCINATION: Der er i øjeblikket mulighed for  

 vaccination mod sygdom forårsaget af meningokokker gruppe A og C.
Den  

 beskyttende virkning af en vaccination sætter ind i løbet af 5 dage og menes  

 at vare mindst et par år.
 Embedslægen kontakter sundhedsstyrelsen, afdeling D, og statens  

 seruminstitut, epidemiologisk afdeling, med henblik på eventuel iværksættelse  

 af vaccination.
 Cirkulæret træder i kraft den 1. april 1983.
 Samtidig ophæves sundhedsstyrelsens cirkulære af 13. maj 1982 om  

 profylaktiske foranstaltninger ved meningokok-sygdom.
SUNDHEDSSTYRELSEN, DEN 21. MARTS 1983 P.
D.
V.
