Cirkulæreskrivelse om meddelelse om  

 ansvar for tilbagebetaling af fejludbetalt beløb Kommentar m.v.:
Et medlem fik månedligt udbetalt ca. kr. 1.000,-  

 brutto mere i orlovsydelse, end hun var berettiget til.
Ankenævnet  

 fandt, at medlemmet ikke kan anses for at have været i berettiget god  

 tro om sin ret til en højere ydelsessats.
Da beløbet  

 således måtte anses for at være modtaget mod bedre vidende,  

 fandt Ankenævnet, at der var tilstrækkeligt grundlag for at  

 kræve det for meget udbetalte beløb tilbage af medlemmet.
 Meddelelse om afgørelsen:
Et medlem modtog den 24. marts 1995 besked om, at hun  

 ville få udbetalt orlovsydelse med sats 358,- kr. pr. dag i 5 dage om  

 ugen.
Det fremgik af udbetalingsspecifikationerne, at orlovsydelsen var  

 udbetalt med en højere sats, 409,- kr. indtil årsskiftet 1996,  

 og derefter med sats 418,- kr.
 Arbejdsløshedskassen fandt, at medlemmet  

 burde have reageret over differencen i de oplyste beløb, og da hun  

 ikke havde gjort det, måtte beløbet anses for at være  

 modtaget mod bedre vidende, hvorfor medlemmet skulle tilbagebetale  

 beløbet, i alt kr. 9.290, - brutto.
 Direktoratet fandt, at medlemmet ikke skulle  

 tilbagebetale den for meget udbetalte børnepasningsorlovsydelse.
Direktoratet lagde vægt på, at medlemmet ikke  

 havde givet kassen urigtige oplysninger eller fortiet omstændigheder af  

 betydning for børnepasningsorlovsydelsen.
Direktoratet fandt desuden,  

 at medlemmet ikke kunne anses for at have modtaget ydelsen mod bedre  

 vidende.
 Direktoratet fandt videre, at arbejdsløshedskassen  

 ikke havde ret til refusion for det fejludbetalte beløb.
Ankenævnet ændrede direktoratets  

 afgørelse.
Ankenævnet fandt, at medlemmet skulle tilbagebetale  

 den børnepasningsorlovsydelse, som hun i følge kassens  

 opgørelse havde fået for meget i  

 børnepasningsorlovsydelse.
 Ankenævnet henviste til  

 arbejdsløshedsforsikringslovens § 86, stk. 1.
 Ankenævnet lagde vægt på, at medlemmet  

 ved kassens bevillingsbrev af 24. marts 1995 blev orienteret om, med hvilken  

 sats hun ville få udbetalt orlovsydelse, og at det ligeledes fremgik af  

 de månedlige udbetalingsspecifikationer, at hun rent faktisk fik  

 udbetalt ydelsen med en væsentlig højere sats.
Henset til at medlemmet fik udbetalt ca. kr. 1.000,-  

 brutto mere i orlovsydelse end hun var berettiget til, fandt  

 ankenævnet, at medlemmet ikke kan anses for at have været i  

 berettiget god tro om sin ret til den højere ydelsessats.
Da  

 beløbet således måtte anses for at være modtaget mod  

 bedre vidende, fandt ankenævnet, at der var tilstrækkelig  

 grundlag for at kræve det for meget udbetalte beløb tilbage af  

 medlemmet.
 Ankenævnet bemærkede, at kassen ikke havde  

 krav på refusion fra statskassen for det fejludbetalte beløb,  

 idet fejludbetalingen ikke skyldtes et svigagtigt, men et groft uagtsomt,  

 forhold fra medlemmets side.
