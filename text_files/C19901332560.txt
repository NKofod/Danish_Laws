INFORMATION FRA LEVNEDSMIDDELSTYRELSEN, FISKERIMINISTERIET, OG  

 VETERINÆRDIREKTORATET NYE BESTEMMELSER - KRAV TIL IDENTIFIKATION EF har besluttet at indføre et fælles system til identifikation af  

 levnedsmiddelpartier.
 NYT DIREKTIV:
Bestemmelserne står nærmere beskrevet i De Europæiske Fællesskabers  

 Tidende nr.
L 186 af 30.6.1989, s. 21, Rådets direktiv af 14. juni 1989 om  

 angivelse af eller mærker til identifikation af et bestemt levnedsmiddelparti  

 (89/396/EØF).
 FORMÅL:
 Med indførelsen af identifikationsmærkning af levnedsmiddelpartier vil  

 virksomheder og myndigheder hurtigt kunne finde frem til bestemte  

 levnedsmiddelpartier på markedet f. eks. i tilfælde, hvor levnedsmidler kan  

 udgøre en sundhedsrisiko.
Bestemmelserne omfatter, med visse undtagelser, alle levnedsmidler der  

 produceres og/eller omsættes inden for EF - altså også produkter, der  

 importeres fra lande uden for EF.
Direktivet har en bredere anvendelse end  

 mærkningsdirektivet (79/112/EØF af 18. december 1978), da det også omfatter  

 levnedsmiddelpartier, der omsættes i engros-leddet.
 GÅR UD PÅ:
 Et levnedsmiddelparti, eller alle salgsenheder af et levnedsmiddel, der er  

 tilvirket eller emballeret under praktisk talt ens omstændigheder, skal  

 mærkes med en identifikationskode eller partiangivelse.
Det er den virksomhed, der har tilvirket eller emballeret det pågældende  

 levnedsmiddel, der har retten til og ansvaret for at afgrænse  

 levnedsmiddelpartiets størrelse, og samtidig til at sørge for udformningen og  

 angivelsen af en identifikationskode for partiet.
Ved import fra lande uden  

 for EF er dette ansvar lagt på importøren.
Det kan være hensigtsmæssigt, at  

 importøren stiller krav til producenten om at foretage partimærkning.
 UDFORMNINGEN:
Identifikationskoden eller partiangivelsen skal indledes med bogstavet  

 »L«, dog ikke hvis oplysningerne klart adskiller sig fra den øvrige  

 mærkning, eller hvis datoen for »mindst holdbar til« indgår i  

 mærkningen.
Der er gjort visse undtagelser fra kravet om partiangivelse.
 EKSEMPLER:
- L 320B2 (som f.eks. angiver produktionsbatch) eller - L 151189 ( som angiver produktionsdatoen) eller - Mindst holbar til : 30.12.(holdbarhedsdato anføres ukodet, og omfatter  

 mindst dag og måned i nævnte rækkefølge) Anden udformning kan selvfølgelig benyttes.
 IKRAFTTRÆDEN:
 Handel med produkter, der ikke opfylder bestemmelserne, forbydes fra den  

 20. juni 1991, idet der dog er en overgangsodrning for produkter, der er  

 markedsførte inden denne dato.
 Af hensyn til virksomhederne udsendes der information om de kommende  

 bestemmelser allerede nu.
 Den lokale levnedsmiddelkontrolenhed, Veterinærdirektoratets  

 distriktskontorer og Fiskerikontrollen har et eksemplar af direktivet.
EF-Tidende nr.
L 186 af 30.6.1989, hvor bestemmelserne er beskrevet,  

 findes bl.a. på bibliotekerne.
 Når bestemmelserne er trådt i kraft, er det den af de 3 lokale  

 tilsynsmyndigheder, der sædvanligvis fører tilsyn med virksomheden, der har  

 til opgave at påse, at alle varer er mærket med partiangivelse.
