 Varemærket ATENDOL fundet forveksleligt med den internationale  

 stofbetegnelse ATENOLOL, bl.a. fordi der på lægemiddelområdet er særlige  

 risici for forveksling.
År 1993, den 23. december afsagde Patentankenævnet (Grønning-Nielsen, Hans Chr.
Thomsen, Finn Mikkelsen) følgende  KENDELSE i sagen j.nr.
V 26/92: Klage fra Imperial Chemical Industries Limited Plc,  

 Storbritannien, v/Patentbureau Chas.
Hude over Patentdirektoratets afgørelse  

 af 30. april 1992 af varemærke- ansøgning nr. 5291/89 fra G.
Pohl-Boskamp  

 Gmbh & Co., Forbundsrepublikken Tyskland, v/Internationalt Patent-Bureau.
Den 19. juli 1989 indleverede G.
Pohl-Boskamp GmbH & Co., Tyskland,  

 v/Internationalt Patent-Bureau en ansøgning om registrering af varemærket  

 ATENDOL (ordmærke) for alle varer i klasse 5. Ansøgningen blev den 19.  

 december 1990 bekendtgjort i Dansk Varemærketidende.
 Ved skrivelse af 19. februar 1991 nedlagde klageren i medfør af § 20, stk.  

 2, i varemærkelov af 11. juni 1959 indsigelse imod registrering af det  

 ansøgte mærke.
 Som begrundelse for indsigelsen anførtes:
 »Indsigelsen nedlægges under henvisning til varemærkelovens §§ 13 og  

 14, stk. 1, nr. 2, idet jeg på vegne indsigerne, Imperial Chemical Industries  

 Plc., England, skal påstå, at det ansøgte mærke ikke adskiller sig  

 tilstrækkeligt fra den internationale stofbetegnelse (INN) ATENOLOL.
 Det ansøgte mærke består udelukkende af ordet ATENDOL, der findes at ligge  

 så tæt på den af WHO anvendte internationale stofbetegnelse ATENOLOL, at  

 ansøgningen ikke bør accepteres til registrering.
Det anføres i denne forbindelse, at det ansøgte mærke er sammenfaldende  

 med stofbetegnelsen, for så vidt angår de fire første bogstaver samt de to  

 sidste bogstaver.
Da det således kun er midt i ordet, at varemærket adskiller  

 sig fra stofbetegnelsen, er der tale om en mindre væsentlig forskel.
 Uanset om et varemærke angår varer, der indeholder et bestemt  

 pharmaceutisk stof, må varemærket i henhold til praksis ikke være identisk  

 eller forveksleligt med den internationalt anvendte stofbetegnelse (INN), og  

 der er praksis for, at varemærker for lægemidler og pharmaceutiske  

 præparater, der blot ligger rimelig tæt på en international stofbetegnelse,  

 afslås.
Dette er i fuld overensstemmelse med reglen i varemærkelovens § 13, og  

 praksis fremgår til dels af Rigmor Carlsens bog Varemærker -  

 Registreringspraksis fra 1980, side 30, spalte to nederst.
Det anføres her,  

 at der i denne forbindelse anlægges en streng vurdering, samt at varemærket  

 AMPILIN er nægtet registrering på grund af stofbetegnelsen AMPICILIN.  

 Endvidere lå varemærket OXYCYCLIN for tæt på stofbetegnelsen OXYTETRACYCLIN,  

 og i det foreliggende tilfælde findes varemærket ATENDOL således heller ikke  

 egnet til registrering på grund af stofbetegnelsen ATENOLOL.
 Jeg skal endvidere henvise til to ansøgninger, som jeg selv har været  

 involveret i, nemlig varemærkeansøgningerne VA 1714/1979 CIMEDINE og VA  

 1958/1979 CIMETINE, der begge blev afslået under henvisning til  

 bestemmelserne i varemærkelovens §§ 13 og 14, stk. 1, nr. 2, med den  

 begrundelse, at de to mærker lå meget nær ordet »cimetidine«, der  

 er den engelske form for stofbetegnelsen »cimetidin«, og da ordene  

 med kun uvæsentlige ændringer dermed kunne angive varens art, og for de  

 varer, hvor dette ikke var tilfældet, ville kunne være vildledende.
 Ovennævnte eksempler understøtter klart indsigernes påstand i sagen, og  

 varemærket ATENDOL bør følgelig ikke registreres, jfr. varemærkelovens §§ 13  

 og 14, stk. 1, nr. 2, som følge af den internationale stofbetegnelse (INN)  

 ATENOLOL.
 Til slut skal det for en ordens skyld bemærkes, at varemærket ATENDOL i  

 realiteten kan opfattes som en »forvanskning« af ovennævnte  

 stofbetegnelse, idet bogstaverne »ol«, når de netop er skrevet med  

 småt, faktisk kommer til at ligne bogstavet »d«, hvis afstanden  

 mellem de to bogstaver ved en fejlskrivning eller lignende forsvinder.
Fra udenlandsk praksis skal jeg tillade mig at nævne en indisk afgørelse,  

 hvorefter varemærket ATENOLAR blev afslået på grund af stofbetegnelsen  

 ATNOLOL.
Jeg vedlægger til orientering en kopi med engelsk referat af sagen.
Ligeledes skal jeg henvise til en engelsk afgørelse, hvorefter varemærket  

 SULPITIL blev afslået på grund af stofbetegnelsen SULPIRIDE.
I dette tilfælde  

 havde varemærket og stofbetegnelsen også kun de første bogstaver til fælles.
Jeg mener herefter, at det også vil være i overensstemmelse med  

 international praksis, om varemærket ATENDOL afslås på grund af  

 stofbetegnelsen ATENOLOL, og jeg henstiller høfligst til Patentdirektoratet,  

 at ansøgning nr.
VA 5291/1989 ATENDOL ikke fremmes til registrering'.
 I skrivelse af 21. august 1991 anførte ansøgeren følgende svar på  

 indsigelsen:
 »Det bestrides, at det ansøgte mærke frembyder en sådan lighed med  

 det påberåbte INN-navn ATENOLOL, at der foreligger risiko for forveksling.
 Det ansøgte mærke består af tre stavelser A-TEN-DOL og adskiller sig  

 således både i stavemåde og i udtale særdeles tydeligt fra ordet ATENOLOL,  

 der med sine to identiske slutstavelser virker stærkt særpræget.
Indsigerne refererer fra Rigmor Carlsens bog  

 Varemærker-Registreringspraksis, side 30, to »tilsvarende«  

 eksempler, idet det anføres, at varemærket AMPILIN er nægtet registrering på  

 grund af stofbetegnelsen AMPICILLIN, og at varemærket OXYCYCLIN lå for tæt på  

 stofbetegnelsen OXYTETRACYCLIN.
Det nævnes imidlertid ikke i  

 indsigelsesskrivelsen, at det i nævnte værk videre anføres, at mærket  

 AMYCILLIN blev registreret trods indsigelse baseret på stofbetegnelsen  

 AMPICILLIN, ligesom mærket PROTOCHOL blev registreret trods indsigelse  

 baseret på stofbetegnelsen PROTOKYLOL.
 I de af indsigerne anførte eksempler er det betegnende, at de stavelser,  

 hvoraf de ansøgte og afslåede varemærker består, fuldt og helt og i samme  

 rækkefølge genfindes i de tilsvarende stofbetegnelser, der alene adskiller  

 sig fra de søgte varemærker ved indskud af en stavelse: det samme gælder  

 mærkerne CIMETINE og CIMEDINE, der blev afslåede på grund af lighed med  

 CIMETIDINE.
 I modsætning hertil findes der såvel i Rigmor Carlsens bog videre  

 eksempler AMYCILLIN/AMPICILLIN og PROTOCHOL/PROTOKYLOL som i den foreliggende  

 sags betegnelser ATENDOL/ATENOLOL yderligere forskelle, der mindsker en mulig  

 forvekslingsrisiko.
 Det er meddelt os, at det ansøgte mærke er registreret i Norge under nr.  

 143.500 samt internationalt under nr. 540.104 med gyldighed i Benelux,  

 Frankrig, Italien, Jugoslavien, Østrig, Portugal, Rumænien, Schweiz,  

 Sovjetunionen, Czechoslovakiet og Ungarn, uden at der har været rejst  

 indvendinger på basis af stofbetegnelsen ATENOLOL.
 Herudover hævder ansøgerne at have konstateret, at indsigerne i England er  

 indehavere af bl.a. følgende registreringer:
Nr. 1.236.100 ATENOL Nr. 1.288.175 ATENOLONE Nr. 1.288.177 CO-ATENOLONE Nr. 1.288.176 ATENOREX, hvilke mærker ubestrideligt ligger stofbetegnelsen ATENOLOL væsentligt  

 nærmere end det her ansøgte mærke ATENDOL.
 Det henstilles derfor, at indsigelsen tilbagevises, og at det ansøgte  

 mærke nu registreres'.
 Klageren og ansøgeren fastholdt deres synspunkter i skrivelser af  

 henholdsvis 3. januar 1992 og 27. februar 1992.
 Patentdirektoratet traf afgørelse i sagen den 30. april 1992 og afviste  

 indsigelsen med følgende begrundelse:
».... I medfør af bestemmelsen i § 13 i ovennævnte varemærkelov må et  

 varemærke ikke registreres, når ordet udelukkende eller med uvæsentlige  

 tilføjelser angiver bl.a. varens art, og i medfør af bestemmelsen i § 14 stk.  

 1 nr. 2 må et mærke ikke registreres, når det er egnet til at vildlede.  

 Spørgsmålet er i nærværende sag om ATENDOL med en uvæsentligt ændring angiver  

 stofbetegnelsen atenolol.
Direktoratet mener ikke, at dette er tilfældet,  

 idet det er vor opfattelse, at varemærket og stofbetegnelsen ligger så langt  

 fra hinanden, at der ikke er risiko for forveksling.
Direktoratet har i visse tilfælde fundet, at et varemærke med uvæsentlig  

 ændring angiver varens art, når et enkelt bogstav i ordet er skiftet ud  

 f.eks.
GELSEMIMIN og gelseminin, ligesom direktoratet har nægtet registrering  

 af varemærker, hvor der var indskudt en eller to yderligere stavelser, f.eks.  

 Ampilin og ampicillin, Oxycyclin og oxytetracyclin, hvor der var indskudt en  

 stavelse nemlig ci og to stavelser tetra.
 Derimod har direktoratet ikke anset varemærker for angivende varens art  

 nemlig en stofbetegnelse, hvis visse af stavelserne var helt ændret f.eks.  

 Amycillin overfor Ampicillin, hvor efterstavelsen var den samme, men  

 forstavelserne en del ændret, nemlig Amy og Ampi.
I nærværende tilfælde findes der kun een fælles stavelse nemlig A.
De  

 øvrige stavelser er forskellige, nemlig tendol overfor te-no-lol.
 Da det ansøgte mærke således ikke med uvæsentlige ændringer angiver  

 stofbetegnelsen atenolol, kan indsigelsen nedlagt i medfør af bestemmelsen i  

 § 13 ikke tages til følge.
 Mærket er derfor heller ikke egnet til at vildlede, og indsigelsen nedlagt  

 i medfør af § 14 stk. 1 nr. 2 kan derfor ej heller tages til følge«.
 Denne afgørelse har klageren ved skrivelse af 30. juni 1992 indbragt for  

 Patentankenævnet med følgende begrundelse:
».... På indsigers vegne skal jeg fastholde de af mig i  

 indsigelsessagen fremførte argumenter, idet det er min opfattelse, at ordet  

 ATENDOL ligger for tæt på stofbetegnelsen ATENOLOL og derfor bør afslås fra  

 registrering i medfør af § 13 i varemærkeloven af 1959. Jeg skal især gøre  

 opmærksom på, at betegnelserne ATENDOL og ATENOLOL, når de skrives i hånden,  

 let kan forveksles, idet »ol« i håndskrift med minuskler meget let  

 trækkes sammen til et »d«.
Jeg vedlægger til illustration heraf  

 nogle skriveprøver vedr. atenolol.
Der er efter min opfattelse ingen tvivl om, at det ansøgte mærke ligger  

 for tæt på atenolol, og de af Patentdirektoratet nævnte eksempler fra praksis  

 viser ikke det modsatte.
Eksempelvis ses der ikke at være den store forskel  

 mellem sagen GELSEMIMIN og gelseminin og nærværende sag.
I førstnævnte ændre  

 »m« til »n«, i nærværende »ol« til  

 »d«.
Faktisk tyder praksis på, at registrering nægtes, når det  

 ansøgte mærkes forstavelse(r) er identiske med forstavelserne i den  

 pågældende stofbetegnelse.
Således blev Ampilin nægtet registrering på grund  

 af ampicillin, men AMYCILLIN accepteret.
I nærværende sag er de 4 første  

 bogstaver samt de 2 sidste bogstaver identiske.
Identitet mellem bogstaver er  

 efter min opfattelse et af de kriterier, der anvendes af Patentdirektoratet  

 til bedømmelse af forvekslelighed og en opdeling i stavelser bør ikke være  

 det eneste afgørende kriterium.
Ligheden mellem de to omhandlede betegnelser  

 ses tydeligt nedenfor, især når ordene skrives ud i deres helhed og ikke i  

 stavelser:
ATENDOL hhv. atendol ATENOLOL hhv. atenolol.
 Hertil kommer, at betegnelsen ATENDOL må anses for at være vildledende for  

 medikamenter, der ikke indeholder stoffet atenolol, hvilket kan være  

 forvirrende for de fagfolk, der har med produktet at gøre, idet disse vil  

 forvente at præparatet indeholder atenolol'.
 Ansøgeren har ved skrivelse af 17. november 1992 henstillet direktoratets  

 afgørelse stadfæstet og har i skrivelsen anført følgende:
»Efter vor opfattelse er der tilstrækkelig afstand fra det ansøgte  

 mærke ATENDOL til stofbetegnelsen ATENOLOL.
Til støtte derfor skal vi henvise  

 til vore indlæg til Patentdirektoratet i skrivelser af 21. august 1991 og 27.  

 februar 1992, hvoraf klageren har indleveret kopi til Patentankenævnet.
I  

 tilknytning hertil skal vi nedenfor kommentere klagebegrundelsen og uddybe de  

 indklagede ansøgeres standpunkt.
Ved afgørelsen af spørgsmålet, om et varemærke ligger for tæt på en  

 generisk betegnelse, er det ikke tilstrækkeligt, at der blot er visse  

 lighedspunkter.
Idet der her kan ses bort fra rene identitetstilfælde,  

 (»udelukkende«) kræves efter § 13 i varemærkeloven af 1959, som  

 finder anvendelse i nærværende tilfælde, at mærket med kun uvæsentlige  

 ændringer eller tilføjelser angiver varens art, for at mærket skal anses for  

 uregistrerbart på grund af manglende særpræg.
 På lægemiddelområdet, som det her drejer sig om, altså forholdet mellem  

 lægemiddelvaremærker (TM) og lægemiddelstofbetegnelser (INN), skal dansk  

 praksis nedenfor søges skitseret: de eksempler, der har været inddraget i  

 indsigelsessager, opstilles nedenfor i de tre grupper, der er angivet i  

 direktoratets afgørelse:
 1) Et enkelt bogstav er ændret.
GELSEMIMIN TM = GELSEMININ INN 2) En eller to stavelser udeladt.
AMPILIN TM = AMPICILLIN INN OXYCYCLIN TM = OXYTETRACYCLIN INN CIMEDINE TM = CIMETIDINE INN CIMETINE TM = CIMETIDINE INN 3) En eller flere stavelser helt ændret.
AMYCILLIN TM = AMPICILLIN INN PROTOCHOL TM = PROTOKYLOL INN I gruppe 1) er i det viste eksempel alene ændret en tøddel, bogstaverne  

 N/M, der ligger hinanden overordentlig nær, og samme struktur genfindes i  

 begge ord.
At klagerne vil placere det foreliggende tilfælde i denne gruppe  

 forekommer ikke rimelig: thi to bogstaver OL erstattes af D, hvad der  

 medfører en radikal ændring af den stavelsesmæssige opbygning.
Mærket i denne  

 gruppe er præget af manglende opfindsomhed hos indehaveren.
Det samme - altså manglende positiv indsats ved valg af mærke - er  

 tilfældet i gruppe 2): her er blot rent negativt udeladt en stavelse,  

 eventuelt to, men uden at der i forhold til stofbetegnelsen tilføres noget  

 nyt.
I modsætning hertil har det ansøgte A/TEN/DOL en anden struktur end  

 stofbetegnelsen A/TE/NO/LOL.
Med udgangspunkt i AMPILIN = AMPICILLIN i denne gruppe er klagerne inde  

 på, at registrering nægtes, når det ansøgte mærkes forstavelse(r) er  

 identiske med forstavelserne i den pågældende stofbetegnelse.
Heri kan vi  

 ikke være enige, thi denne stofbetegnelse har ikke været til hinder for  

 registrering af AMPI-mærker som VR 3161 1980 AMPINOVIN, VR 3175 1990 AMPITIN  

 og VR 5348 1992 AMPICILLAT i klasse 5 (langt flere AMPI-mærker i denne klasse  

 kunne nævnes). Det her anførte stemmer nøje overens med, at stofbetegnelsen  

 PROTOKYLOL som nævnt under gruppe 3) ikke var til hinder for registrering af  

 mærket PROTOCHOL.
I det hele forekommer det foreliggende tilfælde efter vor opfattelse at  

 burde rubriceres under gruppe 3), hvor stofbetegnelsen ikke er til hinder for  

 mærket.
Når stofbetegnelsen AMPLICILLIN ikke var til hinder for mærket  

 AMPICILLAT, så meget mindre kan ATENOLOL da være til hinder for mærket  

 ATENDOL.
 Den forskel, der består mellem mærket og stofbetegnelsen i den sag, der  

 foreligger til afgørelse, er i henhold til praksis mere end tilstrækkelig,  

 også for så vidt angår spørgsmålet om vildledning efter § 14 i varemærkeloven  

 af 1959.
 Selv den ens bogstavfølge ATEN udtales forskelligt i de to ord: i  

 stofbetegnelsen udtales dette element som i bynavnet Athen (N'et er dog  

 tilmed trukket over i næste stavelse), medens samme i mærket ATENDOL udtales  

 som i det engelske ord »attend«.
 Under henvisning til ovenstående og det tidligere fremførte henstilles det  

 derfor, at Patentdirektoratets afgørelse stadfæstes, og at det ansøgte mærke  

 antages til registrering'.
 Patentankenævnet har behandlet sagen på sit møde den 4. november 1993.
 Parterne gav ikke møde.
 Ankenævnet skal udtale:
 Da et varemærke omfatter alle almindelige skriftformer, herunder også  

 minuskler, og da der på lægemiddelområdet er særlige risici ved forveksling,  

 findes indsigelsen at burde tages til følge i medfør af varemærkelovens § 14,  

 stk. 1, nr. 2.
 Herefter bestemmes:
 Varemærkeansøgning nr. 5291/89 afslås.
Grønning-Nielsen.
Hans Chr.
Thomsen.
Finn Mikkelsen.
