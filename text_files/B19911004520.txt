(Teknisk forskrift 7.3.03-1) I medfør af § 10, stk. 2, i lov nr. 394 af 13. juni 1990 om erhvervsfremme  

 samt § 1 i Industriministeriets bekendtgørelse nr. 3 af 4. januar 1991 om  

 henlæggelse af visse beføjelser til Industri- og Handelsstyrelsen fastsættes  

 følgende som supplement til bestemmelserne i Industri- og Handelsstyrelsens  

 bekendtgørelse nr. 170 af 19. marts 1991 om akkreditering af selskaber mv.  

 til inspektion:
 1. Generelt.
 1.1 Formålet er at give generelle retningslinier for form og indhold af  

 rapportering af inspektionsopgaver.
 1.2 Betinger udførelsen af en inspektionsopgave, at rapporteringsreglerne  

 ikke kan følges fuldt ud, skal det sikres, at rapporteringen ikke kan lede  

 til misforståelse af, hvad der er omfattet af akkrediteringen.
 2. Logo.
2.1 Akkrediteret inspektionsarbejde skal i henhold til den Tekniske  

 Forskrift med bestemmelser for brug af logo, foretages på dokumenter, der  

 bærer Dansk Akkrediterings Ordnings logo og registreringsnummer eller  

 ordlyden »Akkrediteret under Dansk Akkrediterings Ordning,  

 registreringsnummer ...« 3. Rapportindhold.
 3.1 Rapportens benævnelse.
 Dokumenter, der præsenterer inspektionsresultaterne, skal benævnes  

 INSPEKTIONSRAPPORT.
 3.2 Identifikation af rapport.
Inspektionsrapporten skal være forsynet med udgivelsesdato og entydig  

 identifikation gentaget på hver side.
Identifikationen kan hensigtmæssigt  

 bestå af et løbenummer.
Rapporten skal være sidenummereret og det totale  

 antal sider skal anføres på hver side.
 3.3 Identifikation af inspektionsselskabet, der udarbejder rapporten.
Navn og adresse på rapportudstederen skal anføres.
Yderligere information  

 om selskabet kan anføres fx placering i en større organisation.
 3.4 Identifikation af den, der har rekvireret inspektionen.
 Navn og adresse på rekvirenten skal anføres.
 3.5 Beskrivelse af inspektionsopgaven.
Inspektionsopgaven skal være beskrevet så fyldestgørende, at den muliggør  

 en klar og utvetydig rapportering af resultaterne.
Herunder anføres entydig  

 reference til de dokumenter, som er grundlaget for inspektionsopgaven fx  

 standarder.
Hvis inspektionen ikke omfatter alle kravene i  

 referencedokumenterne, skal det klart fremgå, hvilke krav rapporten omfatter.  

 Det skal tillige anføres, om inspektionen er en ud af en serie, der udføres  

 med regelmæssigt eller uregelmæssigt interval, eller er udført denne ene  

 gang.
 3.6 Inspektionsmetoder og procedurer.
De anvendte inspektionsmetoder og procedurer skal være identificeret og  

 hvor det er relevant specifikt beskrevet.
Når det er nødvendigt at benytte  

 metoder og procedurer, som ikke er krævet, skal enhver afvigelse fra,  

 tilføjelse til eller udelukkelse af kravene aftales med rekvirenten og  

 noteres i rapporten.
 3.7 Anvendelse af underleverandører.
3.7.1 Hvis der er anvendt underleverandører til at udføre dele af  

 inspektionsarbejdet, skal disse også være akkrediteret og det pågældende  

 arbejde og underleverandøren identificeres.
Underleverandørens  

 registreringsnummer for akkrediteringen skal angives.
 3.7.2 Foretager inspektionsselskabet selv prøvning eller foranlediger  

 prøvning udført, skal inspektionsrapporten henvise til de akkrediterede  

 prøvningsrapporter og disse skal vedføjes inspektionsrapporten som bilag.
 3.8 Inspektionsresultater.
 3.8.1 Rapporten skal præsentere inspektionsresultaterne nøjagtigt, klart  

 og utvetydigt i overensstemmelse med instruktioner, som kan være en del af  

 inspektionsproceduren.
 3.8.2 Rapporten skal anføre dato for, hvornår inspektionen har fundet sted  

 og om nødvendigt, hvilke dele af inspektionen der er udført på hvilke datoer.
 3.8.3 Inspektionsresultaterne kan efter behov være:
3.8.4 Inspektionsrapporten kan være understøttet af fotos, skitser,  

 tabeller eller grafisk information af enhver art.
Dette skal være entydigt  

 identificeret i selve rapporten.
3.8.5 Hvis stikprøveudtagning og behandlingen af stikprøveresultaterne  

 ikke er beskrevet i den anvendte inspektionsmetode og det ikke er  

 hensigtsmæssigt at beskrive den i selve inspektionsrapporten, skal den være  

 beskrevet i en særskilt rapport.
Denne rapport skal tillige indeholde hvem,  

 hvor, hvordan og hvornår stikprøven er udført.
Inspektionsrapporten skal  

 indeholde en entydig reference til denne særlige rapport.
 3.8.6 Inspektionsrapporten skal indeholde en erklæring om, at  

 inspektionsresultaterne alene angår den rekvirede opgave (som er anført i  

 pkt. 3.5).
Rapporten må ikke indeholde rådgivning eller anbefalinger om resultaternes  

 anvendelse med mindre, det er forlangt af den, der har rekvireret opgaven.
I  

 så fald skal det klart fremgå, at der er tale om rådgivning og anbefalinger.
 3.8.7 Inspektionsrapporten skal indeholde en passus om, at rapporten kun  

 må gengives i sin helhed uden rapportudstederens skriftlige godkendelse jf  

 dog pkt. 3.9.
 3.9 Yderligere information.
Der kan anføres yderligere information om et hvert forhold af betydning  

 for rapportens tekniske indhold, til dens fremtidige brug eller vedrørende  

 rapportudgiverens og virksomhedens (klientens) legale rettigheder og  

 forpligtelser.
Denne information kan inkludere betingelser for publikation af  

 rapporten.
 3.10 Navne og underskrifter.
Inspektionsrapporten skal indeholde navn, titel og signatur for den/de  

 personer, der har udført inspektionen og for den, der på rapportudstederens  

 vegne har ansvaret for rapporten.
Sidstnævnte skal have tilstrækkelig faglig  

 kompetence og autoritet til at kontrollere samtlige faktorer, der har  

 indflydelse på inspektionsresultatet.
 En af underskriverne skal være bemyndiget til at kommunikere direkte om  

 tekniske detaljer i rapporten med den, der har rekvireret inspektionen.
 Ovennævnte underskrivere kan være en og samme person.
 4. Korrektioner og tilføjelser til en  

 inspektionsrapport.
 4.1 Korrektioner og tilføjelser før rapportens udgivelse - bortset fra  

 stave-/trykfejl - skal være initieret af en person, der har ansvaret herfor.  

 Korrektionerne og tilføjelserne skal være dateret.
 4.2 Korrektioner og tilføjelser efter rapportens udgivelse skal foretages  

 i et nyt dokument, som skal opfylde alle relevante krav i denne Tekniske  

 Forskrift.
 Dokumentet kan være i form af:
 I begge tilfælde skal der foretages hensigtsmæssige  

 sikkerhedsforanstaltninger imod misforståelser og urigtig fremstilling.
