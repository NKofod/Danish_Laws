Bekendtgørelse om  

 Kvalifikationsnævnet I medfør af § 5 a, stk. 5, i lov nr. 344 af 16. maj 2001  

 om vurdering af udenlandske uddannelseskvalifikationer, som ændret ved  

 lov nr. 415 af 6. juni 2002, fastsættes:
 § 1. Kvalifikationsnævnet består af en  

 formand, der har bestået juridisk kandidateksamen og er beskikket af  

 undervisningsministeren, og af mindst to sagkyndige medlemmer.
§ 2. Undervisningsministeren beskikker et antal  

 sagkyndige til at deltage i behandlingen af Kvalifikationsnævnets  

 sager.
De sagkyndige skal tilsammen besidde sagkundskab i forhold til alle  

 uddannelser under Undervisningsministeriets, Ministeriet for Videnskab,  

 Teknologi og Udviklings og Kulturministeriets ressort.
 Stk. 2. De sagkyndige beskikkes med angivelse af de  

 uddannelsesområder, for hvilke de kan udtages som medlemmer af  

 Kvalifikationsnævnet.
 Stk. 3. Sagkyndige i forhold til uddannelsesområder, der  

 henhører under en anden ministers ressort, beskikkes efter indstilling  

 fra vedkommende minister.
 § 3. Formanden udtager de sagkyndige medlemmer til  

 den enkelte sag, således at den nødvendige sagkundskab i forhold  

 til det uddannelsesområde, uddannelseskvalifikationerne  

 vedrører, er repræsenteret.
§ 4. Formanden og de sagkyndige beskikkes for 4  

 år.
Genbeskikkelse kan finde sted.
 § 5. Kvalifikationsnævnets  

 sekretariatsfunktion varetages af Undervisningsministeriet, Center for  

 Vurdering af Udenlandske Uddannelser.
 § 6. Kvalifikationsnævnet kan behandle  

 sagerne mundtligt eller skriftligt.
 Stk. 2. Formanden fastsætter tid og sted for  

 Kvalifikationsnævnets møder.
 Stk. 3. Formanden tilrettelægger  

 Kvalifikationsnævnets arbejde og leder forhandlingerne på dets  

 møder.
 Stk. 4. Formanden påser, at de klager, der indsendes til  

 Kvalifikationsnævnet, behandles inden 4 uger, medmindre særlige  

 forhold gør sig gældende.
Stk. 5. I tilfælde af uenighed mellem  

 Kvalifikationsnævnets medlemmer træffes afgørelsen ved  

 stemmeflertal.
Hvert medlem har én stemme.
I tilfælde af  

 stemmelighed er formandens stemme afgørende.
 Stk. 6. Formanden sørger for, at parterne bliver  

 underrettet om Kvalifikationsnævnets afgørelser.
 § 7. Med henblik på  

 undervisningsministerens beretning til Folketinget om vurdering og  

 anerkendelse af udenlandske uddannelseskvalifikationer m.v., orienterer  

 Kvalifikationsnævnet den 1. oktober hvert år ministeren om  

 nævnets afgørelser i det forløbne år, første  

 gang den 1. oktober 2003.
 § 8. De udgifter, der er forbundet med  

 Kvalifikationsnævnets virksomhed, afholdes af statskassen.
 § 9. Bekendtgørelsen træder i kraft den 15. juli  

 2002.
