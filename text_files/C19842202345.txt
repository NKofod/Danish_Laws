 § 1. Uddannelsens formål er at uddanne kliniske tandteknikere i  

 overensstemmelse med de til enhver tid gældende bestemmelser herom.  

 Uddannelsen finder sted på Århus Tandlægehøjskole og i så snæver koordination  

 med de øvrige odontologiske uddannelser som muligt.
 § 2. Rektor repræsenterer uddannelsen udadtil og vil få den umiddelbare  

 forvaltning af de anliggender, som i nærværende regulativ er henlagt til de  

 kollegiale organer.
 § 3. Skolechefen ved Skolen for Klinikassistenter og tandplejere fungerer  

 som uddannelsesleder i forbindelse med et styrelsesråd og et  

 undervisningsudvalg.
 § 4 . Uddannelsen har administrationskontor fælles med tandlægehøjskolen  

 både i økonomiske og undervisningsmæssige forhold.
 § 5 . Styrelsesrådet består af Skolechefen, der er formand for rådet , 1  

 medlem valgt af og blandt lærerne ved uddannelsen, 2 medlemmer udpeget af  

 konsistorium blandt lærerne ved de odontologiske uddannelser ved ÅTH, 1  

 repræsentant for det teknisk-administrative personale samt 2 repræsentanter  

 for de studerende.
Stk. 2 . Repræsentanterne vælges for 1 år ad gangen, og der vælges  

 tillige suppleanter for disse.
Valgperioden skal så vidt muligt følge  

 undervisningsåret.
Afgår et medlem af Styrelsesrådet i valgperioden,  

 indtræder suppleanten som medlem, og der vælges en ny suppleant.
 Stk. 3 . Rådet fastsætter selv sin forretningsorden.
 Stk. 4 . Administrator eller dennes stedfortræder deltager i rådets møder  

 uden stemmeret.
Stk. 5 . Rådet har følgende opgaver: 1) Det udarbejder uddannelsens  

 budgetforslag. 2) Det afgiver udtalelse om ansættelse af Skolechefen. 3) Det  

 træffer beslutning om ansættelse og afskedigelse af lærere.
Der kan i  

 ansættelsessager nedsættes sagkyndige bedømmelsesudvalg; bedømmelsesudvalgene  

 skal bestå af lærere. 4) Det udarbejder eventuelle forslag om ændring af  

 uddannelsesbekendtgørelsen, fastsætter studieordningen og de faglige  

 målsætninger inden for rammerne af bekendtgørelsen og udarbejder eventuelle  

 forslag om efteruddannelsen. 5) Der træffes afgørelse i sager om oprykning af  

 studerende og i dispensationssager i det omfang disse kan afgøres lokalt. 6)  

 Der træffes afgørelse i sager om bortvisning af studerende.
Sådanne sager kan  

 dog indankes for undervisningsministeriet. 7) Det afgiver udtalelse i sager,  

 der forelægges dette af Skolechefen eller Rektor og er iøvrigt berettiget til  

 at drøfte alle sager om uddannelsens forhold.
 § 6 . Undervisningsudvalget består af Skolechefen, en repræsentant for  

 højskolens lærere og en repræsentant for de fastansatte lærere ved den  

 kliniske tandteknikeruddannelse, samt 3 repræsentanter for de studerende.
Stk. 2 . Repræsentanterne vælges for 1 år ad gangen, og der vælges  

 suppleanter for disse.
Valgperioden skal såvidt muligt følge  

 undervisningsåret.
Afgår et medlem i valgperioden, indtræder suppleanten som  

 medlem, og der vælges en ny suppleant.
 Stk. 3 . Undervisningsudvalget skal have lejlighed til at udtale sig om  

 forslag til ændringer i den gældende uddannelsesbekendtgørelse og  

 studieordningen, såfremt initiativet hertil ikke kommer fra udvalget selv, om  

 de pædagogiske kvalifikationer ved ansættelse af lærere, om dispensationer og  

 eksamensskemaer og andre forhold af væsentlig betydning for undervisningen.  

 Undervisningsudvalget skal underrettes om uddannelsens budgetforslag.
Stk. 4 . Undervisningsudvalget udarbejder forslag om den fremgangsmåde,  

 der skal følges ved udvælgelse af det antal studerende, der svarer til  

 antallet af ledige studiepladser.
Undervisningsudvalget vælger hvert år 2  

 lærere, som sammen med Skolechefen foretager den endelige udvælgelse.
 § 7 . Der vælges af og blandt lærerrepræsentanterne i  

 undervisningsudvalget 1 repræsentant og af og blandt de studerende i  

 undervisningsudvalget 1 repræsentant til at indtræde i koordinationsudvalget  

 ved tandlægeuddannelsen, tandplejeruddannelsen og klinikassistentuddannelsen,  

 idet koordinationsudvalget ved Århus Tandlægehøjskole også fremover skal  

 koordinere den kliniske tandteknikeruddannelse med de øvrige odontologiske  

 uddannelser.
 § 8 . De studerendes repræsentanter og deres suppleanter i styrelsesråd  

 og undervisningsudvalg, jfr. § 5, stk. 1 og § 6, stk. 1, vælges af og blandt  

 samtlige studerende ved uddannelsen.
 § 9 . Regulativet træder i kraft den 1. september 1984.
 Direktoratet for de videregående  

 uddannelser, den 19. marts 1984.
 P.d.v.
Jørgen Petersen fm.
