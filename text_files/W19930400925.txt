Tilsynet antoges at have accepteret at afleveringstidspunktet blev  

 forskudt.
Der fandtes ikke at have været grundlag for dagbøder.
JOURNAL Voldgiftssag nr.
C-3915 er af en voldgiftsret bestående af direktør, tømrermester Kaj  

 Christiansen, arkitekt m.a.a.
Erik Jørgensen og landsdommer Sven Ziegler  

 (formand) den 17. maj 1993 afsagt sålydende Kendelse:
 Under denne sag har klageren, tømrermester K, endeligt nedlagt påstand om,  

 at de indklagede tilpligtes solidarisk at betale 228.482,30 kr. med renter  

 svarende til diskontoen + 5% af 97.000,30 kr. fra den 22. april 1992 og af  

 118.000,00 kr. fra den 10. juni 1992, alt til betaling sker, samt yderligere  

 renter af 114.793,50 kr. fra den 22. april 1992 til den 23. juni 1992.
 De inklagede har endeligt nedlagt påstand om frifindelse mod betaling af  

 principalt 34.220,74 kr., subsidiært 58.104,68 kr., mere subsidiært 94.104,68  

 kr., alt således at betaling først sker efter den 3. maj 1993. De indklagede  

 har yderligere gjort indsigelse mod beregningen af rentepåstanden.
Der er mellem parterne enighed om, at klageren som hovedentreprenør for de  

 indklagede har forestået nedrivningen af et delvist nedbrændt stuehus samt  

 opførelsen af et nyt hovedhus på de indklagedes ejendom »X«, Y-by.  

 Enterprisesummen andrager i alt 1.600.000 kr.
Projekteringen er foretaget af  

 D A/S, og bygherrens tilsynsførende var det rådgivende ingeniørfirma E A/S.  

 Entreprisekontrakten blev underskrevet den 15. august 1991 og indeholder  

 vedtagelse af Almindelige Betingelser for arbejder og leverancer af 1972,  

 herunder disses bestemmelser om voldgift.
Desuden gælder  

 Entreprenørforeningens forbehold (uds. nr. 49/87) af 19. december 1987.
 Der er mellem parterne opstået tvist om det økonomiske opgør efter  

 entreprisens aflevering, og klagerens påstand fremkommer således:
 De indklagede har anerkendt posterne på 22.000,00 og 24.997,80 kr., med  

 har gjort gældende, at disse poster skal fradrages et beløb på 12.777,06 kr.  

 som følge af, at klageren i forbindelse med nedrivningen af ejendommen har  

 ødelagt det eksisterende vandværk , der var placeret i kælderen til  

 ejendommen.
 De indklagedes indsigelser mod ekstraregningerne ifølge bilag 31  

 skyldes navnlig, at de gør gældende, at klageren ikke har forelagt de  

 pågældende ekstraarbejder for bygherren, men alene udleveret skrivelser herom  

 til tilsynet, der imidlertid ikke var berettiget til at handle på bygherrens  

 vegne.
For så vidt angår beløbet på 118.000 kr. har de indklagede gjort gældende,  

 at de har været berettiget til at hæve dette beløb, da klageren som følge af  

 forsinkelse er ifaldet 59 dagbøder a 2.000 kr.
Såfremt beregningen  

 alene skal omfatte arbejdsdage, har de indklagede subsidiært gjort gældende,  

 at klageren skal pålægges 41 dagbøder a 2.000 kr. eller 82.000 kr.
 Der har under sagen været afgivet forklaringer af klageren, af indklagede  

 A2 samt af ingeniør F fra det tilsynsførende firma.
 Vedrørende spørgsmålet om vandværket.
 Parternes forhandlinger om entreprisekontrakten var som anført ovenfor  

 endnu ikke afsluttet i juni måned 1991. Klageren havde som led i  

 forberedelsen af kontrakten den 5. juni 1991 udarbejdet en tidsplan, der  

 bl.a. forudsatte, at nedrivningen påbegyndtes i slutningen af juni 1991. De  

 indklagedes advokat C skrev den 21. juni 1991 følgende til klageren:
»Jeg skal herved venligst meddele Dem, at nedrivningen af  

 restejendommen nu kan starte, da der er modtaget acceptbrev fra G« Klageren gennemførte herefter nedrivningen, og det i kælderetagen værende  

 vandværk blev ikke bevaret.
Klageren har herom bl.a. forklaret, at han ikke hørte noget om ønsket om  

 at bevare vandværket, før kontrakten blev underskrevet den 15. august 1991.  

 Da havde hans underentreprenør imidlertid fjernet alt.
Klageren havde ikke  

 forestillet sig muligheden af, at vandværket skulle bevares.
 Ingeniør F har forklaret, at der ikke fremgik noget af de til projektet  

 hørende VVS-tegninger vedrørende vandværket.
Voldgiftsretten)finder på dette grundlag ikke, at det efter advokat  

 C's skrivelse af 21. juni 1991 eller på andet grundlag kan bebrejdes  

 klageren, at han ikke har draget omsorg for demontering af det nævnte  

 vandværk.
Der kan derfor ikke gives de indklagede medhold i, at der skal ske  

 fradrag i entreprisesummen som følge heraf.
 Vedrørende ekstraregningerne ifølge bilag 31.
Entreprisekontrakten bestemmer i § 1, nr. 10, at »Byggemødereferater samt aftale med tilsynet gøres gældende som  

 del af kontrakten, dog således at eventuelle ekstraydelser skal præciseres  

 senest een uge efter aftale om ændringer i projektet er indgået.
Intet  

 arbejde, som kræver merydelse, må påbegyndes, før aftale om pris er  

 foretaget.« Om ekstraarbejde hedder det i § 8:
»Kun ekstraarbejder, der er godkendt af bygherren inden  

 udførelsen, vil blive betalt« Voldgiftsretten udtaler:
De omtvistede ekstraarbejder er indeholdt i klagerens skrivelse af 10. og  

 26. september 1991 (bilag 8 og 11), der præciserer såvel ydelser som de af  

 klageren herfor fastsatte priser.
Hverken efter deres art eller størrelse  

 findes de at være af en sådan beskaffenhed, at tilsynet ikke skulle kunne  

 træffe afgørelse herom på bygherrens vegne med hjemmel i den tilsynsførendes  

 sædvanlige stillingsfuldmagt, hvorved bemærkes, at det ikke af indklagede mod  

 klagerens bestemte benægtelse er godtgjort, at klageren skulle have kendskab  

 til interne aftaler vedrørende ekstraarbejder truffet mellem bygherren og det  

 tilsynsførende ingeniørfirma, herunder den af de indklagede påberåbte aftale  

 af 7. juli og 15. august 1991.
 Herefter, og idet såvel klageren som ingeniør F har forklaret, at  

 ekstraarbejder er aftalt mellem de pågældende, og at priserne er godkendt af  

 tilsynet, bliver der alene anledning til at gå nærmere ind på nogle enkelte  

 af de pågældende arbejder:
Bortkørsel af murbrokker, der var forventet påfyldt i kælder, 4.225 kr.:  

 Det lægges efter klagerens forklaring herom til grund, at bortkørslen fandt  

 sted under selve arbejdet efter ordre fra den tilsynsførende ingeniør, der  

 ikke traf bestemmelse om anden anvendelse.
Da der ikke findes grundlag for at  

 tilsidesætte klagerens pris, godkendes den nævnte post og i konsekvens heraf  

 posten indbygning af jord i kælder, 1.680 kr.
 Ekstra grusfyld i forhold til tilbudsgrundlaget, 10.197 kr.: Posten  

 godkendes efter ingeniør F's forklaring om, at den af klageren præsterede  

 dokumentation for ydelsens omfang er fyldestgørende.
 To ventilatorer med timer i baderum, 2469 kr.: Voldgiftsretten finder ikke  

 grundlag for at tilsidesætte den fastsatte pris.
 Herefter tages klagerens påstand om betaling af de i bilag 31 nævnte  

 ekstraarbejder i det hele til følge.
 Spørgsmålet om dagbøder:
 Entreprisekontrakten, der som nævnt ovenfor blev underskrevet den 15.  

 august 1991, efter at nedrivningen allerede havde fundet sted, bestemmer i §  

 2 bl.a.:
 »K påbegynder og udfører entreprisen i nøje overensstemmelse med  

 den af K udarbejdede og af bygherren godkendte tidsplan. .....
Forsinkelse af den aftalte færdiggørelsestermin, jvf. bilag 4, vil være at  

 straffe med dagbøder a kr. 2.000 pr. dag, dog bortset fra force majeure og  

 forsinkelse, som ikke skyldes K.
Forsinkelsen vil af bygherrens teknikere  

 være at opgøre på hvert byggemøde« Af den nævnte tidsplan, der er dateret den 5. juni 1991, fremgår bl.a., at  

 entreprisen påbegyndes med nedrivning den 26. juni 1991, og at aflevering  

 finder sted den 31. december 1991. Efter planen »forudsættes, at  

 kontrakten tiltrædes således, at dæks- og bagmurselementer kan sættes i  

 ordre, inden industriferien starter«.
 Klageren bestilte de pågældende elementer den 9. august 1991, altså få  

 dage før entreprisekontraktens underskrift.
I skrivelse af 6. september 1991 opfordrede klageren til, at der snarest  

 blev afholdt byggemøde, da der manglede afklaring af forskellige  

 dimensionskrav, og for at få opgjort, i hvilket omfang forsinkelsen skyldtes  

 elementernes senere levering.
Af referat af byggemøde den 13. september 1991  

 fremgår, at leca-elementer ville blive monteret den 18. - 19. september 1991,  

 men at byggeriet var ca. 3 uger forsinket.
 Den 23. september 1991 meddelte klageren, at han på grund af manglende  

 betaling af 1. a conto-begæring så sig tvunget til at standse arbejdet.
 Af referatet af byggemøde den 21. oktober 1991 fremgår, at rudeformater i  

 døre skulle afklares med arkitekt; forsinkelsen opgjordes nu til ca 4 uger,  

 og det skulle overvejes, om en midlertidig lukning af vindues- og dørhuller  

 var påkrævet, for at indvendige arbejder kunne påbegyndes tidligst muligt.
Byggemødet den 18. november 1991 blev aflyst, og klageren skrev derfor den  

 20. november 1991 til tilsynet bl.a., at der måtte ske en afklaring af  

 spørgsmålene vedrørende vandinstallation og vandpumpe, så der kunne komme  

 vand på huset og byggepladsen; endvidere rykkede klageren for en præcisering  

 af forsinkelsen, således at det stod klart, at det ikke var en  

 håndværkerforsinkelse.
Tilsynet reagerede ikke på denne skrivelse.
 Af referatet af byggemøde den 2. december 1991 fremgår, at døre og vinduer  

 - der ifølge tidsplanen af 5. juni 1991 skulle isættes den 18. oktober 1991 -  

 nu var leveret og ville blive monteret, således at huset ville være lukket  

 den 9. december 1991.
 Efter at arkitekt D havde trukket sig ud af projektet, rykkede klageren i  

 skrivelse af 21. december 1991 advokat C for en afklaring bl.a. af  

 køkkenforslag.
Den 10. januar 1991 anmodede klageren om nyt byggemøde til stillingtagen  

 til en række uafklarede ting.
Byggemøde blev herefter afholdt den 23. januar  

 1992, nu med deltagelse af advokat C og af indklagede A2. På mødet blev det  

 oplyst, at trægulv ville blive påbegyndt i uge 6. Af den maskinskrevne tekst  

 fremgår, at færdiggørelsestidspunktet forventedes at være medio februar 1992;  

 der er uenighed mellem parterne om, hvorvidt tidspunktet som hævdet af  

 klageren rettelig er medio marts 1992.
Det er på intet tidspunkt i forbindelse med det anførte af de indklagede  

 eller deres repræsentanter gjort gældende, at klageren skulle være ifaldet  

 dagbøder, og der er ikke sket nogen registrering af forsinkelse forårsaget af  

 klageren.
Først i skrivelse af 2. april 1992 gjorde advokat C krav på bod -  

 59 dage a 2.000 kr. - i henhold til kontrakten.
 Klageren havde da i skrivelse af 3. marts 1992 meddelt, at arbejdet ville  

 være afsluttet ved udgangen af uge 10. Slutopgørelse blev af klageren  

 fremsendt den 16. marts 1992 med oplysning om, at entreprisen var udført  

 100%, og i skrivelse af 31. marts 1992 rykkede klageren for afholdelse af  

 afleveringsforretning under henvisning til, at byggeriet var færdigmeldt tre  

 uger tidligere.
Klageren har bl.a. forklaret, at den indtrufne forsinkelse med byggeriet  

 skyldtes bygherrens forhold.
Elementerne blev forsinket på grund af sen  

 kontraktsindgåelse og manglende afklaring af elementernes størrelse.
Senere  

 måtte klageren i lang tid afvente afklaring af rudestørrelse.
Der henstod  

 mange arbejder efter lægningen af gulve.
Klageren har flere gange i forløbet  

 gjort tilsynet opmærksom på, at der ikke kunne ifaldes dagbøder, og tilsynet  

 tog ikke afstand herfra, tværtimod.
Arbejdet var færdigt i slutningen af uge  

 10, d.v.s. omkring den 10. marts 1992.
F har bl.a. forklaret, at forsinkelsen havde mange årsager, dels at der  

 gik to sommermåneder, før kontrakten blev underskrevet, dels en række andre  

 forhold, som ikke kan tilregnes klageren, herunder nødvendige afklaringer i  

 forbindelse med selve projektet og udtørringen.
Klageren har efter vidnets  

 opfattelse fremmet entreprisen med fornøden hurtighed.
Vidnet havde ikke  

 anledning til at protestere over for det i klagerens skrivelser anførte og  

 har heller ikke på noget tidspunkt set grundlag for at rejse spørgsmål om  

 dagbod.
A2 har bl.a. forklaret, at han løbende fulgte byggeriet, når han  

 passerede ejendommen i sin fritid.
Det kom på byggemødet den 23. januar 1992  

 bag på ham og advokat C, at der ville blive tale om forsinkelse.
Klageren  

 udtalte, at han ville være færdig med arbejdet medio februar 1992.  

 Bygherrerne ville ikke acceptere yderligere forsinkelse uden dagbod.
Klageren har gjort gældende, at klagerens klare forbehold i  

 tidsplanen af 5. juni 1991 forsat var gældende efter kontraktens  

 underskrivelse den 15. august 1991 og må bevirke, at det angivne  

 færdiggørelsestidspunkt, 31. december 1992, ikke kan danne udgangspunkt for  

 beregning af dagbod.
Dertil kommer, at entreprisen løbende er blevet  

 forsinket på grund af forhold, som ikke kan tilregnes klageren, men som  

 klageren tydeligt har gjort opmærksom på, uden at dette har givet anledning  

 til nogen reaktion fra indklagedes side.
Indklagede har ikke løbende  

 registreret - og har efter F's forklaring heller ikke haft nogen grund til at  

 registrere - forsinkelse som følge af klagerens forhold.
Først efter, at  

 entreprisen var afsluttet i marts 1992 (ved udgangen af uge 10), har  

 indklagede den 2. april 1992 gjort gældende, at klageren kan pålægges  

 dagbøder.
Som følge af disse forhold er der ikke grundlag for at pålægge  

 dagbod.
 Indklagede har anført, at klageren med rette er pålagt dagbod,  

 fordi entreprisen først kan anses afsluttet ved færdigmeldingen den 31. marts  

 1992. Forbeholdet i tidsplanen må anses for at være frafaldet, når klageren  

 ikke har gentaget forbeholdet ved kontraktsindgåelsen den 15. august 1991.  

 Klageren har ikke, således som det påhviler ham efter AB 72 § 15, skriftligt  

 over for bygherren gjort gældende, at der er grundlag for  

 tidsfristforlængelse, og det er iøvrigt heller ikke godtgjort, at de i  

 bestemmelsen nævnte grunde foreligger.
Voldgiftsretten må efter bevisførelsen lægge til grund, at det  

 ikke har skyldtes klagerens forhold, at der er indtrådt en forsinkelse,  

 hvorved bemærkes, at det efter klagerens forklaring og en vurdering af  

 byggeriets stade ved byggemødet den 23. januar 1992 må antages, at  

 færdiggørelsestidspunktet rettelig - som anført af klageren - har været  

 anslået til medio marts 1992 , på hvilket tidspunkt arbejdet blev  

 færdigmeldt.
Da indklagedes tilsyn må antages at have accepteret, at  

 færdiggørelsestidspunktet er blevet forskudt til dette tidspunkt, må der  

 gives klageren medhold i, at der ikke har været grundlag for at pålægge ham  

 dagbøder.
Klageren får derfor også medhold i sin påstand vedrørende beløbet  

 på 118.000 kr.
 Vedrørende rentepåstanden.
Navnlig under hensyn til, at klagerens slutopgørelse af 16. marts 1992  

 ikke indeholder noget forbehold om forrentning af de gennem byggeperioden  

 fremsendte a conto-begæringer, findes der at måtte gives indklagede medhold  

 i, at renteopgørelsen bør nedsættes.
Denne post tages herefter til følge, for  

 såvidt angår et beløb på 1.790,00 kr.
 Idet der ikke findes grundlag for som påstået af indklagede at udsætte  

 betalingsfristen til den 3. maj 1992, tages klagerens påstand - med den  

 nævnte justering af renteposten - til følge som nedenfor bestemt.
 Derfor bestemmes:
 Indklagede A1, A2 og A3 skal in solidum til klageren, tømrermester K,  

 betale 216.790,30 kr. med renter svarende til diskontoen + 5% af 97.000,30  

 kr. fra den 22. april 1992 og af 118.000,00 kr. fra den 10. juni 1992, alt  

 til betaling sker, samt yderligere renter af 114.793,50 kr. fra den 22. april  

 1992 til den 23. juni 1992.
 Indklagede skal i sagsomkostninger til klageren betale 18.000 kr., ligesom  

 han i parternes indbyrdes forhold skal indbetale til voldgiftsretten de med  

 voldgiftssagens behandling forbundne omkostninger.
 De nævnte beløb skal betales inden 14 dage efter denne kendelses  

 afsigelse.
København, den 17. maj 1993 Kaj Christiansen Sven Ziegler Erik Jørgensen p.v.c.
