Bekendtgørelse om ændring af bekendtgørelse om obligatorisk grunduddannelse som betingelse for at få beskikkelse som advokat § 1 I bekendtgørelse nr. 1473 af 12. december 2007 om obligatorisk grunduddannelse som betingelse for at få beskikkelse som advokat foretages følgende ændringer:
 1. I § 4, stk. 1, indsættes »Retten i Grønland,« før »landsretten«.
 2. I § 10, stk. 1, udgår »og eksaminatorer«.
 3. § 12, stk. 1, affattes således:
»§ 12. Kursusudvalget består af 9 personer, der udpeges af justitsministeren.
Heraf udpeges tre medlemmer efter indstilling fra Advokatrådet, to medlemmer efter indstilling fra Foreningen af Advokater og Advokatfuldmægtige i DJØF, et medlem efter indstilling fra Danske Advokater, et medlem efter fælles indstilling fra præsidenterne for landsretterne, Sø- og Handelsretten samt byretterne samt et medlem efter indstilling fra Danmarks Jurist- og Økonomforbund.
Et medlem udpeges som repræsentant for Justitsministeriet.
Kursusudvalget vælger selv sin formand.« 4. I § 14, stk. 3, udgår »eksaminator og«.
 5. I § 15, stk. 1, 1. pkt., udgår »eksaminator og«.
 6. § 15, stk. 1, 2. pkt., ophæves.
§ 2 Bekendtgørelsen træder i kraft den 15. november 2011.
