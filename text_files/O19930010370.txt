Resumé A klagede over Finansministeriets (F) afgørelse om afslag på en  

 anmodning om aktindsigt i fakturaer vedrørende omdannelse af Statens  

 Konfektion  

 til et statsejet aktieselskab.
F begrundede afslaget med en henvisning til  

 bekendtgørelse nr. 679 af 9. oktober 1991 om undtagelse af dokumenter  

 vedrørende  

 privatisering fra aktindsigt.
 Ombudsmanden fandt ikke, at F's begrundelse var tilstrækkelig i  

 henhold til forvaltningslovens krav.
Ombudsmanden påpegede, at en privatiseringssag i bekendtgørelsens  

 forstand kræver en afhændelse af offentligt ejede aktiver.
I et aktstykke til  

 Finansudvalget nævntes senere salg af aktier til private alene som en ikke  

 nærmere konkretiseret mulighed.
Ombudsmanden anså det derfor ikke for  

 godtgjort,  

 at de dokumenter, A havde begæret aktindsigt i, indgik i en sag om  

 privatisering i bekendtgørelsens forstand, og henstillede til F at træffe en  

 ny  

 afgørelse om aktindsigt. (J. nr. 1992-593-201).
 Aktindsigt i dokumenter vedrørende omdannelse af Statens  

 Konfektion til aktieselskab.
 A klagede over  

 Finansministeriets afslag på en anmodning om aktindsigt i dokumenter  

 vedrørende  

 omdannelse af Statens Konfektion til et aktieselskab.
Det fremgik af sagen, at A  

 ved brev af 31. januar 1992 havde anmodet om "aktindsigt på alle  

 fakturaer  

 vedrørende omdannelse af Statens Konfektion til aktieselskab, herunder også  

 alle fakturaer fra rådgivere m.v." Den 6. februar 1992 meddelte  

 Finansministeriet A afslag på anmodningen.
Finansministeriet begrundede sin  

 afgørelse således:
"... dokumenter  

 vedrørende privatisering er undtaget fra aktindsigt efter lov om offentlighed  

 i  

 forvaltningen.
Der henvises til Finansministeriets bekendtgørelse nr. 679 af  

 9.  

 oktober 1991, hvoraf kopi vedlægges.
Finansministeriet kan under  

 henvisning hertil ikke efterkomme Deres anmodning." Baggrunden for sagen var - i  

 korthed - følgende:
 Statens Konfektion er en  

 statsvirksomhed, der hovedsageligt producerer uniformer og  

 beskyttelsesdragter  

 til forsvaret og andre offentlige institutioner.
 Under behandlingen af  

 finanslovforslaget for 1989 foreslog regeringen en undersøgelse af  

 mulighederne  

 for at privatisere en række statslige institutioner og virksomheder, herunder  

 Statens Konfektion.
I den forbindelse gav  

 Forsvarsministeriet i december 1988 X Bank i opdrag at udarbejde en analyse  

 af  

 Statens Konfektion med henblik på at tilvejebringe et grundlag for beslutning  

 om selskabsdannelse af Statens Konfektion.
Analyserapporten blev afleveret  

 til  

 Forsvarsministeriet i april 1989.
Med henblik på afklaring af  

 en række tekniske problemer, herunder personalets ansættelses- og  

 pensionsforhold, blev der i april 1991 nedsat en arbejdsgruppe med deltagelse  

 af Forsvarsministeriet, Finansministeriet, Kammeradvokaten og  

 revisionsfirmaet  

 Y.
Arbejdsgruppen udarbejdede en analyserapport til brug for Folketinget samt  

 et aktstykke til Finansudvalget med henblik på omdannelse af Statens  

 Konfektion  

 til et statsejet aktieselskab.
 Af aktstykket, der blev  

 tiltrådt af Finansudvalget den 11. december 1991, fremgik følgende:
"a.
I forbindelse med  

 omdannelse af statsvirksomheden Statens Konfektion til et statsejet  

 aktieselskab  

 pr. 1. januar 1992 anmoder Forsvarsministeriet om tilslutning til følgende  

 dispositioner:
 Forsvarsministeriet stifter pr. 1. januar 1992 et fuldt  

 ud statsejet aktieselskab med en aktiekapital på nominelt 30 mio. kr.  

 Ministeriet indskyder i denne forbindelse 32 mio. kr. kontant.
 Pr. 1. januar 1992 overdrager Forsvarsministeriet som  

 apportindskud virksomhedens anlægsaktiver.
 Statsvirksomheden afholder ved udgangen af finansåret  

 1991 ekstraordinære omkostninger på 5 mio. kr. vedrørende periodisering af  

 varelager og lønudgifter.
 I en overgangsperiode på maksimalt 3 år finansieres det  

 varelager, der overtages ved åbningssstatus, efter de hidtidige regler.
 Optagelse af en tekstanmærkning til § 36.  

 Pensionsvæsenet, om personalets pensionsforhold.
 ...
b.
En overgang til  

 selskabsdrift vil give virksomheden øgede frihedsgrader og bedre mulighed for  

 at konkurrere på lige vilkår med andre konfektionsfabrikker på såvel hjemme-  

 som  

 eksportmarkedet.
 ...
 Selskabets formål formuleres  

 bredt i vedtægterne, og stiftelsesoverenskomstens grundlag vil være, at  

 virksomheden er 100 pct. statsejet, men med mulighed for, at  

 Forsvarsministeriet senere på baggrund af særskilt forelæggelse for  

 Finansudvalget  

 kan sælge aktier i selskabet.
..." I klagen til mig anførte A,  

 at det var af central interesse for offentligheden at have mulighed for at  

 bedømme omkostninger og problemer i forbindelse med omdannelse af statslige  

 virksomheder til aktieselskaber.
I den konkrete sag forlød det eksempelvis,  

 at  

 staten var blevet påført betydelige ekstraudgifter i forbindelse med  

 omlægningen.
A bemærkede, at en omdannelse til aktieselskab reelt var en  

 omflytning af aktiver uden realøkonomisk betydning for statens udgifter og  

 indtægter, og at det derfor var af væsentlig interesse for pressen at få  

 indblik i, om regeringen påfører skatteyderne en udgift ved at skabe  

 "kunstige besparelser" via omlægning af statens aktiver.
 A anførte endvidere, at det  

 utvetydigt fremgik, at der alene var truffet beslutning om en omdannelse af  

 Statens Konfektion til aktieselskab, idet et eventuelt salg krævede en  

 særskilt  

 forelæggelse for Finansudvalget.
Finansministeriet udtalte i  

 anledning af klagen, at ministeriets afvisning af ønsket om aktindsigt havde  

 været hensynet til eventuelle køberes interesser og statens økonomiske  

 interesse som sælger.
Finansministeriet fremhævede, at det af aktstykket, der  

 blev tiltrådt af Finansudvalget den 11. december 1991, fremgik, at  

 Forsvarsministeriet har mulighed for senere, efter særskilt forelæggelse for  

 Finansudvalget, at sælge aktier i selskabet.
I øvrigt bemærkede  

 Finansministeriet, at ministeriet ikke benyttede sig af fremmede rådgivere  

 eller anden fremmed medhjælp.
Finansministeriet havde derfor ikke modtaget  

 fakturaer i sagen.
 I min afsluttende skrivelse  

 til A udtalte jeg følgende:
 "Bekendtgørelse om  

 undtagelse af dokumenter vedrørende privatisering fra aktindsigt efter lov om  

 offentlighed i forvaltningen (bekendtgørelse nr. 679 af 9. oktober 1991)  

 indeholder følgende:
 "  

  

 § 1.  

  

 I sager om privatisering er følgende dokumenter undtaget fra  

 aktindsigt efter lov om offentlighed i forvaltningen:
 Brevveksling mellem Finansministeriet eller vedkommende  

 ministerium, styrelse m.v. og enkeltpersoner eller virksomheder, der indgiver  

 eller har indgivet tilbud om køb af aktiver, eller som har rettet henvendelse  

 til myndigheden med henblik på eventuel afgivelse af sådant tilbud.
 Brevveksling med forhandlingsberettigede organisationer  

 om løn- og personaleforhold i forbindelse med privatiseringen.
 Brevveksling med sagkyndige i forbindelse med  

 privatiseringen.
 Brevveksling med Folketinget i forbindelse med  

 privatiseringen, for så vidt brevvekslingen ikke gøres offentligt  

 tilgængelig.
§ 2.  

  

 Ved sager om privatisering, jf. § 1, forstås sagstyper, hvor  

 staten i henhold til lov eller aktstykke afhænder en institution, der hidtil  

 har tilhørt det offentlige, eller hvor det offentlige har ejet en del af en  

 institution eller et selskab, og afhænder sin andel." § 3.  

  

 (Ikrafttrædelsesbestemmelse).
Finansministeriets begrundelse af afslaget på aktindsigt Det følger af  

 forvaltningslovens § 22, at en afgørelse fra en myndighed, der meddeles  

 skriftligt, skal være ledsaget af en begrundelse, medmindre afgørelsen fuldt  

 ud  

 giver den pågældende part medhold. § 24 i forvaltningsloven indeholder  

 følgende  

 nærmere krav til begrundelsen:
"  

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2. Begrundelsen skal  

 endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
..." I Justitsministeriets  

 vejledning til forvaltningsloven, punkt 133, første afsnit, sidste punktum,  

 anføres  

 det, at det ved henvisning til retsregler normalt ikke er tilstrækkeligt at  

 henvise til hele den pågældende lov eller administrative forskrift uden at  

 præcisere, hvilken bestemmelse der mere præcist er lagt til grund.
Ifølge  

 punkt  

 134 i den nævnte vejledning skal en begrundelse i fornødent omfang indeholde  

 en  

 kort redegørelse for de oplysninger vedrørende sagens faktiske  

 omstændigheder,  

 som har været tillagt væsentlig betydning for afgørelsen.
 Finansministeriet begrundede  

 sin afgørelse om afslag på aktindsigt med en henvisning til bekendtgørelse  

 nr.  

 579 af 9. oktober 1991. Finansministeriets afslag indeholdt ingen præcisering  

 af, hvilke bestemmelser i bekendtgørelsen afgørelsen var truffet efter.  

 Afgørelsen indeholdt heller ingen redegørelse for, hvilke oplysninger  

 vedrørende sagens faktiske omstændigheder som var tillagt væsentlig betydning  

 for afgørelsen.
Efter min opfattelse burde  

 Finansministeriet have angivet, hvilke led i bekendtgørelsens § 1 de  

 omhandlede  

 dokumenter var omfattet af.
Jeg ville endvidere have fundet det rigtigst, at  

 Finansministeriet kort havde redegjort for baggrunden for, at ministeriet  

 mente, at sagen var en sag om privatisering i bekendtgørelsens forstand, jf.  

 §  

 2.
 Jeg har gjort  

 Finansministeriet bekendt med min opfattelse.
Anvendelse af bekendtgørelse nr. 679 af 9. oktober 1991 Bekendtgørelsen er udstedt i  

 medfør af § 3, stk. 1, i lov nr. 572 af 19. december 1985 om offentlighed i  

 forvaltningen.
Bestemmelsen har følgende ordlyd:
 "  

  

 § 3.  

  

 Vedkommende minister kan efter forhandling med  

 justitsministeren fastsætte regler om, at nærmere angivne myndigheder,  

 sagsområder eller arter af dokumenter, for hvilke bestemmelserne i §§ 7-14 i  

 almindelighed vil medføre, at begæring om aktindsigt kan afslås, skal være  

 undtaget fra loven.
..." Den første bekendtgørelse,  

 som Finansministeriet udstedte i medfør af offentlighedslovens § 3, stk. 1,  

 med  

 henblik på undtagelse af privatiseringssager fra aktindsigt, var  

 bekendtgørelse  

 nr. 644 af 17. september 1990. Jeg har tidligere i en udtalelse, trykt i  

 Folketingets Ombudsmands beretning 1990, s. 54 ff, taget stilling til  

 lovligheden af den tidligere gældende privatiseringsbekendtgørelse.  

 Bekendtgørelsen indeholdt, udover ikrafttrædelsesbestemmelse m.v., alene en  

 bestemmelse om, at "sager og dokumenter vedrørende privatisering og salg  

 af statslige aktiver i forbindelse hermed er undtaget fra aktindsigt efter  

 lov  

 om offentlighed i forvaltningen". Bekendtgørelsen definerede ikke  

 begrebet  

 privatisering og specificerede heller ikke, hvilke dokumenttyper der var  

 omfattet af bekendtgørelsen.
 Uanset at jeg ikke fandt  

 tilstrækkeligt grundlag til at karakterisere bekendtgørelsen som en (ulovlig)  

 overskridelse af bemyndigelsens grænser, fandt jeg, at der kunne rejses så  

 alvorlig tvivl med hensyn til, om den foretagne undtagelse af  

 privatiseringssager fra aktindsigt lå inden for bemyndigelsens rammer, at jeg  

 henstillede til Finansministeriet enten at søge den generelle undtagelse for  

 aktindsigt præciseret eller at overveje ophævelse af bekendtgørelsen.
 Min henstilling resulterede  

 i, at Finansministeriet ophævede den tidligere bekendtgørelse og udstedte  

 bekendtgørelse nr. 679 af 9. oktober 1991. Jeg fandt ikke grundlag for at  

 kritisere denne bekendtgørelse.
I den foreliggende sag er  

 hovedspørgsmålet, hvorledes begrebet "privatisering" i  

 bekendtgørelsen nærmere skal forstås.
Det er Deres påstand, at den skete  

 omdannelse af Statens Konfektion fra statsejet virksomhed til statsejet  

 aktieselskab ikke kan betegnes som en privatisering i bekendtgørelsens  

 forstand.
I forbindelse med den ovenfor  

 nævnte ombudsmandssag udarbejdede Justitsministeriet et notat af 12. december  

 1990 om baggrunden for at undtage privatiseringssager fra aktindsigt.
I  

 Justitsministeriets notat anførtes følgende om begrebet  

 "privatisering":
 "Sammenfattende er det  

 Justitsministeriets opfattelse, at ordet "privatisering" i  

 bekendtgørelse nr. 665 af 17. september 1990 må forstås som en  

 samlebetegnelse  

 for sagstyper, hvor staten i henhold til lov eller aktstykke helt eller  

 delvis  

 afhænder en institution, der hidtil har tilhørt det offentlige, eller hvor  

 det  

 offentlige har ejet en del af institutionen eller et selskab, og afhænder sin  

 andel helt eller delvis.
Om privatisering i  

 bekendtgørelsens forstand vil der således kun være tale, hvis der samtidig  

 med  

 ændringerne i det offentliges opgaver på området sker en afhændelse af  

 offentligt ejede aktiver." Jeg går ud fra, at det er  

 denne forståelse af udtrykket "sager om privatisering", som er lagt  

 til grund i den nu gældende bekendtgørelse, jf. definitionen i § 2.
 Det er herefter en  

 forudsætning for, at der foreligger en privatiseringssag i bekendtgørelsens  

 forstand,  

 at der sker en afhændelse af offentligt ejede aktiver.
Omdannelsen af statens  

 konfektion fra statsejet virksomhed til et aktieselskab, hvor staten ejer  

 aktierne,  

 kan efter min opfattelse ikke i sig selv betegnes som en privatisering.
Det  

 forhold, at staten vælger at drive en virksomhed i selskabsform frem for som  

 en  

 statsejet virksomhed, medfører ikke, at der sker en afhændelse af offentligt  

 ejede aktiver.
Stiftelsen af aktieselskabet kan ikke - selvstændigt betragtet  

 -  

 betegnes som en privatisering, uanset at overgangen til drift af virksomheden  

 i  

 selskabsform kan have vidtgående konsekvenser for bl.a. personalets forhold,  

 den økonomiske frihed for virksomheden og forholdet til den almindelige  

 offentligretlige regulering, herunder offentlighedsloven.
Stiftelsen af et aktieselskab  

 vil på den anden side typisk - som også i dette tilfælde - ske med henblik på  

 eventuelt senere salg af aktierne til private.
Et sådant salg vil indebære en  

 afhændelse af statsejede aktiver, og sagen med dokumentmateriale vedrørende  

 overvejelser om og selve gennemførelsen af aktiesalget vil være en "sag  

 om  

 privatisering" i bekendtgørelsens forstand.
 Det er klart, at ikke ethvert  

 dokument vedrørende den omhandlede statsinstitution - herunder dokumenter  

 angående omdannelsen til aktieselskab - som berører muligheden for senere  

 salg  

 til private, kan betragtes som en del af en (fremtidig) sag om privatisering.  

 Det må efter min mening være en forudsætning, at der foreligger forholdsvis  

 konkrete planer om afhændelse til private, og at dokumentet specifikt  

 vedrører  

 det påtænkte salg til private.
 I den foreliggende sag er  

 omdannelsen af Statens Konfektion til aktieselskab i aktstykket til  

 Finansudvalget  

 begrundet med, at "en overgang til selskabsdrift, vil kunne give  

 virksomheden øgede frihedsgrader og bedre mulighed for at konkurrere på lige  

 vilkår med andre konfektionsfabrikker, på såvel hjemme- som  

 eksportmarkedet." Salg af aktier i selskabet nævnes i aktstykket som en  

 ikke  

 nærmere konkretiseret mulighed for Forsvarsministeriet; et sådant salg kræver  

 under alle omstændigheder særskilt forelæggelse for Finansudvalget.
 Efter de for mig foreliggende  

 oplysninger kan jeg herefter ikke anse det for godtgjort, at de dokumenter,  

 der  

 er begæret aktindsigt i, indgår i en sag om privatisering i bekendtgørelsens  

 forstand.
