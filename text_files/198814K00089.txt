Nr BTL 89 Betænkning over Forslag til lov om naturforvaltning   

 Nr L 89 1988-89, 1. samling Afgivet af Miljø- og Planlægningsudvalget Afgivet: 19890419 Udvalget har behandlet lovforslaget i nogle møder og har herunder stillet spørgsmål til miljøministeren, som denne har besvaret skriftligt.
 Et af udvalgets spørgsmål til miljøministeren og dennes besvarelse heraf  

 er optrykt som bilag.
 Udvalget har endvidere modtaget mundtlige og/eller skriftlige henvendelser  

 fra:
Amtsrådsforeningen i Danmark, Danmarks Sportsfiskerforbund, Danske Husmandsforeninger, Dansk Ornitologisk Forening, Dansk Skovforening, De danske Landboforeninger, Danmarks Naturfredningsforening, Friluftsrådet, Jagtorganisationernes Fællesudvalg og Tolvmandsforeningerne.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de af  

 ministeren stillede ændringsforslag.
Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, men har dog stillet  

 ændringsforslag nr. 1-8, 10 og 11 og kan tiltræde det af miljøministeren  

 under nr. 9 stillede ændringsforslag.
Lovforslaget vil betyde, at der i  

 perioden 1989-92 reelt kan forbruges 681 mio. kr. af statens midler i en tid,  

 hvor erhvervslivet og skatteborgerne vånder sig over det alt for høje  

 skattetryk i Danmark.
 Set ud fra den beskatningsplagede borgers synsvinkel, opfylder  

 lovforslaget ikke det grundlovssikrede krav om, at en tvungen  

 ejendomsafståelse kun kan gennemføres, når almenvellet kræver det.
 Hvis man forlods spurgte de arbejdsløse, de syge på ventelisterne, de  

 boligløse, pensionisterne og de skatteplagede erhvervsfolk, om de mente, at  

 en bevarelse og pleje af landskabelige og kulturhistoriske værdier, eventuelt  

 formidlet af Dansk Ornitologisk Forening, Friluftsrådet og  

 Naturfredningsforeningen, var i overensstemmelse med, hvad de forstod ved  

 »almenvellets krav«, så ville svaret være et klart nej.
 I modsætning til de borgerlige partier står Fremskridtspartiet stadig fast  

 på, at ejendomsbegrebets naturlige vitale indhold må være et udslag af den  

 individuelle frihed og rådighedsadgang, som grundloven fremdeles skal  

 tilsikre borgerne.
 Ejerbeføjelserne kan efter Fremskridtspartiets mening principielt ikke  

 udelukkes eller beskæres således, at der reelt ingen individuel rådighedsret  

 er tilbage.
Efter Fremskridtspartiets opfattelse bør et indgreb i den private  

 ejendomsrets rådighed kun ske, når indgrebet er virkelig påkrævet, og ikke  

 blot fordi det til en vis grad er ønskeligt.
Det er således ikke nok, at  

 indgrebet tjener et almennyttigt formål, det må tillige kræves, at dette  

 formål ikke eller i hvert fald ikke lige så godt kan virkeliggøres, uden at  

 man behøver at foretage et sådant indgreb, f.eks. blot fordi man ønsker at  

 forfølge partipolitiske mål, som på længere sigt og set i relation til den  

 øvrige lovgivning gradvis og systematisk overflytter ejendomsretten til det  

 offentlige.
 Loven om naturforvaltning bygger på en kraftig rådighedsindskrænkning,  

 spændende fra 10-årige naturgenopretningsaftaler over påtvungen forkøbsret  

 uden erstatning til ekspropriation.
 I lovforslagets § 2, stk. 1, nr. 1 og 2, sammenholdt med bemærkningerne på  

 side 11 om ejendomserhvervelser kan man konstatere, at grundlovens krav om  

 almenvellets tarv og den eksakte nødvendighed af et ekspropriationsindgreb nu  

 i visse tilfælde kan forvaltes af almennyttige foreninger og institutioner  

 såsom Dansk Ornitologisk Forening, Noah, Friluftsrådet, Danmarks  

 Naturfredningsforenings lokalafdelinger m.v.
 Ud fra rent foreningsegoistiske betragtninger kan en tilfældig bestyrelse  

 i visse mindre ekspropriationer være den myndighed, som vurderer grundlovens  

 ekspropriationskrav om opfyldelse af almenvellet.
 En lokal lystfiskerforening, som er utilfreds med at skulle betale  

 fisketegn til en privat grundejer, kan ud fra lovens tekst og bemærkninger få  

 skatteborgerne til at betale for sin lystfiskerhobby.
 De ødelæggelser, som en tilfældig kratluskerforening måtte afstedkomme på  

 privat ejendom, skal ligeledes betales af de sagesløse skatteborgere.
 Erstatningsbeløbets størrelse afhænger af miljøministerens velvilje, jf. §  

 10.
 Loven om naturforvaltning arbejder med flere former for  

 ejendomsrådighedsindskrænkning og tilsidesætter i stort omfang det  

 grundlovssikrede krav i forbindelse med ekspropriation om, at  

 ekspropriationsindgrebet er virkelig påkrævet og ikke blot til en vis grad  

 ønskeligt.
Dette sker, uagtet intentionerne i grundlovens § 73 tilsiger, at det ikke  

 er nok, at indgrebet tjener et almennyttigt formål.
Det må tillige kræves, at  

 dette formål ikke eller i hvert fald ikke lige så godt kan virkeliggøres uden  

 at gøre dette rådighedsindgreb.
 Formålsparagraffens intentioner om at bevare og pleje landskabelige og  

 kulturhistoriske værdier og målsætningen om at forøge skovarealet kunne nemt  

 opnås med andre midler end ekspropriation, f.eks. ved en nedsættelse af de  

 offentlige udgifter og af skatterne.
Selv om man ville løse problemet med en udgiftslysten regerings holdning,  

 er der andre løsninger, der ikke har samme strenge, ekspropriationsagtige  

 karakter som dette lovforslag.
Der kan f.eks. henvises til Miljøministeriets  

 348-sidersbetænkning fra 1987 om bevaring af den danske herregård.
 Lovforslaget hviler i øvrigt på politisk ønsketænkning for så vidt angår  

 bevisligheden vedrørende kravet om almenvellets tarv, idet det ikke i  

 lovforslaget statistisk er påvist, i hvor stort omfang almenheden benytter de  

 eksisterende muligheder for adgang til skovene og de kulturhistoriske  

 værdier.
 Fremskridtspartiet finder det i øvrigt uheldigt, at lovforslaget ikke  

 siger noget entydigt om det planlægningsgrundlag, som måtte være nødvendigt  

 og tilstrækkeligt for pålæggelse af forkøbsret, jf. bemærkningerne til §§ 5  

 og 6. Dette skal ses i sammenhæng med, at forkøbsretten har en væsentlig  

 tilknytning til en eventuel senere ekspropriation.
 Fremskridtspartiet finder også, at det planlægningsmæssige grundlag for en  

 egentlig ekspropriation er alt for løst formuleret, jf. bemærkningerne til §  

 7.
 Fremskridtspartiet mener i øvrigt, at der i grundlovens § 73, stk. 1,  

 ligger, at vort samfund stadig står på det privatejendomsretlige grundlag, og  

 at grundlovens bestemmelse derfor stadig skal forstås således, at man ikke  

 ved regulering af ejendomsrettens grænser såsom påtvungne aftaler, forkøbsret  

 m.v. skal kunne omgå bestemmelsen i § 73, som kræver ekspropriation med pligt  

 til at yde fuld erstatning.
Ændringsforslag Af et mindretal (FP):
Til § 1 1) I nr. 3 indsættes efter »og«: »skovproduktionen  

 samt«.
Til § 2 2) I stk. 1 udgår nr. 2 og 3.
 3) I stk. 2 indsættes som nyt punktum:
»I de tilfælde, hvor salgssummen på kontantbasis overstiger 2 mio.  

 kr., sker salg først efter godkendelse af Folketingets Finansudvalg.« Til § 4 4) Paragraffen udgår.
Til § 5 5) Paragraffen udgår.
Til § 6 6) Paragraffen udgår.
Til § 7 7) Paragraffen affattes således:
 » § 7. Miljøministeren kan ekspropriere en ejendom, når det er  

 af væsentlig betydning at råde over ejendommen for at opfylde lovens formål.
Stk. 2. Ekpropriation efter stk. 1 kan kun ske, når  

 ekspropriationsgrundlaget hviler på en godkendt plan, f.eks. lokal-,  

 kommune-, region- eller fredningsplan.« Ny paragraf 8) Efter § 7 indsættes som ny paragraf:
» § 01. Når den, hvis ejendom eksproprieres under sagens  

 behandling, har afholdt nødvendige udgifter til sagkyndig bistand, herunder  

 til advokat, revisor m.v., kan miljøministeren udrede en passende godtgørelse  

 herfor.« Af miljøministeren, tiltrådt af udvalget:
Til § 8 9) I stk. 2 ændres »og Jagtorganisationernes  

 Fællesudvalg« til: », Jagtorganisationernes Fællesudvalg, Dansk  

 Ornitologisk Forening, Dansk Skovforening og Danmarks  

 Sportsfiskerforbund«.
 Af et mindretal (FP):
Til § 9 10) Paragraffen affattes således:
» § 9. Opgørelser i henhold til denne lov eller i henhold til  

 regler udfærdiget med hjemmel i loven kan påklages til miljøministeren.« Til § 11 11) I stk. 1 ændres »1989« til: »1990«.
 Af miljøministeren, tiltrådt af et flertal (udvalget med  

 undtagelse af FP):
 12) I stk. 1 ændres »den 1. januar 1989« til: »dagen  

 efter bekendtgørelsen i Lovtidende«.
Bemærkninger Til nr. 1 Med ændringsforslaget understreges i formålsparagraffen, at en god  

 skovdrift er et vigtigt led i bestræbelserne for, at de øvrige punkter i  

 formålsparagraffen kan virkeliggøres.
Til nr. 2 Ændringsforslaget er i overensstemmelse med regeringens talrige  

 henstillinger til amtskommunerne og kommunerne om at holde aktivitetsniveauet  

 og udgifterne i ro og samtidig undgå skattestigninger inden for den kommunale  

 sektor.
 Forslagsstillerne finder det i øvrigt meget uheldigt, at det i  

 bemærkningerne til lovforslagets § 2 forudsættes, at foreninger som f.eks.  

 Friluftsrådet og Danmarks Naturfredningsforening, der rent økonomisk er uden  

 ansvar, skal kunne træffe aftaler med lodsejere om sådanne opgaver som anført  

 i nr. 1-3 i paragraffens stk. 1, uanset om der kun er tale om mindre  

 projekter.
Til nr. 3 Ændringsforslaget skal sikre Folketingets kontrol med Miljøministeriets  

 salg af fast ejendom.
Som hovedregel skal der først ske et reelt offentligt udbud, der kan  

 sidestilles med salg i fri handel.
Endvidere er det en forudsætning, at  

 handelsvilkårene er godkendt af Statsskattedirektoratet.
Til nr. 4-6 Ændringsforslagene skal ses i lyset af, at en forkøbsret af den art, som  

 er skitseret af ministeren, ikke indeholder erstatning for den tabte  

 rådighedsret til ejendomsbesidderen, men er et regulært indgreb i den private  

 ejendomsret.
Til nr. 7 Ændringsforslaget tilgodeser og indskærper, at en så indgribende  

 foranstaltning imod den grundlovssikrede ejendomsret kun kan ske, hvis  

 ekspropriationsgrundlaget hviler på en konkret vedtaget plan.  

 Ændringsforslaget vil bl.a. kunne modvirke fejlkøb af den karakter, som  

 anføres i lovforslagets almindelige bemærkninger under punkt 7, side 10.
Til nr. 8 Ændringsforslaget svarer til bestemmelsen i § 61 i lov om offentlige veje,  

 jf. lovbekendtgørelse nr. 368 af 6. august 1985. Ændringen indebærer, at den,  

 der får eksproprieret sin ejendom, har mulighed for godtgørelse af sine  

 udgifter til sagkyndig bistand i forbindelse med en ekspropriationssag.
Dette  

 skal ses i lyset af, at den private grundejer må betragtes som den sagesløse  

 part i en påtvungen ekspropriationssag.
Til nr. 9 I det oprindelige lovforslag var det rådgivende udvalg, som nedsættes i  

 henhold til § 8, forudsat sammensat således, at de spørgsmål, der blev  

 forelagt udvalget, ville blive alsidigt belyst, samtidig med at det var  

 tilstræbt, at udvalget ikke blev for stort.
 Baggrunden for ændringsforslaget er, at miljøministeren efter henvendelser  

 til Folketingets Miljø- og Planlægningsudvalg fra Dansk Ornitologisk  

 Forening, Dansk Skovforening og Danmarks Sportsfiskerforbund har ønsket at  

 imødekomme disse foreningers ønsker om repræsentation i udvalget.
Til nr. 10 Ændringsforslaget sikrer, at det er den ansvarlige minister, som skal  

 realitetsbehandle eventuelle klager.
Forslagsstillerne finder det uheldigt,  

 at man i en så indgribende lov som lov om naturforvaltning, der gør brug af  

 ekspropriationsadgang for at opnå sine mål, ikke har en regulær, lovfæstet  

 klageadgang, men blot en generel ministerbeføjelse til delegering af  

 kompetence vedrørende klageinstans m.v.
Til nr. 11 Ændringsforslaget skal sikre, at man får den fornødne tid i foreninger  

 m.v. til at indstille sig på lovforslagets ikrafttræden.
Der henvises i  

 øvrigt til det danske riges økonomiske situation i al almindelighed.
Til nr. 12 Formålet med ændringsforslaget er, at loven kan træde i kraft snarest  

 muligt efter vedtagelsen i Folketinget.
Ahlmann-Ohlsen (KF) fmd.
Ole Bernt Henriksen (KF) Rønholt (KF) Svend  

 Erik Hovmand (V) Hanne Severinsen (V) Knud Lind (FP) Marianne Jelved (RV) Lis  

 Noer Holmberg (CD) Glønborg (KRF) Helen Beim (S) Dorte Bennedsen (S) Erik  

 Holst (S) Helge Mortensen (S) Henning Nielsen (S) Trøjborg (S) Margrete Auken  

 (SF) nfmd.
Leif Hermann (SF) Bilag Et af udvalgets spørgsmål til miljøministeren og dennes besvarelse heraf Spørgsmål:
 Ministerens kommentar udbedes til Tolvmandsforeningernes henvendelse for  

 så vidt angår bemærkningerne til L 89, jf. bilag 9.
 Svar:
 Jeg har noteret mig Tolvmandsforeningernes generelle betænkelighed ved  

 lovforslagets midler.
Forholdet til marginaljordsarbejdet Jeg er uenig med Tolvmandsforeningerne, når de betragter lovforslaget som  

 en utilstrækkelig udmøntning af marginaljordsberetningen.
Det skal i denne  

 forbindelse nævnes, at Miljø- og Planlægningsudvalget ikke ønskede helt andre  

 virkemidler - men blot flere virkemidler end dem, der rummes i lov 230 om  

 erhvervelse af fast ejendom til fritidsformål.
Jeg mener, at det vil være forkert at tro, at de store  

 naturgenopretningsprojekter - f.eks. genskabelse af en sø, hvor arealerne kun  

 meget vanskeligt kan føres tilbage til deres udgangstilstand - kan  

 gennemføres, uden at arealerne erhverves.
Og statsskov kan selvfølgelig kun  

 plantes på arealer, som ejes af staten.
 Jeg vil dog understrege, at der også i medfør af forslaget til  

 naturforvaltningslov, jf. § 2, stk. 1, pkt. 3), kan ydes lån og tilskud til  

 blandt andre private ejendomsejere til bevaring, pleje og genopretning af  

 naturområder og til forbedring af mulighederne for friluftslivet.
Salg af ejendomme Tolvmandsforeningerne mener, at § 3, stk. 2, bør udgå på grund af  

 bestemmelsens »selvakkumulerende effekt«.
Jeg er ikke enig heri.
Bestemmelsen medfører netop den fleksibilitet, der  

 er behov for, jf. i øvrigt forslagets almindelige bemærkningers punkt 7 om  

 salg af miljøministerielle ejendomme.
Forkøbsret Tolvmandsforeningerne mener, at forslaget om en udvidelse af  

 forkøbsretsinstituttet tænkes fulgt op af opkøb i forøget omfang.
Jeg mener  

 ikke, at det forholder sig sådan.
 Jeg henviser til, at forkøbsretsinstituttet er kendt fra den nugældende  

 lov 230, at den kun har været anvendt i enkelte tilfælde, og at den ikke har  

 medført problemer i den daglige administration.
 Jeg ser endelig ingen afgørende forskelle mellem den foreslåede forkøbsret  

 og den tilbudspligt, som Tolvmandsforeningerne foreslår.
Ekspropriation Jeg er enig med Tolvmandsforeningerne i, at lovens ekspropriationsadgang  

 kun skal udnyttes i ganske særlige tilfælde, jf. også beretningen fra Miljø-  

 og Planlægningsudvalget.
Jeg henviser i øvrigt til, at den  

 ekspropriationsadgang, der rummes i lov 230, aldrig har været anvendt.
 Heraf følger også, at Miljøministeriets erhvervelser af fast ejendom som  

 hovedregel sker og skal ske på »det frie marked«.
Begrænset klageadgang Tolvmandsforeningerne finder, at lovforslagets § 9's mulighed for at  

 indskrænke klageadgangen bør udgå.
Jeg mener, at dette vil være i modstrid  

 med de tanker, der er i tiden, om forenkling, herunder indførelse af  

 begrænsninger i netop klageadgangen.
Jeg er dog indstillet på, at  

 ekspropriationsbeslutninger skal kunne påklages til Miljøministeren.
Herved  

 tilgodeses også Tolvmandsforeningernes ønske.
Inddragelse af private ejendomsejere Tolvmandsforeningerne mener endvidere, at »relevante tiltag i privat  

 regi gøres til genstand for en urimelig desavouering«.
 Jeg er ikke enig heri og henviser igen til bestemmelserne i § 2, stk. 1,  

 pkt. 3), om muligheden for at yde lån og tilskud til bl.a. private  

 ejendomsejere.
Jeg er glad for, at vi gennem f.eks.
Friluftsrådets »Projekt Holme  

 Å« har eksempler på, hvorledes en organisation i samarbejde med  

 amtsrådet og landbruget har kunnet gennemføre aftaler med de private  

 lodsejere til gavn for naturbevaring og friluftsliv.
Jeg deler ikke Tolvmandsforeningernes frygt for, »at private  

 lodsejere bondefanges«, når en aftale om naturbevaring udløber.
Det  

 forholder sig sådan, at regler i udstykningsloven forhindrer, at aftaler  

 gøres tidsubegrænsede.
Når en aftale udløber, må det være helt naturligt, at  

 man parterne imellem gør sig tanker om, hvad der skal ske med arealerne i  

 fremtiden.
Man kan tænke sig, at der indgås en ny aftale, eller at  

 Miljøministeriet overtager arealerne.
I sidstnævnte tilfælde vil det være  

 praktisk, at der i forbindelse med den oprindelige aftale er aftalt en  

 forkøbsret.
Der er her tænkt på en frivillig aftale om netop en forkøbsret - ikke en  

 køberet.
Hensigten er kun, at Miljøministeriet kan erhverve arealerne,  

 hvis/når lodsejeren ønsker at sælge.
Erhvervelse på »det frie marked« For så vidt angår Tolvmandsforeningernes henstilling om, at erhvervelser  

 sker på markedsvilkår, skal jeg henvise til det allerede sagte om handler på  

 »det frie marked« og til de statslige bevillingsregler, der  

 betyder, at ejendomserhvervelser sker på vilkår, hvorom  

 Statsskattedirektoratet skal udtale sig.
Statsskattedirektoratets værdiskøn  

 synes i stort omfang at afspejle »markedsvilkårene«, jf. at der i  

 medfør af lov 230 er erhvervet mere end 600 ejendomme i fri handel.
Det rådgivende Udvalg Afslutningsvis anfører Tolvmandsforeningerne, at det af § 8 bør fremgå, at  

 Det rådgivende Udvalg også skal rådspørges om udstedelse af regler i medfør  

 af loven.
Som jeg tidligere har tilkendegivet, anser jeg det for vigtigt, at  

 organisationerne m.fl. gennem deltagelse i arbejdet i Det rådgivende Udvalg  

 inddrages i arbejdet til gavn for naturen og friluftslivet.
Jeg finder det i  

 tråd hermed naturligt, at udvalget også rådspørges, forinden der udstedes  

 regler i medfør af naturforvaltningsloven.
 Jeg ser frem til et konstruktivt samarbejde - også med  

 Tolvmandsforeningerne - i Det rådgivende Udvalg.
