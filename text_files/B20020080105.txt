Bekendtgørelse om Salmonella Dublin I medfør af § 5, § 8, § 13, stk. 1, § 15, § 35, stk. 1, § 41, stk.  

 3 og § 43, stk. 2, i lov nr. 351 af 2. juni 1999 om sygdomme og infektioner  

 hos dyr og efter bemyndigelse fra ministeren for fødevarer, landbrug  

 og fiskeri, fastsættes:
 § 1. I denne bekendtgørelse forstås  

 ved:
 1)	Låsning: Fastholdelse i et bestemt Salmonella Dublin  

 niveau.
 2)	ODC-værdi/procent: Måleenheden for resultatet af  

 antistof undersøgelserne.
 3)	Cut-off værdi: Antistof resultat på blod- og  

 tankmælksprøver, der markerer skæringsgrænsen for  

 positiv serologisk reaktion angivet i ODC%.
 4)	Dansk Kvæg: Dansk Kvægs overvågningsudvalg  

 vedrørende smitsomme sygdomme.
 5)	Godkendt laboratorium: Danmarks Veterinærinstitut samt  

 laboratorium godkendt af Fødevaredirektoratet til at foretage  

 undersøgelser for Salmonella Dublin i henhold til  

 bekendtgørelse om godkendelse af og tilsyn med diagnostiske  

 laboratorier.
 § 2. Tankmælksprøver udtaget i  

 henhold til bekendtgørelse om IBR-infektion hos kvæg eller  

 blodprøver udtaget i henhold til bekendtgørelse om BVD hos  

 kvæg undersøges for antistoffer mod Salmonella Dublin på  

 et godkendt laboratorium efter Fødevaredirektoratets anvisninger.
 Stk. 2. Det godkendte laboratorium skal indberette  

 resultaterne af de i stk. 1 nævnte salmonella undersøgelser til  

 Kvægdatabasen senest 1 arbejdsdag efter at resultatet foreligger, med  

 angivelse af de i bilag 1 anførte oplysninger.
Stk. 3. Det godkendte laboratorium skal ligeledes  

 indberette både positive og negative bakteriologiske  

 salmonellaresultater fra kvægbesætninger til Kvægdatabasen  

 senest 1 arbejdsdag efter at resultatet foreligger.
Oplysningerne  

 overføres dagligt fra Kvægdatabasen til det Centrale Husdyrbrugs  

 Register (CHR).
§ 3. På baggrund af den påviste  

 antistofaktivitet i de i § 2, stk. 1 nævnte prøver og eventuelle  

 yderligere serologiske undersøgelser eller bakteriologiske fund,  

 indplacerer Dansk Kvæg den pågældende ejendom i Salmonella  

 Dublin niveau 1-3 efter Fødevaredirektoratets anvisninger.
Dansk  

 Kvæg overfører dagligt resultatet til CHR.  

 Fødevaredirektoratet kan tillade, at frivilligt indsendte blod- eller  

 mælkeprøver anvendes ved beregning af niveau, jf. 1. pkt.
 Stk. 2. Dansk Kvæg underretter den  

 besætningsansvarlige om hvilket Salmonella Dublin niveau ejendommen  

 placeres i.
Stk. 3. Niveauberegningen på baggrund af de  

 serologiske undersøgelser, jf. stk. 1, finder dog ikke anvendelse  

 på ejendomme der har indkøbt dyr fra eller på anden  

 måde har haft kontakt med en ejendom placeret i et mere belastende  

 niveau.
I de i 1. pkt. nævnte tilfælde indplaceres og låses  

 ejendommen i det mest belastende niveau i tre måneder.
 Stk. 4. Den besætningsansvarlige skal underrette  

 enhver, der har købt dyr fra ejendommen samt andre, der har  

 været i kontakt med dyr fra ejendommen, om ejendommens Salmonella  

 Dublin niveau.
 Stk. 5. Såfremt cut-off værdien overskrides  

 eller ved bakteriologiske fund af Salmonella Dublin på ejendommen,  

 låses ejendommen i enten niveau 2 eller 3 i en periode på tre  

 måneder.
§ 4. Hvis der ved undersøgelse af materiale  

 fra en ejendom, på hvilken der er mistanke om klinisk  

 salmonellainfektion, påvises Salmonella Dublin skal den  

 besætningsansvarlige påse, at alle dyr der slagtes i en periode,  

 jf. stk. 2 og 3, regnet fra den dag hvor den besætningsansvarlige  

 får kendskab til laboratoriesvaret, indtransporteres til og slagtes  

 på et eksportautoriseret slagteri efter Fødevaredirektoratets  

 anvisninger.
Dyrene skal under transporten ledsages af en  

 passérseddel, der er rekvireret hos fødevareregionen.
 Stk. 2. Den i stk. 1 nævnte periode er 3  

 måneder for ejendomme der ikke er påbudt offentligt tilsyn i  

 henhold til bekendtgørelse om Salmonella hos kvæg og svin m.m.  

 eller i henhold til bekendtgørelse om salmonellose og fund eller  

 serologisk påvisning af salmonellabakterier hos dyr.
 Stk. 3. Den i stk. 1 nævnte periode for ejendomme  

 der er påbudt offentligt tilsyn i henhold til bekendtgørelse om  

 Salmonella hos kvæg og svin m.m. eller i henhold til  

 bekendtgørelse om salmonellose og fund eller serologisk  

 påvisning af salmonellabakterier hos dyr, er indtil tilsynet  

 ophæves, dog minimum 3 måneder.
 § 5. Alle udgifter i medfør af denne  

 bekendtgørelse er Fødevaredirektoratet uvedkommende.
 § 6. Med bøde straffes den, der  

 overtræder § 2, stk. 2 eller 3, § 3, stk. 4, eller § 4, stk. 1.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 7. Bekendtgørelsen træder i kraft  

 den 5. oktober 2002.
Fødevaredirektoratet, den 26. september  

 2002 P.D.V.Preben Willeberg /Tina Lund Jensen Bilag 1 Indberetning fra laboratorier Indberetning af tankmælksprøver 1)	Laboratoriet skal indberette følgende data til  

 kvægdatabasen i forbindelse med undersøgelse af  

 tankmælksprøver, jf. § 2, stk. 2:
a)	Mejeri nr., b)	leverandør nr., c)	CHR nr., d)	kode for tankmælksprøve, e)	udtagningsdato, f)	ODC% Dublin og g)	ODC% for andre Salmonella typer.
Indberetning af blodprøver 2)	Laboratoriet skal indberette følgende data til  

 kvægdatabasen i forbindelse med undersøgelse af  

 blodprøver, jf. § 2, stk. 2:
a)	CHR-nr., b)	CKR-nr., c)	kode for blod, d)	udtagningsdato, e)	ODC% Dublin og f)	ODC% for andre Salmonella typer og for andre testmetoder (f.eks.  

 Mix-ELISA resultater).
Indberetning af bakteriologiske undersøgelser 3)	Laboratoriet skal indberette følgende data til  

 kvægdatabasen i forbindelse med bakteriologiske undersøgelser,  

 jf. § 2, stk. 3:
a)	CHR nr., b)	salmonella, angivelse af stedet for det bakteriologiske fund  

 (ejendommen eller slagteriet), c)	serotype, d)	fagtype, e)	resistenstype og f)	alle bakteriologiske Salmonella isolationer, såvel positive  

 som negative.
