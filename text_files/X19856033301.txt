Et forsikringsselskab agtede gennem et delvis ejet konsulentfirma at  

 udnytte selskabets viden om aktuarmæssige opgaver til planlægning og  

 insurance mangement opgaver.
Tilsynet meddelte, at datterselskabets  

 konsulentvirksomhed kunne udøves af forsikringsselskabet selv og derfor lå  

 inden for lovens rammer.
Et forsikringsaktieselskab, der for 3/4's vedkommende ejes af et  

 rådgivende ingeniørfirma, bad forsikringstilsynet bedømme om det ville være i  

 strid med LFV § 6, stk. 1, om forbud mod at drive anden virksomhed end  

 forsikringsvirksomhed og dermed direkte forbundne forretninger, at benytte  

 den viden, forsikringsselskabet havde erhvervet om aktuarmæssige opgaver ved  

 strategisk planlægning og insurance management opgaver etc.
Den planlagte ny  

 aktivitet skulle formelt udøves gennem et konsulentfirma, der delvist var  

 ejet af forsikringsselskabet.
Der ville i begyndelsen være sammenfald mellem  

 det ledelsesmæssige og administrative i de 2 selskaber, ligesom de af  

 forsikringsselskabets medarbejdere, som besidder de specielle kundskaber,  

 konsulentfirmaet tilbyder, vil arbejde for dette på deltidsbasis.
Efter at sagen har været behandlet af forsikringsrådet, blev det meddelt  

 selskabet, at forsikringsselskabet efter de foreliggende oplysninger kunne  

 udøve den virksomhed, som konsulentfirmaet udøver, inden for rammerne af  

 lovgivningen.
Det antages, at den påtænkte virksomhed var »og dermed  

 direkte forbundne forretninger«.
