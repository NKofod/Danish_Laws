Bekendtgørelse  

 om livsforsikringsselskabers syge- og ulykkesforsikringsvirksomhed I medfør af § 19, stk. 2, § 37, § 108, stk. 7, og § 373,  

 stk. 4, i lov om finansiel virksomhed, jf. lovbekendtgørelse nr. 286 af 4.  

 april 2006, fastsættes:
 § 1.  

  

 Denne bekendtgørelse finder anvendelse på skadesforsikringsvirksomhed inden  

 for  

 forsikringsklasse 1 og 2 (syge- og ulykkesforsikringsvirksomhed), som udøves  

 af  

 livsforsikringsselskaber.
 Stk. 2.  

  

 Ved  

 livsforsikringsselskaber forstås livsforsikringsselskaber og tværgående  

 pensionskasser samt filialer af udenlandske livsforsikringsselskaber, som har  

 fået  

 Finanstilsynet  

 s tilladelse.
§ 2.  

  

 Livsforsikringsselskabet skal udøve livsforsikringsvirksomheden og syge- og  

 ulykkesforsikringsvirksomheden adskilt således, at 1)  

 	  

 overskuddet  

 hidrørende fra livsforsikringsvirksomheden kommer de livsforsikrede til gode,  

 på samme måde som hvis selskabet kun udøvede livsforsikringsvirksomhed, 2)  

 	  

 de finansielle  

 minimumsforpligtelser, navnlig det solvenskrav, der påhviler en af  

 virksomhedsformerne,  

 ikke bæres af den anden form for forsikringsvirksomhed, og 3)  

 	  

 de respektive  

 interesser i øvrigt sikres for selskabets forsikrede inden for såvel  

 livsforsikringsvirksomheden som syge- og ulykkesforsikringsvirksomheden.
 Stk. 2.  

  

 Kravene i stk. 1  

 skal overholdes løbende.
Stk. 3.  

  

 Livsforsikringsselskabets risikoforrentning må ikke afhænge af selskabets  

 syge-  

 og ulykkesforsikringsvirksomhed.
Har egenkapitalen dækket tab som følge af  

 syge- og ulykkesforsikringsvirksomheden, er livsforsikringsselskabet ikke  

 berettiget til at rette op herpå i årets eller kommende års fordeling af det  

 realiserede resultat, jf. bekendtgørelse om kontributionsprincippet.
 § 3.  

  

 Livsforsikringsselskabets ansvarshavende aktuar skal over for  

 Finanstilsynet  

 redegøre for, at de i § 2, stk. 1, nævnte krav er overholdt.
 Stk. 2.  

  

 De i stk. 1  

 nævnte redegørelser skal gives i den ansvarshavende aktuars årlige beretning  

 til  

 Finanstilsynet, jf. § 108, stk. 6, i lov  

 om finansiel virksomhed.
 § 4.  

  

 Forsætlig eller groft uagtsom overtrædelse af §§ 2 og 3 straffes med bøde.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 5.  

  

 Bekendtgørelsen træder i kraft den 1. januar 2007.
 Stk. 2.  

  

 Samtidig ophæves  

 bekendtgørelse nr. 962 af 12. december 1995 om livsforsikringsselskabers  

 syge-  

 og ulykkesforsikringsvirksomhed.
Finanstilsynet, den 12. oktober 2006 Henrik Bjerre-Nielsen /Helle Holst Bekendtgørelsen gennemfører  

 dele af Europa-Parlamentets og Rådets direktiv 2002/83/EF af 5. november  

 2002,  

 EF-Tidende nr.
L 345, s. 1 (livsforsikringsdirektivet).
