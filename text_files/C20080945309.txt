Bilag 1a Bilag 1b Bilag 1c Bilag 1d Cirkulære om regulering af tjenestemandspensioner og pensionsgivende lønninger mv. pr. 1. april 2008 (Til samtlige ministerier og pensionsberegnende myndigheder mv.) 1. Regulering af pensionsgivende lønninger pr. 1. april 2008 Den 1. april 2008 reguleres de pensionsgivende lønninger, som lægges til grund ved beregningen af tjenestemandspension, jf. tjenestemandspensionslovens § 5, stk. 1.
 Reguleringen sker efter indhentet udtalelse fra Lønningsrådet, jf. tjenestemandspensionslovens § 5, på baggrund af de reguleringer af lønningerne, der er aftalt mellem finansministeren og Centralorganisationernes Fællesudvalg pr. 1. april 2008.
 Den aftalte regulering af tjenestemandslønningerne og justering heraf ifølge reguleringsordningen indebærer, at procentreguleringen pr. 1. april 2008 er 26,3640 pct.
 De pensionsgivende lønninger fremgår af bilag 1a og 1b henholdsvis ekskl. og inkl. procentreguleringen på 26,3640 pr. 1. april 2008.
 2. Regulering af pensioner mv.
Som en del af forhandlingsresultatet mellem finansministeren og Centralorganisationernes Fællesudvalg ved overenskomst- og aftalefornyelsen pr. 1. april 2005 har finansministeren efter indhentet udtalelse fra Lønningsrådet, jf. tjenestemandspensionslovens § 27, bestemt, at tjenestemandspensioner reguleres med 1 pct. mere end den regulering, der afledes af reguleringen af tjenestemandslønninger.
Procentreguleringen af tjenestemandspensioner pr. 1. april 2008 er herefter fastsat til 27,5584 pct.
Efterindtægt af pension reguleres på samme måde.
 Supplementsunderstøttelser, der er aktualiseret senest pr. 1. april 1990, reguleres svarende til tjenestemandspensioner.
 Bilag 1c og 1d viser størrelsen af tillæg til pensionister under 65/67 år henholdsvis ekskl. og inkl. procentreguleringen på 27,5584 pct. pr. 1. april 2008.
 Børnepensionstillæg udgør pr. 1. april 2008 15.034,38 kr. årligt (1.252,87 kr. mdl.).
 Børnepension udgør pr. 1. april 2008 28.531,15 kr. årligt (2.377,60 kr. mdl.).
 Børnepension til forældreløse udgør pr. 1. april 2008 57.062,30 kr. årligt (4.755,20 kr. mdl.).
3. Andre reguleringer Procentreguleringen af efterindtægt af løn samt af rådighedsløn og ventepenge følger reguleringen af de pensionsgivende lønninger og er derfor 26,3640 pct. pr. 1. april 2008.
4. Beregning af pensioner Efter udløbet af overgangsperioden 1994-2002 beregnes en tjenestemandspension ved 37 års pensionsalder som 57 pct. af den pensionsgivende løn på det skalatrin, som den pågældende er indplaceret på ved pensioneringen.
 Efter at procentreguleringen af pensioner ikke længere følger procentreguleringen af lønninger, kan pensionen ikke beregnes som en procentdel af den pensionsgivende løn inkl. procentregulering, men skal beregnes af den pensionsgivende løn ekskl. procentregulering og derefter tillægges den særlige procentregulering for pension, dvs. pr. 1. april 2008 27,5584 pct.
 På nogle skalatrin ydes ved de højeste pensionsaldre et fast kronetillæg, der aftrappes med 200 kr. om året fra og med 2002, jf. tjenestemandspensionslovens § 6, stk. 2.
 De pensionstabeller, som Personalestyrelsenudsender, viser størrelsen af pensionerne med satserne pr. 1. april 2008. Der kommer ikke yderligere regulering før 1. april 2009.
5. Beregning af opsat pension til udbetaling 5.1. Tjenestemænd, der er fratrådt med ret til opsat pension 1. januar 2002 og senere Den opsatte pension skal beregnes som en egenpension efter tjenestemandspensionslovens kapitel 2, der påbegyndes udbetalt på samme tidspunkt.
5.2. Tjenestemænd, der er fratrådt med ret til opsat pension i perioden 1. januar 1997  31. december 2001 og hvor udbetaling af den opsatte pension er sket 1. februar 2002 eller senere Den opsatte pension skal beregnes som en egenpension efter tjenestemandspensionslovens kapitel 2, der påbegyndes udbetalt på samme tidspunkt.
5.3. Tjenestemænd, der er fratrådt med ret til opsat pension i perioden 1. januar 1997  31. december 2001 og hvor udbetaling af den opsatte pension er sket senest 1. januar 2002 Der foretages en sammenlignende beregning pr. 31. december 1996. Den opsatte pension ydes med de relevante sjettedele af personligt tillæg og udskudte stigninger.
5.4. Tjenestemænd, der er fratrådt med ret til opsat pension i perioden 1. oktober 1985  31. december 1996 Der foretages en sammenlignende beregning pr. 1. januar 1994. Den opsatte pension ydes med fuldt personligt tillæg og udskudte stigninger.
5.5. Tjenestemænd, der er fratrådt med ret til opsat pension i perioden 1. juli 1969  30. september 1985 Der foretages en sammenlignende beregning pr. 1. januar 1994. Den opsatte pension ydes med fuldt personligt tillæg og udskudte stigninger.
Ved udbetaling reduceres pensionen med et fast ureguleret kronebeløb, der udgør forskellen mellem bruttopensionen pr. 31. marts 1986 og bruttopensionen på afskedstidspunktet.
Hvis der yderligere er reduktion af pensionen  f.eks. førtidsfradrag  nedsættes det faste kronebeløb tilsvarende.
6. Aftrapning af tillæg i henhold til tjenestemandspensionslovens § 6, stk. 2 Tillæg i henhold til tjenestemandspensionslovens § 6, stk. 2, aftrappes pr. 1. april 2008 med 1.400 kr. om året som beskrevet i Personalestyrelsens cirkulære af 4. december 2001 om aftrapning af tillæg i henhold til tjenestemandspensionslovens § 6, stk. 2.
Opsatte pensioner som beskrevet ovenfor i punkterne 5.3., 5.4. og 5.5 er omfattet af overgangsordningerne i tjenestemandspensionslovens §§ 40-42 og er derfor ikke omfattet af aftrapningen.
Opsatte pensioner som beskrevet i punkterne 5.1. og 5.2. aftrappes.
Dette er - for så vidt angår punkt 5.2. - en korrektion af det i cirkulæret af 4. december 2001 i punkt 2.3. anførte.
7. Opsatte ægtefællepensioner og opsatte børnepensioner Tilsvarende beregningsmetoder som ovenstående i punkterne 2., 4., 5. og 6. anvendes ved beregning af opsatte ægtefællepensioner og opsatte børnepensioner.
8. Tidligere kommunalt ansatte tjenestemænd Tidligere kommunalt ansatte tjenestemænd, der er overgået til staten i forbindelse med kommunalreformen, og som ikke tidligere er overgået til statslige løn- og pensionsvilkår, skal efter § 5 i Finansministeriets bekendtgørelse nr. 130 af 28. februar 2006 om beregning af tjenestemandspensioner og om fordeling af pensionsbyrden i forbindelse med kommunalreformen indplaceres pensionsmæssigt i det statslige skalatrinssystem pr. 1. april 2008.
Ved fratræden med aktuel/opsat pension beregnes pensionen på grundlag af det opnåede statslige pensionsskalatrin og i øvrigt efter reglerne i lov om tjenestemandspension.
Der ydes eventuelt tillæg eller foretages fradrag i pensionen efter reglerne i nævnte bekendtgørelses § 6.
9. Nye regler Som led i velfærdsaftalen af juni 2006 bliver efterlønsalderen og folkepensionsalderen gradvis hævet til henholdsvis 62 og 67 år over årene 2019-2022 henholdsvis 2024-2027. Tidspunktet for, hvornår en tjenestemand kan gå på alderspension, hæves svarende til efterlønsalderen for tjenestemænd, der er ansat 1. januar 2007 eller senere.
Tidspunktet for, hvornår en tjenestemand kan gå på alderspension uden førtidspensionsfradrag og for bortfald af U-tillæg, hæves svarende til folkepensionsalderen. Ændringerne er udmøntet i tjenestemandspensionslovens §§ 3, 6 og 24 som ændret ved § 5 i lov nr. 1587 af 20. december 2006 om ændring af lov om Arbejdsmarkedets Tillægspension og forskellige andre love (ændringer som følge af gradvis forhøjelse af efterløns- og folkepensionsalderen).
Disse ændringer vil få virkning for tjenestemænd, der er født 1. januar 1959 eller senere.
Konsekvenserne af ændringerne er ikke indarbejdet i dette cirkulære.
10. Ophævelse Cirkulære af 27. februar 2007 om regulering af tjenestemandspensioner og pensionsgivende lønninger pr. 1. april 2007 (Perst. nr. 023-07) ophæves.
Personalestyrelsen, den 21. april 2008 Gorm Neigaard Bilag 1a Pensionsgivende lønningerGrundbeløb niveau 1. oktober 1997 (ekskl. procentregulering) Bilag 1b Pensionsgivende lønningerPr. 1. april 2008 (inkl. procentregulering 26,3640 pct.) Bilag 1c Tillæg til pensionister under 65/67 år*Grundbeløb niveau 1. oktober 1997 (ekskl. procentregulering) * Er pensionisten født den 1. juli 1939 eller senere, ydes tillægget til det 65. år.
