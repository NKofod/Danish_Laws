Bekendtgørelse om kommunernes mellemværender med de  

  

 kommunale forsyningsvirksomheder I medfør af § 55, stk. 2, i lov om kommunernes  

 styrelse, jf. lovbekendtgørelse nr. 810 af 28. oktober 1999, fastsættes:
 § 1.  

  

 Kommunens gæld til de kommunale forsyningsvirksomheder i årsregnskabet må  

 ikke  

 overstige kommunens likvide beholdninger tillagt ledigt træk på kommunens  

 kassekredit ved regnskabsårets udgang.
Stk. 2.  

  

 Gælden til  

 de kommunale forsyningsvirksomheder opgøres som summen af kommunens negative  

 mellemværender med de enkelte forsyningsområder på hver af funktionerne 9.30,  

 9.31, 9.33 og 9.34 samt funktion 9.35, gruppering 01, i »Budget‑ og  

 regnskabssystem for kommuner og amtskommuner«.
Ved opgørelsen af det negative  

 mellemværende på hver af de ovennævnte funktioner kan kommunen til og med  

 regnskabsåret 2001 fratrække et beløb svarende til et i regnskabet for 1991  

 registreret negativt mellemværende på den pågældende funktion.
Stk. 3.  

  

 De likvide  

 beholdninger opgøres som summen af saldiene på funktionerne 9.01‑9.11 i  

 »Budget‑ og regnskabssystem for kommuner og amtskommuner« og deponerede  

 beløb vedrørende forsyningsvirksomheder, jf. § 4, stk. 3  

  

 -  

  

 8, i bekendtgørelse om kommunernes  

 låntagning og meddelelse af garantier mv.
Ledigt kassekredittræk opgøres  

 efter  

 reglerne i bekendtgørelse om kommunernes låntagning og meddelelse af  

 garantier  

 m.v.
 Stk. 4.  

  

 Indenrigsministeren  

 kan i særlige tilfælde meddele tilladelse til forlængelse af den i  

 stk. 2  

 nævnte periode ud over regnskabsåret 2001.
 § 2.  

  

 Kommunens gæld til og tilgodehavender hos de kommunale forsyningsvirksomheder  

 i  

 det enkelte regnskabsår forrentes med en årlig rente svarende til  

 markedsrenten.
 Stk. 2.  

  

 Forrentningen  

 beregnes på grundlag af mellemværenderne med de kommunale  

 forsyningsvirksomheder på hver af funktionerne 9.30, 9.31, 9.33 og 9.34 samt  

 funktion 9.35, gruppering 01, i »Budget‑ og regnskabssystem for  

 kommuner  

 og amtskommuner«.
 Stk. 3.  

  

 Indenrigsministeren  

 kan meddele tilladelse til at foretage forrentning med en årlig rente, der  

 afviger fra markedsrenten, når særlige forhold taler herfor.
 § 3.  

  

 Bekendtgørelsen træder i kraft den 30. december 2000, og har virkning fra og  

 med regnskabsåret 2000.
 Stk. 2.  

  

 Samtidig  

 ophæves Indenrigsministeriets bekendtgørelse nr. 804 af 12. november 1998 om  

 kommunernes mellemværender med de kommunale forsyningsvirksomheder.
