1. Ifølge kildeskattelovens § 74 straffes med bøde  

 den, der forsætligt eller ved grov uagtsomhed I stk. 2 siges: »Er forholdet begået med forsæt til at unddrage det  

 offentlige skat, eller foreligger der iøvrigt skærpende omstændigheder, kan  

 straffen stige til hæfte eller fængsel i indtil 2 år«.
I § 75 fastsættes bestemmelse om lønmodtagerens strafansvar.
Efter § 77  

 kan der, når overtrædelsen er begået af et aktieselskab, andelsselskab eller  

 lignende, pålægges selskabet som sådant bødeansvar.
2. Den typiske fremtrædelsesform for overtrædelse af  

 kildeskatteloven må ventes at blive manglende indbetaling af arbejdstagernes  

 skattebeløb eller for sen indbetaling, § 74, stk. 1, 2). Udgangspunktet for  

 fastsættelsen af bødestørrelsen i disse tilfælde må være den rentegevinst,  

 som arbejdsgiveren har opnået eller kunnet opnå ved at undlade rettidig  

 afregning.
Fra anklagemyndighedens side bør der i disse tilfælde i  

 almindelighed nedlægges påstand om en bøde, der svarer til omkring 2 gange  

 den sparede rente eller ca. 24 pct. p.a. af det forfaldne beløb.
De af  

 Kildeskattedirektoratet ved sagernes fremsendelse stillede bødeforslag vil  

 være i overensstemmelse hermed.
3. Efter kildeskattelovens § 57, stk. 1 har  

 arbejdsgiveren pligt til at afgive en redegørelse til skattemyndighederne for  

 arbejdstagernes skattebeløb.
Denne redegørelse er nødvendig til konstatering  

 af størrelsen af det skyldige skattebeløb og dets fordeling på de enkelte  

 skatteydere og er således af meget væsentlig betydning for administrationen  

 af kildeskatteordningen.
Bøden for manglende afgivelse af redegørelse i henhold til § 74, stk. 1,  

 3) må fastsættes således, at den vil være tilstrækkelig til at motivere den  

 forsømmelige arbejdsgiver og andre arbejdsgivere til at opfylde denne pligt.  

 Bøden bør i almindelighed fastsættes til mindst 500 kr., men størrelsen af  

 bødepåstanden må stå i forhold til arbejdsgiverens økonomiske forhold og  

 omfanget af overtrædelsen.
I gentagelsestilfælde bør i almindelighed  

 nedlægges påstand om en betydelig skærpelse.
4. Delikter af den under 2. og 3. omtalte karakter vil  

 ofte foreligge i kombination.
Udgangspunktet for bødepåstanden er i sådanne  

 tilfælde den under 2. givne retningslinie, således at der sker en skønsmæssig  

 skærpelse som følge af manglende redegørelse.
 5. Der foreligger endnu ikke tilstrækkeligt  

 erfaringsmateriale til, at det er muligt at give almindelige anvisninger om  

 bødepåstanden vedrørende de i § 74, stk. 1, 1) og 4) beskrevne overtrædelser  

 (manglende tilbageholdelse af løn til dækning af skat og meddelelse af  

 urigtige oplysninger) eller vedrørende lønmodtagernes strafansvar efter § 75.
6. Formuleringen af bestemmelsen i § 74, stk. 2 svarer  

 i hovedsagen til § 35, stk. 3 i loven om almindelig omsætningsafgift, lovbkg.  

 nr. 308 29.6.1970 og ATP-loven nr. 46 7.3.1964, § 33, stk. 2, og en  

 tilsvarende formulering findes efter l. 132 29.3.1969 nu også i  

 sømandsskatteloven.
Oprindelsen til denne ordlyd hidrører fra l. 437  

 19.11.1950 om omsætningsafgift af forskellige varer § 34, stk. 1. I  

 bemærkningerne til denne bestemmelse (FT A 1950-51, spalte 3506) siges det,  

 at »de forsætlige afgiftsbesvigelser, der her er tale om, vil oftest gå  

 ud på at unddrage statskassen beløb, som den pågældende har modtaget fra  

 køberen ..... sådanne overtrædelser, der meget minder om underslæb, bør kunne  

 straffes med frihedsstraf«.
Bemærkningerne til kildeskattelovforslagets § 74, stk. 2, er sålydende (FT  

 1966-67, till.
A, spalte 271-72):
 »Hensynet til en tilstrækkelig effektiv håndhævelse af den foreslåede  

 opkrævningsordning gør det påkrævet i et vist omfang at kunne anvende  

 frihedsstraf.
Det gælder navnlig i de tilfælde, hvor overtrædelsen ikke alene betegner  

 en tilsidesættelse af den foreslåede opkrævningsordning, men hvor der handles  

 med forsæt til at unddrage det offentlige skat.
Forhold af denne art vil  

 kunne foreligge i forbindelse med overtrædelse af stk. 1, nr. 1, navnlig hvor  

 der mellem den indeholdelsespligtige og den skattepligtige foreligger en  

 udtrykkelig eller stiltiende aftale, der betegner en forberedelse til  

 skattesvig, jfr. bemærkningerne nedenfor til § 75, - men mere praktisk ved de  

 i stk. 1, nr. 2 nævnte overtrædelser.
Har den indeholdelsespligtige forbrugt  

 indeholdte beløb for derved at skaffe sig uberettiget vinding kunne forholdet  

 muligvis henføres under straffelovens § 278, nr. 3, om pengeunderslæb.
Man  

 har imidlertid fundet det rigtigt, at sådanne forhold straffes efter den her  

 foreslåede lov.
Uanset at forholdene kan være nær beslægtet med ordinært  

 underslæb, taler principielle grunde dog for at undlade at anvende  

 straffelovens underslæbsbestemmelse, og udfra såvel lovtekniske som praktiske  

 hensyn vil det være en fordel, at der i det foreliggende lovforslags  

 bestemmelser såvidt muligt på udtømmende måde gøres op med strafansvaret for  

 tilsidesættelse af opkrævningsordningen.
Når denne løsning vælges, er det  

 imidlertid påkrævet, at loven hjemler adgang til anvendelse af en forholdsvis  

 streng frihedsstraf.
Et strafmaksimum på fængsel i 2 år er valgt under hensyn  

 til de gældende strafferammer for skattesvig efter kontrollovens § 13, for  

 told- og afgiftssvig og for underslæb efter straffelovens § 285, jfr. § 278.
 Med henblik på de ovenfor omtalte underslæbslignende forhold skal  

 bemærkes, at det i straffelovens § 278 indeholdte krav om såkaldt  

 berigelseshensigt i retspraksis er blevet fortolket som omfattende tilfælde,  

 hvor gerningsmanden - uden at have egentlig berigelseshensigt - har indset,  

 at han ved sit pengeforbrug udsatte den forurettede for en væsentlig  

 økonomisk risiko; det forudsættes, at udtrykket »forsæt til at unddrage  

 det offentlige skat« vil blive fortolket på tilsvarende måde.
 Man har ment at burde hjemle adgang til anvendelse af frihedsstraf også  

 udenfor tilfælde, hvor der foreligger bevis for »forsæt til at unddrage  

 det offentlige skat«, nemlig hvis der iøvrigt foreligger skærpende  

 omstændigheder; der sigtes herved blandt andet til gentagelsestilfælde'.
 Medens den tilsvarende regel i loven om omsætningsafgift vil kunne finde  

 anvendelse, når opkrævet moms forbruges under forhold, hvor den  

 betalingspligtige indser det som sikkert eller overvejende sandsynligt, at  

 statskassen ved forbruget vil lide tab eller udsættes for væsentlig risiko  

 for tab, vil arbejsgivernes manglende betaling af arbejdstagernes A-skat i  

 almindelighed ikke kunne sidestilles hermed, når arbejdsgiveren ikke  

 forbruger et beløb, som han har oppebåret på den skatteberettigedes vegne.
 Sager, hvor der er spørgsmål om tiltale efter § 74, stk. 2 eller for  

 berigelsesforbrydelse i anledning af manglende opkrævning eller betaling af  

 kildeskat bedes forelagt for mig inden tiltalerejsningen.
 7. I tilfælde, hvor lovovertrædelsen er begået af en  

 funktionær i et selskab, bør der i almindelighed nedlægges påstand om  

 bødeansvar overfor selskabet, således at personligt ansvar som regel kun  

 gøres gældende, når forholdet er omfattet af § 74, stk. 2, eller når et  

 forsætligt eller groft uagtsomt forhold er begået af en ledende funktionær  

 eller nogen anden, der selvstændigt handler på selskabets vegne.
 8. Kommuneskattelovens § 42 om løntilbageholdelse til  

 dækning af skatterestance er afløst af kildeskattelovens § 73. Sager herom  

 behandles i overensstemmelse med de foran angivne retningslinier.
