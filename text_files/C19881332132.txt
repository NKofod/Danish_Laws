(Til markfrøfirmaerne) Gebyrerne for den officielle besigtigelse af markfrøarealer i 1988 er  

 fastsat til 120 kr. pr. kontrakt plus 11 kr. pr. besigtiget ha.
I 1989  

 forventes gebyrerne fastsat til 130 kr. pr. kontrakt plus 12 kr. pr.  

 besigtiget ha.
Gebyret for den officielle markbesigtigelse af markfrøarealer har i årene  

 1983 til 1987 været 20 kr. pr. ha. Øgede omkostninger ved kontrollen har  

 nødvendiggjort en forhøjelse af dette gebyr.
På den baggrund har De danske  

 Landboforeninger og Danske Husmandsforeninger foreslået en forhøjelse og en  

 omlægning af dette gebyr, så det fremover bliver sammensat af en pris pr.  

 kontrakt plus en pris pr. besigtiget ha.
 Forslaget har været behandlet i Landbrugsministeriets Certifikatudvalg for  

 Frø. Resultatet blev, at udvalget for 1988 og 1989 kunne anbefale følgende  

 gebyrer:
For 1988 betales 120 kr. pr. kontrakt plus 11 kr. pr. besigtiget ha For 1989 betales 130 kr. pr. kontrakt plus 12 kr. pr. besigtiget ha Landbrugsministeriet har godkendt gebyrerne for 1988, men har endnu ikke  

 taget stilling til gebyrerne for 1989.
I forbindelse med en besigtigelse for certificering af markært kan der  

 efter meddelelse 138-88 af 9. februar 1988 udføres en besigtigelse for  

 ærtebakteriose.
Denne besigtigelse betales i 1988 ud over ovennævnte gebyrer  

 med 30 kr. pr. areal plus 10 kr. pr. besigtiget ha.
