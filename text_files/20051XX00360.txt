Skriftlig fremsættelse (29. marts 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om ændring af lov om affalds- og  

 råstofafgiftsloven. (Fritagelse fra affaldsafgift for forbrænding af  

 fiberfraktioner  

 der stammer fra afgasning og separering af husdyrgødning) (Lovforslag nr.
L 204).
 Lovforslaget afgiftsfritager afbrænding af fiberfraktioner,  

 der fremkommer ved afgasning og separering af husdyrgødning.
 Formålet er at fjerne en økonomisk barriere for en mere  

 miljørigtig husdyrproduktion gennem fortsat teknologisk udvikling.
Undersøgelser har vist, at der i områder med stor  

 husdyrtæthed er både miljø-, energi- og samfundsmæssige gevinster forbundet  

 med  

 at afgasse og separere husdyrgødning.
Processen skaber både mere optimal  

 gødningsudnyttelse  

 og CO2  

 -neutral  

 energifremstilling.
Som et væsentligt led i processen indgår afbrænding af den  

 fiberfraktion, som er til rest efter husdyrgødningen er blevet afgasset og  

 separeret.
Den eksisterende affaldsafgift for afbrænding af husdyrgødning gør  

 imidlertid, at det ikke er driftsøkonomisk rentabelt at etablere anlæg til  

 afbrænding af fiberfraktionen.
Affaldsafgiften fungerer dermed som en  

 økonomisk  

 barriere for realisering af de gevinster som er forbundet med den samlede  

 proces.
 Lovforslaget forventes ikke at medføre nævneværdige  

 provenumæssige konsekvenser.
