 Den 4. februar 1970 undertegnedes i Mexico City en luftfartsoverenskomst  

 mellem Danmark og Mexico.
 Overenskomsten og den dertil knyttede brevveksling har følgende ordlyd:
OVERENSKOMST vedrørende lufttransport mellem Kongeriget Danmark og Mexicos Forenede  

 Stater Danmarks regering og Mexicos Forenede Staters regering, som er parter i  

 konventionen om international civil luftfart undertegnet i Chicago den 7.  

 december 1944, og som skønner, at den kommercielle luftfarts muligheder som transportmiddel  

 og som middel til at fremme den mellemfolkelige venskabelige forståelse og  

 gode vilje øges dag for dag, og som ønsker yderligere at styrke de kulturelle og økonomiske bånd, som  

 forener deres folk, og den forståelse og gode vilje, som findes dem imellem,  

 og som finder det ønskeligt på retfærdigt ligheds og gensidigheds grundlag at  

 organisere regelmæssig lufttrafik mellem de to lande med det formål at opnå  

 et bedre samarbejde på den internationale lufttrafiks område, og som ønsker at indgå en overenskomst, der kan lette opnåelsen af de nævnte  

 formål, har følgelig udpeget behørigt bemyndigede befuldmægtigede i dette øjemed,  

 som er kommet overens om følgende.
Artikel 1 Ved anvendelse af nærværende overenskomst skal:
A.
Udtrykket »overenskomst« betyde nærværende overenskomst og de  

 denne vedføjede rutelister.
B.
Udtrykket »luftfartsmyndigheder« betyde, for så vidt angår  

 Danmark, ministeriet for offentlige arbejder eller den person eller det  

 organ, som måtte blive bemyndiget til at udføre de funktioner, som for  

 nærværende udøves af ministeriet for offentlige arbejder, og for så vidt  

 angår Mexicos Forenede Stater, Secretaria de Comunicaciones y Transportes  

 eller den person eller det organ, som måtte blive bemyndiget til at udføre de  

 funktioner, som for nærværende udøves af dette ministerium.
C.
Udtrykket »luftfartsselskab« betyde ethvert luftfartselskab  

 der tilbyder eller driver international lufttrafik.
D.
Udtrykket »udpeget luftfartsselskab« betyde et  

 luftfartselskab, der ifølge meddelelse fra en af de kontraherende parters  

 luftfartsmyndigheder til den anden kontraherende parts luftfartsmyndigheder  

 skal være det luftfartsselskab, som skal drive en eller flere af de ruter,  

 som er angivet i den overenskomsten vedføjede ruteliste.
E.
Udtrykkene »territorium«, »lufttrafik«,  

 »international lufttrafik« samt »landing med ikke-kommercielt  

 formål«, ved nærværende overenskomsts anvendelse have dem i artiklerne 2  

 og 96 i konventionen om international civil luftfart af 7. december 1944  

 tillagte betydninger.
F.
Udtrykket »luftfartøjs kapacitet« betyde et luftfartøjs  

 betalende last, udtrykt ved antallet af passagerpladser og vægten af fragt og  

 post.
G.
Udtrykket »tilbudt kapacitet« betyde den totale kapacitet for  

 de luftfartøjer, som anvendes ved driften af den aftalte lufttrafik,  

 multipliceret med de frekvenser, hvormed disse luftfartøjer flyver i en given  

 periode.
H.
Udtrykket »luftrute« betyde den forud fastlagte flyvevej, som  

 skal følges af et luftfartøj, der deltager i regelmæssig lufttrafik.
I.
Udtrykket »angiven rute« betyde den rute, som er beskrevet i  

 den nærværende overenskomst vedhæftede ruteliste.
J.
Udtrykket »passager last faktor« betyde forholdet mellem  

 antallet af passagerer, som et luftfartsselskab transporterer på en angiven  

 rute i en given periode, og det antal pladser, som udbydes af samme  

 luftfartsselskab på samme rute i samme periode.
K.
Udtrykket »frekvens« betyde antallet af tur/retur flyvninger,  

 som et luftfartsselskab i en given periode udfører på en angiven rute.
L.
Udtrykket »ombytning af luftfartøj« betyde ombytning på en  

 angiven rute af et luftfartøj med et andet med en anden kapacitet.
M.
Udtrykket »regelmæssige flyvninger« betyde de flyvninger, som  

 udføres af de udpegede luftfartsselskaber på angivne ruter i henhold til de  

 godkendte tidstabeller.
N.
Udtrykket »gennemgående lufttrafik« betyde den trafik, som  

 tilbydes af et luftfartsselskab, uden ombytning af luftfartøj fra et punkt på  

 den ene af de kontraherende parters territorium til et andet punkt på den  

 anden kontraherende parts territorium og ud over de nævnte punkter.
Artikel 2 1. Hver kontraherende part indrømmer den anden  

 kontraherende part de rettigheder, som er angivet i nærværende overenskomst  

 med det formål at etablere lufttrafik på de i vedføjede ruteliste angivne  

 ruter.
 2. Med forbehold af nærværende overenskomsts  

 bestemmelser skal det af hver kontraherende part udpegede luftfartsselskab  

 ved udøvelsen af international trafik nyde følgende rettighede:
 3. Det forhold, at sådanne rettigheder ikke udnyttes  

 umiddelbart, skal ikke være til hinder for, at lufttrafik oprettes på et  

 senere tidspunkt af et luftfartsselskab, tilhørende den kontraherende part,  

 som er blevet indrømmet sådanne rettigheder på de i nævnte ruteliste angivne  

 ruter.
Artikel 3 1. Fra nærværende overenskomsts ikrafttræden at regne  

 skal de kontraherende parters luftfartsmyndigheder hurtigst muligt meddele  

 hinanden oplysninger vedrørende de tilladelser, der er meddelt til at drive  

 de i rutelisten angivne ruter.
2. Lufttrafik på en angiven rute kan startes af  

 luftfartsselskabet enten straks eller på et senere tidspunkt efter den  

 kontraherende parts valg, hvem rettighederne er indrømmet, efter at nævnte  

 part har udøvet førnævnte luftfartsselskab til at betjene pågældende rute, og  

 efter at den anden kontraherende part har givet fornøden tilladelse.
Nævnte  

 anden kontraherende part er forpligtet til at give sådan tilladelse, idet den  

 dog kan kræve, at det udpegede luftfartsselskab opfylder de krav, som af  

 nævnte kontraherende parts kompetente luftfartsmyndigheder stilles i  

 overensstemmelse med de af nævnte myndigheder normalt anvendte love og  

 bestemmelser.
Artikel 4 Hver kontraherende part forbeholder sig ret til over for det af den anden  

 kontraherende part udpegede luftfartsselskab at nægte eller tilbagekalde  

 tilladelse til at udføre lufttrafik, såfremt den ikke føler sig fuldtud  

 overbevist om, at en væsentlig del af ejendomsretten til og den effektive  

 kontrol med nævnte luftfartsselskab indehaves af den anden kontraherende  

 parts statsborgere, i overensstemmelse med denne parts lovgivning eller  

 såfremt nævnte luftfartsselskab ikke opfylder de i nærværende overenskomst  

 omhandlede love og bestemmelser, eller såfremt luftfartsselskabet eller den  

 regering, som har udpeget det, undlader at opfylde de vilkår, på hvilke  

 rettighederne er meddelt i overensstemmelse med nærværende overenskomst,  

 eller såfremt det udpegede luftfartsselskab ikke opfylder de i tilladelsen  

 indeholdte vilkår.
Artikel 5 1. En kontraherende parts love og bestemmelser  

 vedrørende flyvning til eller fra dens territorium med luftfartøjer, som  

 anvendes i international luftfart, eller vedrørende sådanne luftfartøjers  

 drift og flyvning, medens de befinder sig inden for dens territorium, skal  

 finde anvendelse på luftfartøjer tilhørende det luftfartsselskab, som er  

 udpeget af den anden kontraherende part, og skal iagttages af sådanne  

 luftfartøjer ved indflyvning over og udflyvning fra førstnævnte kontraherende  

 parts territorium, samt så længe de befinder sig inden for samme.
 2. Den ene kontraherende parts love og bestemmelser  

 vedrørende befordring til og fra dens territorium af passagerer, besætning,  

 fragt og post, såsom bestemmelser om indrejse, udrejse, klarering,  

 immigration, told og karantæne, skal gælde for passagerer, besætning, last og  

 post, som transporteres af luftfartøjer tilhørende det luftfartsselskab, som  

 er udpeget af den anden kontraherende part, ved flyvning til, fra eller inden  

 for den første kontraherende parts territorium.
Artikel 6 Luftdygtighedsbeviser, duelighedsbeviser og certifikater, som er udstedt  

 eller gjort gyldige af en kontraherende part, og som stadig er i kraft, skal  

 anerkendes som gyldige af den anden kontraherende part med henblik på driften  

 af den lufttrafik, som er fastsat i nærværende overenskomst, under  

 forudsætning af, at de krav, som stilles for udstedelsen eller bekræftelsen  

 af nævnte attester eller certifikater, svarer til eller er større end de  

 minimumskrav, som er fastsat i konventionen om international civil luftfart.  

 Hver kontraherende part forbeholder sig ret til, for så vidt angår flyvning  

 over dens eget territorium, at nægte at godtage duelighedsbeviser og  

 certifikater, som er indrømmet dens egne statsborgere af en anden stat.
Artikel 7 1. Hver kontraherende part kan pålægge eller tillade,  

 at der pålægges den anden parts luftfartøjer retfærdige og rimelige afgifter  

 for benyttelsen af offentlige lufthavne og andre anlæg under dens myndighed.  

 Dog er begge de kontraherende parter enige om, at disse afgifter ikke skal  

 være højere end de, som for benyttelsen af nævnte lufthavne og anlæg bringes  

 til anvendelse på deres egne luftfartøjer i lignende international trafik.
 2. Smøreolier, tekniske forbrugsartikler, reservedele,  

 sædvanligt vedligeholdelsesudstyr og forråd, som indføres på den ene parts  

 territorium af den anden kontraherende part, og som udelukkende er bestemt  

 til brug for pågældende kontraherende parts luftfartøjer, skal på grundlag af  

 gensidighed være fritaget for toldafgifter, inspektionsafgifter og andre  

 nationale skatter og afgifter.
 3. Brændstof, smøreolie, andre tekniske  

 forbrugsartikler, reservedele, normalt luftfartsudstyr og forråd, som  

 forbliver om bord på de udpegede luftfartsselskabers luftfartøjer, skal ved  

 deres ankomst til og afgang fra den anden kontraherende parts territorium på  

 grundlag af gensidighed være fritaget for toldafgifter, inspektionsafgifter  

 og andre nationale skatter og afgifter, selv om de omtalte artikler anvendes  

 af nævnte luftfartøjer under flyvninger inden for nævnte territorium.
 4. Brændstof, smøreolie, andre tekniske  

 forbrugsartikler, reservedele, normalt luftfartsudstyr og forråd, som på  

 luftfartøjer i international trafik, tilhørende den ene parts  

 luftfartsselskab, tages om bord på den anden kontraherende parts territorium,  

 skal på grundlag af gensidighed være fritaget for toldafgifter,  

 inspektionsafgifter og andre nationale skatter og afgifter.
Artikel 8 De kontraherende parter er enige om, at de udpegede luftfartsselskaber  

 skal nyde godt af en retfærdig og rimelig behandling, således at de med lige  

 muligheder kan drive den aftalte trafik mellem de kontraherende parters  

 territorium.
Artikel 9 Ved driften af den i nærværende overenskomst nævnte lufttrafik skal enhver  

 af de kontraherende parters udpegede luftfartsselskaber tage hensyn til den  

 anden kontraherende parts luftfartsselskabers interesser, således at den  

 trafik, de sidstnævnte driver, ikke påvirkes på utilbørlig måde.
Artikel 10 1. Der er enighed om, at den trafik, som udbydes af et  

 i henhold til nærværende overenskomst udpeget luftfartsselskab, skal have som  

 hovedformål at tilvejebringe en lufttransport med en kapacitet, som dækker  

 trafikbehovet mellem de to lande.
 2. Den trafik, som ydes af et luftfartsselskab, der  

 flyver i overensstemmelse med nærværende overenskomst, skal nøje være  

 afpasset efter publikums behov for en sådan trafik.
 3. Retten til under udøvelsen af sådan trafik at  

 optage eller afsætte international trafik til eller fra tredjelande på eet  

 eller flere punkter på de i rutelisten angivne ruter, skal ske i  

 overensstemmelse med almindelige principper for metodisk udvikling, som begge  

 kontraherende parter accepterer, og skal være underkastet det almindelige  

 princip, at kapaciteten skal stå i forhold til:
 4. De to kontraherende parter er enige om at godkende,  

 at femte frihedstrafikken er komplementær til trafikbehovet på ruterne mellem  

 de kontraherende parters territorier og samtidig subsidiær i forhold til  

 behovet for tredje og fjerde frihedstrafik mellem den anden kontraherende  

 parts territorium og et tredje land på ruten.
5. I forbindelse hermed erkender begge kontraherende  

 parter, at udviklingen af lokal og regional lufttrafik er en legitim ret for  

 deres respektive lande.
De er derfor enige om med regelmæssigt mellemrum at  

 rådføre sig med hinanden vedrørende måden, på hvilken normerne i denne  

 artikel kan efterleves af deres respektive udpegede luftfartsselskaber i det  

 øjemed at sikre, at deres interesser i såvel den lokale og regionale trafik  

 som den kontinentale trafik ikke lider skade.
6. Enhver ombytning af luftfartøj, som er berettiget  

 af driftsøkonomiske hensyn, skal være tilladt på ethvert punkt på de angivne  

 ruter.
Dog vil der ikke kunne foretages ombytning af luftfartøjer på den  

 anden kontraherende parts territorium, såfremt den gennemgående trafiks  

 særlige egneskaber herved ændres, eller såfremt det er uforeneligt med de i  

 nærværende overenskomst indeholdte principper.
7. Forinden der foretages nogen forøgelse af udbudt  

 kapacitet eller frekvens på en angiven rute, skal meddelelse herom gives  

 mindst femten (15) dage forud af vedkommende kontraherende parts  

 luftfartsmyndigheder til den anden kontraherende parts luftfartsmyndigheder.  

 I tilfælde af, at denne sidstnævnte måtte anse forøgelsen uberettiget i  

 betragtning af omfanget af trafikken på ruten, eller at den er til skade for  

 det af denne part udpegede luftfartsselskabs interesser, kan konsultation med  

 den førstnævnte kontraherende part begæres inden femten (15) dage.
Nævnte  

 konsultation skal indledes inden for tredive (30) dage efter begæringen, og  

 de udpegede luftfartsselskaber er forpligtet til at fremlægge en hvilken som  

 helst oplysning, som de måtte blive anmodet om, for at der kan træffes  

 beslutning om nødvendigheden eller berettigelsen af den foreslåede forøgelse.  

 I tilfælde af, at der ikke opnås enighed mellem de kontraherende parter inden  

 for niti (90) dage regnet fra datoen for begæringen om konsultation, skal  

 spørgsmålet underkastes voldgift i overensstemmelse med bestemmelserne i  

 artikel 13. I mellemtiden kan den foreslåede forøgelse ikke gennemføres.
Artikel 11 1. De takster, som skal anvendes af en kontraherende  

 parts luftfartsselskaber for befordring til eller fra den anden kontraherende  

 parts territorium, skal fastsættes på et rimeligt niveau under behørig  

 hensyntagen til alle i betragtning kommende faktorer, herunder  

 driftsomkostninger, rimelig fortjeneste, forhold, som karaktiserer driften,  

 og andre luftfartsselskabers takster.
 Med forbehold af bestemmelserne i nærværende artikels stk. 3 skal ingen  

 takst træde i kraft, hvis den anden kontraherende parts luftfartsmyndigheder  

 ikke har godkendt den.
 2. De i nærværende artikels stk. 1 omhandlede takster  

 skal så vidt muligt aftales mellem de kontraherende parters udpegede  

 luftfartsselskaber i samråd med andre luftfartsselskaber, der beflyver hele  

 strækningen eller en del deraf, og en sådan aftale skal, såfremt det er  

 muligt, indgås gennem IATA's organ for takstfastsættelse og skal forelægges  

 begge kontraherende parters luftfartsmyndigheder til godkendelse.
3. De således aftalte takster, såvel som de vilkår,  

 hvoraf disse takster afhænger, og betingelserne for sådanne øvrige  

 foranstaltninger, som er forbundet med anvendelsen af disse takster, skal  

 forelægges de kontraherende parters luftfartsmyndigheder til godkendelse,  

 mindst firtifem (45) dage før deres foreslåede ikrafttrædelsesdato.
I særlige  

 tilfælde kan denne tidsfrist forkortes, forudsat at nævnte myndigheder  

 samtykker heri.
 4. Såfremt de udpegede luftfartsselskaber ikke kan  

 blive enige om nogen af disse takster, eller såfremt en takst af nogen anden  

 grund ikke kan fastsættes i overensstemmelse med bestemmelserne i nærværende  

 artikels stk. 2, eller såfremt en af de kontraherende parter i løbet af de  

 første 15 dage af den i nærværende artikels stk. 3 omhandlede 45-dages  

 periode giver den anden part meddelelse om sin utilfredshed med en takst,  

 hvorom der er opnået enighed i overensstemmelse med nærværende artikels stk.  

 2, skal de kontrahererende parters luftfartsmyndigheder forsøge at fastsætte  

 taksten ved aftale sig imellem.
 5. Såfremt luftfartsmyndighederne ikke kan blive enige  

 om godkendelse af en takst, der er forelagt dem i henhold til nærværende  

 artikels stk. 3, og om fastsættelsen af en takst i henhold til stk. 4, skal  

 tvisten afgøres i overensstemmelse med bestemmelserne i artikel 13.
 6. De i henhold til bestemmelserne i nærværende  

 artikel fastsatte takster skal forblive i kraft, indtil nye takster er blevet  

 fastsat i overensstemmelse med nærværende artikels bestemmelser.
Artikel 12 1. Enhver af de kontraherende parter kan til enhver  

 tid anmode om afholdelse af konsultationer mellem de to kontraherende parters  

 kompetente myndigheder med det formål at diskutere nærværende overenskomsts  

 fortolkning, anvendelse eller ændring.
Sådanne konsultationer skal indledes  

 inden for et tidsrum af tres (60) dage regnet fra den dato, hvor anmodning  

 herom modtages fra Danmarks udenrigsministerium eller fra Mexicos Forenede  

 Staters udenrigsministerium.
Såfremt enighed opnås om ændring af  

 overenskomsten, skal sådan ændring formaliseres gennem en udveksling af  

 diplomatiske noter.
 2. De således godkendte ændringer træder midlertidigt  

 i kraft fra og med datoen for notevekslingen og endeligt fra den dato, som de  

 to kontraherende parter måtte enes om i en yderligere noteveksling, efter at  

 de har opnået sådan godkendelse, som måtte kræves for hver enkelt af dem i  

 henhold til deres respektive forfatningsmæssige fremgangsmåder.
Artikel 13 1. Bortset fra de tilfælde, hvor nærværende  

 overenskomst bestemmer andet, skal enhver tvist mellem de kontraherende  

 parter vedrørende fortolkningen eller anvendelsen af nærværende overenskomst,  

 som ikke kan bilægges ved konsultation, indbringes for en voldgiftsdomstol,  

 bestående af tre medlemmer, hvoraf eet udpeges af hver kontraherende part, og  

 et tredje skal udpeges af de to førstnævnte medlemmer i fællesskab, og  

 således at det tredje medlem ikke må være statsborger i noget af de  

 kontraherende parters lande.
2. Hver af de kontraherende parter skal udpege en  

 voldgiftsmand inden for et tidsrum af tres (60) dage fra datoen for den ene  

 kontraherende parts aflevering til den anden kontraherende part af en  

 diplomatisk note, hvori anmodes om bilæggelse af en tvist ved voldgift.
Den  

 tredje voldgiftsmand skal udpeges inden tredive (30) dage fra udløbet af  

 forannævnte tidsrum på tres (60) dage.
 3. Såfremt ingen enighed kan opnås inden udløbet af  

 angivne tidsrum med hensyn til den tredje voldgiftsmand, skal posten besættes  

 med en person, der i dette øjemed udpeges af formanden for organisationen for  

 international civil luftfart's råd i henhold til dettes praksis.
 4. De kontraherende parter forpligter sig til at  

 efterkomme enhver kendelse, som afsiges i henhold til nærværende artikel.  

 Voldgiftsdomstolen skal træffe afgørelse vedrørende fordeling af de  

 omkostninger, som denne fremgangsmåde medfører.
Artikel 14 Nærværende overenskomst og alle ændringer i samme skal registreres hos  

 organisationen for international civil luftfart.
Artikel 15 Såfremt en almindelig multilateral luftfartskonvention, som tiltrædes af  

 begge kontraherende parter, træder i kraft, skal nærværende overenskomst  

 ændres således, at den bringes i overensstemmelse med bestemmelserne i nævnte  

 konvention.
Artikel 16 Hver af de to kontraherende parter kan til enhver tid give den anden  

 kontraherende part meddelelse om sin hensigt til at bringe nærværende  

 overenskomst til ophør, idet den forpligter sig til samtidig at underrette  

 organisationen for international civil luftfart.
Overenskomsten ophører seks  

 (6) måneder fra datoen for modtagelsen af meddelelsen om opsigelse.
Såfremt  

 den anden kontraherende part undlader at anerkende modtagelsen, skal  

 opsigelsen anses som modtaget af samme fjorten (14) dage fra datoen for  

 organisationen for international civil luftfart's modtagelse af nævnte  

 meddelelse.
Artikel 17 Nærværende overenskomst vil kunne anvendes foreløbigt fra datoen for dens  

 undertegnelse at regne og træder endeligt i kraft på en dato, som fastsættes  

 ved diplomatisk noteveksling, hvilket skal ske, så snart de kontraherende  

 parter har opnået den godkendelse, som måtte være påkrævet for enhver af dem  

 i henhold til deres respektive konstitutionelle fremgangsmåder.
Artikel 18 Medmindre en af parterne erklærer sin hensigt til et tidligere ophør ved  

 opsigelse i henhold til artikel 16, skal nærværende overenskomst have  

 gyldighed i 3 år fra datoen for dens undertegnelse at regne, og  

 overenskomsten vil kunne fornyes for yderligere perioder på 3 år gennem  

 udveksling af diplomatiske noter.
 Til bekræftelse heraf har undertegnede, som er behørigt bemyndiget af  

 deres respektive regeringer, underskrevet nærværende overenskomst.
Udfærdiget i Mexico City den 4. februar 1970 i to eksemplarer på det danske og spanske sprog, begge af samme gyldighed.
For Danmarks regering Hans von Haffner Danmaks ambassadør For Mexicos Forenede Staters regering Antonio Carrillo Flores Udenrigsminister RUTELISTE 1. Det af Mexicos regering udpegede luftfartsselskab  

 skal have ret til at beflyve følgende rute i begge retninger:
 Punkter i Mexico - mellemligende punkter - København.
 2. Det udpegede luftfartsselskab vil under en eller  

 alle sine flyvninger kunne udelade et eller flere af de i nærværende  

 ruteliste angivne mellemliggende punkter.
 3. Rettigheden til femte frihedstrafik, rettigheden  

 til Stop-over på vej til og fra København, kan ikke udøves på fornævnte rute.
 4. De to kontraherende parter er enige om, at det af  

 Mexico udpegede luftfartsselskab skal have fuldstændig frihed til at udføre  

 trafik mellem alle punkter uden for Danmarks territorium på den i pkt. 1  

 angivne rute.
RUTELISTE 1. Det af Danmarks regering udpegede luftfartsselskab,  

 skal have ret til at beflyve følgende rute i begge retninger:
 Punkter i Danmark - mellemliggende punkter - Mexico City.
 2. Det udpegede luftfartsselskab vil under en eller  

 alle sine flyvninger kunne udelade et eller flere af de i nærværende  

 ruteliste angivne mellemliggende punkter.
 3. Rettigheden til femte fritidstrafik, rettigheden  

 til Stop-over på vej til og fra Mexico City, kan ikke udøves på fornævnte  

 rute.
 4. De to kontraherende parter er enige om, at det af  

 Danmark udpegede luftfartsselskab skal have fuldstændig frihed til at udføre  

 trafik mellem alle punkter uden for Mexicos territorium på den i pkt. 1  

 angivne rute.
KONGELIG DANSK AMBASSADE I MEXICO Mexico, D.F., den 4. februar 1970.
 Hans Excellence hr. kommunikations- og transportminister Jose Antonio  

 Padilla Segura, Mexico, D.F.
Hr. minister, Under henvisning til den i dag mellem Danmarks regering og Mexicos  

 forenede Staters regering undertegnede overenskomst har jeg den ære at  

 meddele Dem, at Danmarks regering i overensstemmelse med overenskomstens  

 artikel 3 udpeger Det Danske Luftfartselskab A/S (DDL) til at beflyve de  

 ruter, som er angivet i den til overenskomsten knyttede ruteliste.
 I denne forbindelse har jeg på min regerings vegne den ære at bekræfte, at  

 der under de forhandlinger, som er gået forud for overenskomstens  

 undertegnelse, er opnået enighed om følgende:
 Jeg vil være Dem taknemmelig for, om De vil meddele mig, hvorvidt den  

 mexikanske regering også er enig heri.
 Jeg benytter lejligheden til over for Dem at forny forsikringerne om min  

 mest udmærkede højagtelse.
Hans von Haffner Danmarks ambassadør MEXICOS FORENEDE STATER KOMMUNIKATIONS- OG TRANSPORTMINISTERIET Mexico,  

 D.F., den 4. februar 1970.
Hans Excellence hr.
Hans von Haffner, Kongeriget Danmarks overordentlige og befuldmægtigede ambassadør,  

 hersteds.
Hr. ambassadør, Jeg henviser til Deres skrivelse af dags dato angående artikel 3 i den i  

 dag mellem vore to regeringer undertegnede overenskomst vedrørende  

 lufttransport, som har følgende ordlyd:
(her følger teksten til foranstående brev) I besvarelse heraf meddeler jeg Dem på min regerings vegne, at jeg  

 ligeledes bekræfter denne enighed, og i overensstemmelse med nævnte artikel 3  

 meddeler jeg Dem, at den mexikanske regering udpeger luftfartsselskabet  

 Aeronaves de Mexico, S.A., til at beflyve de ruter, som er angivet i den til  

 overenskomsten knyttede ruteliste.
 Jeg benytter lejligheden til over for Dem at forny forsikringerne om min  

 mest udmærkede højagtelse.
 Ministeren.
Jose Antonio Padilla Segura Den i artikel 17 omtalte noteveksling om overenskomstens ikrafttrædelse  

 har endnu ikke fundet sted, men i medfør af samme artikel finder  

 overenskomsten foreløbig anvendelse fra datoen for undertegnelsen, den 4.  

 februar 1970.
 Udenrigsministeriet, den 2. september  

 1970.
 Poul Hartling.
