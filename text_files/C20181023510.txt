Cirkulæreskrivelse om organisationsaftale for socialpædagogiske medarbejdere på Kofoeds Skole 1. Generelle bemærkninger Social- og Indenrigsministeriet (tidligere Børne- og Socialministeriet) og Socialpædagogernes Landsforbund har den 21. september 2018 indgået vedlagte organisationsaftale for medarbejdere med socialpædagogiske elevrelaterede opgaver på Kofoeds Skole.
 Organisationsaftalen udgør sammen med OAO-S-fællesoverenskomsten det samlede overenskomstgrundlag.
2. Ikrafttræden Dette cirkulære har virkning fra den 1. april 2018. Samtidig ophæves Social- og Indenrigsministeriets cirkulære af 31. marts 2016 om organisationsaftale for omsorgsmedarbejdere på Kofoeds Skole.
Social- og Indenrigsministeriet, den 3. juli 2019 P.M.V.Emil Herskind Bilag 1 Organisationsaftale for socialpædagogiske medarbejdere på Kofoeds Skole Denne organisationsaftale supplerer og/eller fraviger OAO-S-fællesoverenskomsten.
 Kapitel 1. Organisationsaftalens område m.v.
§ 1. Dækningsområde Organisationsaftalen omfatter:
 1. Socialpædagogiske medhjælpere, der ikke har en uddannelse som anført i § 2.
 2. Socialpædagogiske medarbejdere med uddannelse som socialpædagog eller lign., jf. § 2.
 3. Teamledere.
 4. Afdelingsledere.
§ 2. Ansættelse Medarbejdere omfattet af § 1, nr. 2, forudsættes at have eksamen fra et statsanerkendt seminarium, professionshøjskole eller den socialpædagogiske uddannelse i Grønland.
Kofoeds Skole kan dispensere for uddannelseskravet efter orientering af Socialpædagogernes Landsforbund.
 Stk. 2. Teamledere forudsættes enten at have gennemgået en af de i   stk. 1 nævnte uddannelser eller at have en anden relevant faglig uddannelse.
 Kapitel 2. Løn m.v.
§ 3. Lønsystemet Lønsystemet er etableret i henhold den til enhver tid gældende rammeaftale om nye lønsystemer.
Stk. 2. Lønsystemet består af en basisløn, jf. § 4, der kan suppleres med en tillægsdel.
Tillægsdelen omfatter centralt aftalte tillæg, lokalt aftalte funktionstillæg, kvalifikationstillæg samt engangsvederlag.
 Stk. 3. Ved ansættelse på deltid ydes forholdsmæssig løn.
 Stk. 4. Basisløn og tillæg er angivet i årligt grundbeløb (niveau 31. marts 2012).
 Stk. 5. Alle tillæg er pensionsgivende, med mindre andet er anført.
§ 4. Basisløn § 5. Særligt tillæg Der ydes et tillæg på 16.100 kr. (niveau 31. marts 2012) for medarbejdere omfattet af § 1, nr. 2-4.
§ 6. Pension De ansatte optjener ret til pension i henhold OAO-S-fællesoverenskomstens § 7, stk. 2-7, om pension.
 Stk. 2. Pensionsbidraget indbetales til Pensionskassen for socialrådgivere og socialpædagoger, som administreres af PKA.
Kapitel 3. Arbejdstid § 7. Arbejdstid De ansatte er omfattet af den til enhver tid gældende aftale om arbejdstid for tjenestemænd i staten.
Kapitel 4. Timelønnede § 8. Timelønnede Timelønnede er ikke omfattet af OAO-S-fællesoverenskomstens kapitel 1-6 samt bilag 1.
§ 9. Løn og pension til timelønnede Timelønnede socialpædagogiske medhjælpere, der ikke har en uddannelse som anført i § 2, aflønnes med en timeløn beregnet af basislønnen i § 4, jf. § 1, nr. 1.
 Stk. 2. Timelønnede socialpædagogiske medarbejdere, jf. § 2, aflønnes med en timeløn beregnet af basisløn og tillæg, jf. § 4, jf. § 1, nr. 2, og § 5.
 Stk. 3. Timelønnede ansatte aflønnes med mindst 3 timers betaling pr. fremmøde.
 Stk. 4. Timelønnede ansatte optjener ret til pension iht. § 6.
§ 10. Øvrige vilkår for timelønnede Ved sygdom under de første 3 uger af ansættelsen betragtes denne som ophørt.
Dette gælder dog ikke, såfremt sygdommen er opstået som følge af tilskadekomst i tjenesten.
Kapitel 5. Øvrige bestemmelser § 11. Ikrafttræden og opsigelse af aftalen Organisationsaftalen har virkning fra den 1. april 2018 og kan af parterne opsiges skriftligt med 3 måneders varsel til den 31. marts, dog tidligst 31. marts 2021. Samtidig ophæves organisationsaftalen af 5. marts 2015.
