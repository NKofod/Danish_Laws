Landsskatteretskendelse af 24. juni 2003 vedr.  

 Mellemregningskonto med hovedaktionær  fikseret renteudgift A A/S klager for indkomståret 1999 over,  

    

  

 at de stedlige skattemyndigheder har fikseret  

 renteudgift på mellemregningskonto.
B ejede hele aktiekapitalen på 593.393 kr. i A A/S.
Selskabet  

 blev stiftet ved aftale af 30. juni 1999 med tilbagevirkende kraft til den 1.  

 januar 1999 efter reglerne om skattefri virksomhedsomdannelse.
Selskabet  

 afventede herefter Erhvervs- og Selskabsstyrelsens godkendelse af selskabet,  

 hvilket skete den 6. december 1999. Selskabets formål var at drive handels-  

 og  

 håndværksvirksomhed.
Selskabets regnskabsår strakte sig over perioden 1.  

 januar  

 til 31. december.
Af årsregnskabet for 1999 fremgår det, at selskabet havde  

 en  

 mellemregningskonto med hovedaktionæren, der pr. 31. december 1999 havde en  

 saldo på 191.407 kr. i hovedaktionærens favør.
Det fremgår endvidere, at der  

 i  

 løbet af året blev gennemført en række transaktioner på kontoen, men disse  

 blev  

 først bogført den 31. december 1999 som nettohævninger.
Samtidig blev  

 mellemregningskontoen tilskrevet 400.000 kr. i hovedaktionærens favør som  

 årets  

 aflønning.
Mellemregningskontoen henstod uforrentet.
De stedlige skattemyndigheder har ikke anerkendt den manglende  

 rentetilskrivning på mellemregningskontoen, idet denne ikke svarede til, hvad  

 der kunne være opnået, såfremt der havde været tale om uafhængige parter, jf.  

 ligningslovens § 2, stk. 1. Myndighederne har konstateret, at parterne var  

 interesseforbundne, hvorfor betingelsen for at gribe korrigerende ind efter  

 ligningslovens § 2 har været opfyldt.
Myndighederne har bemærket, at alle  

 bevægelserne på mellemregningskontoen først er blevet bogført som  

 efterposteringer den 31. december 1999, hvortil myndighederne har bemærket,  

 at  

 selskaber ifølge ligningslovens § 5, stk. 4 skal periodisere renteindtægter  

 og  

 renteudgifter.
Myndighederne har herefter konstateret, at saldoen på kontoen  

 den 1. januar 1999 skulle være 252.959 kr. i hovedaktionærens favør.  

 Skattemyndighederne har fikseret en renteudgift på 7.085 kr. kr. for  

 indkomståret 1999, hvilket svarede til forrentning med gennemsnittet af  

 diskontoen med tillæg af 4 pct. for hvert halvår af 1999. Ifølge det  

 fremlagte  

 regnskabsmateriale hævede hovedaktionæren således 438.863 kr. i perioden 1.  

 januar 1999 til 30. juni 1999. Samtidig har myndighederne periodiseret  

 lønindtægten således, at 200.000 kr. er blevet anset for udbetalt til  

 hovedaktionæren den 30. juni 1999 og de resterende 200.000 kr. den 31.  

 december.
Saldoen den 30. juni 1999 har myndighederne herefter beregnet til  

 14.096 kr. i hovedaktionærens favør, hvoraf der er blevet beregnet en rente  

 på  

 505 kr.
Myndighederne har herefter konstateret, at hovedaktionæren hævede  

 22.689 kr. i perioden 1. juli 1999 til 31. december 1999, samt at han fik  

 200.000 kr. udbetalt i løn.
Saldoen udgjorde herefter den 31. december 1999  

 191.407 kr. i hovedaktionærens favør, hvoraf myndighederne har beregnet en  

 rente på 6.580 kr.
 Under hensyn til, at selskabet under sagsbehandlingen ikke har  

 påtaget sig en betalingsforpligtelse, jf. ligningslovens § 2, stk. 4, har  

 myndighederne foretaget tilskudsbeskatning af beløbet.
Selskabets repræsentant har nedlagt påstand om, at  

 mellemregningskontoen alene forrentes med 467,14 kr., idet der ikke skulle  

 foretages periodisering af lønindtægten efter de af myndighederne anvendte  

 principper.
Repræsentanten har således anført, at myndighederne ikke har haft  

 mulighed for at dele lønnen på 400.000 kr. op i to udbetalinger.  

 Repræsentanten  

 har i stedet været af den opfattelse, at lønnen først skulle belaste  

 mellemregningskontoen i løbet af 2. halvår af 1999. Til støtte herfor har  

 repræsentanten anført, at selskabet i hele 1999 var under omstrukturering,  

 idet  

 denne skete med virkning fra 1. januar 1999, men først blev endeligt godkendt  

 af Erhvervs- og Selskabsstyrelsen og skattemyndighederne i december 1999.  

 Forholdene blev bragt i orden med virkning fra 1. januar 2000, hvorefter  

 hovedaktionæren fik udbetalt løn månedsvis.
Repræsentanten har på baggrund  

 heraf fremlagt en renteberegning, hvor lønnen blev tilskrevet  

 mellemregningskontoen  

 over perioden august til december.
Renten af mellemregningskontoen er på  

 denne  

 baggrund beregnet til 467,14 kr., hvilket repræsentanten har rundet ned til 0  

 kr.
Afslutningsvis har repræsentanten anmodet om omgørelse, jf.  

 ligningslovens  

 § 2, stk. 4, såfremt Landsskatteretten måtte konkludere, at der skulle  

 tilskrives renter.
 Landsskatteretten skal  

 udtale:
 Det bemærkes, at selskabet ved opgørelsen af den skattepligtige  

 indkomst skal anvende priser og vilkår for økonomiske transaktioner i  

 overensstemmelse med, hvad der kunne være opnået, hvis transaktionerne var  

 afsluttet mellem uafhængige parter, jf. ligningslovens § 2, stk. 1.
Mellemregningskontoen må sidestilles med et  

 anfordringstilgodehavende, og en manglende forrentning af en sådan fordring  

 kan  

 normalt ikke anses for at svare til markedsmæssige vilkår.
I overensstemmelse  

 med ligningslovens § 2, stk. 1, kan der herefter ske en korrektion af  

 forrentningen, idet en sådan korrektion dog efter rettens opfattelse  

 forudsætter, at der ikke er tale om et bagatelagtigt beløb.
Under hensyn til det oplyste om hovedanpartshaverens hævninger i  

 løbet af 1. halvår af 1999 finder retten ikke anledning til at tilsidesætte  

 skattemyndighedernes opdeling af lønnen til hovedaktionæren med 200.000 kr.  

 henholdsvis den 30. juni 1999 og den 31. december 1999. Henset til, at  

 hovedanpartshaveren efter det første halvår herefter havde et tilgodehavende  

 i  

 selskabet på 452.959 kr., samt at hovedanpartshaveren efter det oplyste  

 foretog  

 hævninger i samme periode på 438.863 kr. finder retten ikke anledning til at  

 fiksere en renteudgift for denne periode.
I andet halvår havde  

 hovedanpartshaveren et tilgodehavende på 14.096 kr., og der blev foretaget  

 hævninger 22.869 kr.
Under hensyn til, at de sidste 200.000 kr. af  

 hovedanpartshaverens løn først skulle tilskrives mellemregningskontoen den  

 31.  

 december 1999 finder retten heller ikke grundlag for at fiksere en  

 renteudgift  

 i selskabet for sidste halvdel af indkomståret 1999.
 Der findes således efter en samlet bedømmelse ikke grundlag for  

 at fiksere en renteudgift i selskabet i indkomståret 1999.
