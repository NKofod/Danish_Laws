 Herved bekendtgøres lov nr. 618 af 17. december 1976 om  

 garantier for lån til bygning af mindre fragtskibe med de ændringer, der  

 følger af lov nr. 171 af 28. april 1982 og lov nr. 89 af 13. marts 1985.
 § 1.  Industriministeren kan for hvert finansår inden  

 for et beløb fastsat ved de årlige bevillingslove yde garanti af statskassen  

 for lån optaget til bygning og ombygning af mindre fragtskibe.
 § 2.  For garantier skal der stilles en i hvert enkelt  

 tilfælde godkendt sikkerhed.
 Stk. 2.  Der kan i øvrigt fastsættes sådanne vilkår for  

 ydelse af garantier, som findes hensigtsmæssige i det enkelte tilfælde.  

 Industriministeren kan herunder efter aftale med finansministeren fastsætte  

 en risikopræmie.
 § 3.  Til bistand ved behandlingen af ansøgninger  

 nedsætter industriministeren et udvalg, der består af en formand, som udpeges  

 af industriministeren, og tre andre medlemmer, der repræsenterer  

 industriministeriet, finansministeriet og arbejdsministeriet.
 Stk. 2.  Udvalget tiltrædes af sagkyndige på det  

 pågældende område, som udpeges af industriministeren.
 Stk. 3.  Industriministeren fastsætter udvalgets  

 forretningsorden.
 Stk. 4.  Industriministeren kan fastsætte, at udvalget  

 træffer afgørelse i sagerne, og fastsætte regler om adgang til at klage over  

 afgørelserne, herunder om at afgørelserne ikke kan indbringes for ministeren.
 § 4.  Lov nr. 331 af 24. november 1961 om garantier  

 eller lån til bygning af mindre fragtskibe ophæves.
 § 5.  Loven gælder ikke for Grønland.
 Lov nr. 89 af 13. marts 1985 indeholder følgende  

 ikrafttrædelsesbestemmelse:
§ 2 Loven træder i kraft dagen efter bekendtgørelsen i Lovtidende (* 1).
Industriministeriet, den 28. februar  

 1986 Ib Stetter / Kate Galle (* 1) Bekendtgjort i Lovtidende den 20. marts 1985.
