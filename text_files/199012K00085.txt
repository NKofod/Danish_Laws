Nr LSF 85 Forslag til Lov om ændring af lov om arbejdsmarkedsuddannelser  

 (Brugerbetaling, gebyr m.v.) Fremsat af arbejdsministeren (Kirkegaard) den 15. november 1990 § 1 I lov om arbejdsmarkedsuddannelser, jf. lovbekendtgørelse nr. 737 af 4.  

 december 1988 som ændret ved lov nr. 839 af 20. december 1989 og lov nr. 840  

 af 20. december 1989, foretages følgende ændringer:
 1. § 7, stk. 2, 2. pkt. ophæves.
 2. § 20, stk. 2, 2. pkt. ophæves.
 3. § 33, stk. 2, 2. pkt. ophæves.
 4. Efter Kap. 9 indsættes:
»Kapitel 9 a Brugerbetaling, gebyr m.v.
§ 58 a.
Arbejdsministeren kan efter forhandling med  

 Uddannelsesrådet og undervisningsministeren fastsætte regler om  

 brugerbetaling, herunder om depositum og gebyr for deltagelse i uddannelser  

 efter kapitel 3, 4 og 5.
 Stk.2. Indtægterne fra de i stk. 1 nævnte aktiviteter anvendes  

 efter arbejdsministerens nærmere bestemmelse til gennemførelse af  

 foranstaltninger efter denne lov.
 § 2.
 Loven træder i kraft den 1. juli 1991.
Bemærkninger til lovforslaget Almindelige bemærkninger Lov nr. 237 af 6. juni 1985 om arbejdsmarkedsuddannelserne  

 (Folketingstidende 1984-85, FF sp. 5079, 5551, 10618 og 10672; tillæg A, sp.  

 2789; tillæg B, sp. 1573; tillæg C, sp. 505), er bekendtgjort ved  

 lovbekendtgørelse nr. 737 af 4. december 1988 som ændret ved lov nr. 839 af  

 20. december 1989 og lov nr. 840 af 20. december 1989.
 Lovforslaget giver arbejdsministeren bemyndigelse til at fastsætte  

 brugerbetaling, herunder gebyr og depositum på hovedprogrammerne inden for  

 arbejdsmarkedsuddannelserne.
 I rapport fra udvalget vedrørende effektivisering og nye  

 finansieringsmuligheder inden for AMU, Arbejdsministeriet, juni 1990 er der  

 beskrevet en række mulige modeller for brugerbetaling, herunder indførelse af  

 et afmeldegebyr.
 Følgende modeller kan tænkes realiseret efter bemyndigelsen i lovforslaget  

 og efter forhandlinger med Uddannelsesrådet og undervisningsministeren:
 1. Virksomhedsbetaling på certifikatkurser.
 Forslaget indebærer, at der indføres virksomhedsbetaling på de  

 certifikatkurser, der er baseret på myndighedskrav.
 Certifikatkrav kan paralleliseres med krav til andre nødvendige  

 produktionsfaktorer, f.eks. udstyrskrav i form af afskærmning, udsugning  

 etc., som det offentlige stiller for at mindske ulykkesrisiko, miljøskader  

 etc.
 Virksomheder, der gør brug af arbejdskraft, hvor sådanne særlige  

 kvalifikationer er et myndighedskrav, må derfor selv betale en del af de  

 udgifter, der er forbundet med kursusdeltagelsen.
 Det foreslås således, at der indføres en betalingsordning for  

 certifikatkurser, idet betalingskravet f.eks. fastsættes til et niveau på  

 1.500 kr. pr. uge.
 2. Supplerende virksomhedsbetaling ved meget dyre kurser.
 Visse kurser inden for arbejdsmarkedsuddannelserne er meget dyre, og der  

 er tilbagevendende problemer med at afveje ambitionsniveau med dertil  

 forbundne omkostninger i udviklingsfasen, og senere at indprioritere de dyre  

 kurser.
Problemerne med meget udgiftskrævende ønsker vedrører især de videregående  

 kurser.
Der kan tillige være afgrænsningsproblemer med hensyn til, hvilke  

 uddannelsesopgaver der bør tillægges arbejdsmarkedsuddannelserne som  

 plankursusaktivitet.
Det forudsættes efter forslaget, at alle faste udgifter som f.eks. husleje  

 og administration er omfattet af fuld tilskudsdækning.
For så vidt angår de  

kursusafhængige udgifter (lærerløn, materialeudgifter og udstyr)  

 opereres der med 3 niveauer:
I.
Kursusafhængige udgifter, hvortil der ydes 100 pct. tilskud, II.
Udgifter, hvor omfanget af brugerbetaling fastsættes på baggrund af en  

 skønsmæssig vurdering, III.
Kursusafhængige udgifter, der udelukkende skal dækkes ved  

 virksomhedsbetaling.
 3. Generel betaling for deltagelse i de kompetencegivende  

 arbejdsmarkedsuddannelser.
Der indføres en generel betaling for deltagelse på AMU-kurser inden for  

 hovedprogrammerne på 100 kr. om dagen (500 kr. om ugen) pr. deltager.
Det  

 forudsættes, at ledige fortsat kan deltage uden betaling.
 4. Afmeldegebyr.
Der indføres et afmeldegebyr på 2.000 kr., hvis virksomhedstilmeldte  

 kursister ikke er fremmødt på første kursusdag.
Gebyret reduceres gradvist  

 ved afmelding tidligere end første kursusdag, og afmelding tidligere end en  

 måned før kursusstart er gebyrfrit.
Et afmeldegebyr vil reducere problemet  

 med meget sene frameldinger og motivere til bedre uddannelsesplanlægning.
 De 4 modeller har 2 hovedformål: at sikre, at AMU-uddannelserne kun  

 anvendes, hvor der er et reelt behov herfor, og at tilføre  

 arbejdsmarkedsuddannelserne yderligere midler og derved hæve  

 kursusaktiviteten og kursistgennemsstrømningen.
 Formålet med lovforslaget er ikke at opnå besparelser, men at strække de  

 midler, der stilles til rådighed til AMU-kurser.
Provenuet ved indførelse af brugerbetaling og gebyr skal anvendes til  

 finansiering af udvidede aktiviteter inden for AMU.
De forventede indtægter  

 ved medfinansieringsbidragene vil umiddelbart kunne anvendes til at  

 igangsætte yderligere aktiviteter, da statens tilskud til  

 skolerne/kursusiværksætterne ydes efter nettotilskudsprincippet (til  

 nettoudgifterne). Når indtægterne således anvendes til aktivitetsudvidelser,  

 vil der ikke ske ændringer i den eksisterende efterfinansiering gennem AUD af  

 nettoudgifterne til AMU-uddannelserne.
 Økonomiske og administrative konsekvenser.
Det økonomiske provenu ved en øget anvendelse af brugerbetaling og  

 indførelse af et afmeldegebyr på de kompetencegivende  

 arbejdsmarkedsuddannelser kan kun angives skønsmæssigt, bl.a. fordi  

 betalingsordningernes adfærdsregulerende effekt ikke kan forudsiges.
Hvis der  

 forudsættes det samme aktivitetsniveau som i 1990, forventes ved et økonomisk  

 overslag følgende provenu:
 For at kunne foretage et skøn over, hvilket provenu indførelse af en  

 generel virksomhedsbetaling vil medføre, er det nødvendigt at opstille en  

 række forudsætninger.
 I nedenstående regneeksempel er der taget udgangspunkt i:
 a) et niveau for plankursusaktiviteten stort set svarende til den  

 forventede aktivitet i 1990:
Kap.
III 18.500 plankursusuger Kap.IV 7.400 plankursusuger Kap.V 450 plankursusuger b) en gennemsnitlig holdstørrelse på 10 på kap.
III-området, og på 12 på  

 kap.
IV og V-områderne.
c) en andel af virksomhedstilmeldte kursister på 50 pct. på kap.  

 III-området, 60 pct. på kap.
IV-området og 70 pct. på kap.
V-området.
 Med disse forudsætninger kan det forventede provenu ved en generel  

 virksomhedsbetalingsordning angives til ca. 75 mill.kr.
 Ved gennemførelse af et betalingskrav på certifikatkurser på 1.500 kr. pr.  

 uge opnås et provenu på 50 mill.kr. ved et samlet aktivitetsniveau på 5.000  

 kursusuger. (Provenuet udgør 1.000 kr. pr. elevuge, idet betalingen af de  

 første 500 kr. indgår i skønnet over generel brugerbetaling).
 Ved gennemførelsen af forslaget om supplerende brugerbetaling ved meget  

 dyre kurser forudsættes det, at 90 % af de nu kendte kurser falder ind  

 under forslagets kategori I, dvs. der ikke er knyttet supplerende  

 brugerbetaling til disse kurser.
 Provenuet ved gennemførelsen af forslaget skønnes helt løseligt at udgøre  

 et beløb i størrelsesordenen ca. 20 mill.kr.
 Indførelse af et afmeldegebyr anslås skønsmæssigt at indbringe et provenu  

 på 10 mill.kr., idet det forudsættes, at afmeldegebyret er opbygget efter  

 nedenstående modelskitse:
 Ikke fremmødt på 1. kursusdag 2.000 kr. uanset kursets længde.
 Afmelding senere end 1 uge før kursusstart 1.000 kr.
 Afmelding 1 uge - 1 måned før kursusstart 500 kr.
 Afmeldegebyret indføres ikke for at forøge det offentliges provenu; men  

 for at motivere virksomhederne til bedre uddannelsesplanlægning og for at  

 sikre en mere hensigtsmæssig kursusafvikling.
 Det samlede provenu ved gennemførelse af alle 4 forslag kan ialt løseligt  

 anslås til ca. 155 mill.kr.
 De administrative omkostninger i forbindelse med gennemførelse af  

 lovforslaget anslås skønsmæssigt til 10 mill.kr.
 Bemærkninger til lovforslagets enkelte bestemmelser.
Til § 58 a Bestemmelsen i § 58 a indeholder som noget nyt en bemyndigelse til  

 arbejdsministeren om fastsættelse af regler om brugerbetaling - herunder om  

 gebyr og depositum på de kompetencegivende arbejdsmarkedsuddannelser efter  

 forhandling med Uddannelsesrådet og undervisningsministeren.
I de gældende  

 bestemmelser i lov om arbejdsmarkedsuddannelser har arbejdsministeren hjemmel  

 til at fastsætte regler, der pålægger deltagerne i de kompetencegivende  

 arbejdsmarkedsuddannelser et depositum.
