 Landsskatteretskendelse af 15/9 2003 vedr. tilbagebetaling af  

 energiafgifter.
 Klagen skyldes, at ToldSkat regionen har anset dele af As  

 virksomhed for omfattet af bilaget til elektricitetsafgiftsloven, hvorfor  

 klageren ikke er anset for berettiget til fuld tilbagebetaling af  

 elektricitets- og kuldioxidafgift, jf. elektricitetsafgiftslovens § 11, stk.  

 2,  

 og kuldioxidafgiftslovens § 9, stk. 4, nr. 3.
Klagerens repræsentant har oplyst, at klageren, der er en  

 selvejende virksomhed og er momsregistreret for den fulde virksomhed, havde  

 sin  

 oprindelse som forening med det formål at servicere og kontrollere kedler i  

 forbindelse med fast ejendom.
Klagerens aktivitetsområde er senere blevet  

 udvidet, således at klagerens hovedaktivitetsområder nu udgøres af følgende:
 a.  

 	  

    

 Serviceeftersyn og  

 kontrol af kedler i overensstemmelse med indgåede aftaler.
 b.  

 	  

    

 Lovpligtig  

 energieftersyn på fast ejendom, den såkaldte energimærkeordning.
c.  

 	  

    

 Sekretariat for  

 Miljøstyrelsen i forbindelse med certificering af produktionsvirksomheder.  

 Det  

 drejer sig specielt om 2 mærker .
 d.  

 	  

    

 Forskningsvirksomhed.
 e.  

 	  

    

 Undersøgelser i  

 forbindelse med miljøfarlige stoffer, herunder varmepåvirkning, miljøudslip  

 og  

 luftforurening.
Klagerens repræsentant har videre oplyst, at den  

 væsentligste aktivitet stadigvæk er at servicere og kontrollere kedler og  

 lign.  

 i fast ejendom på baggrund af indgåede aftaler.
Typisk er der tale om  

 kedelanlæg i større målestok ofte i tilknytning til virksomheder.  

 Repræsentanten har fremlagt et eksempel på en sådan aftale, hvoraf fremgår  

 følgende:
MEDLEMSAFTALE (Teknisk serviceaftale) ( ) Serviceaftalen omfatter følgende ydelser:
 -  

 	  

    

 Kontrol af  

 sikkerhedsudstyr for vagtfri drift på højtryksanlæg.
 -  

 	  

    

 Vandanalyser  

  Dampanlæg.
 -  

 	  

    

 Syn af trykbeholdere  

 og rørsystemer.
 Produkt  

 	  

    

 Kontrol af sikkerhedsudstyr for vagtfri drift på  

 højtryksanlæg.
( ) Resultatpræsentation  

 	  

    

 Resultaterne af  

 sikkerhedsafprøvningen afkrydses på en checkliste og noteres i kedelbogen  

 under  

 særlig sagkyndig.
 Hvis der er bemærkninger til  

 afprøvningen eller sikkerhedsudstyret fremsendes en rapport med forslag til  

 forbedringer.
( ) Produkt  

 	  

    

 Vandanalyser  

  Dampanlæg.
( ) Resultatpræsentation  

 	  

    

 Der udfyldes en  

 analyserapport med kommentarer og eventuelle vejledninger.
 Produkt  

 	  

    

 Syn af trykbeholdere og  

 rørsystemer.
( ) Indhold  

 	  

    

 ( ) Ud fra ovennævnte bestemmes  

 beholderens sikkerhedsmæssige tilstand, og hvis der skal foretages  

 reparationer, gives der forslag til dette.
( ) Medlemskabet inkluderer desuden:
 -  

 	  

    

 Telefonkonsultation  

 vedrørende driftsforhold.
( ) Vedrørende punkt b. har repræsentanten oplyst, at der er  

 tale om udøvelse af en offentlig kontrolfunktion, mens der vedrørende punkt  

 c.  

 er tale om, at klageren fungerer som sekretariat og påser om de modtagne  

 ansøgninger opfylder betingelserne i bekendtgørelse nr. 700 af 26. juni 2001  

 samt udsteder certifikater.
 Særlig for så vidt angår forskningsaktiviteten har  

 repræsentanten fremlagt et eksempel herpå vedr. et forskningsprojekt, hvor  

 klageren har skulle afdække potentialet for udnyttelse af overskudsvarme fra  

 industrien.
 Med hensyn til undersøgelser af miljøfarlige stoffer og  

 lignende, har repræsentanten oplyst, at man kan sammenligne denne aktivitet  

 med  

 det arbejde, som B Laboratorium udfører.
 Af klagerens vedtægter § 2, fremgår der følgende:
As formål er at opbygge, formidle og udnytte viden og  

 ekspertise på energi- og miljøområdet.
A arbejder til gavn for medlemmerne og  

 samfundet i øvrigt ved at udøve teknologisk servicevirksomhed med kvalitet og  

 videnindhold som den markedsmæssige parameter.
 Formålet opfyldes ved bl.a.
 ·  

  

 	  

    

 at opbygge og vedligeholde såvel generel  

 som højt specialiseret viden indenfor energi- og miljøområdet.
 ·  

  

 	  

    

 gennem udvikling, anvendt forskning og  

 service at sikre formidling af energi- og miljømæssig viden på et niveau, der  

 er internationalt anerkendt.
·  

  

 	  

    

 at anvise optimale løsninger under  

 hensyntagen til de til enhver tid gældende love samt de energi- og  

 miljømæssige  

 påvirkninger. Af klagerens hjemmeside under punktet kolleger fremgår  

 følgende:
As medarbejderstab består af en meget høj grad af  

 akademiske og professionelle medarbejdere.( ) Klageren har anmodet regionen om godtgørelse i henhold til  

 elektricitetsafgiftslovens § 11, stk. 1, idet klageren har fået godtgjort for  

 lidt energiafgifter i perioden 1. januar 1996 til 30. september 2000.
Ved den påklagede afgørelse har regionen ikke imødekommet  

 det ansøgte fuldt ud, idet nogle af de aktiviteter klageren udfører, er  

 omfattet af bilaget til elektricitetsafgiftsloven.
Klageren er således ikke  

 anset  

 for berettiget til fradrag for den elafgift, der er forbrugt til de  

 aktiviteter, der må anses for at være omfattet af bilaget, jf.  

 elektricitetsafgiftslovens § 11, stk. 2. Som følge heraf kan der for disse  

 aktiviteter heller ikke kan opnås tilbagebetaling af C02-afgiften, jf.  

 kuldioxidafgiftslovens § 9, stk. 4, nr. 3.
 Regionen har som begrundelse for afgørelsen anført, at  

 tilbagebetaling af energiafgifter ikke kan finde sted for så vidt angår  

 afsætning af de ydelser, der er nævnt i bilaget til  

 elektricitetsafgiftslovens,  

 jf. herved lovens § 11, stk. 2. Af bilaget til loven er bl.a. rådgivende  

 ingeniører nævnt.
Regionen har anført, at det afgørende for, om en aktivitet  

 kan anses for omfattet af bilaget, er selve ydelsens art.
Regionen har i  

 denne  

 forbindelse henvist til Skatteministerens besvarelse af spørgsmål 11 fra  

 Skatteudvalget i juni 1993, hvor Skatteudvalget anmoder om at få listen over  

 bilagsvirksomheder specificeret på branchekoder, således som de er  

 registreret  

 hos toldvæsenet.
Af svaret fremgår det, at Afgørelse af, hvorvidt en  

 virksomhed er omfattet af listen, beror imidlertid ikke på virksomhedens evt.  

 branchenummer, men på den konkrete aktivitet i virksomheden".  

 Besvarelsen  

 indeholder ligeledes en liste over de mest typisk forekommende branchekoder  

 vedrørende de i listen opførte aktiviteter.
Den anførte liste i besvarelsen  

 er  

 således ikke fyldestgørende.
Regionen har videre henvist til, at momsregistrerede  

 virksomheder ved registrering tildeles en branchekode ud fra virksomhedens  

 egne  

 oplysninger om branche, hvilket således kan betyde, at de i henhold til  

 elektricitetsafgiftsloven m.v. ikke bliver registreret korrekt.
Som følge  

 heraf  

 kan også andre branchekoder end dem, som er nævnt i Skatteministerens  

 besvarelse, være omfattet af bilaget til elektricitetsafgiftsloven, da det  

 vil  

 afhænge af en konkret bedømmelse af hver enkelt af virksomhedens aktiviteter.
Regionen har på baggrund heraf fundet, at klagerens  

 rådgivning i relation til virksomheder er omfattet af bilaget til  

 elafgiftsloven, da det falder ind under begrebet rådgivende  

 ingeniører, der  

 er direkte nævnt i bilaget.
Det samme gælder klagerens sekretariatsopgaver  

 for  

 Miljøstyrelsen, da dette må anses som enten rådgivnings- eller  

 bureauvirksomhed.
Således er punkterne a, b og c i klagerens repræsentants  

 aktivitetsoversigt omfattet af bilaget, hvorfor der ikke kan ydes godtgørelse  

 for disse aktiviteter.
For så vidt angår klagerens henvisning til en af  

 Direktoratet for Toldvæsenet truffet afgørelse vedrørende Teknologisk  

 Institut,  

 der bl.a. omfattede forskningsarbejde, og hvor instituttet ikke blev anset  

 for  

 omfattet af bilaget til elektricitetsafgiftsloven, har regionen bemærket, at  

 den forskning som klageren udfører, er anvendt forskning og ikke  

 grundforskning.
Regionen har hertil anført, at der skal skelnes mellem  

 anvendt  

 forskning og grundforskning, idet anvendt forskning er rådgivning.
Dette  

 betyder, at den forskning (punkt d), klageren udfører, er omfattet af bilaget  

 til loven og derfor ikke tilbagebetalingsberettiget.
Endelig har regionen anført, at de arbejdsydelser, som  

 klageren udfører på varer, eksempelvis afprøvning, analyse (udviklings-,  

 forsøgs- og prøvningsarbejder  punkt e) og reparation samt de  

 undersøgelser og  

 analyser, der foretages mod vederlag i eget laboratorium, ikke er omfattet af  

 bilaget til elafgiftsloven, jf. herved ovennævnte afgørelse truffet af  

 Direktoratet for Toldvæsenet.
Den afgift, der kan henføres hertil, er derfor  

 godtgørelsesberettiget.
 Klagerens repræsentant har nedlagt påstand om, at klageren  

 er berettiget til fuld godtgørelse af energiafgifterne opkrævet i perioden  

 1996-2000.
Repræsentanten har til støtte for påstanden gjort gældende,  

 at ingen af de af klageren udførte aktiviteter er omfattet af bilaget til  

 elafgiftsloven.
Repræsentanten har i denne forbindelse anført, at ifølge  

 ordlyden af elafgiftslovens § 11, stk. 1, gives der som udgangspunkt fuld  

 godtgørelse for energiafgifter til momsregistrerede virksomheder.
I forhold til denne hovedregel findes en undtagelse i  

 elafgiftslovens § 11, stk. 2, hvorefter afsætning af de i bilaget nævnte  

 ydelser ikke giver anledning til godtgørelse.
I bilaget omtales  

 "rådgivende ingeniører". Til nærmere forståelse af denne  

 begrænsning  

 har repræsentanten henvist til tilblivelsen af loven i 1979, hvor der med  

 lovforslag nr. 230 fremsat den 21. juni 1979 først var tale om en  

 positivliste,  

 hvorefter de virksomheder, der kunne få afgiften godtgjort, var nævnt  

 positivt.
 Det drejede sig blandt andet om:
 Arbejdsydelser på varer, herunder fremstilling,  

 bearbejdning, montering, afprøvning, analyse, forandring, reparation,  

 vedligeholdelse og rengøring samt konstruktion og formgivning af varer.
 Arbejdsydelser på jord, bygninger og anden fast  

 ejendom, herunder jordbearbejdning, udgravning, planering, opførelse,  

 ombygning, reparation, vedligeholdelse og rengøring.
 Projekteringsarbejde og anden teknisk bistand i  

 forbindelse med anlæg, opførelse, ombygning, indretning, reparation og  

 vedligeholdelse m.v. af bygninger og anden fast ejendom.
 Ved lovens endelige tilblivelse blev listen ændret til en  

 negativliste, hvor der blandt andet blev anført "rådgivende  

 ingeniører". Det er derfor andet arbejde end det ovenfor anførte, der er  

 tænkt på, nemlig det egentlige rådgivende arbejde, som også kendes fra  

 advokater og revisorer.
Enkelte af de arbejdsområder som klageren beskæftiger sig  

 med kræver angiveligt medarbejdere med uddannelsen "ingeniører",  

 eksempelvis vedrørende aktiviteten omkring eftersyn og kontrol af kedler  

 m.v.,  

 hvor der kan forekomme situationer, hvor kunderne vil efterspørge  

 alternativer  

 og valgmuligheder i forbindelse med nyanlæg og udskiftning af de tekniske  

 anlæg.
Der er imidlertid ikke i disse tilfælde tale om rådgivende  

 ingeniører  

 i den forstand, lovgiver har fastlagt, jf. herved forarbejderne til  

 lovændringen i 1979, eller  

    

  

 noget der kan  

 sidestilles hermed.
I øvrigt er der i det væsentligste tale om arbejde udført  

 af maskinmestre og andre maskinuddannede personer, som ikke kan sammenlignes  

 med rådgivende ingeniører.
Repræsentanten har i denne forbindelse bemærket,  

 at  

 det hverken af forarbejderne eller lovens ordlyd er mulighed for at  

 sidestille  

 aktiviteter med hinanden.
Repræsentanten har endvidere henvist til den af  

 Landsskatteretten trufne afgørelse i sagen om et revisionsfirmas aktiviteter,  

 refereret i TfS 2000 681, der er sammenlignelig med nærværende sag.
I  

 kendelsen  

 gav Landsskatterettens flertal netop medhold i, at enkeltdele af de solgte  

 ydelser ikke var indeholdt i bilaget til lovgivningen, bl.a. aktiviteterne  

 miljøstyring og miljøforhold.
Disse aktiviteter var netop et gennemgående  

 træk  

 hos klageren vedr. medlemsaftalerne, energisyn, miljømærkeordningen samt  

 laboratorieundersøgelserne.
Repræsentanten har endelig henvist til, at der foreligger en  

 række afgørelser om fuld godtgørelse for energiafgifter vedrørende flere  

 lignende virksomheder som klageren.
Disse virksomheder yder ikke nogen form  

 for  

 rådgivning, men fungerer alene som et slags godkendelsesorgan for  

 virksomheder,  

 der har behov for en uvildig accept af for eksempel en produktionsmetode.
 I afgørelsen vedrørende Teknologisk Institut blev det  

 fastslået, at der her var tale om typer af rådgivning, som faldt uden for  

 bilaget, når rådgivningen var direkte knyttet til et konkret anlæg, hvilket  

 på  

 samme måde er tilfældet med klagerens aktivitet i forbindelse med eftersyn og  

 kontrol af kedler m.v.
 Landsskatteretten  

 skal udtale:
I medfør af elektricitetsafgiftslovens § 11, stk. 1, kan  

 momsregistrerede virksomheder, bortset fra de i stk. 2, nævnte tilfælde, få  

 tilbagebetalt afgiften af den af virksomheden forbrugte afgiftspligtige  

 elektricitet.
Endvidere kan der i henhold til kuldioxidafgiftslovens § 9,  

 stk.  

 1, jf. stk. 4, nr. 3, ske tilbagebetaling af 10 % af afgiften efter denne lov  

 for det forbrug, der er fuldt ud tilbagebetalingsberettiget efter § 11, i  

 elektricitetsafgiftsloven.
Som undtagelse hertil fremgår det af  

 elektricitetsafgiftslovens § 11, stk. 2, at tilbagebetaling ikke kan finde  

 sted  

 for så vidt angår afsætning af de i bilaget til loven nævnte ydelser.
Bilaget  

 til elektricitetsafgiftsloven (benævnt: liste over momsregistrerede  

 virksomheder, hvis afsætning af ydelser ikke giver adgang til tilbagebetaling  

 af elafgift) omfatter følgende virksomheder: advokater, arkitekter, bureauer  

 (bl.a. vagtbureauer, ægteskabsbureauer), forlystelser, herunder  

 teaterforestillinger, biografforestillinger m.v., landinspektører, mæglere,  

 reklame, revisorer, rådgivende ingeniører.
 Landsskatteretten bemærker, at det er de i den pågældende  

 virksomhed udøvede aktiviteter, og ikke dens betegnelse, der er afgørende  

 for,  

 hvorvidt virksomheden er omfattet af det nævnte bilag.
 Landsskatteretten lægger til grund, at klagerens  

 aktiviteter, således som de er angivet i klagerens repræsentants  

 klageskrivelse, kan udøves selvstændigt og uafhængigt af hinanden.  

 Landsskatteretten lægger endvidere til grund, at disse aktiviteter hver især  

 er  

 anset som momspligtige aktiviteter.
For så vidt angår aktiviteten vedr. serviceeftersyn og  

 kontrol af kedler i overensstemmelse med indgåede aftaler (pkt. a)  

 finder  

 Landskatteretten, at denne aktivitet må anses at være omfattet af bilaget som  

 rådgivende ingeniører.
Der er herved lagt vægt på, at der ifølge  

 disse  

 aftaler, som der er fremlagt eksempel på, ligeledes ydes rådgivning, der kan  

 sidestilles med de aktiviteter, der udøves af rådgivende ingeniører.
Der kan  

 således ikke ydes godtgørelse for afgifter, der vedrører denne aktivitet.
 Aktiviteterne lovpligtig energieftersyn på fast ejendom  

 (Energimærkeordningen) (pkt. b) samt Sekretariat for Miljøstyrelsen i  

 forbindelse med certificering af produktionsvirksomheder, specielt vedr.  

 mærkerne (pkt. c) finder Landsskatteretten er omfattet af bilaget som  

 bureauer, idet der er tale om aktiviteter som ikke har en vareproducerende  

 eller rådgivende karakter, men derimod må karakteriseres som  

 service-/tjenesteydelser,  

 hvorfor der således heller ikke kan ydes godtgørelse for disse aktiviteter.
Aktiviteten forskningsvirksomhed, finder Landsskatteretten  

 ikke er omfattet af bilaget.
Retten har herved henset til, at aktiviteten kan  

 sidestilles med produktion af varer, og forudsætter udstyr, der kan  

 sammenlignes med det, der findes i industriel produktion, jf. herved  

 Direktoratet for Toldvæsenets afgørelse af 27. februar 1989 vedr.
Teknologisk  

 Institut.
Landsskatteretten bemærker hertil, at det ikke kan anses som  

 afgørende, om der er tale om grundforskning eller anvendt forskning, men  

 derimod om den pågældende aktivitet kan henføres til bilaget eller ej.
Der  

 kan  

 således ydes godtgørelse for denne aktivitet.
Endelig bemærkes, at regionen har anerkendt, at aktiviteten  

 undersøgelser i forbindelse med miljøfarlige stoffer, herunder  

 varmepåvirkning, miljøudslip og luftforurening (pkt. e) ikke er  

 omfattet af  

 bilaget til loven.
Klageren er derfor berettiget til godtgørelse for denne  

 aktivitet.
