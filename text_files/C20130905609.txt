Cirkulære om satsregulering pr. 1. januar 2013 for tjenesterejser (Til samtlige ministerier mv.) I medfør af Finansministeriets cirkulære af 30. juni 2000 om tjenesterejseaftalen (Perst. nr. 057-00) reguleres satserne for godtgørelse af merudgifter på tjenesterejser hver 1. januar, jf. aftalens kapitel 7. Aftalen er indgået med centralorganisationerne.
Dette cirkulære erstatter det tidligere udsendte cirkulære af 20. december 2012 om satsregulering pr. 1. januar 2013. Den eneste ændring er, at satserne for hoteldispositionsbeløb for Danmark i bilag 5 er forhøjet, så der tages højde for, at der er sket en ændring af priserne i Hotelaftalen for Danmark.
Hertil kommer, at den reducerede sats for Færøerne er rettet til 970 kr.
 Høj og lav sats (bilag 1) for kørsel i egen bil er ændret i 2013 som følge af, at Skatterådet har forhøjet satserne.
Godtgørelse for tjenstlig kørsel på cykel eller knallert (bilag 1) vil pr. 1. januar 2013 stige til 51 øre pr. kilometer som følge af, at Skatterådet har forhøjet satserne.
Der er ikke længere et maksimum pr. år for cykelgodtgørelse.
 Satserne i bilag 2, 3, 4 og 6 er uændrede i 2013 i forhold til 2012 som følge af uændrede satser i skattelovgivningen.
Hoteldispositionsbeløbene (bilag 5) for 2013 er i flere tilfælde ændret i op- eller nedadgående retning i forhold til 2012, idet beløbet for hvert enkelt land er baseret på den højeste gennemsnitspris af gennemsnitspriserne for de 2 mest besøgte byer i det enkelte land.
Hertil er lagt den forventede stigning i overnatningspriser i 2013 i forhold til 2012. Hoteldispositionsbeløb for Danmark er baseret på Moderniseringsstyrelsens hotelaftale for Danmark.
 Satserne pr. 1. januar 2013 fremgår af:
Bilag 1: Transportgodtgørelse Bilag 2: Time- og dagpenge samt procentgodtgørelse i Danmark og på Færøerne Bilag 3: Dagpenge og procentgodtgørelse i udlandet og i Grønland Bilag 4: Måltidsfradrag i Danmark, på Færøerne, i udlandet og i Grønland Bilag 5: Hoteldispositionsbeløb i Danmark, på Færøerne og i udlandet Bilag 6: Udokumenteret nattillæg i Danmark, på Færøerne, i udlandet og i Grønland Ikrafttræden Cirkulæret træder i kraft den 1. januar 2013. Samtidig ophæves Finansministeriets cirkulære af 5. marts 2012 (Modst nr. 009-12).
Moderniseringsstyrelsen, den 18. februar 2013 David Sembach Nielsen Bilag 1 Transportgodtgørelse pr. 1. januar 2013 Biler og motorcykler § 14. Almindelig godkendt kørsel: 2,13 kr. pr. km § 15. Kørsel i henhold til bemyndigelse:
Indtil 20.000 km i et kalenderår 3,82 kr. pr. km Ud over 20.000 km i et kalenderår 2,13 kr. pr. km § 16. Kørsel i udlandet:2,13 kr. pr. km Knallerter og cykler § 17. Der ydes godtgørelse med 51 øre pr. km.
Bilag 2 Time- og dagpenge samt procentgodtgørelse i Danmark og på Færøerne pr. 1. januar 2013 A.
Time- og dagpenge B.
Procentgodtgørelse) Procentgodtgørelse udgør 113,75 kr. pr. døgn.
1) Der kan aldrig samtidig ydes både time- og dagpenge og procentgodtgørelse.
Procentgodtgørelse ydes alene i det tilfælde, der er nævnt i tjenesterejseaftalens § 20, stk. 2.
2) Satserne for time- og dagpenge er højere i det omfang, der efter tjenesterejseaftalens § 22, stk. 3, er indgået lokal aftale herom.
Satserne kan dog ikke overstige:
 I Reducerede satser: Dagpenge 455 kr. og timepenge 18,96 kr.
 II Satser reduceret med 1/4 i Danmark: Dagpenge 341,25 kr. og timepenge 14,22 kr.
 III Satser reduceret med 1/6 på Færøerne: Dagpenge 379,17 kr. og timepenge 15,80 kr.
 3) Måltidsfradrag foretages i overensstemmelse med bilag 4.
Bilag 3 Dagpenge og procentgodtgørelse i udlandet og i Grønland pr. 1. januar 2013 1) Der kan aldrig samtidig ydes både dagpenge og procentgodtgørelse.
Procentgodtgørelse ydes alene i det tilfælde, der er nævnt i tjenesterejseaftalens § 21, stk. 2.
 2) Måltidsfradag foretages i overensstemmelse med bilag 4.
3) Dagpengesatsen og procentgodtgørelsen (her på 30 pct.) er højere i det omfang, der efter tjenesterejseaftalens § 22, stk. 3, er indgået lokal aftale om højere dagpenge.
Dagpenge kan dog ikke overstige 455,00 kr. og procentgodtgørelse kan ikke overstige 113,75 kr.
Bilag 4 Måltidsfradag i Danmark, på Færøerne, i udlandet og i Grønland pr. 1. januar 2013 Time- og dagpengene skal reduceres, hvis den ansatte får gratis måltider i tilknytning til tjenesterejsen.
 Fradraget foretages i den time- og dagpengesats, der er gældende, jf. herved bilag 2 med note 2 og bilag 3 med note 3.
 Fradraget udgør følgende:
 Fremkommer der en tredje decimal på 5 eller mere afrundes opad til nærmeste hele ørebeløb, ellers nedad.
Eksempel 1 Fradragene udgør ved en ureduceret sats på 390 kr. følgende:
Eksempel 2 Fradragene udgør ved en ureduceret sats på 455 kr. følgende:
Bilag 5 Hoteldispositionsbeløb i Danmark, på Færøerne og i udlandet pr. 1.januar 2013 A.
Danmark og Færøerne B.
Udlandet 1) Opmærksomheden henledes på, at EU-formandskabet for 1. halvår af 2013 afholdes i Dublin, Irland.
Carson Wagonlit Travel har vurderet, at hotelpriserne i Dublin hæves betydeligt under formandskabet.
I den forbindelse henledes opmærksomheden på tjenesterejseaftalens § 28, stk. 3. Der kan således i særlige tilfælde afholdes større udgifter til hoteller, såfremt tjenestestedet konkret vurderer, at det ikke er muligt at holde udgiften inden for det fastsatte maksimum.
