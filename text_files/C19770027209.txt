 I henhold til lov om vurdering af landets faste ejendomme, jfr.  

 ministeriet for skatter og afgifters bekendtgørelse nr. 363 af 1. juli 1976,  

 skal der foretages årsomvurdering pr. 1. april 1978.
 Til gennemførelse af omvurderingen gives følgende anvisninger, der er  

 godkendt af ligningsrådet:
 I.
 I medfør af vurderingslovens § 39, som denne er ændret ved lov nr. 310 af  

 10. juni 1976, foretages vurderingerne af vurderingsrådet på grundlag af  

 oplysninger fra det kommunale ejendomsstamregister, fra bygnings- og  

 boligregistret, fra andre registre med oplysninger om fast ejendom, fra de  

 indkomne udfyldte skemaer og ud fra vurderingsrådets personlige kendskab til  

 ejendommene.
Dette indebærer, at der ved årsomvurderingen pr. 1. april 1978 ikke i  

 skemaform skal afkræves ejerne oplysninger om forhold, der er oplyst til de  

 anførte registre.
I stedet fremsendes til ejerne en udskrift af  

 vurderingsgrundlaget; denne udskrift kræves kun tilbagesendt i udfyldt stand  

 til vurderingsmyndighederne, såfremt ejer mener, at udskriften er behæftet  

 med mangler eller fejl, eller hvor særlige forhold f.eks. vedrørende  

 udlejningsejendomme, skovejendomme og frugtplantager m.v. kræver supplerende  

 oplysninger fra ejeren til brug ved vurderingen, jfr. nedenfor punkt 9.
 II.
 Almindelige retningslinier for omvurderingen.
 1. Den tekniske del af vurderingsarbejdet varetages af  

 vurderingssekretariaterne, jfr. skattedepartementets cirkulære nr. 14 af 14.  

 januar 1977 om kommunernes sekretariatsbistand i henhold til vurderingslovens  

 § 39A.
 De kommunale edb-centraler medvirker ved fremstilling af udskrift af  

 vurderingsgrundlaget, vurderingsfortegnelser og meddelelser til ejerne om  

 vurderingens resultat m.m. samt ved levering af udskrift af  

 ejendomsstamregistret på mikrofiche.
 2. Omvurderingsreglerne er behandlet i  

 Vurderingsvejledningen ("den grønne bog") side 205-211. De heri  

 givne anvisninger vil med de i det følgende under punkterne 3, 4 og 6 anførte  

 afvigelser, som skyldes ændringer i vurderingsloven ved lov nr. 324 af 18.  

 juni 1969, § 2 i lov nr. 255 af 4. juni 1970 (lov om ændring af lov om  

 frigørelsesafgift m.v. af fast ejendom) og lov nr. 310 af 10. juni 1976,  

 kunne lægges til grund ved årsomvurderingen pr. 1. april 1978. Ændringerne  

 omfatter udover en række af omvurderingsgrundene, jfr. nedenfor punkt 3,  

 reglerne for ansættelsen af grundværdien for jord, der på  

 vurderingstidspunktet benyttes til landbrug m.v., jfr. nedenfor punkt 6b,  

 endvidere bestemmelsen om vurderinger i henhold til vurderingslovens § 4A,  

 jfr. nedenfor punkt 4, samt endelig reglerne om vurdering af ejerlejligheder,  

 jfr. nedenfor punkt 6c.
 3. Omvurderingsgrundene i vurderingslovens § 2, stk.  

 2, punkterne 1-11, er med virkning fra årsomvurderingen pr. 1. april 1978 på  

 følgende punkter ændret i forhold til vejledningen i "den grønne  

 bog", side 206-211:
1 grad.
I § 2, stk. 2, nr. 1, er det mindstebeløb, afholdt til  

 forbedringer m.v., der udløser årsomvurdering, forhøjet fra 10.000 kr. til  

 25.000 kr.
2 grad.
I § 2, stk. 2, nr. 6, om omvurdering af ejendomme, hvis værdi er  

 steget som følge af offentlige foranstaltninger, er det i overensstemmelse  

 med hidtidig praksis blevet præciseret, at der er omvurderingsgrund for  

 ejendomme, der uden at være omfattet af § 4A, overføres fra landzone til  

 byzone eller sommerhusområde, fra sommerhusområde til byzone, eller for  

 hvilke der er givet dispensation til udstykning eller bebyggelse i landzone.
3 grad.
I § 2, stk. 2, nr. 7, er der sket den tilføjelse, at hvor der er  

 sket væsentlig nedgang i en ejendoms forskelsværdi som følge af nedrivning af  

 bygninger, skal der automatisk ske omvurdering.
4 grad.
I § 2, stk. 2, nr. 8, er der i konsekvens af loven om  

 kommuneplanlægning (lov nr. 287 af 26. juni 1975), hvorved der bl.a. åbnedes  

 mulighed for at overføre ejendomme fra byzone eller sommerhusområde til  

 landzone, sket den tilføjelse, at også en sådan zoneændring automatisk  

 udløser omvurdering.
5 grad.
I § 2, stk. 2, nr. 9, om omvurdering af nye ejendomme, er det  

 tydeliggjort, at også ejerlejligheder, der er opstået ved en ejendoms  

 opdeling i ejerlejligheder, samt nyopførte bygninger på lejet grund, anses  

 for nye ejendomme, som skal optages til omvurdering.
6 grad.
I § 2, stk. 2, nr. 10, om omvurdering af ejendomme efter begæring  

 fra ejeren eller den bruger, hvem det ifølge lovgivningen påhviler at udrede  

 skatterne af ejendommen, er der sket den ændring, at der ikke mere ubetinget  

 stilles krav til ejer eller bruger om indgivelse af et udfyldt og  

 underskrevet vurderingsskema (nu udskrift af vurderingsgrundlaget). Dette  

 indebærer, at en skriftlig, men i øvrigt formløs anmodning fra ejer om  

 omvurdering må anses for tilstrækkelig.
Det bemærkes i denne forbindelse, at det i § 2, stk. 4, 4. pkt., er  

 fastsat, at udgifterne ved omvurdering efter begæring kun afholdes af det  

 offentlige, hvis ejendomsværdien eller grundværdien ansættes mindst 10 pct.  

 lavere end ved nærmest forudgående vurdering.
Den tidligere regel om, at det  

 offentlige betalte udgifterne til omvurdering efter udstykning, er  

 bortfaldet.
 Ud over de anførte ændringer af omvurderingsgrundene indskærpes det, at  

 man nøje må påse, at ejendomme, der er omfattet af ekspropriation, optages  

 til årsomvurdering i overensstemmelse med lovens § 2, stk. 2, nr. 5.
 4. Hel eller delvis inddragelse af en til landbrug,  

 gartneri, planteskole eller frugtplantage benyttet ejendom fra landzone til  

 byzone eller sommerhusområde medfører, at der straks efter inddragelsen skal  

 foretages vurdering af ejendommen i henhold til vurderingslovens § 4A.
 Er inddragelsen sket umiddelbart før omvurderingsterminen, kan ejendommen  

 i stedet medtages til årsomvurdering, og der gives da forlods meddelelse om  

 vurderingsresultatet til ejeren, kommunen og statsskattedirektoratet.
 5. Reglerne for ansættelse af ejendomsværdien for de  

 ejendomme, der er optaget til omvurdering, er uændrede i forhold til de  

 regler, der var gældende ved 16. alm. vurdering og årsomvurderingen pr. 1.  

 april 1976. Der henvises herom til "den grønne bog" side 205 og  

 siderne 92-116 samt statsskattedirektoratets cirkulære af 15. november 1976  

 om 16. alm. vurdering.
 Idet henvises til det på side 70 i Vurderingsvejledningen, "den  

 grønne bog", anførte om, hvilke anlæg der skal medtages ved vurderingen  

 af fast ejendom, bemærkes, at ligningsrådet på sit møde den 3. oktober 1977  

 har vedtaget, at fundamenter og bærende stålkonstruktioner til maskiner,  

 kedler m.v. ikke skal medtages ved vurderingen i de tilfælde, hvor  

 fundamentet eller stålkonstruktionen er opbygget specielt til det pågældende  

 driftsmiddel, men må betragtes som en del af eller som tilbehør til dette.
 Nærmere retningslinier herom vil senere fremkomme fra  

 statsskattedirektoratets vurderingsafdeling; såfremt spørgsmål af denne art  

 foreligger ved årsomvurderingen, bedes de forelagt statsskattedirektoratet.
Ejendomsværdien skal ansættes efter ejendommens faktiske og retlige  

 tilstand på omvurderingstidspunktet, men efter prisforholdene ved 16. alm.  

 vurdering pr. 1. april 1977, jfr. vurderingslovens § 3. Der erindres særligt  

 om, at et vurderingsråd ikke har beføjelse til ved en årsomvurdering at  

 foretage ændring af det til grund for ansættelsen ved sidste almindelige  

 vurdering liggende værdiniveau.
Finder vurderingsrådet, at en sådan ændring  

 er påkrævet, skal dette straks indberettes til skyldrådet, således at rådet  

 kan foretage revision af ansættelsen ved den almindelige vurdering og ved  

 omvurderingen, inden sidstnævnte får skattemæssig virkning.
6a.
Reglerne for ansættelse af grundværdi er uændrede fra 16. alm.  

 vurdering.
For ansættelsen af andre ejendomme end de til landbrug m.v.  

 benyttede henvises - bortset fra reglerne om grundværdiansættelsen af  

 ejerlejligheder - til "den grønne bog" siderne 205 og 117-137.
6b.
For ejendomme, der benyttes til landbrug, gartneri, planteskole eller  

 frugtplantage, og som på vurderingstidspunktet er beliggende i landzone, skal  

 grundværdiansættelsen ske efter samme regler som ved årsomvurderingen pr. 1.  

 april 1976 og 16. alm. vurdering, d.v.s. efter reglerne i vurderingslovens §  

 14, stk. 1-4, jfr. stk. 5 ("bondegårdsreglen"), og der ansættes et  

 differencebeløb i henhold til § 14, stk. 6.
 Grundværdien for ejendomme i landzone, som ved 14. alm. vurdering pr. 1.  

 august 1969 anvendtes til nævnte formål, men som efter dette tidspunkt enten  

 er blevet tilplantet, uden at arealet er undergivet fredskovspligt, eller som  

 ikke længere bliver benyttet, ansættes efter samme regler.
 I statsskattedirektoratets cirkulære af 15. november 1976 om 16. alm.  

 vurdering, pkt. 6b, er der givet en udførlig vejledning om reglerne for  

 vurdering efter "bondegårdsreglen" og for ansættelse af  

 differencebeløb efter vurderingslovens § 14, stk. 6 og stk. 7. Der henvises  

 hertil, idet det understreges, at vurderingsrådet må være opmærksom på at  

 fremskaffe så nøjagtige oplysninger som muligt om ejendommens zonestatus.
6c.
Bestemmelserne om grundværdiansættelsen for ejerlejligheder findes  

 efter vurderingslovens seneste ændring i dennes § 16A, der bygger på nyere  

 domspraksis og stadfæster den praksis, der blev fastlagt ved statens  

 ligningsdirektorats (nu statsskattedirektoratet) cirkulære nr. 73 af 28.  

 februar 1973. Der henvises herom til statsskattedirektoratets cirkulære om  

 16. alm. vurdering, punkt 8.
7. Reglerne for ansættelse af fradrag i grundværdien  

 for forbedringer er uændrede i forhold til 16. alm. vurdering.
Der henvises  

 til "den grønne bog", side 146-61, samt vejledningen i  

 statsskattedirektoratets cirkulære af 15. november 1976 om 16. alm.  

 vurdering, pkt. 7.
 III.
 Udtagelse af ejendomme til omvurdering.
8. Ansvaret for udtagelse af ejendomme til omvurdering  

 påhviler vurderingsformanden.
Udtagelsen foretages af vurderingsformanden og  

 vurderingssekretariatet.
De udtagne ejendomme indberettes til de kommunale edb-centraler til  

 udskrift af vurderingsgrundlaget (formular V 2), der erstatter det tidligere  

 vurderingsskema.
Der henvises herom til statsskattedirektoratets skrivelse af  

 13. september 1977 til samtlige vurderingsformænd, vurderingssekretariatet  

 samt kommunens BBR-myndighed om udtagelse af ejendomme til årsomvurdering pr.  

 1. april 1978 og indberetning heraf til bygnings- og boligregistret.
 For de udtagne ejendomme indberettes tillige notatlinier til  

 ejendomsstamregistret om specielle forhold, der har ført til udtagelsen,  

 herunder om byggetilladelser og igangværende - men ikke afsluttet - byggeri.  

 Der henvises herom til statsskattedirektoratets skrivelse af 23. november  

 1977 om ejerlejligheder og om notatlinier for påbegyndt byggeri.
a.
For de ejendomme, der er omfattet af bestemmelserne i vurderingslovens  

 § 2, stk. 2, foretages der indberetning til edb-centralen ved løbende  

 ajourføring af kommunens stamregister, eller således som det på anden måde er  

 aftalt mellem kommune og edb-central, idet f.eks. ejendomme med  

 benyttelseskode 15 maskinelt udtages af centralen uden indberetning fra  

 kommunen.
b.
For de omvurderingsgrunde, der er omhandlet i vurderingslovens § 2,  

 stk. 2, nr. 6-8, 10 og 11, giver vurderingsformændene underretning til  

 vurderingssekretariatet.
 Ved undersøgelsen af, hvilke ejendomme der skal optages til omvurdering,  

 benytter vurderingsformanden bl.a. de meddelelser om fredninger, pålæg af  

 fredskovspligt, byplanvedtægter, bygningsvedtægter, lokalplaner og  

 dispensationer fra sådanne planer m.v. samt om § 15-rammer, der i årets løb  

 er tilsendt vurderingsrådet.
 Hvis de foreliggende meddelelser om reguleringer m.v. i henhold til de  

 anførte planer giver vurderingsrådet anledning til tvivl, f.eks. om arealets  

 størrelse i tilfælde, hvor kun en del af et matrikelnummer er omfattet af  

 reguleringen, eller tvivl om en ejendoms zonemæssige placering, skal  

 vurderingsrådet søge nærmere oplysninger ved henvendelse til den pågældende  

 kommune.
 Vurderingssekretariatet udtager de ejendomme, for hvilke der efter de for  

 kommunen foreliggende oplysninger kan blive tale om omvurdering i henhold til  

 vurderingslovens § 2, stk. 2, nr. 1, 2, 3, 4, 5 og 9.
 Vurderingsformanden afgør endeligt, hvilke ejendomme der skal optages til  

 omvurdering, og om de nyudstykkede parceller skal vurderes særskilt eller  

 sammen med anden ejendom.
Det understreges, at vurderingsformændene ved afgørelsen af hvilke  

 ejendomme, der skal vurderes som selvstændige ejendomme, nøje må holde sig  

 til de herfor i henhold til vurderingslovens §§ 8 og 11 gældende regler.
Det  

 må navnlig påses, at de i "den grønne bog" side 75-76 gengivne  

 bestemmelser i landbrugslovens § 2 og udstykningslovens §§ 1 og 2 om  

 landbrugsejendomme iagttages.
 Meddelelse om yderligere udtagne eller slettede ejendomme gives senest den  

 15. marts 1978 til vurderingssekretariatet.
9. Senest den 31. marts 1978 skal  

 vurderingssekretariatet underrette edb-centralen om, for hvilke ejendomme der  

 skal fremstilles udskrift af vurderingsgrundlaget pr. 1. april 1978.  

 Udskrivningen sker kommunevis i overensstemmelse med den gældende  

 ejendomsnummerering, og der anvendes kun en blankettype (formular V 2). Der  

 anvendes ikke særskilt udskrift vedrørende ejerlejligheder, der ikke er  

 solgt, idet oplysningerne om disse anføres på udskriften vedrørende  

 moderejendommen.
Det samme gælder for ejerlejligheder, der er solgt, men  

 fortsat er udlejet i almindeligt lejemål.
Der henvises i øvrigt herom til  

 statsskattedirektoratets ovennævnte skrivelse af 23. november 1977.
 Udskriften består af to sammenhængende sider i A 4-format, betegnet  

 henholdsvis side A og side B.
 Side A, der er beregnet til ejers brug, indeholder oplysninger fra  

 ejendomsregistret om 1) ejendommens identifikation og beliggenhed, herunder  

 kommune, vurderingskreds, distrikt og ejendomsnummer, 2) for nyopståede  

 ejendomme, for ejerlejligheder og for bygninger på lejet grund: en henvisning  

 til moderejendommens ejendomsnummer, 3) ejers og eventuel administrators navn  

 og adresse, 4) vurderingsrådet ved angivelse af kommunens  

 (ejendomsskattekontorets) adresse.
 Udskriften indeholder desuden 5) oplysninger om ejendommens enkelte  

 matrikelnumre og disses areal og vejareal, matrikulær notering og  

 zonebeliggenhed samt oplysninger om eventuelle afvigelser fra matriklens  

 arealangivelser (ekspropriation m.v.). For hver af de registrerede  

 omvurderingsgrunde udskrives 6) en tekst med henvisning til den eller de  

 pågældende bestemmelser i vurderingslovens § 2, stk. 2.
Endvidere er de i bygnings- og boligregistret pr. 1. april 1978 indeholdte  

 oplysninger udskrevet i tekstform.
Det er ikke muligt ved omvurderingen i  

 1978 at udskrive oplysninger fra bygningsog boligregistret om de siden 16.  

 alm. vurdering stedfundne ændringer, der ikke er afsluttet med en  

 ibrugtagningstilladelse, hvorfor den i ejendomsregistret optagne notatlinie  

 om fasen i byggesagsbehandlingen vil blive overført til udskriften.
 Endelig udskrives de eventuelle spørgsmål, ejeren skal besvare.
 Udskriften vedrørende solgte ejerlejligheder, der ikke fortsat er udlejet  

 i almindeligt lejemål, indeholder oplysninger om lejlighedernes bolig- eller  

 erhvervsenheder, medens de tilsvarende oplysninger for de øvrige  

 ejerlejligheder udskrives sammen med bygningsoplysningerne på udskriften  

 vedrørende moderejendommen.
Side B, der indeholder tilsvarende oplysninger, er beregnet til  

 tilbagesendelse til vurderingsmyndighederne dels i de tilfælde, hvor ejeren  

 har konstateret mangler eller fejl i de på udskriften anførte oplysninger om  

 registrenes indhold, dels i de tilfælde, hvor ejerne skal besvare de særlige  

 spørgsmål på de for skovejendomme og frugtplantager udarbejdede bilag samt  

 oplysninger om husleje for udlejningsejendomme.
Side B er forsynet med  

 oplysninger om vurderingsrådets adresse og kan tilbagesendes i rudekuvert,  

 der fremsendes sammen med udskriften.
Udskrift af vurderingsgrundlaget vil blive fremstillet med en kopi, hvoraf  

 side C er beregnet til vurderingsrådets behandling af de ejendomme, hvor side  

 B ikke er tilbagesendt af ejer med oplysning om mangler og fejl m.v. i  

 vurderingsgrundlaget.
Side D er beregnet til vurderingsrådets meddelelser til  

 registerføreren for bygnings- og boligregistret om angivne mangler og fejl  

 vedrørende de fra dette register udskrevne oplysninger, jfr. nedenfor punkt  

 22.
 Udskriften med kopier vil foreligge hos kommunerne senest den 20. april  

 1978.
10. Vurderingsformanden er ansvarlig for udsendelsen  

 af udskrift af vurderingsgrundlaget til ejerne.
Udsendelsen varetages af  

 vurderingssekretariatet og sker i de fleste tilfælde maskinelt, jfr. a.
a.
Der er mellem statsskattedirektoratet og de kommunale edb-centraler  

 truffet aftale om maskinel kuvertering og forsendelse af de udskrifter af  

 vurderingsgrundlaget, der kun fylder en side, ikke er behæftede med  

 kontrollerbare fejl og mangler, eller af anden grund (f.eks. ilægning af de  

 under b. nævnte bilag) på forhånd er markeret til manuel forsendelse.
Dog kan  

 maskinel kuvertering ikke foretages for udskrifter vedrørende moderejendomme  

 til ejerlejligheder.
b.
Hvor udsendelsen foretages manuelt, er fremgangsmåden følgende:
 Snarest efter modtagelsen af udskrifter og afkrydsningslister må  

 vurderingsformanden/vurderingssekretariatet foretage fornødne rettelser og  

 tilføjelser, herunder ændringer vedrørende ejerforhold, adresser o.lign.
Vurderingsformanden må drage omsorg for, at der i hver udskrift indlægges  

 en vejledning samt for ejendomme med skov og frugtplantage de hertil  

 beregnede bilag og for udlejningsejendomme huslejebilag.
Skovbilagene vil  

 herfra blive tilsendt vurderingsformanden.
Bestillingsliste til de øvrige  

 bilag, fremsendes samtidig med dette cirkulære.
Med samtlige udskrifter skal  

 endvidere følge en returkuvert.
Kuverter tilsendes vurderingssekretariatet  

 fra pågældende edb-central.
Forinden udsendelsen må det påses, at  

 udskrifterne indeholder den adresse, hvortil ejeren skal tilbagesende  

 udskriften.
c.
Udsendelsen af udskrifter af vurderingsgrundlaget til ejerne skal ske  

 senest den 28. april 1978.
11. For ejendomme, hvor det først efter den 1. april  

 1978 konstateres, at omvurderingsgrund har foreligget senest pr. 31. marts  

 1978, udskrives vurderingsgrundlaget manuelt af vurderingsformanden/  

 vurderingssekretariatet.
Ved udsendelsen skal der gives ejeren mindst 14  

 dages frist til en eventuel tilbagesendelse af udskriften.
 Kontrollen med udskrifternes udsendelse, modtagelse, tilståede  

 udsættelser, rykkerskrivelser m.v. foretages af vurderingssekretariatet ved  

 hjælp af særlige lister (afkrydsningslister), hvis indhold er godkendt af  

 statsskattedirektoratet.
 Rykkerskrivelser til brug ved omvurderingen kan rekvireres i  

 statsskattedirektoratet.
 IV.
 Fremgangsmåden ved vurderingens foretagelse m.v.
12. Vurderingsrådenes arbejde med omvurderingen i de  

 enkelte vurderingskredse skal indledes med afholdelse af et orienterende møde  

 med deltagelse af vurderingsformanden, vurderingsmændene i  

 vurderingskredsen/kommunen og vurderingssekretariatet.
Ved dette møde aftales  

 den nærmere fremgangsmåde ved vurderingen.
 Vurderingsarbejdet kan påbegyndes den 10. maj 1978, der er sidste frist  

 for ejers eventuelle rettidige tilbagesendelse af udskriftens side B.
Af hensyn til vurderingsarbejdets rettidige afslutning må  

 vurderingssekretariatet nøje påse, at udskrifter, der forudsætter en  

 besvarelse fra ejeren i særlige bilag, søges tilbagesendt straks efter  

 fristens udløb, at eventuelt fornødne rykninger foretages straks, og at  

 eventuelt tilståede udsættelser ikke overskrides.
For at arbejdet kan  

 afsluttes inden for de under punkt 13 anførte tidsfrister, er det nødvendigt,  

 at vurderingsrådene går i gang med det egentlige vurderingsarbejde straks  

 efter tilbagesendelsesfristens udløb.
For nyopståede ubebyggede ejendomme bør  

 vurderingsarbejdet dog påbegyndes allerede ved vurderingsrådenes modtagelse  

 af basiskortene.
Som et led i de mellem boligministeren og ministeren for skatter og  

 afgifter trufne aftaler om bygnings- og boligregistrets oprettelse er det  

 påkrævet, at vurderingsrådene ved omvurderingen søger bygnings- og  

 boligoplysningerne efterprøvet for alle ejendomme, hvor registrets indhold  

 efter det oplyste er behæftet med mangler eller fejl.
Denne efterprøvelse må  

 i almindelighed ske ved besigtigelse.
 Der skal ved årsomvurderingen benyttes sagkyndig bistand til vurderingen  

 efter reglerne i vurderingslovens § 25, jfr. "den grønne bog" side  

 227-231.
 Omkring den 1. maj 1978 vil arbejdsgrundlaget for vurderingen af den  

 enkelte ejendom foreligge i form af et basiskort, som er udformet som  

 basiskortet for 16. alm. vurdering, jfr. statsskattedirektoratets cirkulære  

 om 16. alm. vurdering, punkt 19, samt statsskattedirektoratets cirkulære af  

 8. marts 1977 om vurderingsrådenes udfyldelse af basiskort ved 16. alm.  

 vurdering.
13. Når vurderingen er foretaget, afleveres samtlige  

 basiskort, kopier af udskrifterne samt de fra ejerne modtagne udskrifter med  

 påførte ændringer til vurderingssekretariatet.
Af hensyn til den rettidige  

 bearbejdelse af vurderingsmaterialet og overførelsen af vurderingsresultatet  

 til elektronisk databehandling må materialet afleveres etapevis.
En halvdel  

 skal afleveres senest den 9. juni og den anden halvdel senest den 3. juli  

 1978.
 Vurderingssekretariaterne leverer herefter vurderingsresultaterne til  

 edb-centralen i maskinlæsbar stand senest den 26. juni (første halvdel) og  

 den 17. juli 1978 (anden halvdel) til maskinel udskrivning af  

 vurderingsfortegnelse og stamkort samt af meddelelser til ejerne om  

 vurderingsresultatet.
 Senest den sidstnævnte dato skal tillige resultatet af § 4- og §  

 4A-vurderinger, foretaget i tidsrummet fra 1. april 1977 til 31. marts 1978  

 været leveret til edb-centralen til brug ved maskinel indførelse i  

 vurderingsfortegnelsen.
14. Meddelelserne til ejerne om vurderingsresultatet  

 (formular V 12) vil indeholde de samme oplysninger om ejendommene som  

 vurderingsfortegnelsen.
Meddelelserne bliver kuverteret og udsendt i tiden  

 10.-14. august 1978. Meddelelser vedrørende ejendomme, der er opført på den  

 sidste fejl- og meddelelsesliste fra edb-centralen, vil ikke kunne udsendes  

 centralt, men vil gennem kommunen blive fremsendt til vurderingsformanden til  

 fornøden kontrol og rettelse.
Vurderingsformanden/sekretariatet må herefter  

 selv kuvertere og afsende meddelelsen.
Samme fremgangsmåde vil kunne anvendes  

 i tilfælde, hvor ansættelsen undtagelsesvis ikke har foreligget ved  

 udskriftens indsendelse til edb-centralen eller i andre særlige tilfælde.
På ejermeddelelsen er som afsender anført vurderingsrådet under kommunens  

 adresse efter samme regler som betegnelsen på udskriften af  

 vurderingsgrundlaget.
De meddelelser, der ikke kan anbringes efter adressen,  

 returneres af postvæsenet til "Vurderingsmyndighederne, postbox 1872,  

 2300 København S.", hvilken adresse er påtrykt kuverterne.
Eventuelt  

 returnerede ejermeddelelser sendes derefter af statsskattedirektoratet til  

 det pågældende vurderingssekretariat, som efter at have påført den rigtige  

 adresse kuverterer og afsender meddelelsen.
 Ejermeddelelsen indeholder endvidere oplysning om, til hvem klage over  

 vurderingen - senest den 31. december 1978 - kan indgives, samt om adgangen  

 til at gøre sig bekendt med ansættelsen af de øvrige ejendomme inden for  

 kommunen, jfr. i øvrigt nedenfor under punkt 18.
 Der udsendes ikke ejermeddelelse vedrørende indførte § 4- og §  

 4A-vurderinger samt udgåede ejendomme.
 15. Vurderingsfortegnelsen (formular V 1) udskrives i  

 A 4-format på papir til vurderingsformanden og til hver af vurderingsmændene.
 På grundlag af vurderingssekretariatets indberetninger vil de i tiden 1.  

 april 1977 - 31. marts 1978 foretagne § 4- og § 4A-vurderinger maskinelt  

 blive indført i fortegnelser og stamkort, forsynet med oplysning om dato for  

 vurderingen; er der foretaget flere § 4-vurderinger af samme ejendom,  

 indføres alene den sidste. § 4- og § 4A-vurderinger indføres dog ikke, hvis  

 ejendommen er medtaget til omvurdering pr. 1. april 1978.
I løbet af første halvdel af september 1978 leverer edb-centralerne de  

 udskrevne vurderingsfortegnelser til vurderingssekretariaterne.  

 Fortegnelserne færdiggøres med supplerende oplysninger, fornødne tilføjelser  

 og rettelser m.v. ved vurderingsformandens/vurderingssekretariatets  

 foranstaltning.
Om arten og omfanget af de supplerende oplysninger, der skal  

 indføres i vurderingsfortegnelsen, henvises til punkt 4 i  

 statsskattedirektoratets cirkulære af 10. juni 1977 om afslutningen af 16.  

 alm. vurdering.
 De færdiggjorte fortegnelser leveres til vurderingsformanden og  

 vurderingsmændene senest henholdsvis 1. oktober og 1. december 1978.
16. Edb-centralerne udskriver for hvert  

 vurderingsdistrikt til brug for vurderingsformanden et matrikelregister -  

 matrikelnøglen (formular V 11) - der angiver, under hvilken beliggenhedskode  

 og under hvilket reg.nr. de i distriktet beliggende matrikelnumre er  

 vurderet.
Matrikelnøglen, der omfatter samtlige ejendomme i distriktet, såvel  

 omvurderede som ikke omvurderede med angivelse af tidspunkt for sidste  

 vurdering, foreligger samtidig med vurderingsfortegnelsen og indsættes foran  

 i vurderingsformandens eksemplar.
17. For de omvurderede ejendomme, herunder ejendomme  

 der er optaget til § 4- og § 4A-vurdering, leverer edb-centralerne i  

 begyndelsen af september måned 1978 via kommunen tre sæt mikrofichekopier af  

 det kommunale ejendomsstamregister med tilhørende indeks til  

 statsskattedirektoratet og skyldrådene.
Kopierne fordeles med 2 sæt til  

 statsskattedirektoratet og 1 sæt til skyldrådene.
 18. Den tidligere bestemmelse om offentlig  

 fremlæggelse af vurderingsfortegnelsen er erstattet af en bestemmelse om, at  

 offentligheden ved de almindelige vurderinger og årsomvurderinger, efter  

 forudgående offentlig bekendtgørelse, i en periode på mindst 14 dage ved  

 personlig henvendelse gratis kan gøre sig bekendt med vurderingen af  

 ejendommene i kommunen, jfr. vurderingslovens § 40, stk. 3.  

 Statsskattedirektoratet orienterer i en skrivelse til kommunalbestyrelserne i  

 slutningen af august 1978 om den praktiske fremgangsmåde.
19. Der er truffet aftale med I/S Kommunedata og  

 Københavns kommunes edb-central om, at disse foretager en optælling af  

 vurderingsresultatet - bortset fra indførte § 4- og § 4A-vurderinger - med  

 henblik på beregning af det vurderingsmændene tilkommende honorar.
Denne  

 optælling vil foreligge samtidig med omvurderingsfortegnelserne.
 20. Udskrifterne af vurderingsgrundlaget med  

 tilhørende basiskort vil blive opbevaret i vurderingssekretariaterne.
21. Når meddelelse til ejer om resultatet af  

 vurderingen er udsendt, må vurderingsrådet ikke på egen hånd foretage  

 ændringer af ansættelserne begrundet i, at vurderingsskønnet anses for at  

 være urigtigt.
Der må i sådanne tilfælde gives indberetning til skyldrådet  

 med indstilling om fornøden ændring af den urigtige ansættelse.
 Andre rettelser af de ansættelser, der er indført i  

 vurderingsfortegnelserne, samt tilføjelser hertil, kan vurderingsrådene  

 foretage på egen hånd indtil udgangen af december 1978. Dette gælder både de  

 mangler og fejl, som vurderingssekretariatet henleder opmærksomheden på, og  

 de fejl, som vurderingsrådet på anden måde bliver bekendt med.
 Om eksempler på sådanne mangler og fejl samt om berigtigelsesformen  

 henvises til punkt 10 i statsskattedirektoratets cirkulære af 10. juni 1977  

 om afslutningen af 16. alm. vurdering.
22. Senest den 1. september 1978 giver  

 vurderingsformanden/vurderingssekretariatet meddelelse til registerføreren  

 for bygnings- og boligregistret om de af ejerne oplyste mangler og fejl i  

 registret samt om de mangler og fejl, der i øvrigt er konstateret af  

 vurderingsrådet i forbindelse med vurderingen.
Til denne meddelelse benyttes  

 side D af kopien af vurderingsgrundlaget.
 23. Vedrørende ejendomme, der er helt eller delvis  

 jordrentepligtige, henvises om selve vurderingen til "den grønne  

 bog" side 185-186.
 Om den praktiske fremgangsmåde ved behandlingen af jordrentepligtige  

 ejendomme henvises til statsskattedirektoratets cirkulære om 16. alm.  

 vurdering, punkt 13.
 Der skal ikke ved årsomvurderingen foretages særskilt ansættelse til  

 jordrentesvarelse (1919-brug).
 24. Dette cirkulære fremsendes til  

 vurderingsformændene, vurderingssekretariaterne (til disse og til fordeling  

 til vurderingsmændene) samt til kommunens BBR-myndighed.
