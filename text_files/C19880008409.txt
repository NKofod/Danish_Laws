I »Helse- og oprindelsesattest ved eksport av hest til Norge«  

 skal det i pkt.
IV, a attesteres, at der ikke er forekommet smitsom anæmi i  

 Danmark i de sidste 12 måneder, et forhold som normalt kun kan attesteres af  

 en embedsdyrlæge.
 Uanset dette vil autoriserede danske dyrlæger indtil videre være  

 berettiget til at udstede ovennævnte attest.
Dette skal ses på baggrund af, at der er tale om heste, der forud for  

 udførsel skal fremstilles for dansk grænsedyrlæge.
Skulle et tilfælde af  

 infektiøs anæmi blive konstateret uden, at dette er kommet til den  

 attestudstedende dyrlæges kendskab, vil hesten blive afvist fra udførsel.
 Infektiøs anæmi blev sidst konstateret i Danmark i 1928.
 Det bemærkes, at attesten fremsendes fra de norske veterinærmyndigheder  

 sammen med indførselstilladelsen.
