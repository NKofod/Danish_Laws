Betænkning afgivet af Socialudvalget den  

 29. marts 2001 Betænkning over Forslag til lov om sociale klausuler på  

 offentlige tilskudsområder [af  

 socialministeren (Henrik Dam Kristensen)] 1. Ændringsforslag Socialministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 31. januar 2001 og var til  

 1. behandling den 21. februar 2001. Lovforslaget blev efter 1. behandling  

 henvist til behandling i Socialudvalget.
Møder Udvalget har behandlet lovforslaget i 4 møder.
Spørgsmål Udvalget har stillet 3 spørgsmål til  

 socialministeren til skriftlig besvarelse, som denne har besvaret.
Uddybende bemærkninger om sociale klausuler Socialministeren har oplyst, at en social klausul ikke  

 nødvendigvis skal gå ud på, at tilskudsmodtageren skal  

 ansætte en eller flere personer i fleksjob, skånejob,  

 jobtræning eller andre erhvervsfremmende foranstaltninger, men kan  

 også gå ud på, at tilskudsmodtageren f.eks. skal formulere  

 en etnisk personalepolitik eller udfylde dele af det sociale indeks.
Det  

 sociale indeks er en metode til at måle virksomhedens sociale  

 ansvar.
Det vil ikke være hensigtsmæssigt at stille  

 sociale klausuler, hvis tilskudsmodtageren har færre end 5  

 fultidsansatte på ordinære vilkår.
Der vil således  

 ikke blive stillet sociale klausuler over for små foreninger, der alene  

 drives af frivillig arbejdskraft.
Der skal være overensstemmelse mellem tilskuddets  

 størrelse, foreningens virke og en eventuel social klausul.
Ved den  

 konkrete tildeling af tilskud skal tilskudsgiveren derfor først  

 vurdere, om det overhovedet er hensigtsmæssigt at stille en social  

 klausul og i givet fald, hvilken social klausul der bedst vil kunne bruges i  

 forhold til tilskudsmodtageren.
Det vil f.eks. ikke være  

 hensigtsmæssigt at stille en social klausul gående ud på,  

 at tilskudsmodtageren skal ansætte en person i fleksjob ved næste  

 jobansættelse, hvis organisationen på grund af sin  

 størrelse, herunder antallet af ansatte, ikke uden  

 uforholdsmæssigt besvær kan administrere en sådan  

 ordning.
 Loven vil blive fulgt af Socialministeriet med henblik  

 på administrationen og den konkrete anvendelse af sociale klausuler,  

 herunder om dette giver anledning til uhensigtsmæssigheder i forhold  

 til visse tilskudsmodtagere.
3. Indstillinger og politiske bemærkninger Et flertal i udvalget (udvalget med undtagelse af  

 DF) indstiller lovforslaget til vedtagelse med de af socialministeren  

 stillede ændringsforslag.
Enhedslisten er modstander af tvang, men bestemt  

 tilhænger af et rummeligt arbejdsmarked.
Det er naturligt, at man kan stille krav om sociale hensyn,  

 når man giver offentlige tilskud.
Enhedslisten ser gerne en videre  

 udvikling, således at man f.eks. ved offentlige byggerier stiller krav  

 om, at der ansættes ledige og personer med skånebehov som en  

 forudsætning for en kontraktindgåelse.
Lovforslaget om sociale  

 klausuler er et skridt i den rigtige retning.
 Et mindretal i udvalget (DF) indstiller  

 lovforslaget til forkastelse ved 3. behandling og vil stemme imod de  

 af socialministeren stillede ændringsforslag.
Dansk Folkeparti finder det stærkt kritisabelt, at  

 udvalget først har modtaget høringssvarene den 23. februar 2001  

   samme dag, som lovforslaget blev førstebehandlet   på trods  

 af, at Dansk Folkeparti gentagne gange har bedt om at få dem oversendt,  

 og på trods af, at Socialudvalget og ministeriet har en aftale om, at  

 høringssvar så vidt muligt skal foreligge inden 1. behandling.  

 Høringssvarene er tillige dateret i november eller december 2000, oven  

 i købet med bemærkninger fra de høringsberettigede om, at  

 høringsfristen har været for kort.
Dette er urimeligt over for  

 de høringsberettigede og påvirker lovkvaliteten.
 Dansk Folkeparti finder det  

 uacceptabelt, at formålet med dette lovforslag er at skaffe stat, amter  

 og kommuner hjemmel til at stille krav om, at der indføres sociale  

 klausuler som vilkår for at yde offentlige tilskud til foreninger,  

 fonde og selskaber.
 Tillige får undervisningsministeren meget  

 vidtgående bemyndigelser til at kræve sociale klausuler  

 indført i forbindelse med private og selvejende  

 uddannelsesinstitutioner.
 Det vil i realiteten sige, at den offentlige tilskudskasse  

 kan smækkes i med et brag, hvis tilskudsmodtagerne ikke kan eller vil  

 opfylde de pålagte sociale klausuler.
Forslaget er et led i aftalen om finansloven for 2000,  

 hvor et af aftalepunkterne er anvendelse af sociale klausuler i forbindelse  

 med det rummelige arbejdsmarked, og lovforslaget skal derfor også ses  

 som et led i førtidspensionsreformen.
I den forbindelse frygter Dansk  

 Folkeparti, at mange svage med en meget lille arbejdsevne presses ud i  

 beskæftigelse på f.eks. uddannelsesinstitutioner.
Regeringen er  

 meget opsat på at nå målsætningen om, at 3,5 pct. af  

 de ansatte skal være af beskæftigede på særlige  

 vilkår i de uddannelsesinstitutioner, der modtager statstilskud.
 Dansk Folkeparti er derfor enig i høringssvaret fra  

 De Samvirkende Invalideorganisationer, der tager afstand fra den type sociale  

 klausuler, der gør det muligt at fastsætte en kvote eller  

 lignende for f.eks., hvor mange ansatte på særlige vilkår  

 der skal være i en virksomhed eller organisation som forudsætning  

 for, at de kan modtage tilskud eller blive udvalgt til løsning af en  

 bestemt opgave.
De Samvirkende Invalideorganisationer har generelt den  

 holdning, at man ikke skal indføre regelsystemer, der via negative  

 incitamenter som f.eks. tvang har til hensigt at implementere et socialt  

 ansvar.
Det gælder både i forhold til private eller offentlige  

 virksomheder og til frivillige organisationer m.v.
Det er De Samvirkende  

 Invalideorganisationers vurdering og internationale erfaring, at brug af  

 tvangsmæssige foranstaltninger ikke skaber gode arbejdsbetingelser for  

 de ansatte uanset ansættelsesform.
Det tyder heller ikke på, at  

 de tvangsmæssige foranstaltninger, man kender fra udlandet, skaber  

 bedre resultater, end vi hidtil har set i Danmark   nok snarere  

 tværtimod.
 Dansk Folkeparti mener i øvrigt, at det vil  

 være meget administrativt krævende og næsten umuligt at  

 kontrollere, om de krav, der ligger i de social klausuler, bliver opfyldt, og  

 at lovforslaget vil medføre økonomiske konsekvenser.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Ændringsforslag Af	socialministeren, tiltrådt af et flertal  

 (udvalget med undtagelse af DF):
Til § 3 1) Paragraffen affattes således:
»§ 3. Loven  

 træder i kraft den 15. maj 2001 og har virkning for afgørelse om  

 tildeling af tilskud, der træffes den 15. maj 2001 eller senere. « [Ændring af ikrafttrædelsesdatoen] Til § 7 2) I den under nr. 1 foreslåede § 6 a  

 ændres »handelsskoler« til: »handelshøjskoler«.
[ Bemærkninger Til nr. 1 Ændringsforslaget er nødvendigt, da det kan  

 forudses, at loven ikke vil kunne træde i kraft til den oprindeligt  

 foreslåede dato.
Til nr. 2 Ændringsforslaget er nødvendigt som  

 følge af en trykfejl i det fremsatte lovforslag.
Handelsskoler er ikke  

 omfattet af lov om handelshøjskoler og  

 handelshøjskoleafdelinger, men derimod af lov om erhvervsskoler, der  

 foreslås ændret ved lovforslagets § 9, nr. 1.
Jørn Pedersen (S)  

  Inger Bierbaum (S)  Karen J.
Klint (S)  

  Grete Schødts (S)  Jytte Andersen (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Pia Christmas-Møller (KF)  

  Knud Erik Kirkegaard (KF)  Aase D.
Madsen (DF)  

  Tove Videbæk (KRF) nfmd.
 Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 149 Bilagsnr.
