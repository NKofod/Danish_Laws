Bekendtgørelse om ændring af bekendtgørelse om tilskud til jordbrugere på visse småøer § 1 I bekendtgørelse nr. 732 af 25. juni 2007 om tilskud til jordbrugere på visse småøer, som ændret ved bekendtgørelse nr. 1583 af 28. december 2007, bekendtgørelse nr. 27 af 25. januar 2008, bekendtgørelse nr. 110 af 28. januar 2010 og bekendtgørelse nr. 64 af 26. januar 2012, foretages følgende ændringer:
 1. I § 6 indsættes som stk. 3:
»Stk. 3. Uanset stk. 1-2 kan der fra den 1. januar 2015 ikke indgives ansøgning om tilskud.« 2. I § 8, stk. 2, indsættes som 3. pkt.:
»1. og 2. pkt. finder anvendelse for de antal hektar, der er omfattet af 1. og 2. pkt. i medfør af ansøgninger, der er modtaget i NaturErhvervstyrelsen inden den 1. januar 2014.« 3. § 16 ophæves.
§ 2 Bekendtgørelsen træder i kraft den 1. februar 2014.
