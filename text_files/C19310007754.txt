 I det med Amtets paategnede Erklæring af 3. Marts 1931 hertil indsendte  

 Andragende har Dommerfuldmægtig A. for Husejer B. anholdt om Godkendelse af,  

 at den paagældende paa Skiftet efter Partikulier C. har vedgaaet Arv og Gæld  

 i Boet i sin Egenskab af Værge for D., født den 13. April 1910.
Det fremgaar af Sagen, at der hviler nogle nærmere angivne  

 Kautionsforpligtelser for i alt 28,500 Kr. paa Boet, og at Amtet derfor under  

 Hensyn til Bestemmelsen i Lov om Umyndighed og Værgemaal Nr. 277 af 30. Juni  

 1922 § 48, jfr.
Justitsministeriets Bekendtgørelse Nr. 64 af 12. Marts 1930 §  

 18 ikke mener for sit Vedkommende at kunne give den ansøgte Godkendelse.
 Foranlediget heraf skal man meddele, at ovennævnte Bestemmelse efter  

 Justitsministeriets Formening ikke er til Hinder for, at en Godkendelse som  

 den ansøgte gives, men at der dog under Hensyn til de Grunde, der har  

 motiveret Bestemmelsen, maa foreligge særlig vægtige Omstændigheder, der  

 taler for at meddele Godkendelse, naar der i vedkommende Bo findes  

 Kautionsforpligtelser.
