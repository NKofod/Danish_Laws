Finanstilsynet dispenserede fra § 8 i registreringsbekendtgørelsen  

 således, at Værdipapircentralen i forbindelse med en fusion kunne udstede  

 delbeviser på 1/10 af moderaktiens størrelse Værdipapircentralen anmodede Finanstilsynet om tilladelse til at  

 gennemføre en fusion mellem to aktieselskaber ved, at der forud for fusionens  

 gennemførelse i Værdipapircentralen udstedes delbeviser eller tekniske  

 fondskoder med en aktiestørrelse på 1/10 af moderaktiens størrelse.
Ifølge §  

 8, stk. 4, i registreringsbekendtgørelsen skal fondsaktier udstedes i andele  

 med samme nominelle beløb inden for samme serie, aktieklasser eller lignende  

 og kan angives ved antal stykker af det nominelle beløb.
Finanstilsynet  

 meddelte, at tilsynet på baggrund af de i sagen foreliggende oplysninger  

 dispenserede fra registreringsbekendtgørelsens § 8, stk. 4, jf.  

 bekendtgørelserne nr. 689 af 25. august 1993 som ændret ved bekendtgørelse  

 nr. 636 af 6. juli 1994, således at der indtil fusionen kan bestå delbeviser.
