For afgiftsåret 1987/88 blev der søgt om en supplerende basisandel som  

 følge af etablering.
Ansøgningen blev godkendt, idet der dog skulle indgives  

 genansøgning det efterfølgende afgiftsår, hvor det endelige, planlagte  

 koantal blev realiseret.Ansøgningen blev udfærdiget i tide, men forlagt af  

 regnskabskontoret, og da fejlen blev opdaget, var ansøgningsfristen udløbet,  

 hvorfor Mælkeudvalget først godkendte ansøgningen med virkning fra  

 afgiftsåret 1988/89.
 Landbrugsministeriet har efter påklage dispenseret fra  

 ansøgningsfristen, idet Mælkeudvalget allerede i skrivelse af 9.
 september 1986 godkendte det endelige koantal, hvorfor genansøgningen  

 alene tjente som formål at bekræfte over for Mælkeudvalget, at ansøger for  

 det kommende afgiftsår havde til hensigt at producere den mælkemængde, der  

 tidligere var søgt om.
 I skrivelse af 5. maj 1988 har foreningen for Mikkel Bojsen klaget over  

 EF-direktoratets afgørelse om tildeling af supplerende basisandel (afgiftsfri  

 mælkeleverance) for afgiftsåret 1987/88 til  

 ejendommen Pikhedevej 2, 7884 Fuur.
 Det fremgår af sagen, at ansøgeren overtog bedriften den 1. juli 1986.
 For afgiftsåret 1986/87 blev ansøgningen godkendt med et  

 tildelingsgrundlag på 52.440 kg mælk (10 årskøer x 5.244 kg) og med et  

 planlagt, endeligt antal årskøer på 20.
 Der skulle dog indgives genansøgning for afgiftsåret 1987/88 om forhøjelse  

 til det endelige antal køer.
 Ansøgningen blev efter det oplyste udfærdiget i tide, men forlagt af  

 regnskabskontoret, og da fejlen belv opdaget, var ansøgningsfristen udløbet,  

 idet ansøgningen først var mælkeudvalget i hænde den 22. januar 1988.
 Det anføres endelig, at den højere basisandel indgår i en forbedringsplan  

 indgivet i september 1987.
Bedriftens tildelingsgrundlag er nu 57.147 kg mælk.
Der er ansøgt om et  

 forhøjet tildelingsgrundlag på 104.880 kg mælk på grundlag af et planlagt  

 antal årskøer i afgiftsåret 1987/88 på 20 samt en planlagt mælkeydelse på  

 5.244 kg pr. årsko.
 Ansøgningen om forhøjet tildelingsgrundlag er indsendt med henvisning til  

 godkendt ansøgning for afgiftsåret 1986/87.
 Mælkeudvalget har i skrivelse af 3. februar 1988 meddelt, at ansøgningen  

 er godkendt med gyldighed for afgiftsåret 1988/89.
 Landbrugsministeriet finder, at der i den konkrete sag bør dispenseres fra  

 genansøgningsfristen.
 Der er ved afgørelsen lagt vægt på, at det planlagte, endelige antal  

 årskøer på 20 allerede blev godkendt i skrivelse af 9. september 1986 fra  

 Mælkeudvalget, og at genansøgningen derfor kun tjente som formål at bekræfte,  

 at ansøgeren for det kommende afgiftsår havde til hensigt at producere den  

 mængde mælk, der tidligere var søgt om.
 Tildelingsgrundlaget for afgiftsåret 1987/88 skal derfor forhøjes til  

 104.880 kg mælk (20 årskøer x 5.244 kg).
Man har samtidig anmodet EF-direktoratet om at foretage de videre  

 foranstaltninger i sagen.
Oplysning om den nye basisandel vil blive meddelt  

 af Danske Mejeriers Mælkeudvalg.
 Mikkel Bojsen er herfra underrettet om sagens afgørelse.
 P.M.V.
 E.B.
