Bekendtgørelse om ophør af gyldighed af den internationale  

  

 overenskomst af 18. november 1983 om tropisk træ samt om  

  

 Danmarks ratifikation af den internationale overenskomst af  

  

 26. januar 1994 om tropisk træ Gyldigheden af den internationale overenskomst af 18.  

 november 1983 om tropisk træ, jf.
Udenrigsministeriets bekendtgørelse nr. 39  

 af  

 11. april 1988, Lovtidende C, er i overensstemmelse med overenskomstens  

 artikel  

 42(4) ophørt med virkning fra 31. marts 1994.
 I henhold til kongelig resolution af den 29. april 1996 har  

 Danmark den 13. maj 1996 ratificeret den i Genève den 26. januar 1994  

 vedtagne  

 overenskomst om tropisk træ.
 Med virkning fra 1. januar 1997 trådte 1994-overenskomsten i  

 medfør af artikel 41(3) midlertidigt i kraft blandt de stater, herunder  

 Danmark, der på dette tidspunkt havde deponeret ratifika~tions-, accept-  

 godkendelses-  

 eller tiltrædelsesinstrumenter, eller som havde givet meddelelse om at ville  

 anvende overenskomsten midlertidigt.
 Gyldighedsperioden for overenskomsten af 1994 blev den 30.  

 maj 2000 i medfør af dens artikel 46(2) forlænget med virkning fra 1. januar  

 2001 indtil 31. december 2003.
 Overenskomsten er offentliggjort i De Europæiske  

 Fællesskabers Tidende, L 208 af 17. august 1996.
