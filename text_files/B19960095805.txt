 I medfør af § 23, stk. 2, og § 24, stk. 1, jf. § 26, stk. 1, i lov om  

 folkekirkens økonomi, jf. lovbekendtgørelse nr. 627 af 4. juli 1994,  

 fastsættes:
Valgret og valgbarhed Provstiudvalg § 1.  Valgret til provstiudvalg har medlemmerne af  

 provstiets menighedsråd.
Præster i pastorater, der omfatter flere  

 menighedsrådskredse i samme provsti, har kun en stemme og kan selv vælge, i  

 hvilket menighedsråd de vil afgive stemme.
Omfatter pastoratet  

 menighedsrådskredse i mere end et provsti, har præsten en stemme i hvert  

 provsti.
En repræsentant i et menighedsråd for en valgmenighed har stemmeret  

 ved valget, jf. § 4 i lov om menighedsråd.
Stk. 2.  Valgbar er enhver, der opfylder betingelserne  

 for at vælges til medlem af et menighedsråd i provstiet.
Fødte medlemmer af  

 menighedsråd (præster) er således ikke valgbare til provstiudvalg.
Stiftsudvalg § 2.  Valgret til stiftsudvalg har de samme, som har  

 valgret til provstiudvalg, med undtagelse af repræsentanter for  

 valgmenigheder.
 Stk. 2.  Valgbare til stiftsudvalg er kun valgte  

 medlemmer af provstiets menighedsråd.
Orienterende møde vedrørende valgene § 3.  Så snart provsten har modtaget udskrift af  

 menighedsrådets beslutningsprotokol om udfaldet af menighedsrådsvalget,  

 træffer provstiudvalget foranstaltning til afholdelse af et orienterende møde  

 for samtlige menighedsrådsmedlemmer i provstiet.
Stk. 2.  Indbydelse til at deltage i mødet, der skal  

 afholdes i tidsrummet 10. januar - 3. februar 1997, udsendes af  

 provstiudvalget gennem formændene for menighedsrådene til alle medlemmer af  

 menighedsråd i provstiet.
Endvidere indbydes de valgmenighedsrepræsentanter,  

 der i medfør af menighedsrådslovens § 4 tiltræder menighedsrådet i tilfælde,  

 hvor valgmenigheden benytter en sognemenigheds kirke.
Indbydelsen skal være  

 de enkelte medlemmer i hænde senest den 14. dag før mødets afholdelse.
Den  

 skal foruden oplysning om tid og sted for mødets afholdelse indeholde  

 følgende dagsorden:
 1. Valg af dirigent.
 2. Valg af valgbestyrelse (fælles for valg til  

 provstiudvalg og stiftsudvalg).
 3. Redegørelse for provstiudvalgets virksomhed.
 4. Redegørelse for stiftsudvalgets virksomhed.
 5. Gennemgang af reglerne for valg til provstiudvalg  

 og stiftsudvalg.
 6. Eventuel begrænsning af antallet af valgte  

 medlemmer til provstiudvalg.
 7. Drøftelse og eventuel opstilling af kandidater til  

 valgene.
 Stk. 3.  Tilførsel om mødets beslutninger med hensyn til  

 dagsordenens punkt 2 og 6 foretages til provstiudvalgets beslutningsprotokol.
Valgbestyrelse § 4.  Valgbestyrelsen består af 3 medlemmer.
Den  

 vælger selv sin formand.
 Stk. 2.  Valgbestyrelsens medlemmer skal være medlemmer  

 af menighedsråd i provstiet.
 Stk. 3.  Provsten, der kan indvælges i valgbestyrelsen,  

 fungerer i alle tilfælde som sekretær for valgbestyrelsen og fører  

 beslutningsprotokollen.
Antal medlemmer af provstiudvalg og  

 stiftsudvalg.
Funktionsperiode § 5.  Til provstiudvalget vælges 4 medlemmer.
Ved  

 almindelig flertalsbeslutning på det orienterende møde kan det vedtages, at  

 antallet af valgte medlemmer skal være færre end 4. Såfremt en sådan  

 beslutning træffes, foretages der særskilt afstemning om, hvorvidt antallet  

 skal være 3 eller 2. Der kan ikke stemmes ved fuldmagt eller pr. brev.
 Stk. 2.  Til stiftsudvalg vælges 1 medlem.
 Stk. 3.  Funktionsperioderne for provstiudvalg og  

 stiftsudvalg er 4 år fra den 1. april 1997.
Kandidatlister Provstiudvalg § 6.  Kandidatlisterne skal angive kandidaternes  

 navne, personnummer og bopæl.
Listerne må kun indeholde navne på indtil 4  

 kandidater mere end det antal medlemmer, der skal vælges til provstiudvalget.  

 Kandidaternes samtykke til opstillingen skal foreligge skriftligt, og  

 kandidatlisterne skal være underskrevet af mindst 10 stillere, der alle skal  

 være medlemmer af menighedsråd i provstiet.
Også præster, der er ansat i  

 provstiet, kan være stillere.
Ingen kan være stiller for mere end en  

 kandidatliste eller for en liste, hvorpå den pågældende selv er opstillet, og  

 ingen kan opstilles som kandidat på mere end en liste.
 § 7.  Ved indlevering af kandidatlister skal det være  

 angivet, om kandidaterne er opstillet sideordnet eller i prioriteret  

 rækkefølge.
Stk. 2.  Når kandidaterne er sideordnet opstillet, skal  

 det fremgå, om kandidaterne ønskes opført i en bestemt rækkefølge eller  

 alfabetisk på stemmesedlen.
Indeholder listen navne på flere kandidater end  

 det antal medlemmer, der i alt skal vælges til provstiudvalget, skal  

 stillerne træffe bestemmelse om, hvilke af listens kandidater, der skal være  

 medlemmer af provstiudvalget, og hvilke der skal være stedfortrædere i en  

 bestemt rækkefølge, hvis afstemningen aflyses som følge af, at der kun er  

 indleveret denne ene kandidatliste til valget.
 Stk. 3.  Er kandidaterne opstillet i prioriteret  

 rækkefølge, er denne rækkefølge afgørende for, hvilke der betragtes som  

 medlemmer af provstiudvalget og hvilke som stedfortrædere, hvis afstemningen  

 aflyses som følge af, at der kun er indleveret denne ene kandidatliste til  

 valget.
§ 8.  Kandidatlisterne skal være indleveret til  

 formanden for valgbestyrelsen senest den 17. februar 1997 kl. 19.00. Straks  

 herefter kontrollerer valgbestyrelsen, at de opstillede kandidater er  

 valgbare, og at stillerne opfylder betingelserne for at være stillere.
Senest  

 2 dage efter fristens udløb skal valgbestyrelsen tilsende stillerne  

 attestation for, at listen er i orden og rettidigt indleveret.
Er der  

 konstateret mangler ved listen, meddeles dette til stillerne med opfordring  

 til, at disse mangler afhjælpes inden den 24. februar 1997 kl. 19.00.
Stk. 2.  Den først indleverede liste betegnes som nr. 1,  

 den anden som nr. 2 o.s.v.
De godkendte lister opbevares foreløbig af  

 valgbestyrelsen.
 § 9.  Der kan skriftligt anmeldes listeforbund senest  

 den 24. februar 1997 kl. 19.00. Om fremgangsmåden henvises til reglerne i  

 ministeriets cirkulære nr. 62 af 1. april 1996 om foretagelse, opgørelse m.v.  

 af valg til menighedsråd (valgcirkulæret).
§ 10.  Er der ved udløbet af fristen for indgivelse af  

 kandidatlister kun indleveret en gyldig liste, bortfalder afstemningen.
Af de  

 på listen opførte kandidater anses i så fald - alt efter det vedtagne antal  

 medlemmer af provstiudvalget - de 4, henholdsvis 3 eller 2 i henhold til § 7  

 anførte kandidater for valgt.
Meddelelse herom tilsendes stillerne, der  

 anmodes om senest den 1. april 1997 at indlevere en liste over personer, der  

 ønskes som stedfortrædere.
Stk. 2.  Stedfortræderne behøver ikke at have været  

 opført på kandidatlisten.
De kan anføres som personlige, og indtil 4 personer  

 vil kunne være personlige stedfortrædere for en enkelt kandidat i en bestemt  

 angiven rækkefølge.
Samme person kan være stedfortræder for flere kandidater.  

 Stedfortræderne skal skriftligt samtykke i at lade sig udpege.
 Stk. 3.  Såfremt stillerne ikke benytter sig af deres  

 adgang til at indlevere en sådan stedfortræderliste, anses de på listen  

 opførte kandidater, der ikke er valgt, som stedfortrædere i den i § 7 angivne  

 rækkefølge.
 § 11.  Der foretages tilførsel om afstemningens  

 bortfald til valgbestyrelsens beslutningsprotokol, og meddelelse herom samt  

 om navnene på de personer, der er anset for valgt, deres rækkefølge, og om de  

 udpegede stedfortrædere sendes til de kandidater, der er anset for valgt,  

 stedfortræderne, provstiets menighedsråd og stiftsøvrigheden.
Stiftsudvalg § 12.  Kandidatanmeldelsen skal angive kandidatens  

 navn, personnummer og bopæl.
Anmeldelsen, der kun må indeholde navnet på 1  

 kandidat (ingen stedfortrædere), indleveres til formanden for valgbestyrelsen  

 senest den 17. februar 1997 kl. 19.00. Anmeldelsen skal være skriftligt  

 tiltrådt af den opstillede kandidat og være underskrevet af mindst 5  

 stillere.
Straks efter kontrollerer valgbestyrelsen, at den anmeldte kandidat  

 er valgbar, og at stillerne opfylder betingelserne for at være stillere.
 Stk. 2.  Er der ved udløbet af fristen for  

 kandidatanmeldelse kun indleveret en anmeldelse, bortfalder afstemningen.
Stk. 3.  Der vælges ikke stedfortrædere for medlemmer af  

 stiftsudvalget.
Såfremt et valgt medlem af stiftsudvalget i løbet af  

 funktionsperioden (4 år fra 1. april 1997) midlertidigt eller varigt bliver  

 forhindret i at deltage i møder i forbindelse med stiftsudvalgets virksomhed,  

 kan provstiudvalget udpege en stedfortræder blandt provstiets valgte  

 menighedsrådsmedlemmer.
 Stk. 4.  Meddelelse om, hvem der er valgt, sendes af  

 valgbestyrelsen til stiftsøvrigheden og provstiets menighedsråd.
Stemmesedler Provstiudvalg § 13.  Er der indkommet flere gyldige kandidatlister,  

 tilvejebringer valgbestyrelsen de fornødne stemmesedler.
Med hensyn til  

 stemmesedlernes udformning henvises til reglerne i ministeriets cirkulære nr.  

 62 af 1. april 1996 om foretagelse, opgørelse m.v. af valg til menighedsråd  

 (valgcirkulæret).
Stk. 2.  Til stemmesedlen skal høre en særlig konvolut,  

 hvori stemmesedlen nedlægges umiddelbart efter stemmeafgivningen.
Det  

 fornødne antal stemmesedler med tilhørende konvolutter samt en fortegnelse  

 over stillerne udsendes af valgbestyrelsen til formanden for hvert enkelt  

 menighedsråd således, at de er formanden i hænde senest den 3. marts 1997.  

 Der skal vedlægges nogle overskydende eksemplarer, som kan udleveres til brug  

 for menighedsrådsmedlemmer, som under afstemningen uforvarende beskadiger den  

 udleverede stemmeseddel eller afkrydser den forkert.
Der skal endvidere tages  

 hensyn til, at medlemmer af menighedsråd for kirkedistrikter, der består af  

 dele af sogne i mere end et provsti, skal afgive stemme ved valget i det  

 provsti, hvori distriktets kirke er beliggende.
Stk. 3.  Menighedsrådets formand skal straks ved  

 modtagelsen af stemmesedlerne kontrollere, at det fremsendte antal  

 stemmesedler svarer til det af valgbestyrelsen opgivne, og at der er et  

 tilstrækkeligt antal stemmesedler med tilhørende konvolutter.
Er dette ikke  

 tilfældet, rekvireres det manglende antal hos valgbestyrelsen.
 Stk. 4.  Ved udsendelsen af stemmematerialet skal  

 valgbestyrelsen gøre opmærksom på, at de udfyldte stemmesedler skal være  

 valgbestyrelsen i hænde senest den 17. marts 1997 kl. 19.00.
Stiftsudvalg § 14.  Valgbestyrelsen skal foranledige, at det  

 nødvendige antal stemmesedler trykkes med de anmeldte kandidaters navne,  

 angivet i alfabetisk rækkefølge og med angivelse af kandidaternes hjemsted  

 (menighedsråd).
 Stk. 2.  Til stemmesedlen skal høre en særlig konvolut,  

 hvori stemmesedlen nedlægges umiddelbart efter stemmeafgivningen.
 Stk. 3.  Om udsendelse af stemmesedlerne til  

 menighedsrådene finder § 13 tilsvarende anvendelse.
Afstemningen Provstiudvalg § 15.  Afstemningen skal foretages i et  

 menighedsrådsmøde.
Medlemmer, der er forhindret i at være til stede i dette  

 møde, kan ikke afgive stemme.
Har et medlem forfald, skal stedfortræderen  

 indkaldes.
Tiden for mødets afholdelse fastsættes af formanden, således at  

 stemmesedlerne kan være valgbestyrelsen i hænde senest den 17. marts 1997 kl.  

 19.00.
Stk. 2.  På afstemningsmødet omdeler formanden for  

 menighedsrådet en stemmeseddel med tilhørende konvolut til hvert medlem.
Med  

 hensyn til præsters afstemning henvises til § 1, stk. 1.
Stk. 3.  Afstemningen sker ved at mærke stemmesedlen med  

 et kryds enten ud for listebetegnelse (listens nummer) eller ud for navnet på  

 den kandidat, der ønskes valgt.
På stemmesedlen må kun anføres dette ene  

 kryds.
Der må ikke anføres ord, tal eller andet, fx underskrift, der kan give  

 stemmesedlen særpræg.
Kommer et menighedsrådsmedlem uforvarende til at  

 afmærke sin stemmeseddel forkert eller beskadige den, kan vedkommende mod  

 aflevering af den få udleveret en ny stemmeseddel.
Den tilbageleverede  

 stemmeseddel skal af formanden opbevares og tilbagesendes til valgbestyrelsen  

 sammen med de øvrige stemmesedler, men adskilt fra disse.
Stk. 4.  Når stemmesedlen er afkrydset, lægges den i den  

 udleverede konvolut, som afleveres til formanden.
Et medlem af  

 menighedsrådet, der ikke ønsker at stemme, lægger den blanke stemmeseddel i  

 konvolutten.
Stk. 5.  Tilbagesendelse af stemmesedlerne til  

 valgbestyrelsen skal ske umiddelbart efter afstemningen.
Menighedsrådets  

 formand skal oplyse antallet af de fra valgbestyrelsen modtagne stemmesedler  

 samt antallet af benyttede og ombyttede stemmesedler.
 Stk. 6.  Stemmesedler, der fremkommer til  

 valgbestyrelsen efter den 17. marts 1997 kl. 19.00, kommer ikke i  

 betragtning.
Stiftsudvalg § 16.  Med hensyn til afstemningen finder § 15  

 tilsvarende anvendelse.
Dog må der ved valg af medlem til stiftsudvalg kun  

 sættes et kryds ud for navnet på den kandidat, man ønsker at stemme på.
Stemmeoptællingen og opgørelsen af valget Provstiudvalg § 17.  Optælling af stemmesedler og opgørelse af  

 valget foretages af valgbestyrelsen under et for hele provstiet, når  

 stemmesedler er modtaget fra alle menighedsråd, og senest 18. marts 1997.  

 Optællingen er offentlig i det omfang pladshensyn gør det muligt.
 Stk. 2.  Valget opgøres som et forholdstalsvalg på samme  

 måde som opgørelsen af valg til menighedsråd, jf. reglerne herom i  

 ministeriets cirkulære nr. 62 af 1. april 1996 om foretagelse, opgørelse m.v.  

 af valg til menighedsråd (valgcirkulæret).
 Stk. 3.  Når valget er endeligt opgjort, tilføres der  

 beslutningsprotokollen nøjagtig oplysning herom, således at det angives,  

 hvorledes stemmerne fordelte sig på de forskellige kandidatlister, i hvilken  

 nummerorden mandaterne tilfaldt listerne, hvilket fordelingstal, der blev  

 lagt til grund for hver kandidatliste, hvor mange personlige stemmer, der  

 blev afgivet for kandidaterne, hvorledes listestemmerne fordeltes på  

 kandidaterne, hvilke medlemmer, der blev erklæret for valgt, samt det  

 medlemsnummer, der tilfaldt hver af de valgte.
Stiftsudvalg § 18.  Optællingen af stemmesedler foretages af  

 valgbestyrelsen snarest muligt, efter at stemmesedlerne er modtaget fra alle  

 menighedsråd, og senest den 18. marts 1997.
Stk. 2.  I tilfælde af stemmelighed mellem kandidater  

 med højeste stemmetal afgøres det ved lodtrækning, hvilken kandidat der er  

 valgt.
De pågældende kandidater skal have adgang til at overvære  

 lodtrækningen.
Valgklager - indberetning om valget Provstiudvalg § 19.  Udskrift af beslutningsprotokollen indsendes af  

 valgbestyrelsen til stiftsøvrigheden.
Samtidig underretter valgbestyrelsen de  

 valgte om valget og om det medlemsnummer, hver af dem er valgt med, og  

 tilkendegiver, at eventuelle klager over valgets gyldighed senest den 25.  

 marts 1997 skal indsendes til stiftsøvrigheden, der efter at have indhentet  

 valgbestyrelsens erklæring, afgør sagen.
Stiftsøvrighedens afgørelse kan  

 indbringes for Kirkeministeriet.
 Stk. 2.  Er der efter klagefristens udløb ikke indkommet  

 klager over valgets gyldighed, meddeler stiftsøvrigheden dette til  

 valgbestyrelsen, der derefter underretter provstiets menighedsråd om navnene  

 på de valgte medlemmer, deres medlemsnummer, og navnene på de valgte  

 stedfortrædere.
Stiftsudvalg § 20.  Eventuelle klager over valgets gyldighed skal  

 senest den 25. marts 1997 indsendes til stiftsøvrigheden, der efter at have  

 indhentet valgbestyrelsens erklæring, afgør sagen.
Stiftsøvrighedens  

 afgørelse kan indbringes for Kirkeministeriet.
Er der efter klagefristens  

 udløb ikke indkommet klager over valgets gyldighed, meddeler stiftsøvrigheden  

 dette til valgbestyrelsen, der derefter underretter provstiets menighedsråd  

 om navnet på det valgte medlem.
Udgifter § 21.  Udgifter i forbindelse med afholdelsen af det  

 orienterende møde og valgudgifterne i øvrigt udredes af fællesfonden.
Der kan  

 for deltagelse i møder til forberedelse og opgørelse af valget tillægges  

 valgbestyrelsens medlemmer diæter som fastsat for medlemmer af provstiudvalg  

 for deltagelse i udvalgsmøder.
 Stk. 2.  Befordringsudgifter i forbindelse med  

 menighedsrådsmedlemmernes deltagelse i det orienterende møde udredes af  

 kirkens kasse.
Ikrafttræden § 22.  Bekendtgørelsen træder i kraft den 20. november  

 1996.
 Stk. 2.  Samtidig ophæves cirkulære af 16. november 1992  

 om valg af medlemmer til provstiudvalg og stiftsudvalg.
