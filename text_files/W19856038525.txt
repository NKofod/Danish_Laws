Man fandt, at en pergola med en presenning over var en konstruktion  

 omfattet af Byggelovens § 2 »Byggelovsklage vedrørende matr.nr. 2 ms, Tømmerup I skrivelse af 9. august 1984 meddelte byggestyrelsen, at Deres klage af  

 1. august 1984 over Københavns amtsråds afgørelse blev sendt til Københavns  

 amtsråd til udtalelse.
 Amtsrådet har i skrivelse af 17. august 1984 meddelt at kunne henholde sig  

 til afgørelsen af 18. juni 1984, da der ikke ses at være fremkommet nye  

 oplysninger i sagen, som ikke var amtskommunen bekendt under sagens  

 behandling.
 Til Deres orientering vedlægges en kopi af amtsrådets svar.
 I byggestyrelsens skrivelse af 9. august 1984 tog man forbehold med hensyn  

 til, om Deres klage kunne tages op til behandling, idet amtsrådets afgørelser  

 efter byggelovens § 23 kun kan påklages til byggestyrelsen, hvis afgørelsen  

 omfatter spørgsmål om forståelse af byggeloven eller af en bestemmelse  

 fastsat i medfør af denne lov.
 Det fremgår af sagen, jf. amtsrådets skrivelse af 18. juni 1984, at ejeren  

 af ejendommen i 1982 uden byggetilladelse opførte en carport foran en  

 allerede eksisterende garage i naboskel.
 Kommunen konstaterede, at carporten stred mod bestemmelserne i  

 bygningsreglement-77, kap. 3.2.3., stk. 4a og 4c, hvorefter der kun må  

 opføres en bygning (garage, carport e.l.) med maks. 8 meters længde nærmere  

 end 2,5 m fra naboskel.
 Kommunen fandt ikke grundlag for at meddele dispensation og pålagde derfor  

 ejeren at lovliggøre forholdet ved at fjerne tagbeklædningen.
 Denne afgørelse påklagede ejeren til amtsrådet, der ikke fandt grundlag  

 for at tilsidesætte det meddelte påbud, og ejeren fjernede herefter  

 tagbeklædningen.
Kort tid efter ophængte ejeren en presenning i den oprindeligt opstillede  

 pergola.
Kommunen pålagde i første omgang ejeren at fjerne persenningen, men  

 efter oplysning fra denne om, at presenningen kun blev opsat afhængig af  

 vejrliget, fandt kommunen, at der var tale om en markise, der ikke kræver  

 byggetilladelse.
 Amtsrådet fastslog i afgørelsen af 18. juni 1984, at der er tale om en  

 konstruktion, som er omfattet af byggeloven, og som skal opfylde  

 bestemmelserne i bygningsreglement-82, kap. 3.2.3., stk. 4a og c.
 I den andledning skal man meddele, at det ligeledes er byggestyrelsens  

 opfattelse, at den omhandlede konstruktion er omfattet af byggeloven og  

 derfor skal opfylde bestemmelserne i bygningsreglement-82 kap. 3.2.3., stk.  

 4a og c.
Byggestyrelsen har anmodet Tårnby kommunalbestyrelse om at foranledige  

 bygningen lovliggjort, enten ved at der under iagttagelse af reglerne om  

 naboorientering meddeles de fornødne dispensationer i overensstemmelse med  

 byggelovens § 22 til bibeholdelse af byggeriet eller ved fysisk ændring af  

 bebyggelsen.« Pdv eb Pia Scott Hansen fuldm.
Man skal samtidig anmode Tårnby kommunalbestyrelse om at  

 foranledige, at den omhandlede bygning bringes i overensstemmelse med  

 byggelovgivningens bestemmelser, enten ved at der under iagttagelse af  

 reglerne om naboorientering meddeles de fornødne dispensationer i  

 overensstemmelse med byggelovens § 22 til bibeholdelse af byggeriet eller ved  

 fysisk ændring af bebyggelsen.
De indsendte bilag vedlægges.
