Betænkning afgivet af Børne- og Undervisningsudvalget den 8. december 2015 Betænkning over Forslag til lov om ændring af lov om institutioner for almengymnasiale uddannelser og almen voksenuddannelse m.v., lov om institutioner for erhvervsrettet uddannelse og forskellige andre love (Tilskud til fjernundervisning m.v.) [af ministeren for børn, undervisning og ligestilling (Ellen Trane Nørby)]:
1. Udvalgsarbejdet Lovforslaget blev fremsat den 11. november 2015 og var til 1. behandling den 17. november 2015. Lovforslaget blev efter 1. behandling henvist til behandling i Børne- og Undervisningsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og ministeren for børn, undervisning og ligestilling sendte den 20. oktober 2015 dette udkast til udvalget, jf.
BUU alm. del  bilag 14. Den 11. november 2015 sendte ministeren for børn, undervisning og ligestilling de indkomne høringssvar og notater herom til udvalget.
Spørgsmål Udvalget har stillet 10 spørgsmål til ministeren for børn, undervisning og ligestilling til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, DF, V, LA, SF, RV og KF) indstiller lovforslaget til vedtagelse uændret.
 Et mindretal i udvalget (EL og ALT) indstiller lovforslaget til forkastelse ved 3. behandling.
Lovforslaget vil efter Enhedslistens opfattelse medføre, at der skal gennemføres massive besparelser på fjernundervisningen på en lang række uddannelsesinstitutioner.
Enhedslisten vurderer på baggrund af flere høringssvar, at det vil føre til et betydeligt fald i antallet af elever, der vil modtage fjernundervisning, og at mange voksne ufaglærte og kortuddannede ved et fald i udbuddet af fjernundervisning kan blive afskåret muligheden for at uddanne sig.
Dertil kommer, at den faldende aktivitet vil føre til nedlæggelse af et stort antal lærerstillinger først og fremmest på voksenuddannelsescentrene.
Enhedslisten bemærker, at analysen af fjernundervisningsområdet udarbejdet af analysevirksomheden Quartz, der ligger til grund for lovforslaget, efter Enhedslistens opfattelse ikke giver belæg for, at de foreslåede besparelser kan gennemføres, uden at det får alvorlige konsekvenser for udbuddet af fjernundervisning.
Disse konsekvenser vil blive forstærket af, at besparelser, der ifølge Quartzanalysen ville kunne gennemføres over en periode fra 2017 til 2019, efter lovforslaget skal implementeres allerede fra 2016. Der henvises i den forbindelse til høringssvar fra Lederforeningen for VUC, der forudser en straksopbremsning i fjernundervisningen på mange skoler, hvis lovforslaget vedtages.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Jens Henrik Thulesen Dahl (DF) nfmd.
Pernille Bendixen (DF) Marlene Harpsøe (DF) Dorthe Ullemose (DF) Alex Ahrendtsen (DF) Marie Krarup (DF) Anni Matthiesen (V) Peter Juel Jensen (V) Jan E.
Jørgensen (V) Louise Schack Elholm (V) Hans Chr.
Thoning (V) Jane Heitmann (V) Laura Lindahl (LA) Merete Riisager (LA) Anders Johansson (KF) Annette Lind (S) Daniel Toft Jakobsen (S) Erik Christensen (S) Julie Skovsby (S) Mattias Tesfaye (S) Pernille Rosenkrantz-Theil (S) fmd.
Pernille Schnoor (S) Johanne Schmidt-Nielsen (EL) Jakob Sølvhøj (EL) Carolina Magdalene Maier (ALT) Torsten Gejl (ALT) Lotte Rod (RV) Marianne Jelved (RV) Jacob Mark (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
