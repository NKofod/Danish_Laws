Bekendtgørelse om revisionens  

 gennemførelse i finansielle  

 virksomheder og finansielle koncerner I medfør af § 34, stk. 5 og 11, og § 54,  

 stk. 2, i lov om banker og sparekasser m.v., jf.  

 lovbekendtgørelse nr. 654 af 7. august 2002, § 90, stk. 6,  

 og § 101, stk. 3, i lov om realkredit, jf. lovbekendtgørelse  

 nr. 596 af 10. juli 2002, § 179, stk. 6 og 12, og § 260,  

 stk. 3, i lov om forsikringsvirksomhed, jf. lovbekendtgørelse nr.  

 645 af 5. august 2002, § 23, stk. 3, og § 36, stk. 3, i  

 lov om fondsmæglerselskaber, jf. lovbekendtgørelse nr. 787 af  

 19. september 2002 samt § 40, stk. 3, og § 86, stk. 6, i  

 lov om investeringsforeninger og specialforeninger, jf.  

 lovbekendtgørelse nr. 658 af 7. august 2002, fastsættes:
Kapitel 1 Anvendelsesområde § 1. Denne bekendtgørelse finder anvendelse  

 på pengeinstitutter, realkreditinstitutter, forsikringsselskaber,  

 tværgående pensionskasser, fondsmæglerselskaber samt  

 investeringsforeninger og specialforeninger.
Disse virksomheder under tilsyn  

 betegnes i det følgende som finansielle virksomheder eller blot  

 virksomheder.
 Stk. 2. Bekendtgørelsen finder endvidere anvendelse  

 på koncerner som helhed og de enkelte virksomheder i koncerner, hvor  

 moderselskabet er en finansiel virksomhed, jf. stk. 1, et finansielt  

 holdingselskab, jf. § 37 a, stk. 4, i lov om banker og sparekasser,  

 henholdsvis § 77, stk. 5, i lov om realkredit, eller et  

 holdingselskab, jf. § 123, stk. 3, i lov om forsikringsvirksomhed ,  

 samt, hvor virksomheden i den finansielle holdingvirksomhed udelukkende eller  

 hovedsageligt består i at eje datterselskaber, der er  

 forsikringsselskaber.
Kapitel 2 Den eksterne revision § 2. Den eksterne revision skal revidere  

 årsregnskabet og koncernregnskabet i overensstemmelse med god  

 revisionsskik og kontrollere, om disse er aflagt i overensstemmelse med  

 lovgivningens og eventuelle andre bestemmelsers krav til  

 regnskabsaflæggelsen.
 Stk. 2. Den eksterne revision skal herunder kontrollere, om:
1)	årsregnskabet er rigtigt opstillet på grundlag af  

 bogføringen og opgjort under omhyggelig hensyntagen til  

 bestående værdier, rettigheder og forpligtelser, 2)	årsberetningen indeholder de krævede oplysninger,  

 herunder oplysninger om virksomhedens og koncernens økonomiske  

 udvikling, og at årsberetningen ikke er i strid med årsregnskabet  

 eller koncernregnskabet, og 3)	årsregnskabet og koncernregnskabet giver et retvisende billede  

 af virksomhedens henholdsvis koncernens aktiver og passiver,  

 økonomiske stilling samt resultat.
 § 3. Den eksterne revision skal kontrollere, om:
1)	virksomhedens administrative og regnskabsmæssige praksis  

 på væsentlige områder, herunder forretningsgange og interne  

 kontrolprocedurer, er tilrettelagt og fungerer på betryggende vis, og  

 om kravene i lovgivningen vedrørende finansielle virksomheder  

 overholdes, 2)	virksomhedens samlede system-, data- og driftssikkerhed er  

 betryggende, 3)	der føres kontrol med virksomhedens beholdning af  

 værdipapirer og lignende, 4)	bogføringen er tilrettelagt på en sådan  

 måde, at den kan danne grundlag for indberetninger, der skal foretages  

 til Finanstilsynet, 5)	der foretages de foreskrevne indberetninger til Finanstilsynet, jf.  

 § 35 i lov om banker og sparekasser, § 93 i lov om realkredit,  

 § 190 i lov om forsikringsvirksomhed, § 23 i lov om  

 fondsmæglerselskaber og § 41 i lov om investeringsforeninger og  

 specialforeninger, og 6)	transaktioner mellem virksomheden og virksomheder omfattet af  

 § 2 i Finanstilsynets bekendtgørelse om koncerninterne  

 transaktioner er foretaget i overensstemmelse med bekendtgørelsen om  

 koncerninterne transaktioner, herunder om disse har påført  

 virksomheden særlige risici.
Den eksterne revisions protokol § 4. Til brug for bestyrelsen i virksomheder med  

 hjemsted i Danmark skal den eksterne revision føre en  

 revisionsprotokol.
Der skal i protokollen redegøres for den i  

 årets løb udførte revision, som kan danne grundlag for  

 revisionsmæssige delkonklusioner.
Protokollen skal  

 fremlægges på ethvert bestyrelsesmøde, og enhver  

 protokoltilførsel skal underskrives af den samlede bestyrelse og  

 revisionschefen.
Stk. 2. I protokollatet vedrørende årsregnskabet  

 skal der redegøres for den udførte revision samt konklusionen  

 herpå.
I et særskilt afsnit i protokollatet vedrørende  

 årsregnskabet skal den eksterne revision opsummere samtlige  

 bemærkninger, som revisionen har givet anledning til at fremføre  

 over for bestyrelsen.
Opsummeringen skal indeholde en status  

 vedrørende de bemærkninger, der er fremført  

 vedrørende det pågældende regnskabsår samt en status  

 vedrørende de bemærkninger, som fremgik som  

 åbenstående i protokollatet vedrørende det  

 foregående årsregnskab.
 Stk. 3. Der skal i protokollatet vedrørende  

 årsregnskabet oplyses, om:
1)	virksomhedens væsentlige forretningsgange og interne  

 kontrolprocedurer fungerer betryggende, 2)	virksomhedens samlede system-, data- og driftssikkerhed fungerer  

 betryggende, 3)	værdiansættelsen af virksomhedens aktiver, passiver og  

 eventuelle poster uden for balancen er foretaget i overensstemmelse med  

 lovgivningens bestemmelser samt god regnskabsskik, og 4)	årsregnskabet og koncernregnskabet giver et retvisende billede  

 af virksomhedens og koncernens aktiver og passiver, økonomiske  

 stilling samt resultat.
 Stk. 4. I protokollatet vedrørende årsregnskabet  

 skal afgives erklæring om:
1)	hvorvidt de af bestyrelsen bevilgede engagementer til og modtagne  

 sikkerhedsstillelser fra bestyrelsesmedlemmer eller direktører samt  

 selskaber, hvori disse er direktører eller bestyrelsesmedlemmer, er  

 bevilget i henhold til virksomhedens sædvanlige forretningsbetingelser  

 og på markedsbaserede vilkår, 2)	hvorvidt indberetninger vedrørende spekulationsforretninger,  

 jf. § 19, stk. 4, i lov om finansiel virksomhed, har givet  

 anledning til bemærkninger, 3)	hvorvidt virksomhedens forretningsgange, jf. § 21 i lov om  

 finansiel virksomhed , er betryggende, og 4)	hvorvidt virksomhedens forretningsgange fastlagt ud fra de af  

 bestyrelsen udarbejdede interne retningslinier, vedrørende godkendelse  

 af ledende medarbejderes engagementer og tilhørende  

 sikkerhedsstillelser, er betryggende.
 Stk. 5. Revisionsprotokollatet vedrørende  

 årsregnskabet skal indeholde følgende oplysninger om  

 transaktioner mellem virksomheden og virksomheder omfattet af § 2 i  

 Finanstilsynets bekendtgørelse om koncerninterne transaktioner:
1)	om bekendtgørelse om koncerninterne transaktioner,  

 §§ 3-6, er overholdt, 2)	om den finansielle virksomheds retningslinier og forretningsgange  

 vedrørende transaktioner vurderes som værende betryggende, 3)	en nærmere beskrivelse af de transaktioner, som er af  

 væsentlig betydning eller usædvanlig art, 4)	om transaktionerne har påført virksomheden  

 særlige risici, og 5)	væsentlige fejl eller mangler, der er konstateret i  

 forbindelse med gennemgangen af transaktionerne.
 Stk. 6. I virksomheder, der har intern revision, jf. § 6,  

 skal det i revisionsprotokollatet vedrørende årsregnskabet  

 oplyses om:
1)	de ifølge revisionsaftalen aftalte opgaver er udført,  

 samt om den interne revision fungerer tilfredsstillende, og 2)	den eksterne revision er enige i indholdet af den interne revisions  

 protokol, og såfremt dette ikke er tilfældet, hvori uenigheden  

 består.
 Stk. 7. I protokollatet vedrørende årsregnskabet  

 for moderselskaber skal væsentlige bemærkninger til de  

 regnskabsmæssige og revisionsmæssige forhold i de enkelte  

 datterselskaber omtales.
 Stk. 8. En kopi af protokollatet vedrørende  

 årsregnskabet skal af virksomheden indsendes til Finanstilsynet  

 samtidig med en kopi af det af bestyrelsen godkendte årsregnskab og  

 koncernregnskab.
 Stk. 9. Stk. 4, 5 og 8 finder ikke anvendelse for  

 revisionsprotokollater for dattervirksomheder, der ikke er finansielle  

 virksomheder, jf. § 1, stk. 1.
§ 5. Såfremt virksomheden har en intern  

 revision, der opfylder bestemmelserne i kapitel 3, kan den eksterne revision  

 aftale med revisionschefen, jf. § 7, stk. 1, at  

 redegørelserne efter § 4, stk. 2, 2. og 3. punktum,  

 § 4, stk. 3 og 5, § 20, stk. 3-7, og § 28 alene  

 fremgår af den interne revisions protokol.
Aftalen herom skal  

 fremgå af revisionsaftalen.
Kapitel 3 Den interne revision § 6. Bestyrelsen kan bestemme, at der skal  

 oprettes en intern revision, jf. dog §§ 18, 21, og 27.
§ 7. Den interne revision ledes af en  

 revisionschef.
Ansættelse og afskedigelse af revisionschefen kan alene  

 foretages af bestyrelsen.
Ansættelse og afskedigelse af revisionschefen  

 kan foretages for koncernen som helhed.
 Stk. 2. Revisionschefen skal have en teoretisk uddannelse  

 svarende til, hvad der kræves for at blive statsautoriseret eller  

 registreret revisor.
 Stk. 3. Revisionschefen skal ved ansættelsen have  

 deltaget i praktisk revisionsarbejde i mindst 3 år inden for de seneste  

 5 år.
 Stk. 4. Bestyrelsen kan udpege en eller flere  

 vicerevisionschefer.
 Stk. 5. Bestyrelsen kan udpege en vicerevisionschef som  

 stedfortræder for revisionschefen.
 Stk. 6. Bestemmelserne i stk. 1-3, § 8 og § 9  

 vedrørende revisionschefen finder tilsvarende anvendelse for  

 vicerevisionschefer, herunder stedfortrædere.
 § 8. Når en revisionschef tiltræder,  

 skal dette indberettes til Finanstilsynet senest 1 måned efter  

 tiltrædelsen.
 Stk. 2. Bestyrelsen skal ved indberetning til Finanstilsynet  

 om ansættelse af revisionschefen, jf. stk. 1, afgive en  

 erklæring om, at revisionschefen opfylder kravene efter § 7,  

 stk. 2 og 3.
 Stk. 3. Når en revisionschef afskediges eller  

 fratræder, skal bestyrelsen og revisionschefen senest 1 måned  

 efter fratrædelsen sende hver sin redegørelse til Finanstilsynet  

 om baggrunden herfor.
 § 9. Revisionschefen har adgang til alle  

 oplysninger, som denne finder nødvendig for revisionens  

 gennemførelse, herunder bestyrelsesprotokollen.
 Stk. 2. Revisionschefen og medarbejderne i den interne  

 revision må ikke deltage i andet arbejde i virksomheden eller koncernen  

 end det, som er omfattet af revisionsaftalen, jf. § 11, jf. dog  

 § 10, nr. 1 og 5.
§ 10. I virksomheder henholdsvis koncerner, der  

 har en intern revision, skal der foreligge en funktionsbeskrivelse, der er  

 godkendt af bestyrelsen.
Funktionsbeskrivelsen kan udarbejdes for koncernen  

 som helhed og tiltrædes af de enkelte koncernselskabers bestyrelser.  

 Funktionsbeskrivelsen skal som minimum indeholde bestemmelser om:
1)	den interne revisions almindelige beføjelser, ansvar og  

 arbejdsopgaver, 2)	medarbejdernes kvalifikationer, 3)	at ansættelse og afskedigelse af medarbejdere i den interne  

 revision skal foretages eller godkendes af revisionschefen, og at  

 medarbejdernes uddannelse skal godkendes af revisionschefen, 4)	den interne revisions budget, og at dette godkendes af bestyrelsen,  

 og 5)	oplysning om aftaler mellem virksomhedens ledelse og den interne  

 revision om udførelse af særlige revisionsopgaver.  

 Engangsopgaver og opgaver af midlertidig karakter behøver alene at  

 fremgå af den interne revisions protokol.
§ 11. I virksomheder henholdsvis koncerner, der  

 har en intern revision, skal revisionsarbejdet udføres i  

 overensstemmelse med god revisionsskik og i henhold til en revisionsaftale  

 mellem den eksterne revision og revisionschefen.
Revisionsaftalen kan  

 udarbejdes for koncernen som helhed.
Stk. 2. Revisionsaftalen skal indeholde en overordnet  

 beskrivelse af, hvilke revisionsopgaver der skal udføres, og hvilke af  

 disse opgaver der påhviler henholdsvis den eksterne revision og den  

 interne revision.
Aftalen skal tillige indeholde retningslinier for  

 samarbejdet mellem den eksterne revision og den interne revision, herunder  

 for det arbejde den eksterne revision skal udføre i forbindelse med  

 kontrol af intern revisions arbejde.
 § 12. I virksomheder, der har en intern revision,  

 skal den interne revision tillige være intern revision i de  

 virksomheder, der omfattes af § 1, stk. 2.
 Stk. 2. Stk. 1 finder ikke anvendelse i tilfælde,  

 hvor virksomheden drives midlertidigt med henblik på afvikling af forud  

 indgåede engagementer eller med henblik på medvirken ved  

 omstrukturering af erhvervsvirksomheder.
Den interne revisions protokol § 13. Til brug for bestyrelsen i virksomheder med  

 hjemsted i Danmark skal den interne revision føre en  

 revisionsprotokol.
Der skal i protokollen redegøres for den i  

 årets løb udførte revision, som kan danne grundlag for  

 revisionsmæssige delkonklusioner.
Protokollen skal  

 fremlægges på ethvert bestyrelsesmøde, og enhver  

 protokoltilførsel skal underskrives af den samlede bestyrelse og den  

 eksterne revision.
Stk. 2. I den interne revisions protokollat vedrørende  

 årsregnskabet skal der redegøres for den udførte revision  

 samt konklusionen herpå.
I et særskilt afsnit i protokollatet  

 vedrørende årsregnskabet skal den interne revision opsummere  

 samtlige bemærkninger, som revisionen har givet anledning til at  

 fremføre over for bestyrelsen.
Opsummeringen skal indeholde en status  

 vedrørende de bemærkninger, der er fremført  

 vedrørende det pågældende regnskabsår samt en status  

 vedrørende de bemærkninger, som fremgik som  

 åbentstående i protokollatet vedrørende det  

 foregående årsregnskab.
 Stk. 3. I protokollatet vedrørende årsregnskabet  

 skal det oplyses, om den interne revision har modtaget alle de oplysninger,  

 der er anmodet om.
 Stk. 4. § 4, stk. 7, 8 og 9, finder tilsvarende  

 anvendelse på den interne revisions protokollat vedrørende  

 årsregnskabet.
Kapitel 4 Revisionspåtegningen § 14. Den eksterne revisions påtegning  

 på årsregnskabet, koncernregnskabet samt årsregnskabet for  

 dattervirksomheder skal afgives efter bestemmelserne i kapitel 2 i Erhvervs-  

 og Selskabsstyrelsens bekendtgørelse om statsautoriserede og  

 registrerede revisorers erklæringer m.v.
 Stk. 2. Kravet om påtegning af dattervirksomheders  

 årsregnskaber gælder kun for disse, hvis den eksterne revision  

 har forestået revisionen.
 § 15. Revisionschefen skal afgive en  

 påtegning på årsregnskabet, koncernregnskabet og  

 årsregnskabet for dattervirksomheder med hjemsted i Danmark.
 Stk. 2. Revisionschefens påtegning indebærer, at  

 den interne revision er udført i henhold til aftalen om  

 arbejdsdelingen indgået med den eksterne revision, jf. § 11,  

 stk. 2, samt, at årsberetningen indeholder de krævede  

 oplysninger, herunder oplysninger om virksomhedens og koncernens  

 økonomiske udvikling, og at årsberetningen ikke er i strid med  

 årsregnskabet eller koncernregnskabet.
 Stk. 3. Påtegningen skal indeholde forbehold,  

 såfremt den af intern revision foretagne revision indebærer, at  

 årsregnskabet eller koncernregnskabet efter revisionschefens opfattelse  

 ikke giver et retvisende billede af virksomhedens henholdsvis koncernens  

 aktiver og passiver, økonomiske stilling samt resultat.
Kapitel 5 Fællesbestemmelser § 16. En finansiel virksomhed eller en virksomhed  

 inden for samme koncern må ikke bevilge engagement til eller modtage  

 sikkerhedsstillelse fra den eksterne revision, den interne revisionschef  

 eller vicerevisionschef.
 § 17. Hvis den eksterne revision eller den interne  

 revision må formode, at virksomheden henholdsvis koncernen ikke  

 opfylder eller inden for en overskuelig fremtid ikke vil kunne opfylde  

 kravene til solvens, jf. henholdsvis § 21 i lov om banker og  

 sparekasser, § 53 i lov om realkredit, §§ 34 og 73 i lov om  

 forsikringsvirksomhed og § 16 i lov om fondsmæglerselskaber eller  

 kapitalkrav i § 6 i lov om investeringsforeninger og specialforeninger,  

 skal den pågældende straks meddele Finanstilsynet dette.
§ 17a.
Ved afgivelse af oplysninger og  

 erklæringer, jf. § 4, § 5, § 20, § 24, § 28,  

 § 30 og § 32, skal det vurderes, hvilke af disse der er relevante  

 for det pågældende selskab.
Såfremt en oplysning eller en  

 erklæring ikke skal afgives i relation til et selskab, skal dette  

 begrundes i protokollatet.
Kapitel 6 Særbestemmelser for pengeinstitutter § 18. I institutter, der i henhold til det seneste  

 godkendte årsregnskab har en balancesum, der overstiger 3 mia. kr., og  

 i det seneste regnskabsår i gennemsnit har haft 50 eller flere  

 fuldtidsansatte, skal der oprettes en intern revision.
 Stk. 2. For koncerner finder stk. 1 tilsvarende  

 anvendelse.
 § 19. Den eksterne revision skal, ud over de i  

 § 2 og § 3 nævnte forhold, kontrollere:
1)	om instituttet kan beregne den enkelte indskyders og investors  

 dækkede aktiver, 2)	instituttets opgørelse af dækkede aktiver, 3)	om instituttet overholder bestemmelserne i §§ 3 a og 3 b i lov  

 om finansiel virksomhed, og 4)	om der føres kontrol med instituttets beholdninger, der  

 indgår i skattebegunstigede opsparinger, jf. kapitel 9 a i lov om  

 banker og sparekasser m.v., samt depoter indlagt af kunder.
 § 20. I den eksterne revisions protokollat  

 vedrørende årsregnskabet skal det oplyses, om instituttet kan  

 beregne den enkelte indskyders og investors dækkede aktiver.
 Stk. 2. I såvel den eksterne revisions som den interne  

 revisions protokollat vedrørende årsregnskabet og  

 koncernregnskabet skal det oplyses, om instituttets samlede  

 hensættelser anses at dække den tabsrisiko, der hviler på  

 instituttets engagementer.
 Stk. 3. Den eksterne eller den interne revision skal i  

 institutter, der for kunder har etableret skattebegunstigede opsparinger, jf.  

 kapitel 9 a i lov om banker og sparekasser m.v., i revisionsprotokollatet  

 vedrørende årsregnskabet særskilt erklære, om  

 instituttets retningslinier, forretningsgange og forvaltning er betryggende,  

 samt om der ved den stikprøvevise revision er konstateret  

 væsentlige fejl eller mangler for så vidt angår:
1)	overholdelsen af de lovgivningsmæssige placeringsregler, 2)	instituttets efterlevelse af de skriftlige retningslinier for  

 administration af enkelte puljeordninger, herunder de til puljedeltagerne  

 udleverede skriftlige aftalevilkår, 3)	overholdelsen af instituttets forretningsgange for forvaltning af  

 puljeaktiverne, 4)	afregningskurserne i forbindelse med instituttets eller  

 koncernforbundne virksomheders handler med puljeaktiver, og 5)	overførslen af hele afkastet fra puljerne til puljedeltagerne  

 efter fradrag af afgifter og administrationsgebyrer m.v. i overensstemmelse  

 med de skriftlige retningslinier.
Stk. 4. Den eksterne eller den interne revision skal i  

 revisionsprotokollatet vedrørende årsregnskabet erklære  

 sig om instituttets 10 største engagementer og øvrige  

 engagementer, der overstiger 10 pct. af den ansvarlige kapital opgjort efter  

 reglerne i § 23 henholdsvis § 23 a i lov om banker og sparekasser  

 m.v.
Engagementer med centralregeringer eller centralbanker i zone A som  

 defineret i bekendtgørelse om kapitaldækning for  

 pengeinstitutter og forsikringsholdingselskaber m.v., den danske stat, danske  

 kommuner eller amtskommuner, realkreditinstitutter, inden- og udenlandske  

 pengeinstitutter m.v. medtages dog kun, når særlige forhold  

 tilsiger dette.
Stk. 5. Erklæringen efter stk. 4 skal indeholde  

 oplysninger om engagementernes størrelse, eventuelle tilsagte rammer  

 for terminsforretninger og andre forretninger med finansielle instrumenter,  

 indlagte sikkerheder og deres skønnede værdi, om der er hensat  

 på engagementerne, eller om der i regnskabsåret eller de to  

 foregående regnskabsår har været afskrevet på  

 engagementerne, samt om debitors økonomiske forhold.
Revisors samlede  

 vurdering af risikoen på hvert enkelt engagement under hensyntagen til  

 samtlige foreliggende forhold skal oplyses.
 Stk. 6. Den eksterne eller den interne revision skal, hvis  

 instituttet har øvrige betydelige engagementer, der giver anledning  

 til væsentlige bemærkninger, i revisionsprotokollatet  

 vedrørende årsregnskabet afgive en erklæring for disse  

 svarende til den, der afgives efter stk. 4.
 Stk. 7. I koncerner, jf. § 1, stk. 2, skal  

 erklæringerne efter stk. 4-6 tillige gives på  

 koncernbasis.
Kapitel 7 Særbestemmelser for realkreditinstitutter § 21. I realkreditinstitutter, der i henhold til  

 det seneste godkendte årsregnskab har en balancesum, der overstiger 3  

 mia. kr., og i det seneste regnskabsår i gennemsnit har haft 50 eller  

 flere fuldtidsansatte, skal der oprettes en intern revision.
 Stk. 2. For koncerner finder stk. 1 tilsvarende  

 anvendelse.
 Stk. 3. Der skal til den interne revision være knyttet  

 personer, der har de fornødne kvalifikationer til objektivt og  

 uafhængigt af udlånsafdelingens værdiansættelser at  

 efterprøve disse, jf. § 22, stk. 1.
 § 22. Den interne revision skal kontrollere, at  

 realkreditlån tilbydes og udbetales og sikkerheder frigives i  

 overensstemmelse med realkreditlovens kapitel 4-6, regler fastsat i  

 medfør heraf og instituttets forretningsgange.
Stk. 2. Den interne revision skal kontrollere, at  

 større samlede engagementer forelægges bestyrelsen i  

 overensstemmelse med instruksen i henhold til § 14 i lov om finansiel  

 virksomhed.
Den interne revision skal gennemgå samtlige nye  

 realkreditlån uden offentlig garanti, der i henhold til bestyrelsens  

 instruks til direktionen skal bevilges af bestyrelsen.
Konverteringer af  

 lån, der overstiger 10 mio. kr., og samtlige øvrige  

 lånesager gennemgås dels ved tilfældige,  

 repræsentative stikprøver, dels ved gennemgang af de  

 lånesager, hvor belåningsværdien eller instituttets  

 forudsætninger herfor påkalder sig særlig interesse  

 på baggrund af markedsforholdene i det pågældende  

 område for almindelige ejendomme af den pågældende art.
Ved  

 gennemgangen skal det tillige kontrolleres, at de oplysninger, som  

 dataregistreres, opfylder Finanstilsynets retningslinier, jf.
Finanstilsynets  

 udsøgningssystem.
Stk. 3. Revisionsaftalen skal indeholde nærmere  

 retningslinier for kontrollen efter stk. 1 og 2 samt for rapportering af  

 resultaterne heraf til direktion og bestyrelse.
Rapporteringen til  

 bestyrelsen skal bl.a. indeholde en redegørelse for  

 stikprøveudvælgelsen og konklusionen på  

 lånesagsgennemgangen samt en særskilt redegørelse for de  

 lånesager, hvor revisionen har fundet, at belåningsværdien  

 burde have været mindre.
Rapporteringen skal sendes til Finanstilsynet  

 i kopi.
 Stk. 4. I realkreditinstitutter uden intern revision  

 påhviler opgaverne efter stk. 1-3 den eksterne revision.
 § 23. Den eksterne revision skal, ud over de i  

 § 2 og § 3 nævnte forhold, kontrollere:
1)	om der foretages de i realkreditlovens § 77, stk. 1, og  

 § 93 samt lov om finansiel virksomheds § 11, stk. 7,  

 foreskrevne indberetninger til Finanstilsynet, 2)	om realkreditinstituttet kan beregne den enkelte indskyders og  

 investors dækkede aktiver, 3)	instituttets opgørelse af dækkede aktiver, og 4)	om instituttet overholder bestemmelserne i §§ 3 a og 3 b i lov  

 om finansiel virksomhed.
 § 24. I den eksterne revisions protokollat  

 vedrørende årsregnskabet skal det oplyses, om instituttet kan  

 beregne den enkelte indskyders og investors dækkede aktiver.
 Stk. 2. I såvel den eksterne revisions som den interne  

 revisions protokollat vedrørende årsregnskabet og  

 koncernregnskabet skal det oplyses, om realkreditinstituttets samlede  

 nedskrivninger svarer til den tabsrisiko, der hviler på  

 realkreditinstituttets engagementer.
 Stk. 3. Det skal i protokollaterne oplyses, om  

 realkreditinstituttet:
1)	yder lån på grundlag af andet end udstedelse af  

 realkreditobligationer og andre værdipapirer, jf. realkreditlovens  

 § 1, stk. 3, og § 2, stk. 1, 2)	driver anden virksomhed end realkreditvirksomhed eller hermed  

 accessorisk virksomhed, herunder ved ejerandelsbesiddelse med bestemmende  

 indflydelse, jf. realkreditlovens § 2, stk. 5, 3)	anvender midler fremkommet ved værdipapirudstedelse eller  

 placerer overskydende midler fra blokemission i overensstemmelse med  

 realkreditlovens § 48, 4)	er påført risiko for tab som følge af forskelle  

 mellem indfrielsesvilkårene eller valutasammensætningen på  

 de i realkreditlovens § 49, nr. 3, nævnte midler, 5)	holder seriereservefondens midler adskilt fra de øvrige  

 midler i instituttet, jf. realkreditlovens § 58, stk. 1, 6)	har en beholdning af børsnoterede obligationer af det i  

 realkreditlovens § 60 foreskrevne omfang, 7)	besidder ejerandele i større omfang end tilladt efter  

 realkreditlovens § 61, stk. 1, 8)	besidder ejendom eller ejerandele i ejendomsselskaber i  

 større omfang end tilladt efter realkreditlovens § 61,  

 stk. 2, og 9)	opfylder kravet til nettoaktivernes valutamæssige  

 sammensætning i realkreditlovens § 65.
 § 25. Den interne revision skal i en særlig  

 erklæring til Finanstilsynet attestere de halvårlige  

 indberetninger, som realkreditinstituttet i medfør af § 67,  

 stk. 1, i lov om finansiel virksomhed afgiver til Finanstilsynet  

 vedrørende engagementer, som overstiger 10 mio. kr., bortset fra  

 engagementer med stat, kommuner, kreditinstitutter og almene boligselskaber,  

 og:
1)	som pr. 30. juni henholdsvis 31. december overstiger 1 o/oo af  

 instituttets balance, eller 2)	hvorpå hensættelsen pr. 30. juni henholdsvis 31.  

 december overstiger 1 o/oo af instituttets ansvarlige kapital.
 Stk. 2. Til brug for fastlæggelsen af engagementernes  

 relative størrelse efter stk. 1 anvendes balancen fra det senest  

 aflagte årsregnskab.
Stk. 3. Erklæringen efter stk. 1 skal afgives i  

 tilknytning til realkreditinstituttets indberetninger af engagementer og  

 hensættelser på engagementer.
Erklæringen skal være  

 Finanstilsynet i hænde senest den 15. august henholdsvis den 15.  

 februar.
 Stk. 4. Ved attestationen efter stk. 1 skal den interne  

 revision tilkendegive, om:
1)	de er enige i realkreditinstituttets engagementsindberetninger i  

 henhold til Finanstilsynets retningslinier herfor, og 2)	de for hvert indberettet engagement, hvorpå der er hensat, er  

 enig i forudsætningerne for den beregnede hensættelse og i  

 hensættelsens størrelse.
 Stk. 5. I realkreditinstittuter uden intern revision  

 påhviler opgaver efter stk. 1-4 den eksterne revision.
Kapitel 8 Særbestemmelser for forsikringsselskaber § 26. Når der efterfølgende anvendes  

 begreberne forsikringsselskab eller livsforsikringsselskab omfatter dette  

 også tværgående pensionskasser omfattet af lov om  

 forsikringsvirksomhed.
 § 27. I skadesforsikringsselskaber, der i henhold  

 til det seneste godkendte årsregnskab har en årlig  

 bruttopræmieindtægt på over 2 mia. kr., og i det seneste  

 regnskabsår i gennemsnit har haft 50 eller flere fuldtidsansatte, skal  

 der oprettes en intern revision.
 Stk. 2. I livsforsikringsselskaber, der i henhold til det  

 seneste godkendte årsregnskab enten har en årlig  

 bruttopræmieindtægt på over 2 mia. kr. eller  

 forsikringsmæssige hensættelser, der er større end 30 mia.  

 kr., og i det seneste regnskabsår i gennemsnit har haft 50 eller flere  

 fuldtidsansatte, skal der oprettes en intern revision.
 Stk. 3. For koncerner finder stk. 1 og 2 tilsvarende  

 anvendelse.
 § 28. I den eksterne revisions eller den interne  

 revisions protokollat vedrørende årsregnskabet og  

 koncernregnskabet skal det oplyses, om:
1)	forsikringsselskabet opfylder kravene til kongruens og lokalisering,  

 jf.
Finanstilsynets bekendtgørelse om kongruens og lokalisering, 2)	forsikringsselskabet opfylder kravene efter lovgivningens  

 investeringsregler, herunder skal der for livsforsikringsselskaber gives de  

 fornødne bemærkninger efter bekendtgørelse om  

 registrering af aktiver i livsforsikringsselskaber m.v., 3)	forsikringsselskabet har etableret forretningsgange med henblik  

 på overholdelse af bestemmelserne i §§ 142-144 i lov om  

 forsikringsvirksomhed, om forretningsgangene anses for at være  

 betryggende og om forretningsgangene har været fulgt, 4)	forsikringsselskabet i henhold til §§ 142-144 i lov om  

 forsikringsvirksomhed har fået tilladelse af Finanstilsynet samt give  

 en redegørelse for udnyttelsen af en sådan tilladelse, 5)	forsikringsselskabets reassurancedækning er i overensstemmelse  

 med de af bestyrelsen fastsatte retningslinier, 6)	kreditrisikoen på de anvendte reassurandører (security)  

 vurderes at være betryggende, 7)	antallet og størrelsen af eventuelle udestående  

 tilgodehavender hos reassurandører for indtrufne skader, som for den  

 enkelte reassurandør i årets løb har oversteget et  

 beløb svarende til 10% af selskabets egenkapital, 8)	det er godtgjort, at de forsikringsmæssige hensættelser  

 er opgjort i overensstemmelse med de herfor gældende regler, 9)	der er en begrundet formodning om, at de forsikringsmæssige  

 hensættelser er tilstrækkelige til at dække selskabets  

 forsikringsmæssige forpligtelser, 10)	forsikringsselskabets forretningsgange for afregningsprocedurer for  

 reassurance (afgiven forretning) anses for at være betryggende, og 11)	forsikringsselskabets forretningsgange til sikring af, at de af  

 bestyrelsen og direktionen udstukne retningslinier for risikopåtagelse  

 overholdes, anses for at være betryggende.
Kapitel 9 Særbestemmelser for fondsmæglerselskaber § 29. Den eksterne revision skal, ud over de i  

 § 2 og § 3 nævnte forhold, kontrollere:
1)	om fondsmæglerselskabet opbevarer kundens kontante midler i  

 overensstemmelse med § 14 a, stk. 1, i lov om  

 fondsmæglerselskaber, og overholder § 14 a, stk. 2, i lov om  

 fondsmæglerselskaber, 2)	om der føres kontrol med, at kunders beholdninger af  

 værdipapirer og lignende holdes adskilt fra fondsmæglerselskabets  

 egne værdipapirer og lignende, 3)	fondsmæglerselskabets opgørelse af dækkede  

 aktiver, 4)	om fondsmæglerselskabet overholder bestemmelserne i §§ 3  

 a og 3 b i lov om finansiel virksomhed, og 5)	om fondsmæglerselskaber, der har tilladelse i henhold til  

 § 3, stk. 3, i lov om fondsmæglerselskaber, og som  

 udfører tjenesteydelser med derivatkontrakter, afdækker  

 derivatkontrakterne med andre værdipapirhandlere.
 § 30. I den eksterne revisions protokollat  

 vedrørende årsregnskabet og koncernregnskabet skal det oplyses,  

 om:
1)	fondsmæglerselskabet kan beregne den enkelte indskyders og  

 investors dækkede aktiver, og 2)	fondsmæglerselskabets virksomhed er i overensstemmelse med  

 selskabets tilladelse til at drive fondsmæglervirksomhed.
Kapitel 10 Særbestemmelser for investeringsforeninger og  

 specialforeninger § 31. Den eksterne revision skal, ud over de i  

 § 2 og § 3 nævnte forhold, kontrollere, om:
1)	beregningerne af emissions- og indløsningskursen foretages i  

 overensstemmelse med henholdsvis § 29, stk. 2, og § 31,  

 stk. 2, i lov om investeringsforeninger og specialforeninger, 2)	der føres kontrol med, at placeringsreglerne, jf. kapitel 9  

 og kapitel 10 i lov om investeringsforeninger og specialforeninger,  

 overholdes, og 3)	foreningen eller en afdeling har været eller er under lovens  

 mindste krav til formuestørrelse, jf. § 6, stk. 3, nr. 2, i  

 lov om investeringsforeninger og specialforeninger.
 Stk. 2. De forhold, det efter § 2, stk. 2, og  

 § 3, nr. 1-4, påhviler den eksterne revision at kontrollere i en  

 forening, skal tillige kontrolleres i foreningens eventuelle  

 administrationsselskab for så vidt angår foreningen.
 § 32. I den eksterne revisions protokollat  

 vedrørende årsregnskabet skal oplysningerne i § 4,  

 stk. 3, nr. 1, gives for foreningen eller foreningens eventuelle  

 administrationsselskab for så vidt angår foreningen.
 Stk. 2. I protokollatet vedrørende årsregnskabet  

 for investeringsforeninger og specialforeninger skal der ikke gives de i  

 § 4, stk. 4, nr. 1 og 4, nævnte erklæringer.
Kapitel 11 Strafbestemmelser og ikrafttræden § 33. Overtrædelse af bestemmelserne i  

 §§ 2-4, § 5, 2. punktum, § 7, stk. 1-3 og stk. 6,  

 § 8, § 9, stk. 2, og §§ 10-32 straffes med  

 bøde.
§ 34. Bekendtgørelsen træder i kraft  

 den 31. december 2002 og har virkning for det regnskabsår, der  

 påbegyndes den 1. januar 2002 eller senere.
Samtidig ophæves  

 bekendtgørelse nr. 1061 af 14. december 2001 om revisionens  

 gennemførelse i finansielle virksomheder og finansielle koncerner.
 Stk. 2. Bestemmelserne i § 7, stk. 2 og 3,  

 gælder for personer, der tiltræder en stilling som revisionschef,  

 som stedfortræder for revisionschefen eller vicerevisionschef efter den  

 1. januar 1999.
