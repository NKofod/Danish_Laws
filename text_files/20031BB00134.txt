Fremsat den 25. februar 2004 af  

 Margrete Auken (SF), Anne Baastrup (SF),  

 Kamal Qureshi (SF) og Aage Frandsen (SF) Forslag til folketingsbeslutning om inkorporering af FN-menneskerettighedskonventioner i dansk  

 ret Folketinget pålægger regeringen at fremsætte lovforslag om  

 inkorporering i dansk ret af følgende konventioner med tilhørerende  

 protokoller:
a.  

 	  

    

 FNs konvention om  

 borgerlige og politiske rettigheder b.  

 	  

    

 FNs konvention om  

 økonomiske, sociale og kulturelle rettigheder c.  

 	  

    

 FNs konvention om  

 afskaffelse af alle former for racediskrimination d.  

 	  

    

 FNs konvention mod  

 tortur og anden grusom, umenneskelig eller nedværdigende behandling eller  

 straf.
Bemærkninger til forslaget 1. Formålet med og baggrunden for  

 beslutningsforslaget Danmark har ratificeret en række  

 FN-menneskerettighedskonventioner og er forpligtet til at overholde  

 konventionerne.
Rettighederne i konventionerne er bl.a. kommet til udtryk i  

 en  

 række lovbestemmelser.
Socialistisk Folkeparti foreslår, at de fire nævnte  

 konventioner ved en inkorporering bliver en direkte bestanddel af dansk ret i  

 den form, hvori de er indgået.
En inkorporering vil   

 	  

    

 have en væsentlig  

 national og international signalværdi,   

 	  

    

 styrke individernes  

 retsstilling,   

 	  

    

 skabe et lovgrundlag  

 for, at de retsanvendende myndigheder kan anvende konventionerne, og   

 	  

    

 indebære øget  

 opmærksomhed på og større bevidsthed om konventionerne.
Et af regeringen nedsat inkorporeringsudvalg afgav i 2001  

 betænkning om inkorporering af menneskerettigheder i dansk ret (betænkning  

 1407/2001). Inkorporeringsudvalget anbefalede, at (indtil videre) tre  

 FN-menneskerettighedskonventioner blev inkorporeret i dansk ret.
For så vidt  

 angår FNs konvention om økonomiske, sociale og kulturelle rettigheder  

 anbefalede udvalget, at konventionen ikke inkorporeres på nuværende  

 tidspunkt,  

 men det fremgår af betænkningen, at en del af udvalget argumenterer for en  

 inkorporering sammen med de øvrige tre konventioner, jf. nedenfor.
Justitsministeren har imidlertid tilkendegivet, at  

 regeringen ikke agter at følge Inkorporeringsudvalgets anbefalinger om  

 inkorporering af konventionerne Socialistisk Folkeparti fremsætter på denne baggrund dette  

 beslutningsforslag.
 Socialistisk Folkeparti henviser til, at de enkelte  

 individers retsstilling, herunder i forhold til staten, utvivlsomt er blevet  

 markant forbedret med inkorporeringen af den europæiske  

 menneskerettighedskonvention i 1992. Inkorporeringsudvalgets betænkning og  

 anbefalinger viser, at en yderlig styrkelse af menneskerettigheder kan opnås  

 ved en inkorporering af FN-menneskerettighedskonventioner.
En tydeliggørelse af borgernes mulighed for selvstændigt at  

 påberåbe sig konventionerne for domstolene vil udgøre en styrkelse af  

 borgernes  

 retsstilling.
Man kan tale om en supplerende kontrol.
Borgerne har en  

 selvstændig funktion, når det drejer sig om konventionsforpligtelsernes  

 overholdelse.
Kontrollen med overholdelsen af konventionsforpligtelserne, som  

 varetages af lovgivningsmagten, har abstrakt karakter, og det er ikke muligt  

 at  

 forudse alle situationer, hvor lovens anvendelse kan give anledning til  

 problemer i forhold til konventionen.
Adgang til domstolsprøvelse på grundlag  

 af omstændighederne i en konkret sag i forhold til en konvention er et  

 principielt og centralt supplement til den generelle og forudgående kontrol,  

 som varetages af lovgivningsmagten.
Det er nødvendigt at få foretaget en grundig drøftelse og  

 behandling af inkorporeringsspørgsmålet i Folketinget.
Socialistisk  

 Folkeparti  

 finder som et minimum, at Inkorporeringsudvalgets anbefaling om på nuværende  

 tidspunkt at inkorporere tre konventioner bør følges, men mener herudover, at  

 der kan være vægtige begrundelser for at udvide inkorporeringen til  

 yderligere  

 konventioner.
Beslutningsforslaget indebærer, at regeringen skal  

 fremsætte lovforslag om inkorporering af fire konventioner  mest  

 nærliggende i  

 overensstemmelse med Inkorporeringsudvalgets anbefaling på dette punkt.
Det  

 vil  

 sige,   

 	  

    

 at konventioner gøres  

 til en del af dansk ret ved lov,   

 	  

    

 at loven indeholder  

 en udtrykkelig opregning af de konventioner, der er omfattet af  

 inkorporeringen, dog således, at inkorporeringen alene omfatter  

 konventionerne,  

 i det omfang de er bindende for Danmark, det vil sige med respekt af  

 eventuelle  

 forbehold,   

 	  

    

 at de inkorporerede  

 konventioner samles i én lov,   

 	  

    

 at loven tillige  

 omfatter den europæiske menneskerettighedskonvention med tilhørende  

 protokoller, der blev inkorporeret ved lov i 1992,   

 	  

    

 at der indsættes en  

 bestemmelse i loven, der præciserer, at lovens formål er at styrke  

 menneskerettighedernes stilling i dansk ret.
 2. Omskrivning henholdsvis inkorporering af  

 konventioner m.v.
 Konventioner og andre traktater, der tilsigter at regulere  

 forholdet mellem en stat og borgere eller mellem borgere indbyrdes, kan  

 opfyldes på forskellige måder.
Hvis en fortolkning af traktaten m.v. og de nationale  

 regler fører til, at traktatforpligtelserne kan opfyldes ved gældende ret,  

 behøver staten ikke at foretage sig yderligere.
Hvis den nationale lovgivning  

 derimod ikke er i overensstemmelse med traktaten m.v., må de gældende  

 nationale  

 regler ændres med henblik på at opfylde forpligtelserne i henhold til  

 traktaten  

 m.v. Ændringen kan f.eks. ske ved ophævelse af en bestemmelse, ved ændring af  

 gældende bestemmelser eller eventuelt ved gennemførelse af helt nye  

 bestemmelser.
Afgørende er ikke selve processen, men at det endelige resultat  

 sikrer traktatens eller konventionens opfyldelse.
Konventioner, der er blevet  

 gennemført i dansk ret ved omskrivning, vil kunne inddrages ved fortolkningen  

 og anvendelsen af de regler, der tilsigter at gennemføre konventionen.
I  

 disse  

 tilfælde anvendes den internationale konvention i princippet indirekte.
Som  

 et  

 eksempel kan nævnes børnekonventionens artikel 12 om barnets ret til at  

 udforme  

 egne synspunkter og udtrykke disse i forhold, der vedrører barnet, som bl.a.  

 er  

 kommet til udtryk i § 29 i lov om forældremyndighed og samvær, hvorefter der  

 skal finde en samtale sted med barnet, før der træffes afgørelse om  

 forældremyndighed eller samvær.
Begrebet inkorporering anvendes om de tilfælde, hvor en  

 bindende national retsforskrift bestemmer, at traktaten bliver en bestanddel  

 af  

 national ret i den form, hvori den er indgået.
Konventioner, der er  

 gennemført  

 i dansk ret ved inkorporering, vil kunne påberåbes for og anvendes af danske  

 domstole og andre retsanvendende myndigheder som følge af inkorporeringen.
I  

 disse tilfælde anvendes konventionen i dens autentiske form, men dette sker i  

 princippet på grundlag af og som følge af inkorporeringen.
Som et eksempel  

 kan  

 nævnes inkorporeringen af den europæiske menneskerettighedskonvention.
3. Betænkning 1407/2001 om inkorporering af  

 menneskerettigheder i dansk ret Et af regeringen nedsat inkorporeringsudvalg afgav i 2001  

 betænkning om inkorporering af menneskerettigheder i dansk ret.
a) Fordele og ulemper ved eventuel inkorporering Betænkningens kapitel 7, side 128-45, indeholder bl.a. en  

 beskrivelse af fordele og ulemper ved en eventuel inkorporering af  

 internationale konventioner om menneskerettigheder.
Af betænkningens resumé  

 af  

 dette emne (side 11) fremgår følgende:
 »FN-organer har i flere tilfælde opfordret regeringen til  

 at inkorporere visse FN-konventioner, og en inkorporering kan have en  

 signalværdi.
En inkorporering kan ses som en styrkelse af borgernes  

 retsstilling derved, at det tydeliggøres, at borgerne har en selvstændig  

 mulighed for at påberåbe sig konventionernes bestemmelser umiddelbart for  

 domstolene og andre retsanvendende myndigheder.
Herved vil en inkorporering  

 kunne ses som et supplement til den vurdering, der foretages af regeringen og  

 Folketinget i forbindelse med vedtagelse af love og af  

 forvaltningsmyndigheder  

 i forbindelse med administrationen af love.
Selv om en lov må anses for at være forenelig med Danmarks  

 internationale forpligtelser på det tidspunkt, hvor loven bliver vedtaget, er  

 det ikke dermed sikkert, at loven vedbliver med at være det, idet der efter  

 lovens vedtagelse kan ske en udvikling i praksis vedrørende den relevante  

 konvention.
Selv hvor det klart fremgår af bemærkningerne til et lovforslag,  

 at  

 loven forudsættes administreret i overensstemmelse med Danmarks  

 internationale  

 forpligtelser, er det ikke givet, at de afgørelser, der træffes af  

 administrative myndigheder, rent faktisk respekterer internationale  

 konventioner om menneskerettigheder.
På den baggrund kan der være behov for,  

 at  

 domstolene og andre retsanvendende myndigheder i forbindelse med behandlingen  

 af den enkelte retssag foretager en vurdering af, om retstilstanden, herunder  

 den måde, hvorpå lovgivningen administreres, er i overensstemmelse med  

 Danmarks  

 internationale forpligtelser.
En inkorporering vil tydeliggøre denne opgave.
 En inkorporering vil skabe et lovbestemt grundlag for, at  

 domstolene og andre retsanvendende myndigheder kan anvende de inkorporerede  

 konventioner.
 En inkorporering vil derudover medføre øget opmærksomhed og  

 større bevidsthed om de inkorporerede konventioner.
Udvalget har ikke fundet, at der er væsentlige ulemper, der  

 taler afgørende imod en inkorporering.« b) Kriterier for udvælgelsen af konventioner, som  

 bør inkorporeres Kapitel 7 i betænkning 1407/2001 indeholder endvidere side  

 146-62 en drøftelse af, hvilke kriterier der bør lægges vægt på ved  

 vurderingen  

 af, hvilke konventioner der eventuelt bør inkorporeres i dansk lovgivning.
Af  

 betænkningens resumé af dette emne (side 11-12) fremgår følgende:
 »Udvalget sondrer mellem »generelle konventioner«, det vil  

 sige konventioner, der i princippet omfatter alle personer og mange  

 forskellige  

 rettigheder, og »specialkonventioner«, det vil sige konventioner, der kun  

 omfatter bestemte kategorier af personer eller bestemte rettigheder.
Efter udvalgets opfattelse bør en inkorporering af  

 menneskerettighedskonventioner i første række omfatte de »generelle  

 konventioner«.
Efter udvalgets opfattelse kan der dog være nogle  

 »specialkonventioner«, der regulerer forhold af så stor praktisk eller  

 principiel betydning, at de må anses for »centrale« for beskyttelsen af  

 menneskerettigheder, og at de derfor også bør inkorporeres.
 Efter udvalgets opfattelse bør det være et meget centralt  

 kriterium, om bestemmelserne i en konvention er »egnede« til at blive anvendt  

 som retligt grundlag for løsning af konkrete tvister, der verserer for  

 domstolene eller andre retsanvendende myndigheder.
 Efter udvalgets opfattelse bør det endvidere tillægges  

 betydning, om der er etableret kontrol- og håndhævelsesorganer, der har  

 mulighed for at fortolke og anvende konventionerne, og om der i bekræftende  

 fald findes praksis fra disse kontrol- og håndhævelsesorganer, der præciserer  

 indholdet og omfanget af konventionernes bestemmelser.
Efter udvalgets opfattelse bør det endvidere tillægges  

 betydning, om der er tale om en konvention, der ofte er blevet påberåbt for  

 og/eller anvendt af danske domstole og andre retsanvendende myndigheder.« 4. Konventionerne og Inkorporeringsudvalgets  

 anbefalinger FNs konvention om borgerlige og politiske rettigheder  

  

 :  

 Danmark har ratificeret konvention af 16. december 1966 om borgerlige og  

 politiske rettigheder med tilhørende valgfri protokol (trådte i kraft for  

 Danmark i 1976) og den anden valgfri protokol af 15. december 1989 til den  

 internationale konvention om borgerlige og politiske rettigheder, der sigter  

 mod afskaffelse af dødsstraf (trådte i kraft for Danmark i 1991). Danmark har  

 dog taget enkelte forbehold, f.eks. over for kravet om, at unge  

 lovovertrædere  

 skal holdes adskilt fra voksne.
Konventionen med tilhørende protokoller  

 indeholder lang række meget forskellige borgerlige og politiske rettigheder,  

 som i et betydeligt omfang svarer til de menneskerettigheder, som fremgår af  

 den europæiske menneskerettighedskonvention.
FNs konvention om økonomiske, sociale og kulturelle  

 rettigheder  

  

 : Danmark har ratificeret den internationale konvention af 16.  

 december 1966 om økonomiske, sociale og kulturelle rettigheder.
Konventionen  

 trådte i kraft for Danmark i 1976. Konventionen indeholder en lang række  

 meget  

 forskellige rettigheder, herunder bl.a. rettigheder forbundet med arbejde,  

 retten til social tryghed, retten til fysisk og mental sundhed, retten til  

 uddannelse.
FNs konvention om afskaffelse af alle former for  

 racediskrimination  

  

 : Danmark har ratificeret FNs konvention af 21. december  

 1965 om afskaffelse af alle former for racediskrimination.
Konventionen  

 trådte  

 i kraft for Danmarks vedkommende i 1972. Deltagerstaterne fordømmer  

 racediskrimination og påtager sig at føre en politik, der tager sigte på at  

 afskaffe racediskrimination af enhver art.
Konventionen indebærer bl.a., at  

 staterne aldrig må indlade sig på racediskrimination, ikke må give støtte til  

 sådan virksomhed og skal træffe effektive foranstaltninger til kritisk at  

 gennemgå politikken på dette område.
Staterne skal ved alle egnede midler  

 forbyde og standse racediskrimination.
Staterne skal herudover træffe  

 positive  

 foranstaltninger til sikring af fuld og ligelig nydelse af  

 menneskerettigheder for  

 alle racegrupper eller enkeltpersoner, der tilhører disse.
FNs torturkonvention:  

  

 Danmark har ratificeret FNs  

 konvention af 10. december 1984 mod tortur og anden grusom, umenneskelig  

 eller  

 nedværdigende behandling eller straf.
Konventionen trådte i kraft for Danmark  

 i  

 1987. Konventionen indebærer bl.a., at staterne skal træffe effektive  

 forholdsregler for at forhindre tortur, herunder lovgivningsmæssige,  

 administrative og juridiske foranstaltninger.
Staterne skal bl.a. føre  

 systematisk tilsyn med regler og praksis i forbindelse med afhøringer for at  

 forhindre, at tortur finder sted, og sørge for, at der iværksættes  

 undersøgelser i tilfælde, hvor der er rimelig grund til at antage, at tortur  

 har fundet sted.
 Konventionerne har en række grundlæggende fællestræk:
   

 	  

    

 Der er oprettet en  

 komité, der overvåger, om medlemsstaterne efterlever deres forpligtelser i  

 henhold til konventionen.
   

 	  

    

 Staterne er  

 forpligtede til at indsende periodiske rapporter til komiteen om  

 konventionens  

 overholdelse.
   

 	  

    

 Komiteen kan vedtage  

 generelle bemærkninger vedrørende konventionens fortolkning og anvendelse.
   

 	  

    

 Der er (bortset fra  

 konventionen om økonomiske, sociale og kulturelle rettigheder) etableret en  

 individuel klageadgang.
Inkorporeringsudvalget anbefaler i betænkning 1407/2001, at   

 	  

    

 FNs konvention om  

 borgerlige og politiske rettigheder,   

 	  

    

 FNs konvention om  

 afskaffelse af alle former for racediskrimination,   

 	  

    

 FNs konvention mod  

 tortur og anden grusom, umenneskelig eller nedværdigende behandling eller  

 straf inkorporeres i dansk lovgivning.
Inkorperingsudvalget lægger (i hovedtræk) vægt på, at   

 	  

    

 konventionerne  

    

  

 må anses for at være centrale for  

 beskyttelsen af menneskerettigheder,   

 	  

    

 at konventionerne  

 anses for egnede til at blive anvendt som retligt grundlag for løsning af  

 konkrete tvister, der verserer for domstolene eller administrative  

 myndigheder,   

 	  

    

 at de fleste af  

 konventionernes bestemmelser er formuleret klart og præcist,   

 	  

    

 at der er etableret  

 en individuel klageadgang,   

 	  

    

 at komiteernes  

 praksis i individuelle klagesager indebærer, at konventionernes bestemmelser  

 vil være egnede til at blive anvendt som retligt grundlag for løsning af  

 konkrete tvister, der verserer for domstolene eller administrative  

 myndigheder.
For så vidt angår FNs konvention om borgerlige og  

 politiske rettigheder henviser Inkorporeringsudvalget endvidere til, at  

 konventionen i det væsentlige svarer til den europæiske  

 menneskerettighedskonvention, som er blevet inkorporeret i dansk ret.  

 FN-konventionen  

 indeholder efter sin ordlyd på flere punkter rettigheder, der ikke  

 udtrykkeligt  

 fremgår af den europæiske menneskerettighedskonvention.
Og for så vidt angår  

 rettigheder, der er beskyttet af begge konventioner, yder FN-konventionen  

 efter  

 sin ordlyd i visse tilfælde en bedre beskyttelse derved, at den indeholder  

 mere  

 detaljerede rettigheder eller færre undtagelser til rettighederne.
 For så vidt angår torturkonventionen har  

 Inkorporeringsudvalget endvidere tillagt det betydning, at det ikke kan  

 udelukkes, at konventionen på visse punkter yder en bedre beskyttelse end den  

 europæiske menneskerettighedskonvention.
 Socialistisk Folkeparti foreslår på denne baggrund, at de  

 tre konventioner inkorporeres i dansk ret.
For så vidt angår FNs konvention om økonomiske, sociale og  

 kulturelle rettigheder anbefaler Inkorporeringsudvalget, at konventionen ikke  

 inkorporeres i dansk lovgivning på nuværende tidspunkt.
Enighed om  

 anbefalingen  

 bygger især på synspunktet om, at en yderligere inkorporering af  

 menneskerettighedskonventioner i første omgang alene bør omfatte et begrænset  

 antal konventioner af hensyn til tilvejebringelse af et bedre  

 erfaringsgrundlag, og at andre konventioner bør tillægges større prioritet.
Med hensyn til den indholdsmæssige vurdering er der i  

 udvalget enighed om, at konventionen er en generel konvention og må anses som  

 central for beskyttelsen af menneskerettigheder, idet konventionen omfatter  

 alle og enhver, ligesom den indeholder en lang række meget forskellige  

 rettigheder af væsentlig samfundsmæssig betydning.
FNs konventioner om  

 borgerlige og politiske rettigheder og om økonomiske, sociale og kulturelle  

 rettigheder er ligestillede og indbyrdes forbundne, hvilket er blevet  

 anerkendt  

 i internationale vedtagelser med dansk tilslutning.
De to konventioner udgør  

 sammen med FNs verdenserklæring om menneskerettigheder grundstammen i  

 den  

 globale menneskerettighedsbeskyttelse.
En del af udvalgets medlemmer lægger afgørende vægt på, at  

 konventionen i vidt omfang indeholder såkaldte programerklæringer, og at  

 mange  

 af konventionens bestemmelser har en sådan karakter, at rettighedernes  

 indhold  

 i vidt omfang afhænger af deres gennemførelse i den nationale lovgivning,  

 idet  

 de pålægger medlemsstaterne positive forpligtelser af vidtrækkende økonomisk  

 og  

 social karakter.
Denne del af udvalget kan bl.a. af denne grund ikke anbefale  

 en inkorporering.
Andre af udvalgets medlemmer lægger derimod afgørende vægt  

 på, at de borgerlige og politiske rettigheder på den ene side og de  

 økonomiske,  

 sociale og kulturelle rettigheder på den anden side er udelelige og indbyrdes  

 forbundne.
Disse medlemmer finder, at signalværdien i forhold til både det  

 danske og det internationale samfund om den betydning, menneskerettighederne  

 tillægges, taler med styrke for at inkorporere også denne konvention.
Dette  

 forhold kan opveje dens muligt mindre praktiske brugbarhed ved løsningen af  

 konkrete retstvister.
Efter disse medlemmers opfattelse er det muligt at tage  

 højde for de indvendinger, der knytter sig til de upræcise bestemmelser i  

 konventionen, i forbindelse med beskrivelsen af retsvirkningerne af  

 inkorporering i loven.
Socialistisk Folkeparti finder, at sammenhængen til  

 konventionen om borgerlige og politiske rettigheder bør tillægges væsentlig  

 betydning.
Derimod bør argumentet om ikke at inkorporere for mange  

 menneskerettighedskonventioner på en gang ikke have afgørende betydning, når  

 der skal tages politisk stilling til inkorporeringsspørgsmålet.
Om der  

 inkorporeres en konvention mere eller mindre, bør ikke være afgørende i sig  

 selv.
Det afgørende må være en selvstændig analyse og vurdering af den  

 enkelte  

 konvention.
Selv om nogle af konventionens bestemmelser er vagt formuleret og  

 har karakter af programerklæringer, vil danske domstole være i stand til at  

 tage højde for denne problemstilling i forbindelse med deres fortolkning af  

 konventionen, uden at der derved vil ske en forrykkelse af magtbalancen  

 domstole og lovgiver imellem.
En inkorporering vil have en positiv  

 signalværdi.  

 Danmark bør stå som et foregangsland med hensyn til  

 menneskerettighedsbeskyttelsen, og den internationale signalværdi af en  

 inkorporering må tillægges væsentlig betydning.
 Socialistisk Folkeparti foreslår på denne baggrund, at også  

 denne konvention inkorporeres i dansk ret.
5. FNs konvention om barnets rettigheder og FNs  

 konvention om afskaffelse af alle former for diskrimination mod kvinder Inkorporeringsudvalget anbefalede i betænkning 1407/2001,  

 at FNs børnekonvention og FNs konvention om afskaffelse af alle  

 former for  

 diskrimination mod kvinder ikke inkorporeres i dansk ret på nuværende  

 tidspunkt.
Disse to konventioner er ikke medtaget i beslutningsforslaget.
 Socialistisk Folkeparti finder dog, at der kan være gode  

 grunde til også at inkorporere disse konventioner.
 Socialistisk Folkeparti fremsatte den 30. oktober 2003  

 beslutningsforslag om inkorporering af FNs børnekonvention, hvortil der  

 henvises, og vil overveje at fremsætte forslag om inkorporering af  

 kvindekonventionen.
Skriftlig fremsættelse Margrete Auken  

  


  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om inkorporering af FN-menneskerettighedskonventioner i dansk ret.
(Beslutningsforslag nr.
B 134).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
