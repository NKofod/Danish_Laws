Kendelse fra Pressenævnet i sag nr.  

 115/1999 [K] har klaget til Pressenævnet over en artikel  

 bragt i Politiken den 22. august 1999, idet han mener, at god presseskik er  

 tilsidesat.
 Artiklen havde overskriften "Helt til højre"  

 og følgende underrubrik:
"OPGØRET.
Dansk Forum blev smidt ud af Dansk  

 Folkeparti, fordi de var for yderligtgående.
Formanden vil den dag i  

 dag ikke tage entydigt afstand fra nazismen.
Og foreningen er udsprunget fra  

 Dansk Ungdom, hvor medlemmer tidligere er taget med nazi-propaganda og  

 slagvåben." Artiklen havde bl.a. følgende indhold:
 "Politifolkene fra Roskilde fik en mindre overraskelse, da  

 de standsede en bil en fredelig februar-aften i 1996.
Da de åbnede bildøren, sad der flere unge i  

 mørke pilotjakker, sorte bukser, militærstøvler og  

 røde armbind.
På armbindet sad det nazistiske bjergkors, som  

 symboliserer "blod og ære".
Men overraskelsen blev endnu større, da  

 politifolkene gennemsøgte bilen.
Ud over nynazistisk  

 propaganda-materiale fandt de baseball-køller, jernrør, knojern  

 og spray med tåregas.
Senere viste det sig, at det ikke kun var endnu en gruppe  

 nynazister, som kørte i byen bevæbnet til tænderne.
Fem af  

 de seks unge var medlemmer af Den Danske Forenings daværende  

 ungdomsorganisation, Dansk Ungdom.
Og chaufføren var S, der sad i  

 bestyrelsen for Dansk Ungdom.
Fem måneder senere blev ungdomsorganisationen  

 nedlagt.
I stedet blev Dansk Forum stiftet på resterne af Dansk Ungdom  

 3. august 1996 i Holstebro.
Pengekassen i Dansk Ungdom blev uden videre ført  

 over til Dansk Forum.
Og selv om 16 af de mest nazivenlige blev smidt ud, var  

 de fleste gengangere i den nye forening, som talte 131 medlemmer i  

 hovedsagelig Holstebro, Roskilde og Århus.
Det er netop Dansk Forum, som har sat sig på  

 overskrifterne i medierne i den seneste uge.
Dansk Folkeparti med  Pia  

  Kjærsgaard i spidsen ekskluderede 19 medlemmer af det stærkt  

 højreorienterede og nationalistiske Dansk Forum.
En af de 19  

 ekskluderede er formanden for Dansk Forum, [K].
 [K] kan godt huske episoden, hvor de bevæbnede  

 medlemmer blev stoppet af politiet i Roskilde for tre et halvt år  

 siden.
"Et rygte begyndte at løbe om, at vores folk havde  

 været med, og vi spurgte S, hvad Fanden det skulle forestille.
Han svor  

 på, at det ikke var naziuniformer, de havde haft på, og at de kun  

 havde køller med for at forsvare sig mod en indvandrerbande.
Han blev  

 alligevel smidt ud af bestyrelsen, fordi han havde løjet over for os",  

 siger [K].
Men for Dansk Folkepartis næstformand,  Peter  

  Skaarup, er der ingen tvivl om Dansk Forums tætte forbindelse til den  

 yderste højrefløj.
Han begrundede i denne uge udrensningen med,  

 at de ekskluderede "udtrykker sympati med racister, nazister, slavehandlere,  

  Ku  Klux  Klan,  Pinochet og den franske  Jean-Marie  Le  Pen." Højre-akademikere Dansk Forum er tydeligvis den "akademiske" del af den  

 rabiate højrefløj.
Formanden [K] er tidligere  

 filosofistuderende ved Københavns Universitet, og organisationen har  

 kørt flere hvervekampagner på universiteterne.
Sidste år besluttede Dansk Forum at stille op til  

 styrelsesvalget på Københavns Universitet under navnet Nationale  

 Studerende.
Et af punkterne på deres program er "national  

 præference i ansættelse såvel som optag på  

 uddannelsesinstitutionerne". Eller med andre ord: Danskere skal  

 foretrækkes frem for mennesker med udenlandsk baggrund." [K] fremhævede dog, at han ikke går ind for  

 vold, og at der er en forskel på at være nationalist og at  

 være nazist.
Dansk Forums hjemmeside afslører dog, at forskellen  

 mellem organisationen og fascistiske organisationer er papirstynd." Og på Dansk Forums hjemmeside er der detaljerede  

 oplysninger om fjenderne: Hele 88 foreninger og partier på hovedsagelig  

 venstrefløjen.
Personnavne og adresser bliver nævnt i  

 flæng.
 Samtidig vil Dansk Forum ikke tage afstand fra de danske  

 nazister.
Forskellene Formand for Dansk Forum, [K]   hvordan adskiller I jer  

 fra de øvrige grupperinger på den yderste  

 højrefløj? "Vi adskiller os intellektuelt og ideologisk fra andre  

 højreorganisationer som Dansk Folkeparti og Den Danske Forening ved,  

 at ingen af de andre har modet eller fornuften eller evnen til at forklare,  

 hvor det moderne hovedproblem er: At man via menneskerettighederne ensretter  

 verden med ret hårde midler som domstole og racismeparagraffer.
Men  

 hvis du reducerer det hele til, at indvandringsstrømmen skal bringes  

 ned og udlændingene skal repatrieres, så er vi da enige med de  

 andre på højrefløjen".
Organisationen Fælleslisten mod Indvandring  

 tilhører den mere bramfri højrefløj, der bl.a.  

 fører "sort bog" over "landsforrædere"   dvs. mennesker der  

 taler indvandrere og flygtninges sag.
I samarbejder jo også med  

 dem? "Jeg tror, at vi har holdt et enkelt møde med dem.  

 Men det er første og vist nok eneste gang, for det var noget rod".
Sidste år infiltrerede I den venstreorienterede  

 organisation Rebel, som arrangerede en demonstration mod nazisterne   en  

 demonstration som I beskrev detaljeret i jeres blad Runesten i en sarkastisk  

 tone.
Dermed kommer det til at se ud som om, I har mere sympati for  

 nazisterne end for Rebel? "Det var ikke for at gå med i antinazi-marchen, at  

 vi spionerede mod Rebel.
Men vi så et problem i den skæve  

 fordeling af information, hvor højrefløjen ikke anede en brik  

 om venstrefløjen og dens organisationer og tænkning, mens  

 venstrefløjen har været meget bedre til at finde information om  

 højrefløjen.
Derfor gik vi ind i Rebel for at finde ud af, hvad  

 der foregik".
Men hvordan synes du selv, det ser ud, at I gør  

 nar af en demonstration mod nazisterne? "Nu må du forstå mig.
Vi kom til at deltage i  

 et hemmeligt møde i Rebel, som vidste, at Rebel-ledelsen vidste, at  

 deres medlemmer forberedte tæskehold.
Det ville vi gerne følge  

 nærmere derfor gik en af vore folk med i demonstrationen mod nazisterne  

 og rapporterede om forløbet i vores blad".
Ville du selv demonstrere mod nazisterne? "Nej, jeg er ikke en type, der demonstrerer.
Skulle jeg  

 gøre det, skulle det godt nok være en stor sag.
Og nazisterne  

 udgør nul og niks.
Jeg ser ikke med special sympati på  

 nazisterne   især ikke deres metoder.
Jeg har læst  

 hovedværkerne i nazismen, og jeg kan se, hvor galt de er på den.  

 Hvis du implementerer nazisme i det virkelige samfund, får du et  

 forskruet samfund.
Ligesom med kommunisme   altså totalitarisme".
 Her tilføjer [K], at han ikke tager  

 fuldstændig afstand fra nazismen.
 "Vi må anerkende en affinitet til nazismen", siger  

 han.
Det må du forklare? "Ja, ordet må du selv slå op (affinitet  

 betyder ifølge Politikens fremmedordbog "en nær forbindelse, en  

 overensstemmelse, et slægtskab", red.). Der er da en affinitet til  

 nazismen, som hele højrefløjen må bekende sig til.
Uden  

 at bekende sig til den affinitet, kan du nemlig ikke gøre op med  

 nazismen.
Du er nødt til at finde patologierne (ifølge  

 fremmedordbogen betyder det "sygdomme", red.) i din egen tænkning".
I har anlagt sag mod en person, der har kaldt jer en  

 nazistisk dækorganisation? "Ja netop, fordi så er vi ovre i noget helt andet,  

 noget organisatorisk".
Hvorfor har I på jeres hjemmeside links til den  

 franske organisation Front National, der er kendt for at gå til  

 voldelige yderligheder mod fremmede? "Hvis du er højreorienteret eller interesseret i at  

 blive det, må du gå til de højreorienterede.
Praktisk har  

 de fat i noget   man må respektere dem for at være det mest  

 fremgangsrige parti på højrefløjen.  Le  Pen er en  

 rå politiker.
Men Front Nationale er bare mere end  Le  Pen, og vi er  

 så heldige at have haft studenter dernede og besøge den anden  

 fløj af partiet.
Det spændende ved Frankrig er, at de har en  

 meget lang tradition for en ordentlig intellektuel højrefløj.  

 Det har Danmark ikke på nær nogle få undtagelser som  Hakon  

  Stangerup.
Vi ønsker at være med til at skabe Det Ny  

 Højre"." Klageren har anført, at der i artiklen bringes  

 følgende tre udsagn:
 "1) Formanden vil den dag i dag ikke tage entydigt afstand  

 fra nazismen.
 2) Samtidig vil Dansk Forum ikke tage afstand fra de  

 danske nazister.
3) Her tilføjer [K], at han ikke tager  

 fuldstændig afstand fra nazismen." Klageren har videre anført, at disse udsagn er i  

 modstrid med, hvad han faktisk bliver citeret for i artiklen.
Klageren har herudover anført, at de  

 spørgsmål, der optræder i det trykte interview ikke er i  

 overensstemmelse med de spørgsmål, der faktisk blev stillet  

 under interviewet.
Klagerens udtalelser er dermed bevidst anvendt i  

 misvisende sammenhæng.
 Klageren har til støtte herfor fremlagt kopi af den  

 korrespondance, han har ført med journalisten på Dansk Forums  

 debatsider på internettet.
 Bladet har i en udtalelse anført, at der er fuld  

 dækning i klagerens udtalelser for at bruge den sammenfattende  

 formulering, at han "ikke entydigt kan tage afstand fra nazismen".
 Bladet har i relation til formuleringen "Her  

 tilføjer [K], at han ikke tager fuldstændig afstand fra  

 nazismen", at denne afspejler, hvad klageren udtalte lige før den  

 formulering, bladet ordret citerer.
Bladet har videre anført, at det ikke har  

 været bladets hensigt at hævde, at klageren er nazist eller  

 nynazist   og at dette heller ikke er bladets opfattelse.
Klageren er i  

 interviewet citeret fyldigt om, hvorfor han ikke er det.
 I sagens behandling har følgende  

 nævnsmedlemmer deltaget: Per Sørensen, Finn Rowold, Ulrik  

 Holmstrup og Preben Sørensen.
 Pressenævnet udtaler:
Pressenævnet finder, at underrubrikken har  

 tilstrækkelig dækning i artiklen.
Samtidig giver de udtalelser,  

 klageren er citeret for, tilstrækkelig dækning for de udsagn,  

 klageren har klaget over.
 Pressenævnet finder derfor ikke grundlag for at  

 udtale kritik af bladet.
 Afsagt den 13. oktober 1999.
