 VI MARGRETHE DEN ANDEN, af Guds Nåde Danmarks Dronning gør  

 vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 145 af 21. april 1965 om Danmarks Erhvervsfond, som ændret  

 senest ved lov nr. 90 af 13. marts 1985, jfr. bekendtgørelse nr. 91 af 13.  

 marts 1985, indsættes som  § 8, stk. 2:
» Stk. 2.  Der kan endvidere ydes garantier og  

 kautioner inden for et beløb af 30 milliarder kr. ved store  

 eksportforretninger til udviklingslande, når der foreligger garanti fra  

 finansministerium, centralbank, udviklingsbank el. lign.
I beløbet er  

 indbefattet garantier og kautioner, der er ydet i henhold til § 7 i loven om  

 internationalt udviklingssamarbejde.« § 2 I lov om internationalt udviklingssamarbejde, jfr. lovbekendtgørelse nr.  

 285 af 1. april 1976, som ændret senest ved lov nr. 122 af 31. marts 1982,  

 ophæves § 7.
§ 3 Loven træder i kraft dagen efter bekendtgørelsen i Lovtidende.
Givet på Christiansborg slot, den 8. maj  

 1985 Under Vor Kongelige Hånd og Segl MARGRETHE R.
