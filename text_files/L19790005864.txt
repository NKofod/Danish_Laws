 Bekendtgørelse af overenskomst af 12. oktober 1978 med Irak om  

 industrielt, videnskabeligt, økonomisk og teknisk samarbejde.
 Den 12. oktober 1978 undertegnedes i Bagdad en overenskomst mellem Danmark  

 og Irak om industrielt, videnskabeligt, økonomisk og teknisk samarbejde.
 Overenskomsten har følgende ordlyd:
OVERENSKOMST mellem Kongeriget Danmarks regering og Republikken Iraks regering om  

 industrielt, videnskabeligt, økonomisk og teknisk samarbejde Kongeriget Danmarks regering og Republikken Iraks regering, som ønsker at udvikle det industrielle, videnskabelige, økonomiske og  

 tekniske samarbejde mellem deres to lande på lige fod og til gensidig fordel  

 og at styrke de bestående venskabelige forbindelser mellem dem, er blevet enige om følgende:
Artikel 1 De to kontraherende parter vil gøre deres yderste for at udvikle og styrke  

 industrielt, videnskabeligt, teknisk og økonomisk samarbejde mellem deres to  

 lande, især på følgende områder:
Artikel 2 De kontraherende parter vil træffe alle de foranstaltninger, det er  

 muligt, til at fremme det tekniske samarbejde, herunder overførsel af moderne  

 teknologi mellem de to lande.
Sådanne foranstaltninger vil blandt andet  

 omfatte uddannelse og udveksling af specialmedarbejdere, tekniske eksperter  

 samt videnskabelige og tekniske oplysninger, licens- og know how aftaler,  

 kurser og symposier.
 Gennem den i artikel 4 nævnte fælleskommission vil de kontraherende parter  

 i hvert enkelt tilfælde træffe aftale om, hvor stor en andel af  

 omkostningerne ved de ovennævnte tekniske samarbejdsordninger, hver part skal  

 afholde.
Artikel 3 De to kontraherende parter vil opmuntre og lette handelssamkvemmet mellem  

 deres lande med henblik på at virkeliggøre et stadigt større og mere  

 alsidigt, frugtbart handelssamkvem mellem dem samt støtte langfristede  

 handelskontrakter til gensidig fordel vedrørende levering og køb af varer og  

 udveksling af tjenesteydelser mellem virksomheder og handelsorganisationer i  

 deres respektive lande i overensstemmelse med gældende love og bestemmelser i  

 begge lande.
Artikel 4 Med henblik på at lette gennemførelsen af denne overenskomst og fremme  

 samarbejdet mellem de to lande er de to kontraherende parter blevet enige om  

 at nedsætte en fælleskommission bestående af repræsentanter for de to  

 regeringer: kommissionen skal mødes efter behov skiftevis i Danmark og Irak  

 efter anmodning fra den ene eller den anden af de to parter.
Kommissionen  

 skal varetage følgende opgaver:
Artikel 5 Enhver uoverensstemmelse, som måtte opstå i forbindelse med aftaler, der  

 er truffet mellem organisationer og virksomheder tilhørende de to  

 kontraherende parter, skal gøres til genstand for undersøgelse af den i denne  

 overenskomsts artikel 4 nævnte fælles dansk-irakiske kommission i en  

 venskabelig og samarbejdsvillig ånd og inden for denne overenskomsts formål.  

 Dette udelukker ikke anvendelsen af særlige bestemmelser om bilæggelse af  

 tvister, nedfældet i de pågældende aftaler.
Artikel 6 Alle betalinger i forbindelse med projekter og aftaler, der gennemføres  

 inden for rammerne af denne overenskomst foretages i enhver frit konvertibel  

 valuta i overensstemmelse med gældende valutabestemmelser i de to lande.
Artikel 7 Bestemmelserne i denne overenskomst forbliver i kraft indtil  

 gennemførelsen af aftaler indgået i henhold til overenskomsten og inden for  

 dennes gyldighedsperiode, indtil sådanne aftaler er fuldstændig opfyldt.
Artikel 8 Denne overenskomst træder i kraft på datoen for udvekslingen af noter, der  

 bekræfter dens ratifikation og godkendelse i overensstemmelse med de  

 grundlovsmæssige forskrifter i de to lande, og den forbliver i kraft i en  

 periode på fem år, der automatisk forlænges til en yderligere periode på fem  

 år, medmindre der seks måneder forud for dens udløb af en af regeringerne  

 afgives skriftlig meddelelse om, at denne regering ønsker at opsige  

 overenskomsten.
Udfærdiget og undertegnet i Bagdad den 12. oktober 1978 i to originale  

 eksemplarer, hvert på engelsk og arabisk.
I tilfælde af uoverensstemmelse er  

 den engelske tekst gældende.
 For Kongeriget Danmarks regering:
Arne Christiansen Handelsminister For Republikken Iraks regering:
Hassan Ali Handelsminister Overenskomsten trådte i medfør af artikel 8 i kraft den 8. januar 1979.
 Udenrigsministeriet, den 10. april 1979.
