 1. Administrativt vedtagne bøder for overtrædelse af  

 skattekontrollovens § 13 har efter hidtil gældende regler været krævet  

 forrentet med 8% p.a. fra acceptskrivelsens dato, såfremt bøden ikke betaltes  

 rettidigt inden for den fastsatte betalingsfrist på 30 dage.
2. Spørgsmålet om forrentning af bøderne har været  

 optaget til nærmere overvejelse i statsskattedirektoratet, og det er  

 besluttet at ændre reglerne således at bøderne principielt ikke kræves  

 forrentet. Ændringen er begrundet i ønsket om at tilvejebringe  

 overensstemmelse inden for området med den af justitsministeriet,  

 kriminalforsorgen, anvendte praksis for forrentning af bøder fastsat ved  

 domstolene.
Der kan herefter ikke, når betalingsfristen oversiddes, stilles  

 krav om forrentning af de administrativt vedtagne bøder for overtrædelse af  

 skattekontrolloven, ligesom der som hovedregel ikke kræves forrentning i  

 forbindelse med henstand eller afdragsvis betaling af bøden.
Som vilkår for  

 at imødekomme et eventuelt andragende om henstand eller afdragsvis betaling  

 af bøden vil der dog for den del af bødens vedkommende, der tilfalder  

 statskassen, blive stillet krav om forrentning, såfremt følgende betingelser  

 er opfyldt: a.
Det skyldige bødebeløb til staten overstiger 10.000 kr. b.  

 Henstands- eller afdragsperioden er længere end 1 år, og c.
Ordningen er  

 begrundet i en finansieringssituation, dvs. at den pågældende ville være i  

 stand il straks at betale hele bøden eller en væsentlig del deraf, hvis han  

 realiserede sine værdier.
Rentesatsen fastsættes i disse tilfælde til 8% p.a.
 3. Skyldige bødebeløb til kommune og amtskommune skal  

 forrentes efter samme retningslinier, såfremt den samlede skyld til de to  

 kasser overstiger 10.000 kr., og de øvrige betingelser jf. ovenfor er  

 opfyldt.
4. Tilsvarende regler er i princippet gældende for  

 forrentning af administrativt vedtagne bøder for overtrædelse af  

 kildeskattelovens straffebestemmelser, jf.
KD-meddelelse 1974-5 af 27.  

 februar 1974.
 Statsskattedirektoratet, den 12. maj  

 1981.
