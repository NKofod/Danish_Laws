(Handelsskolerne) I henhold til bekendtgørelse nr. 795 af 13. december 1989 om åben  

 uddannelse fastsættes nedenstående regler om kursus til enkeltfagsprøver  

 under 2. del af de erhvervsfaglige grunduddannelser inden for butiksfaget.
 Handelsskoler, der er godkendt til at udbyde følgende  

 branche-/retningskurser inden for butiksfaget som led i erhvervsfaglige  

 grunduddannelser, kan udbyde disse branche~ /retningskurser tilrettelagt som  

 enkeltfagskursus:
Butiksdrift Foto Sko/læder Hårde hvidevarer Guld og sølv Farve og tapet Møbler Textil I forbindelse med enkeltfagskursus afholdes for hvert fag en mundtlig  

 prøve, der tillige kan inddrage praktiske færdigheder.
Prøven omfatter viden  

 og færdigheder i følge læreplanen.
Eksaminationen varer ca. 20 minutter, og  

 der gives ikke forberedelsestid.
Senest på enkeltfagskursets 1. undervisningsdag meddeler skolen skriftligt  

 til Erhvervsskoleafdelingens eksamensadministration, hvilke fag og hold, der  

 er oprettet ved skolen, antal elever på de enkelte hold samt  

 enkeltfagskursernes begyndelses- og sluttidspunkt.
Endelig oplyses  

 eksamensdatoen for prøven for hvert enkelt hold.
Samtidig fremsender skolen forslag til censorer ved prøverne med oplysning  

 om censors kvalifikationer i forbindelse med pågældende fag.
Når skolen har  

 modtaget ministeriets godkendelse af de foreslåede censorer, varetager skolen  

 selv beskikkelsen af disse.
 Opmærksomheden henledes på, at II-723 af juli 1990 om eksamensprocedure  

 trledes ikke finder anvendelse ved administrationen af de ovenfor nævnte  

 enkeltfagskurser under efg 2. del inden for butiksfaget.
 Undervisningen gennemføres i øvrigt efter reglerne for den tilsvarende  

 heltidsuddannelse og bestemmelserne i bekendtgørelsen om åben uddannelse.
 Foranstående har virkning fra den 1. september 1990.
 P.m.v.
 e.b.
Erik Nexelmann underv.insp.
