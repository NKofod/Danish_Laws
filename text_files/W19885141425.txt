Afslag på ansøgning om patent på »ultralydsinspektionssystem  

 omfattende et apparat og en fremgangsmåde til sporing og registrering af en  

 inspektionssondes placering« på grund af manglende opfindelseshøjde blev  

 stadfæstet af Patentankenævnet.
Nævnet fandt ikke grundlag for at tage et  

 først ved den mundtlige forhandling forelagt nyt kravforslag under  

 bedømmelse.
År 1988, den 5. februar afsagde Patentankenævnet (Grønning-Nielsen, Hans  

 Chr.
Thomsen, Arne Holm, Asger Nielsen, Vørts) følgende k e n d e l s e i sagen j.nr.
P.38/86:
Klage fra Southwest Research Institute, USA, v/Patentbureau Chas.
Hude over Patentdirektoratets afgørelse af 11. august 1986 af patentansøgning nr.  

 2603/78.
Den 9. juni 1978 indleverede klageren en ansøgning om patent på et  

 »ultralydsinspektionsystem omfattende et apparat og en fremgangsmåde til  

 sporing og registrering af en inspektionssondes placering«.
Ansøgningen  

 indeholdt 35 krav.
 Ansøgningens krav af 12. marts 1984, der var reduceret til 3, lød således:
 »1. Positionsbestemmelsessystem for en ultralydsonde (10), der er  

 indrettet til at blive bevæget hen over overfladen af en genstand for at  

 inspicere genstanden, såsom en rørledning med svejsesømme, hvilken sonde (10)  

 er tilsluttet kredsløbsorganer (24, 32) til ultralydsinspektion af  

 genstanden, og er udstyret med to sendere (12, 13) placeret i indbyrdes  

 afstand, hvilket positionsbestemmelsessystem omfatter et antal separate  

 signalmodtagere (M1-M6), som er indrettet til at blive monteret i en fast  

 position på genstanden, som undersøges, og på denne faste position modtage  

 signalerne fra de to sendere (12, 13), for at sende signalerne videre til  

 elektroniske kredsløb (17-23) til bestemmelse af position og orientering af  

 sonden (10) i forhold til genstanden, hvilket kredsløb omfatter kredsløb af  

 måling af udbredelsestiderne, k e n d e t e g n e t ved, at de separate  

 modtagere (M1-M6) er monteret i indbyrdes afstand i et lineært arrangement på  

 en fleksibel bærer (15), som er indrettet til at blive monteret langs en krum  

 overflade (fig. 1) af genstanden og på en fast position i forhold til et  

 referencepunkt (W) på genstanden, og at antallet af separate modtagere  

 (M1-M6) er mindst tre, og at de elektroniske kredsløb omfatter organer (17)  

 til for hver sender (12, 13) at detektere, hvilke to modtagere blandt de  

 mindst tre separate modtagere (M1-M6) som først modtager et bestemt signal,  

 og hvilke kredsløb endvidere er indrettet til at detektere udbredelsestiderne  

 for de pågældende signaler.
 2. Positionsbestemmelsessystem ifølge krav 1, k e n d e t e g n e t ved,  

 at de elektriske kredsløb også omfatter organer til at beregne  

 udbredelsestiderne for hver af senderne (12, 13) på overfladen, og organer  

 (22) til at vise begge sendernes positioner.
3. Postionsbestemmelsessystem ifølge krav 1 eller 2, k e n d e t e g n e t  

 ved, at de to sendere (12, 13) er placeret symmetrisk i forhold til et  

 symmetriplan gennem ultralydsonden (10).« Patentdirektoratet afslog ved skrivelse af 11. august 1986 ansøgningen med  

 følgende begrundelse:
»1. Som det tidligere er anført herfra, senest i skrivelsen af 12 sep  

 1983, er det kendt i forbindelse med et positionsbestemmelsessystem til en  

 ultralydsonde at indrette systemets modtagere monterbart, idet de er anbragt  

 på understøtningsdele, som kan monteres det ønskede sted på emnet.
Denne  

 teknik fremgår af dansk fremlæggelsesskrift nr. 138.861. At anbringe  

 modtagerne på en bærer, der er fleksibel, for at kunne imødekomme den  

 konfiguration, der er kendt fra USA patentskrift nr. 3.988.922, således som  

 det er angivet i den første del af den kendetegnende del af det nye krav 1 af  

 12 mar 1984, må på baggrund af det kendte anses for nærliggende for en  

 fagmand.
 Den resterende del af krav 1 angiver det samme princip, som er omhandlet i  

 den ovennævnte USA-patentbeskrivelse.
2. I Deres indlæg af 12 mar 1984 lægger De megen vægt på at fremhæve, at  

 systemet ifølge ansøgningen afviger fra det, der er omhandlet i det nævnte  

 USA-patentskrift ved, at ultralydsonden har to sendere og ikke kun en.  

 Imidlertid er det kendt i denne forbindelse at bruge to sendere med henblik  

 på at kunne indicere sondens orientering, hvilket fremgår klart af det nævnte  

 danske fremlæggelsesskrift.
De førstnævnte kendte foranstaltninger anvendt i  

 forbindelse med et system, hvor sonden har to sendere, sådan som krav 1 i sin  

 helhed angiver, medfører ingen anden virkning end den rent additive, og krav  

 1 angiver derfor ikke noget opfinderisk ejendommeligt.
 3. Krav 2 angiver kun hvad der kendes fra det danske fremlæggelsesskrift,  

 og krav 3 ses ikke at kunne angive noget særegent, idet det må være stort set  

 valgfrit for en fagmand hvor på sonden han vil anbringe de to sendere.
4. Der er således ikke angivet en opfindelse, der væsentligt adskiller sig  

 fra, hvad der var kendt før ansøgningens indleveringsdag.« Denne afgørelse har klageren ved skrivelse af 10. oktober 1986 indbragt  

 for Patentankenævnet.
Klageren har nedlagt påstand om, at påklagede afgørelse omstødes, således  

 at ansøgningen optages til fortsat behandling principalt på grundlag af følgende krav:
 »1. Bærbart apparat til ultralydsundersøgelse med et ultralydhoved  

 (10, 11), som er indrettet til at kunne bevæges frit hen over en overflade af  

 en rørformet genstand, som skal ultralydundersøges, styret med hånden af en  

 operatør, og som foruden en ultralydstransducer (11) har to i indbyrdes  

 afstand placerede lydsendere (12, 13), der aktiveres skiftevis og periodisk  

 af dertil indrettede kredsløb (14), og med flere lydmodtagere (M1-M6), der er  

 indrettet til at kunne fastgøres i forhold til den genstand, som  

 ultralydundersøges, og med et første sæt elektroniske kredsløb (24, 27, 29,  

 31) til at behandle og evaluere det reflekterede ultralydsignal via  

 ultralydtransduceren, og med et andet sæt elektroniske kredsløb (17), der  

 indbefatter kredsløb (17b, 17c) til måling af udbredelsestiderne for de  

 luftbårne signaler fra hver lydsender (12, 13) til hver lydmodtager (M1-M6)  

 og indrettet til at bestemme position og retning af lydhovedet (10), k e n d  

 e t e g n e t ved, at lydmodtagerne (M1-M6) er monteret med konstant  

 mellemrum i en retlinet række på en båndformet, fleksibel bærer (15), som kan  

 monteres rundt om den rørformede genstand i en fast position i forhold til en  

 svejsesøm (W) i genstanden, idet hver modtager (M1-M6) vil frembringe et  

 separat svarsignal, som afgives på ankomsttidspunktet for hvert lydsignal, og  

 hvor de elektroniske kredsløb omfatter organer (17) til for hvert af de  

 udsendte lydsignaler at identificere, hvilke to adskilte lydmodtagere, der  

 først modtager et specifikt signal, for at bestemme position og orientering  

 af lydhovedet (10) ud fra de udsendte lydsignaler, og at bæreren (15)  

 endvidere har en justerbar længde for at bæreren kan monteres på genstande  

 med forskelligt tværsnit.
2. Apparat ifølge krav 1, k e n d e t e g n e t ved, at de to  

 signalsendere (12, 13) er placeret symmetrisk på hver sin side af et  

 symmetriplan gennem ultralydhovedet (10).« subsidiært på grundlag af følgende af de svenske myndigheder godkendte  

 krav:
»Bærbart apparat til ultralyd-undersøgelse af et område omkring en  

 svejsesøm i et rørformet objekt, hvilket apparat omfatter et umonteret, frit  

 bevægeligt, håndstyret ultralydhoved (10, 11) med tilhørende kredsløbsorganer  

 (24, 27, 29, 31) til ultrasonisk undersøgelse af genstanden, hvilket  

 ultralydhoved har to adskilte signalsendere (12, 13) til at udsende luftbårne  

 lydsignaler og placeret i indbyrdes afstand, og endvidere omfattende flere  

 adskilte modtagere (M1-M6) for signaler fra signalsenderne (12, 13) indrettet  

 til at blive fast monteret på den genstand, der undersøges, til kontinuerlig  

 modtagelse af de udsendte signaler fra det vilkårligt placerede lydhoved, og  

 indrettet til at udsende signaler til elektroniske kredsløb til bestemmelse  

 af position og retning af det frit bevægelige lydhoved på genstanden, hvilke  

 kredsløb indbefatter kredsløb til måling af udbredelsestiderne, k e n d e t e  

 g n e t ved, at de adskilte modtagere (M1-M6) er monteret med konstante  

 mellemrum i en retlinet række på en båndformet fleksibel bærer (15), som kan  

 monteres rundt om den rørformede genstand i en fast position i forhold til en  

 svejsesøm (W) i genstanden, idet hver modtager vil frembringe et separat  

 svarsignal, som udsendes på ankomsttidspunktet for hvert udsendt signal, som  

 når frem til den pågældende modtager, og hvor de elektroniske kredsløb  

 omfatter organer (17) til for hvert af de udsendte lydsignaler at  

 identificere, hvilke to adskilte modtagere, som først modtager et specifikt  

 signal, med det formål at bestemme position og orienteringen af lydhovedet  

 ved kun at vælge de afsendte signaler, som afsendes fra de to således  

 identificerede, adskilte modtagere og at bæreren endvidere har en justerbar  

 længde, for at bæreren kan monteres på genstande med forskellige  

 tværsnit.« Sagen har været behandlet i nævnets møde den 9. november 1987.
 For klageren mødte civilingeniør Anna Larsen.
 Klageren har navnlig anført, at de af direktoratet anførte modhold ikke er  

 relevante ved sagens afgørelse, idet de ikke foregriber opfindelsen.
Det er formålet med opfindelsen at tilvejebringe et  

 ultralydundersøgelsesudstyr med en kontinuerlig positionsbestemmelse af et  

 frit bevægeligt lydhoved til undersøgelser af rørledninger, og især af  

 svejste rørsamlinger i sådanne rørledninger og dette udstyr skal kunne  

 anvendes i felten på rørledninger med forskellige diametre, som udstyret let  

 skal kunne tilpasses.
Udstyret skal også kunne anvendes på rørledninger, som  

 nedgraves, dvs. under forhold hvor pladsforholdene kan være meget dårlige.
 Der er i nærværende sag tale om anbringelse af mikrofoner på et fleksibelt  

 bælte, og lydbølgerne udsendes gennem luften.
 Nævnet skal udtale:
 I henhold til de af direktoratet anførte grunde, og idet det for  

 ankenævnet anførte ikke findes at kunne føre til andet resultat, vil  

 afgørelsen være at stadfæste.
 Det bemærkes, at nævnet ikke har fundet grundlag for at tage et først ved  

 den mundtlige forhandling forelagt nyt kravforslag under bedømmelse.
Herefter bestemmes:
 Den påklagede afgørelse stadfæstes.
