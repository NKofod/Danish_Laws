Bekendtgørelse om opgaver og beføjelser i  

  

 Trafikstyrelsen for Jernbane og Færger I medfør af § 7 i lov nr. 398 af 2. juni 1999 om  

 færgefart, § 8, stk. 2 i lov om jernbanevirksomhed, jf. lovbekendtgørelse nr.  

 310 af 28. april 2003 og § 4, stk. 3 i lov om den lokale og regionale  

 kollektive personbefordring uden for hovedstadsområdet, jf. lovbekendtgørelse  

 nr. 493 af 16. juni 1995, som ændret ved § 55 i lov nr. 145 af 25. marts  

 2002,  

 fastsættes:
 § 1.  

  

 Trafikstyrelsen  

 for Jernbane og Færger er en styrelse under Trafikministeriet.
 § 2.  

  

 Trafikstyrelsen for Jernbane og Færger skal varetage de statslige opgaver  

 vedrørende indkøb og koordinering af offentlig servicetrafik og  

 infrastrukturplanlægning.
 § 3.  

  

 De  

 beføjelser, som ved § 2, stk. 4, § 3, stk. 1, og  

 § 5,  

 stk. 2, i lov om færgefart er tillagt trafikministeren, udøves af  

 Trafikstyrelsen for Jernbane og Færger.
Stk. 2.  

  

 Styrelsen  

 træffer afgørelse om tvistigheder efter § 5, stk. 3, i lov om  

 færgefart.
Hvis styrelsen selv er part i sagen, træffes afgørelse dog af  

 Trafikministeriet.
 § 4.  

  

 Den  

 beføjelse, som ved § 8, stk. 2, i lov om jernbanevirksomhed, jf.  

 lovbekendtgørelse nr. 310 af 28. april 2003, er tillagt trafikministeren,  

 udøves af Trafikstyrelsen for Jernbane og Færger.
 § 5.  

  

 Den  

 beføjelse, som ved § 4, stk. 3, i lov om den lokale og regionale  

 kollektive personbefordring uden for hovedstadsområdet, jf. lovbekendtgørelse  

 nr. 493 af 16. juni 1995, som ændret ved § 55 i lov nr. 145 af 25. marts  

 2002, er tillagt trafikministeren, udøves af Trafikstyrelsen for Jernbane og  

 Færger.
 § 6.  

  

 Afgørelser truffet af Trafikstyrelsen for Jernbane og Færger i henhold til  

 §§ 3-5 kan ikke indbringes for trafikministeren.
 § 7.  

  

 Bekendtgørelsen træder i kraft den 5. juli 2003.
