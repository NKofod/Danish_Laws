Udlevering af Furosemid, 40 mg, i stedet for  

 Furonet, 40 mg Patientklagenævnet fandt ikke grundlag for kritik af  

 den apoteksassistent og den farmaceut, som havde foretaget 1. og 2. kontrol  

 af ekspeditionen, og som begge havde læst præparatets navn som  

 Furosemid.
Patientklagenævnet lagde herved vægt på, at de  

 pågældende ikke havde været i tvivl om ordinationen og  

 derfor ikke havde grund til at rette henvendelse til den receptudstedende  

 læge med henblik på afklaring af ordinationen.
Det må antages, at det har haft betydning for  

 nævnets vurdering, at begge præparater tilhørte den samme  

 type nyremedicin (loop-diuretika) og indeholdt samme mængde af samme  

 virkestof (furosemid). Ved nævnets bedømmelse af  

 apotekspersonalets sundhedsfaglige virksomhed er det således af  

 betydning, hvorvidt en ekspedition kan tænkes at indebære  

 særlige risici for patienten.
Selve det forhold, at apotekspersonalet  

 ikke fatter mistanke, kan således ikke være tilstrækkelig  

 for at fritage apotekspersonalet for deres ansvar, hvis en fejl burde  

 være opdaget ved en omhyggelig og samvittighedsfuld ekspedition.
