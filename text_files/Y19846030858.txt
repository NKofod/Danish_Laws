 En licitation kan ikke udsættes efter licitationstidspunktet.
Udbyderen kan annullere licitationen efter licitationstidspunktet, men  

 først efter at åbning af budene er gennemført.
Der kan i praksis gå et lille  

 stykke tid efter licitationstidspunktet, inden åbningen reelt begynder, men  

 dette har ingen betydning i relation til licitationslovens bestemmelser, idet  

 licitationstidspunktet regnes fra det forud angivne klokkeslet.
 Entreprenørforeningen henvendte sig til tilsynet og anmodede om en  

 udtalelse om, hvorvidt en udbyder - efter at licitationstidspunktet er  

 indtrådt, men inden nogen tilbudskuvert er åbnet - var berettiget til:
1) at udsætte licitationen 2) at annullere licitationen uden sædvanlig åbning af tilbudskuverter med  

 oplæsning af tilbuddene 3) at modtage en tilbudskuvert fra en forsinket tilbudsgiver Det er tilsynets opfattelse, at udbyderen ikke kan udsætte licitationen,  

 efter at det forud fastsatte licitationstidspunkt er indtrådt, jf. lovens §  

 2, stk. 1, sammenholdt med § 3, stk. 1, idet licitationen på det fastsatte  

 tidspunkt må anses for påbegyndt.
Det følger efter tilsynets opfattelse af lovens bestemmelser, at  

 tilbuddene skal åbnes, når licitationstidspunktet er indtrådt (§ 3, stk. 1,  

 1. punktum). Udbyderen kan således ikke annullere licitationen efter  

 tidspunktets indtræden, men inden åbningen af tilbuddene, jf. tillige § 3,  

 stk. 1, 2. punktum, hvorefter de bydende er berettiget til at være til stede  

 ved åbningen buddene og til at blive bekendt med budsummerne og eventuelle  

 forbehold.
Undladelse af åbning vil kunne medføre tiltale efter § 7.
Bestemmelserne om et forudsat tidspunkt indebærer endvidere, at udbyderen  

 ikke lovligt kan modtage et tilbud, der afleveres efter  

 licitationstidspunktets indtræden.
Dette gælder også, selv om åbning af  

 tilbud i den konkrete situation endnu ikke er påbegyndt.
Entreprenørforeningen forespurgte tillige om et eventuelt samtykke til  

 udsættelse/annullering af licitationen fra de bydende/fremmødte ville medføre  

 en ændret situation.
Tilsynet besvarede dette spørgsmål benægtende.
