I henhold til aktieavancebeskatningslovens § 13 c, stk. 3,  

 kildeskattelovens § 14, stk. 5, § 17, stk. 2, § 20 D, stk. 1, § 31, stk. 3, §  

 33 A, stk. 2 og 7, ligningslovens § 32 D, stk. 2-3, skattestyrelseslovens § 41 og virksomhedsskattelovens § 23, bestemmes herved følgende:
 Indberetning om dødsfald m.v.
§ 1.  I forbindelse med indførelsen af dødsfald i  

 skiftesaglisten underretter skifteretten skattemyndigheden i den kommune,  

 hvori afdøde var bosat, om dødsfaldet.
Var afdøde ikke bosat her i landet,  

 skal underretningen gives til skattemyndigheden i den kommune, hvori  

 skifteretten er beliggende.
Skal et dødsfald videreanmeldes til en anden  

 skifteret, påhviler underretningspligten denne skifteret.
Stk. 2.  Skifteretten skal give samme skattemyndighed  

 meddelelse om boets behandlingsmåde, om ændringer i behandlingsmåden, om  

 genoptagelse af bobehandling, samt ved offentligt skifte om eksekutor,  

 kurator eller skifterettens medhjælper og ved privat skifte om den efter  

 kildeskattelovens § 20 D, stk. 2, udpegede person.
Skifteretten skal tillige  

 underrette samme skattemyndighed i tilfælde, hvor en efterlevende ægtefælle i  

 medfør af arveafgiftslovens § 14 A har fået udsættelse med  

 arveafgiftspligtens indtræden.
 Stk. 3.  Hvis udleveringen af et fællesbo til hensidden  

 i uskiftet bo ikke omfatter hele boet, eller hvis udsættelsen med  

 arveafgiftspligtens indtræden ikke omfatter hele arvebeholdningen, skal det i  

 meddelelsen angives, om det alene skyldes udredelsen af et eller flere  

 legater, eller om der er udskiftet en eller flere arvelodder.
 Stk. 4.  Er skifteretten underrettet om, at boets  

 skattemæssige behandling hører under en anden kommunal skattemyndighed, gives  

 meddelelse til denne skattemyndighed.
Indkomståret før dødsfaldet § 2.  Hvis der skal indgives selvangivelse (eller  

 erklæring om indkomst og formue) for indkomståret før dødsfaldet, giver den  

 kommunale skattemyndighed, der skal foretage den endelige skatteansættelse  

 for indkomståret, meddelelse herom og fastsætter en frist for indgivelsen.
Stk. 2.  Hvis der skiftes i umiddelbar forbindelse med  

 dødsfaldet, påhviler pligten til at indgive selvangivelsen eller erklæringen  

 boet.
Har afdøde efterladt sig både fælleseje- og særejemidler, indgives  

 selvangivelsen eller erklæringen af boerne i forening.
Efterlader afdøde sig  

 en ægtefælle, der i umiddelbar forbindelse med dødsfaldet får fællesboet  

 udleveret til hensidden i uskiftet bo, medens afdødes særeje skiftes,  

 påhviler pligten ægtefællen og boet i forening.
Hensidder ægtefællen i  

 uskiftet bo i umiddelbar forbindelse med dødsfaldet, og efterlader afdøde sig  

 ikke særeje, eller har ægtefællen fået boet udlagt uden skiftebehandling  

 efter skiftelovens § 57, stk. 1, indgives selvangivelsen eller erklæringen af  

 ægtefællen.
Det samme gælder i de tilfælde, hvor en efterlevende ægtefælle i  

 medfør af arveafgiftslovens § 14 A har fået udsættelse med pligten til at  

 svare arveafgift af hele arvebeholdningen bortset fra legater.
Selvangivelsen  

 eller erklæringen indgives til den kommunale skattemyndighed, som afdøde selv  

 skulle have indgivet selvangivelse til.
 § 3.  I de tilfælde, hvor afdødes og en efterlevende  

 ægtefælles kommunale skattemyndighed ikke er den samme, giver afdødes  

 skattemyndighed fornøden underretning om afdødes skattemæssige forhold til  

 længstlevendes skattemyndighed.
 Stk. 2.  I de tilfælde, hvor afdødes slutligningskommune  

 for året forud for dødsfaldet er en anden end den, der skal foretage eventuel  

 ansættelse for mellemperioden m.v., giver denne sidste kommune  

 slutligningskommunen meddelelse om dødsfaldet og om boets behandlingsmåde.
Opgørelse over aktiver og passiver ved boets begyndelse § 4.  Opgørelsen over boets aktiver og passiver efter  

 kildeskattelovens §§ 14, stk. 3, 14, stk. 10, og 20 B, stk. 2, skal foretages  

 på de af Skatteministeriet udfærdigede blanketter, der udleveres af  

 skifteretten eller den kommunale skattemyndighed.
Opgørelsen indsendes til  

 den i § 6 nævnte skattemyndighed.
Stk. 2.  I offentlige skifteretsboer, hvor aktivernes  

 samlede værdi ikke overstiger 200.000 kr., kan skifteretten efter aftale med  

 ligningskommissionen undlade at anvende de i stk. 1 nævnte blanketter.
Det er  

 dog en betingelse, at der ikke er aktiver, der kan eller har kunnet gøres til  

 genstand for skattemæssig af- og nedskrivning, medmindre disse aktiver inden  

 indsendelsen af opgørelsen er afstået til andre end længstlevende ægtefælle,  

 arvinger eller legatarer.
 Stk. 3.  Er hele boet i det i kildeskattelovens § 20 B  

 nævnte tilfælde inden to måneder, efter at begæringen om skifte er  

 imødekommet påny udleveret den længstlevende ægtefælle til hensidden i  

 uskiftet bo, eller udlagt efter skiftelovens § 57, stk. 1, skal den i  

 kildeskattelovens § 20 B, stk. 2, omhandlede opgørelse ikke indsendes.
 Stk. 4.  Overstiger den samlede værdi af aktiverne ved  

 dødsfaldet ikke 200.000 kr., skal der ikke beregnes skattemæssig af- eller  

 nedskrivning efter kildeskattelovens § 14, stk. 4, når samtlige de aktiver,  

 hvorpå der kan foretages af- eller nedskrivning, er afstået inden  

 indsendelsen af opgørelsen til andre end længstlevende ægtefælle, arvinger  

 eller legatarer.
 Tilbagebetaling af formueskat.
§ 5.  Hvis boet skiftes i umiddelbar forbindelse med  

 dødsfaldet, og den kommunale skattemyndighed ikke for mellemperioden (tiden  

 fra indkomstårets begyndelse til dødsdagen) foretager en afsluttende  

 skatteansættelse, som medfører regulering af skattetilsvaret, foranlediger  

 den kommunale skattemyndighed udbetaling af afdødes foreløbige formueskat for  

 mellemperioden til boet, uanset om dette er skattepligtigt eller skattefrit.  

 Den formueskat, som skal udbetales, opgøres på grundlag af formue og indkomst  

 ifølge den seneste forskudsregistrering for afdøde, og den udgør så stor en  

 del af de for et helt år beregnede formueskatter, som antallet af dage i  

 perioden fra begyndelsen af det kalenderår, hvori dødsfaldet er sket, indtil  

 dødsfaldet udgør af et helt år på 365 dage.
Den kan dog ikke overstige summen  

 af de foreløbige skatter, der skal betales for mellemperioden.
 Stk. 2.  Ved afgørelsen af, om der skal ske regulering  

 af skattetilsvaret for mellemperioden i henhold til kildeskattelovens § 14,  

 stk. 2, 2. pkt., opgøres den der nævnte sum af de foreløbige  

 indkomstskattebeløb som summen af de foreløbige skattebeløb med fradrag af  

 den foreløbige formueskat beregnet som anført i stk. 1.
Stk. 3.  Hvor der skal ske regulering af skattetilsvaret  

 for mellemperioden, modregnes formueskatteandelen sammen med afdødes øvrige  

 foreløbige skatter for mellemperioden i slutskatten og i eventuel særlig  

 indkomstskat for denne periode.
Formueskatteandelen indgår således i eventuel  

 overskydende skat, der udbetales.
 Afsluttende skatteansættelse af afdøde for mellemperioden.
§ 6.  En eventuel afsluttende indkomstansættelse af  

 afdøde for mellemperioden foretages af skattemyndigheden i den kommune, hvori  

 afdøde ifølge Det centrale Personregister (CPR) var bosat på dødsdagen.
Var  

 afdøde ikke ifølge CPR bosat her i landet på dødsdagen, foretages  

 skatteansættelsen af skattemyndigheden i den kommune, i hvilken afdøde var  

 skatteansat.
Var afdøde hverken registreret som bosat eller skatteansat her i  

 landet, foretages skatteansættelsen af skattemyndigheden i den kommune,  

 hvortil afdøde havde sin nærmeste tilknytning ved dødsfaldet.
 § 7.  (* 1) Er det efter bestemmelserne i § 6  

 tvivlsomt, i hvilken kommune afdøde skal skatteansættes, træffer  

 skatteministeren afgørelse herom.
 § 8.  Selvangivelsen for mellemperioden skal indgives  

 til den skattemyndighed, der foretager skatteansættelsen, jf. § 6.
 Stk. 2.  Skiftes både fælleseje og særeje i umiddelbar  

 forbindelse med dødsfaldet, indgives selvangivelsen af boerne i fællesskab.
 § 9.  Ved opkrævning af restskat vedrørende  

 mellemperioden beregnes ikke tillæg efter kildeskattelovens § 61, stk. 2,  

 ligesom der ved udbetaling af overskydende skat for samme tidsrum ikke ydes  

 godtgørelse efter kildeskattelovens § 62, stk. 3.
Boets skattemæssige forhold § 10.  Boer, der efter kildeskattelovens § 16, stk. 1,  

 eller § 20 B, stk. 3, er fritaget for indkomstbeskatning, og således ikke  

 skal selvangive indkomst, skal heller ikke indgive selvangivelse af formuen.
Stk. 2.  Hvis den skattepligtige indkomst i et  

 offentligt skiftet bo ikke overstiger den til bofradraget svarende indkomst,  

 og der ikke foretages skattemæssige af- eller nedskrivninger for det  

 pågældende indkomstår, kan boet undlade at indsende egentlig selvangivelse af  

 indkomsten.
Boet skal i så fald indsende en erklæring, affattet i en af  

 Skatteministeriet foreskreven form om, at boet ikke er omfattet af  

 selvangivelsespligten.
Den kommunale skattemyndighed kan dog kræve sædvanlig  

 selvangivelse indgivet.
 § 11.  Boets skatteansættelse foretages af den samme  

 skattemyndighed, som foretager skatteansættelsen for mellemperioden, jf. § 6.  

 I de i kildeskattelovens § 20 B omhandlede tilfælde foretages boets  

 skatteansættelse af skattemyndigheden i den kommune, hvori den længstlevende  

 ægtefælle var bosat ifølge CPR eller skatteansat på tidspunktet for  

 skiftebegæringens imødekommelse.
 Stk. 2.  Boets selvangivelse indgives til den kommunale  

 skattemyndighed, der foretager skatteansættelsen.
 § 12.  Med selvangivelsen for det indkomstår, hvori  

 boet sluttes, skal følge en genpart af den endelige boopgørelse.
 § 13.  For et privat skiftet bo, der sluttes senest 15  

 måneder fra dødsfaldet eller fra tidspunktet for imødekommelsen af begæring  

 om skifte af uskiftet bo, skal selvangivelsen for det indkomstår, hvori boet  

 sluttes, indsendes til den kommunale skattemyndighed senest samtidig med, at  

 opgørelsen i boet indsendes til skifteretten.
 Stk. 2.  Fortsætter et privat skiftet bo ud over 15  

 måneder fra dødsfaldet eller fra tidspunktet for imødekommelsen af begæring  

 om skifte af et uskiftet bo, eller udleveres et offentligt skiftet bo til  

 privat skifte efter dette tidspunkt, skal der med selvangivelsen for tiden  

 fra afslutningen af boets seneste indkomstår til 15-måneders fristens udløb,  

 henholdsvis til udlevering til privat skifte, indsendes en genpart af den i  

 kildeskattelovens § 20, stk. 2, jf. § 20 B, stk. 4, eller § 20 C, stk. 4,  

 omhandlede opgørelse.
 § 14.  Medfører skattemyndighedens tilsidesættelse af  

 værdiansættelserne i boet, at boet efter den ændrede værdiansættelse bliver  

 skattepligtigt, skal skattemyndigheden fastsætte en frist for boets  

 indsendelse af selvangivelser for de indkomstår, der er udløbet på  

 tidspunktet for meddelelsen til boet om den ændrede værdiansættelse.
 Stk. 2.  Bortfalder skattefriheden for et bo efter  

 kildeskattelovens § 16, stk. 2, eller § 20 B, stk. 3, skal skattemyndigheden  

 give boet meddelelse herom samt fastsætte en frist for indgivelse af  

 selvangivelse for indkomstår, der er udløbet på tidspunktet for  

 konstateringen af skattefrihedens bortfald.
 § 15.  Fremsættes der krav over for den kommunale  

 skattemyndighed om udbetaling efter kildeskattelovens §§ 31, stk. 3, eller  

 32, stk. 4, beregner skattemyndigheden størrelsen af det eventuelle beløb,  

 der skal udbetales.
Stk. 2.  Den kommune, der har modtaget andel i  

 boskatten, tilsvarer staten 1/3 af det efter stk. 1 udbetalte beløb, dog  

 højst et beløb svarende til kommunens andel i boskatten for tidligere  

 indkomstår.
Til brug ved den endelige boopgørelse kan boet ved henvendelse  

 til den kommunale skattemyndighed få oplysning om, hvilket beløb udbetalingen  

 efter kildeskattelovens §§ 31, stk. 3, eller 32, stk. 4, vil udgøre.  

 Henvendelsen skal ledsages af selvangivelse for perioden fra begyndelsen af  

 det indkomstår, hvori skæringsdagen i den endelige boopgørelse er beliggende,  

 indtil skæringsdagen.
§ 16.  Forfalder boskatten efter kildeskattelovens §  

 62 B, inden skatten er pålignet, udskydes forfaldsdagen til den 1. i den  

 måned, der følger nærmest efter påligningen, med betalingsfrist til den 20. i  

 måneden.
Hvis sidste rettidige indbetaling falder på en helligdag eller en  

 lørdag, forlænges fristen til den følgende hverdag.
 § 17.  (* 2) Skatteministeren indrømmer henstand imod  

 betryggende sikkerhed med betaling af skatter, der pålignes i henhold til §  

 13 c i aktieavancebeskatningsloven efter nedenstående regler.
 Stk. 2.  Henstand kan gives, således at skatterne  

 afdrages med lige store halvårlige rater i en periode på 10 år.
 Stk. 3.  Henstand kan kun gives imod betryggende  

 sikkerhed, hvis størrelse og art afgøres af skatteministeren.
 Stk. 4.  Tillæg for den forløbne termin i henhold til  

 aktieavancebeskatningslovens § 13 c beregnes af hovedstolen ved udgangen af  

 forrige termin og erlægges samtidig med afdraget.
Stk. 5.  Tillægget fastsættes for hvert kalenderår til  

 den officielle diskonto pr. 1. januar det pågældende år.
Omfatter terminen en  

 del af et kalenderår, foretages en forholdsmæssig beregning af tillægget.
Stk. 6.  Betales henstandsbeløb med tillæg ikke  

 rettidigt, forrentes det forfaldne beløb med 1 pct. pr. påbegyndt måned fra  

 forfaldsdagen at regne.
Det samme gælder for forfaldne skattebeløb, der ikke  

 er omfattet af henstandsordningen.
Boets oplysningspligt § 18.  Meddelelse efter kildeskattelovens § 17, stk.  

 2, 2. pkt., om udlæg i skattepligtige boer inden skæringsdagen i den endelige  

 boopgørelse skal indgives i to eksemplarer til den kommunale skattemyndighed  

 inden 4 uger efter beslutningen om udlægget.
Meddelelsen skal for hver  

 udlægsmodtager angive de aktiver, denne har fået udlagt, udlægstidspunktet  

 (dvs. skæringsdagen for indtægter og udgifter) samt udlægsværdien.  

 Tilsvarende meddelelse kan indgives af skattefri boer, og reglen i  

 kildeskattelovens § 16, stk. 4, om efterprøvelsen af værdierne finder i så  

 fald tilsvarende anvendelse.
 Stk. 2.  For skattemæssige aktiver, der udlægges med  

 fortjeneste fra et skattepligtigt bo, uden at fortjenesten indgår i boets  

 indkomstopgørelse, skal meddelelsen efter stk. 1 tillige indeholde  

 oplysninger om anskaffelsestidspunktet, anskaffelsesummen, herunder oplysning  

 om skattemæssige af- og nedskrivninger og andre reguleringer af den  

 skattemæssige anskaffelsessum, samt oplysning om øvrige forhold, som har  

 betydning for udlægsmodtagerens skattepligt med hensyn til aktivet.
Stk. 3.  Der skal ikke gives meddelelse om a conto udlæg  

 af indbogenstande, klæder, smykker o.lign., medmindre disse er anskaffet i  

 spekulationshensigt eller næringsøjemed.
Endvidere kan undlades meddelelse om  

 a conto udlæg af kontante beløb, bankindeståender og lignende, men  

 udlægstidspunktet skal oplyses i boopgørelsen.
§ 19.  Hvis der i skattepligtige boer findes  

 skattemæssige aktiver, som udlægges med fortjeneste, uden at fortjenesten er  

 indgået i boets indkomstopgørelse, skal boet sammen med den endelige  

 boopgørelse eller genparten, indsende specifikation i to eksemplarer  

 vedrørende disse aktiver.
Dette gælder også aktiver, der er udlagt inden  

 skæringsdagen i den endelige boopgørelse.
Specifikationen skal for hver  

 udlægsmodtager angive de aktiver, denne har fået udlagt, samt udlægsværdien.  

 Specifikationen skal tillige angive anskaffelsestidspunktet,  

 anskaffelsessummen, herunder oplysning om skattemæssige af- og nedskrivninger  

 og andre reguleringer af den skattemæssige anskaffelsessum, samt oplysning om  

 øvrige forhold, som har betydning for udlægsmodtagerens skattepligt med  

 hensyn til aktivet.
 § 20.  Hvis en virksomhed udlægges, og udlægsmodtager  

 overtager virksomhedens konto for opsparet overskud, jf.  

 virksomhedsskattelovens § 18, skal boet give den kommunale skattemyndighed  

 meddelelse herom.
Stk. 2.  Meddelelsen, der afgives sammen med  

 oplysningerne efter §§ 18 og 19, skal angive, hvilke udlægsmodtagere der har  

 overtaget konto for opsparet overskud og størrelsen heraf.
Samtidig oplyses  

 arten af virksomheden med angivelse af, hvilke erhvervsmæssige aktiver hver  

 enkelt overtager af konto for opsparet overskud har modtaget.
 § 21.  Ved skattemæssige aktiver efter §§ 18 - 19  

 forstås aktiver, hvorpå fortjeneste ved udlæg fra boet uden succession ville  

 være almindelig eller særlig indkomst.
 Stk. 2.  Skattemyndighederne kan kræve, at oplysningerne  

 efter §§ 18-20 gives på særlige blanketter.
 § 22.  Begæring om beregning af passivposter efter  

 kildeskattelovens § 33 A, stk. 2, eller meddelelse af forhåndsbesked efter  

 kildeskattelovens § 33 A, stk. 4-5, skal fremsættes skriftligt over for  

 vedkommende skattemyndighed, der kan kræve, at boet på særlige blanketter  

 indsender de fornødne oplysninger om anskaffelsestidspunktet og  

 anskaffelsessum samt om de nærmere omstændigheder ved afdødes eller boets  

 anskaffelse af aktivet.
§ 23.  Der skal betales 200 kr. for hver fremsat  

 anmodning om forhåndsbesked, hvad enten anmodningen omfatter et eller flere  

 aktiver.
Beløbet tilbagebetales ikke, selv om den kommunale skattemyndighed  

 efter kildeskattelovens § 33 A, stk. 5, afslår anmodningen om forhåndsbesked  

 eller begrænser forhåndsbeskeden.
 § 24.  Bekendtgørelsen træder i kraft den 27. februar  

 1991. Følgende bekendtgørelser ophæves:
 Bekendtgørelse nr. 602 af 9. december 1977.
 Bekendtgørelse nr. 556 af 11. december 1980.
 Bekendtgørelse nr. 333 af 25. maj 1987.
 Bekendtgørelse nr. 757 af 3. december 1987.
Skatteministeriet, den 14. februar 1991 Anders Fogh Rasmussen / Carsten Vesterø Jensen (* 1) § 11 nr. 2 i skatteministeriets bekendtgørelse om henlæggelse af  

 visse beføjelser til de kommunale skattemyndigheder, told- og  

 skatteregionerne, Told- og Skattestyrelsen m.fl. fører til at sagerne  

 behandles af Told- og Skattestyrelsen.
 (* 2) Ifølge § 2 i Skatteministeriets bekendtgørelse om henlæggelse af  

 visse beføjelser til de kommunale skattemyndigheder, told- og  

 skatteregionerne, Told- og Skattestyrelsen m.fl. ligger kompetencen hos told-  

 og skatteregionen med klageadgang til Told og Skattestyrelsen.
