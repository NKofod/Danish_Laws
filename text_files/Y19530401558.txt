En landinspektør spørger om en skelsætningsforretning kan anses for  

 gyldig, hvis alle parter underskriver en tilføjelse til den sædvanlige  

 erklæring om, at underskriverne er bekendt med, at loven fastsætter et varsel  

 af mindst 1 uge, men at de frafalder dette varsel.
Direktoratet svarer, at da  

 loven fastsætter, at indvarsling skal ske med mindst 1 uges varsel og på en  

 sådan måde, at beviset for indkaldelsen sikres, må ministeriet holde for, at  

 den givne formular til erklæring kun vil kunne anvendes til godkendelse af  

 skel fastsat ved en efter lovligt varsel holdt skelsætningsforretning, og at  

 landinspektøren ved sin tiltrædelsespåtegning indestår for, at lovens regler  

 er overholdt.
I en hertil indkommen skrivelse har hr. landinspektøren forespurgt,  

 hvorvidt en skelsætningsforretning, til hvilken der ikke er givet mindst 1  

 uges varsel, kan anses for gyldig, hvis den sædvanlige erklæring om  

 godkendelse af skel fastsat ved forretning efter lov nr. 290 af 31-3-1949  

 kap.
V gives en af alle parterne underskreven tilføjelse om, at  

 underskriverne er bekendt med, at loven fastsætter et varsel af mindst 1 uge,  

 men at de frafalder dette varsel.
 Foranlediget heraf skal man meddele, at da det i lovens § 29, 1. stk., er  

 fastsat, at indvarsling skal ske med mindst 1 uges varsel og på en sådan  

 måde, at beviset for indkaldelsen sikres, må landbrugsministeriet holde for,  

 at den i bilag 5 til § 79, 2. stk., i bekendtgørelse nr. 424 af 24-9-1949  

 angivne formular til erklæring kun vil kunne anvendes til godkendelse af skel  

 fastsat ved en efter lovligt varsel holdt skelsætningsforretning, og at  

 landinspektøren ved sin tiltrædelsespåtegning indestår for, at lovens regler  

 er overholdt.
 Iøvrigt henhører spørgsmålet om skelsætningsforretningers gyldighed under  

 domstolenes afgørelse.
 (* 1) Offentliggjort i tidsskriftet Landinspektøren 26. bind, side 510.
