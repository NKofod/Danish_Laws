Bekendtgørelse om undtagelse af selskaber fra lov om offentlighed i forvaltningen I medfør af § 4, stk. 2, i lov nr. 606 af 12. juni 2013 om offentlighed i forvaltningen og efter forhandling med justitsministeren og KL fastsættes:
 § 1. Lov om offentlighed i forvaltningen finder ikke anvendelse på følgende selskaber:
 1) Danske Licens Spil A/S.
 2) Danske Spil A/S.
 3) Elite Gaming A/S.
 4) Statens og Kommunernes Indkøbs Service A/S.
 § 2. Bekendtgørelsen træder i kraft den 1. marts 2014.
 Stk. 2. Samtidig ophæves bekendtgørelse nr. 1584 af 18. december 2013 om undtagelse af selskaber fra lov om offentlighed i forvaltningen.
