Formålet med registeret er at lette administrationen ved udstedelse af rettighedsbeviser, ved tilvejebringelse af stam-journal- og sagsstyringsoplysninger vedrørende patentansøgninger og patenter.
Oplysningerne bruges ved direktoratets sagsbehandling, ved betjening af eksterne kunder, ved fremstilling af bekendtgørelser i Dansk Patenttidende, til fremstilling af forsider til fremlæggelsesskrifter og patentskrifter, til udarbejdelse af forskellige statistikker og udskrifter samt årsregister over patenter.
Endvidere anvendes registeret til opkrævning af forfaldne årsafgifter og registrering af indbetaling heraf .
Personkreds: Registeret må om personer kun indeholde navn og adresse på de fysiske og juridiske personer, der ansøger om patent, er patenthavere, eller er part i sådanne ansøgninger eller patenter, samt navn og adresse på fysiske og juridiske personer, der repræsenterer ansøgere eller patenthavere som disses patentfuldmægtig.
 Ikrafttrædelsesdato: 22/12/1989. Erstatter tidligere forskrifter.
