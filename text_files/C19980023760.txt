Vejledning til bekendtgørelse om  

 overskydende timer I bekendtgørelse nr. 1072 af 21. december 1998 er der fastsat  

 regler om overskydende timer.
Til brug herfor har direktoratet udarbejdet  

 denne vejledning.
Generelt Til § 1 Reglerne om timeoverførsel gælder for alle  

 fagområder.
 Formålet med reglerne om overskydende timer er, at  

 medlemmer, der i perioden op til ledighedens indtræden har arbejdet  

 mere end arbejdsmarkedets normale arbejdstid, og som derved har haft en  

 merindtægt, skal bruge denne merindtægt, inden der kan udbetales  

 dagpenge.
Ved opgørelsen af overskydende timer tages der  

 udgangspunkt i den normale overenskomstmæssige arbejdstid på det  

 danske arbejdsmarked.
Det vil sige den arbejdstid, der er fastsat i den  

 overvejende del af de kollektive overenskomster.
Denne arbejdstid er for  

 tiden 37 timer pr. uge.
Opgørelsen skal derfor for alle  

 fagområder tage udgangspunkt i 37 timer.
Det er denne arbejdstid, som  

 medlemmerne er forsikret for.
 For deltidsforsikrede tages der udgangspunkt i 30 timer om  

 ugen.
Der forekommer overskydende timer, hvis de opgjorte timer  

 i opgørelsesperioden overstiger et gennemsnit på 37 timer om  

 ugen i perioden.
Dette vil normalt sige 481 timer for en 3 måneders  

 periode eller 444 timer for en 12 ugers periode.
Reglerne om overskydende timer finder anvendelse i  

 forbindelse med medlemmets anmodning om dagpenge.
Herudover fremgår det  

 af bekendtgørelse om overgangsydelse, at reglerne om overskydende  

 timer finder anvendelse i forbindelse med overgangsydelse.
Reglerne om overskydende timer finder ikke anvendelse i  

 forbindelse med orlov, uddannelsesgodtgørelse, efterløn og  

 delefterløn.
Der henvises til reglerne for de enkelte ydelser.
Det betyder, at der ikke skal opgøres overskydende  

 timer, når et medlem går på orlov eller uddannelse med  

 uddannelsesgodtgørelse.
Der skal heller ikke opgøres  

 overskydende timer, når et medlem overgår til efterløn  

 eller delefterløn.
Dog skal der ske opgørelse af overskydende timer,  

 hvis et medlem har været udtrådt af delefterlønsordningen  

 i mindre end 26 uger og derefter genindtræder i ordningen.
Der henvises  

 til bekendtgørelse om delefterløn.
Til § 2 Bestemmelserne i § 2 finder ikke anvendelse, hvis  

 arbejdet ikke er omfattet af en kollektiv overenskomst, eller hvis  

 arbejdstiden/en arbejdstidsnorm (i form af et bestemt timetal) ikke er  

 fastsat i overenskomsten.
 Individuelle aftaler kan således ikke danne grundlag  

 for opgørelse af overskydende timer i forhold til et andet timetal end  

 37 timer pr. uge.
Til § 2, stk. 1 Arbejdet kan f.eks. siges at være af særlig  

 karakter, hvis der ved arbejdstidens placering må tages hensyn til  

 udefrakommende forhold, som gør, at arbejdet ikke eller kun vanskeligt  

 kan placeres inden for en 37 timers arbejdsuge.
 Der skal videre være tale om, at aflønningen  

 ikke er udtryk for, at timer ud over 37 timer om ugen er merarbejdstimer, og  

 at mængden af arbejdsopgaver er uafhængig af den fastsatte  

 arbejdstid.
 Et eksempel på dette er arbejde, hvor arbejdsgiveren  

 ved planlægningen af arbejdstiden må tage hensyn til »kundens«  

 behov for en udvidet dispositions-/åbningstid.
Det gælder f.eks. for fuldtidsansatte dagplejere.  

 For disse udgør den overenskomstmæssige ugentlige arbejdstid 48  

 timer, som er det tidsrum, hvor dagplejeren er forpligtet til at modtage  

 børn i dagpleje.
Arbejdstiden er her fastlagt under hensyntagen til  

 forældrenes behov for pleje af børn, men aflønningen,  

 arbejdsopgaverne og arbejdsvilkårene kan i øvrigt sidestilles  

 med en normal arbejdstid på 37 timer pr. uge.
Til § 2, stk. 2 Hvis et medlem arbejder med et lavere timetal end 37 pr.  

 uge, og medlemmets overenskomst fastsætter, at det lavere timetal og  

 aflønningen herfor svarer til fuld sædvanlig arbejdstid, skal  

 overskydende timer opgøres i forhold til det lavere timetal.
 Eksempel:
Et fuldtidsforsikret medlem arbejder 29 timer ugentligt  

 med aften- og natarbejde eller week-endarbejde.
Af overenskomsten  

 fremgår det, at den fulde sædvanlige ugentlige arbejdstid er 29  

 timer, fordi der er tale om aften- og natarbejde eller week-endarbejde.  

 Medlemmet kompenseres for de skæve arbejdstider ved en lavere ugentlig  

 arbejdstid, men lønnen svarer i princippet til løn for 37  

 timer.
Medlemmet skal derfor have opgjort overskydende timer i forhold til 29  

 timer pr. uge.
Til § 3 Arbejde udført i udlandet medregnes ved  

 opgørelsen af overskydende timer.
 Hvis et medlem således har været  

udsendt til udlandet af en arbejdsgiver, der skattemæssigt er  

 registreret som arbejdsgiver i Danmark, skal der opgøres overskydende  

 timer i forhold til den normale overenskomstmæssige ugentlige  

 arbejdstid i Danmark, d.v.s. 37 timer, jf. § 1.
 Hvis et medlem derimod har været ansat hos en  

 arbejdsgiver i udlandet, skal der ske opgørelse af overskydende timer  

 i forhold til den normale ugentlige arbejdstid ifølge de  

 gældende overenskomst eller lov i det pågældende land.
 Hvis det af den gældende overenskomst eller lov i  

 det pågældende land klart fremgår, at arbejdstiden kan  

 fastlægges individuelt, baseres opgørelsen af de overskydende  

 timer på den individuelt aftalte ugentlige arbejdstid.
 Hvis der er udbetalt løn for over/merarbejde i  

 forhold til arbejdstiden fastsat i overenskomst eller lov, skal dette  

 over/merarbejde medføre overskydende timer.
 Hvis arbejdstiden ikke er reguleret ved overenskomst eller  

 lov, skal der opgøres overskydende timer i forhold til 37 timer pr.  

 uge.
Hvornår opgøres overskydende timer Til § 4 Der skal ske opgørelse af overskydende timer,  

 når et medlem melder sig ledig og anmoder om dagpenge.
 Både betingelsen om tilmelding til  

 Arbejdsformidlingen og betingelsen om anmodning om dagpenge skal være  

 opfyldt, før der skal ske en opgørelse af overskydende timer.  

 Det præcise opgørelsestidspunkt samt opgørelsesperioden  

 fastlægges efter reglerne i § 6 og § 7.
I de tilfælde, hvor der ikke er tidsmæssigt  

 sammenfald mellem tilmeldingen til Arbejdsformidlingen og anmodningen om  

 dagpenge, er det det seneste tidspunkt, der er afgørende for  

 opgørelsestidspunktet og opgørelsesperiodens placering.
Hvis et  

 medlem f.eks. bliver ledigt med udgangen af en måned og straks  

 tilmelder sig Arbejdsformidlingen, men undlader at anmode om dagpenge for de  

 første 2 uger, vil opgørelsestidspunktet først  

 være efter, de 2 uger er gået.
Vejrlig og materialemangel Hvis et medlem på grund af vejrlig eller  

 materialemangel anmoder om dagpenge uden at være tilmeldt  

 Arbejdsformidlingen i henhold til de særlige regler herom, skal der  

 foretages en opgørelse af overskydende timer.
Eventuelle overskydende  

 timer skal være afviklet eller bortfaldet, før medlemmet kan  

 få dagpenge.
Til § 5 Supplerende dagpenge Et medlem, som modtager supplerende dagpenge, står  

 løbende tilmeldt Arbejdsformidlingen.
Medlemmet anmoder også  

 løbende om (supplerende) dagpenge.
Der skal dog alene opgøres  

 overskydende timer, når medlemmet i en eller flere sammenhængende  

 uger har haft flere arbejdstimer og/eller fået kontant dækning  

 for flere timer end 37 pr. uge og derefter anmoder om dagpenge.
 Eksempel:
Et medlem, som modtager supplerende dagpenge, har i tre  

 uger haft 40 arbejdstimer pr. uge.
Medlemmet har herefter 20 arbejdstimer i  

 den fjerde uge.
Medlemmet anmoder i den fjerde uge om supplerende dagpenge.  

 Der skal ske opgørelse af overskydende timer efter den tredje uge.
 Der skal dog ikke ske en opgørelse af overskydende  

 timer, hvis medlemmet i den pågældende uge ikke er berettiget til  

 dagpenge på grund af mindsteudbetalingsreglen, jf.  

 bekendtgørelse om supplerende dagpenge.
 Eksempel:
Hvis et medlem for en uge anmoder om supplerende dagpenge  

 for f.eks. 5 timer, skal der ikke opgøres overskydende timer, selv om  

 medlemmet i de forudgående uger har haft arbejde ud over 37 timer pr.  

 uge.
Opgørelsen af overskydende timer skal først ske på  

 det eventuelle senere tidspunkt, hvor medlemmet i en uge anmoder om dagpenge  

 for mindst 7,4 timer.
Overgangsydelse Overskydende timer for et medlem, som modtager  

 overgangsydelse, opgøres på samme måde som i forbindelse  

 med supplerende dagpenge.
Opgørelsesperiode og  

 opgørelsestidspunkt Til § 6 Opgørelse på grundlag af hele  

 lønperioder Opgørelsesperioden ved timeoverførsel er som  

 udgangspunkt 3 måneder for månedslønnede og 12 uger for  

 uge- og 14-dages lønnede.
 Hensigten hermed er, at opgørelsesperioderne, i de  

 situationer hvor medlemmet anmoder om dagpenge efter en længere periode  

 med beskæftigelse, kommer til at stemme overens med medlemmets  

 lønperioder.
 En lønperiode anses ikke for hel, hvis der i  

 perioden f.eks. er udbetalt ydelser fra arbejdsløshedskassen, hvis  

 medlemmet har modtaget sygedagpenge eller har holdt ferie med  

 feriegodtgørelse.
 I de tilfælde, hvor medlemmet ikke fratræder i  

 samme uge, som lønperioden slutter, f.eks. på grund af at  

 beskæftigelsen fortsætter ind i den følgende uge, skal  

 opgørelsen altid ske på grundlag af hele kalenderuger, jf.  

 § 7.
Månedslønnede Et medlem anses som månedslønnet, hvis  

 lønnen udbetales som en fast månedsløn.
 Hvis et fast ansat medlem aflønnes på  

 provisionsbasis, eller hvis medlemmet aflønnes med en fast  

 grundløn samt provision, og lønnen udbetales månedsvis,  

 anses medlemmet også som månedslønnet.
 Hvis medlemmet aflønnes pr. beskæftiget time,  

 men lønnen udbetales månedsvis, anses medlemmet ikke som  

 månedslønnet i forbindelse med opgørelsen af overskydende  

 timer.
Til § 7 Som det fremgår af ovenstående, er  

 udgangspunktet ved opgørelsen af overskydende timer, at medlemmets  

 lønperioder anvendes.
I nogle situationer er det ikke muligt at  

 anvende lønperioder.
I disse tilfælde er  

 opgørelsestidspunktet altid udgangen af den uge, der ligger  

 umiddelbart før medlemmets tilmelding til Arbejdsformidlingen og  

 anmodning om dagpenge, og opgørelsesperioden vil i disse  

 tilfælde højst være 12 hele kalenderuger.
Til § 7, stk. 1, nr. 1 Betingelser for anvendelse af § 6 ikke opfyldt Opgørelse af overskydende timer skal blandt andet  

 ske på baggrund af 12 kalenderuger, hvis medlemmet ikke opfylder  

 betingelserne i § 6, stk. 1-3, for anvendelse af  

 lønperioder.
 Det betyder, at opgørelsen skal ske på  

 baggrund af kalenderuger, hvis medlemmet ikke har tilmeldt sig  

 Arbejdsformidlingen efter reglerne i § 6, stk. 2. Det er også  

 tilfældet, hvis medlemmet ikke har hele sammenhængende  

 lønperioder umiddelbart forud for ledigheden, jf. § 6,  

 stk. 1.
 Eksempel:
Et månedslønnet medlem ophører med sit  

 arbejde og har været ansat mere end 3 måneder forud for sit  

 arbejdsophør.
Medlemmet har inden for de seneste 3 måneder holdt  

 en uges ferie med feriedagpenge.
Da der ikke er tale om 3 hele  

 månedslønninger, er opgørelsestidspunktet udgangen af  

 ugen forud for tilmeldingen til Arbejdsformidlingen og anmodningen om  

 dagpenge.
Opgørelsesperioden er de forudgående 12  

 kalenderuger.
Til § 7, stk. 1, nr. 2 og 3 Forskellige lønformer Opgørelsen skal endvidere - af administrative  

 grunde - ske på baggrund af kalenderuger, hvis medlemmet i  

 opgørelsesperioden har været aflønnet på flere  

 forskellige måder.
 Kalenderuger anvendes, hvis medlemmet har modtaget  

 både månedsløn og uge-/14-dages løn i  

 opgørelsesperioden, eller hvis medlemmet i opgørelsesperioden  

 har drevet selvstændig virksomhed og har haft arbejde som  

 lønmodtager.
 Det gælder både, hvis de forskellige  

 lønformer eller den forskellige beskæftigelse er forekommet  

 samtidig eller i forlængelse af hinanden.
Til § 7, stk.2 For medlemmer, der i henhold til  

 arbejdsløshedsforsikringslovens § 63, stk. 3 ikke kan få  

 udbetalt dagpenge i den første uge efter ophøret med en  

 selvstændig virksomhed, skal der tidligst opgøres overskydende  

 timer efter denne uge, og ugen vil da indgå i  

 opgørelsesperioden.
Har medlemmet ikke arbejdet i den første  

 uge efter ophøret, vil der i opgørelsen ikke skulle medregnes  

 timer for denne uge.
Til § 8 Ny opgørelse Opgørelsesperiodens længde er normalt 3  

 måneder eller 12 uger.
Det kan forekomme, at der i en sådan  

 periode ligger et tidligere opgørelsestidspunkt.
I disse  

 tilfælde afkortes opgørelsesperioden, sådan at  

 opgørelsesperioden kun går tilbage til det tidligere  

 opgørelsestidpunkt.
Hvis opgørelsesperioden er afkortet, har medlemmet  

 ikke hele sammenhængende lønperioder.
Opgørelsen skal  

 derfor ske på baggrund af kalenderuger, jf. § 7.
 Der indgår kun hele kalenderuger i  

 opgørelsesperioden.
Timeopgørelse Til § 10 Bestemmelsen angiver hvilke timer i  

 opgørelsesperioden, som skal medregnes ved opgørelsen af  

 overskydende timer.
 Der medregnes kun arbejde og indtægter i  

 medlemsperioder, jf. § 1, stk. 1.
Til § 10, stk. 1, nr. 1 Lønnet arbejde Alle timer fra lønarbejde medregnes i  

 opgørelsen af overskydende timer, jf.  

 arbejdsløshedsforsikringslovens § 41 og § 53 samt  

 bekendtgørelse om beskæftigelseskrav, dagpengeperiode og  

 aktivperiode.
Timer, som medfører fradrag i  

 arbejdsløshedsdagpenge, medregnes som udgangspunkt også.
Der  

 henvises til bekendtgørelse om fradrag i  

 arbejdsløshedsdagpenge.
 Timer fra ulønnet arbejde indgår dog ikke i  

 opgørelsen af overskydende timer.
 Timer fra arbejde, hvortil der er ydet offentligt tilskud  

 til lønnen, medregnes ved opgørelsen af overskydende timer.
 Dog medregnes timer fra jobtræning/individuel  

 jobtræning i aktivperioden og fra jobtræning/individuel  

 jobtræning i dagpengeperioden for medlemmer under 25 år ikke i  

 opgørelsen af overskydende timer.
 Det særlige ferietillæg, der i medfør  

 af ferielovens § 14, stk. 1, 2. pkt., udbetales til ansatte, der  

 modtager løn under ferie, indgår ikke i opgørelsen af  

 overskydende timer.
 Når en dimittend er blevet optaget som medlem i en  

 arbejdsløshedskasse, skal timer fra arbejde udført af  

 dimittenden i medlemsperioden medregnes ved en opgørelse af  

 dimittendens eventuelle overskydende timer.
 Betaling for transporttid m.v.
Transportbetaling, der ikke er skattepligtig, indgår  

 ikke i opgørelsen af overskydende timer.
Der kan her være tale  

 om skattefri kørselsgodtgørelse i henhold til gældende  

 skatteregler eller arbejdsgivers refusion af transportudgifter efter  

 regning.
 Er betalingen skattepligtig, må man ved vurderingen  

 af, om transporttiden skal indgå i opgørelsen af overskydende  

 timer, se på, om transporten foregår inden for eller uden for  

 almindelig arbejdstid (incl. evt. overarbejdstid).
Foregår transporten inden for den normale  

 arbejdstid (incl. evt. overarbejdstid) indgår den medgåede tid  

 også i opgørelsen af overskydende timer.
Det gælder f.eks.  

 transport mellem forskellige arbejdssteder.
Foregår transporten uden for arbejdstiden  

 f.eks. som transport mellem bopæl og arbejdssted, vil betalingen herfor  

 som udgangspunkt ikke skulle medgå i opgørelsen af overskydende  

 timer.
Det gælder f.eks. de situationer, hvor betaling for transporten  

 ikke sker i form af en timeløn, men med en overenskomstmæssigt  

 fastsat ydelse for transport.
Det gælder også i de situationer, hvor  

 betalingen af transporten sker på baggrund af en individuel aftale  

 mellem arbejdsgiver og arbejdstager herom.
Der kan f.eks. være tale om  

 betaling, der baserer sig på antallet af kørte kilometer,  

 kørte zoner el.lign.
 Hvis der er tale om en maskeret aflønning af  

 medlemmet, således at betalingen for transporten sker på baggrund  

 af en individuel aftale, og det udbetalte beløb væsentligt  

 overstiger, hvad man måtte forvente i forhold til den tid, der er brugt  

 til transporten og udgifterne hertil, skal transporttiden indgå i  

 opgørelsen af overskydende timer.
 Det kunne f.eks. være tilfældet, hvis  

 betalingen væsentligt overstiger, hvad der ville være blevet  

 udbetalt i timeløn for det samme tidsrum plus udgifter til  

 transporten.
Teknisk belægning Timer, som medlemmets dagpengekort i relation til reglerne  

 om supplerende dagpenge ud fra rådighedsbetragtninger er blevet teknisk  

 belagt med, medregnes ikke i opgørelsen af den  

 ugentlige/månedlige arbejdstid.
Til § 10, stk. 1, nr. 2 Hverv, borgerlige ombud og vederlag Indtægter, som et medlem modtager for varetagelse af  

 hverv og borgerlige ombud, skal medregnes i opgørelsen af overskydende  

 timer, hvis indtægterne skal medføre fradrag efter reglerne i  

 bekendtgørelse om fradrag i arbejdsløshedsdagpenge.
 Det betyder blandt andet, at hverv i henhold til de  

 kommunale styrelseslove ikke medregnes ved opgørelsen af overskydende  

 timer.
Dog skal hverv som borgmester, rådmand og  

 udvalgsformand medregnes ved opgørelsen af overskydende timer, da  

 disse hverv i arbejdsløshedsforsikringsloven er sidestillet med  

 lønarbejde.
Da arbejdstiden i disse hverv typisk vil være  

 ukontrollabel, skal vederlaget for hvervet i sådanne tilfælde  

 omregnes til arbejdstimer med den gældende omregningssats.
 Vederlag, som f.eks. en udvalgsformand får for at  

 være »menigt« medlem af en kommunalbestyrelse, skal ikke indgå i  

 opgørelsen af overskydende timer.
Vederlag, som medfører fradrag i  

 arbejdsløshedsdagpenge, skal som hovedregel medregnes ved  

 opgørelsen af overskydende timer, eventuelt efter omregning af  

 vederlaget med den til enhver tid gældende omregningssats.
Der henvises  

 til bekendtgørelse om fradrag i arbejdsløshedsdagpenge.
Rådighedsvederlag og lignende Rådighedsvederlag, som et medlem f.eks. i henhold  

 til en kollektiv overenskomst får udbetalt i forbindelse med hver  

 lønudbetaling for at stå til rådighed i et bestemt antal  

 timer i en periode (rådighedsforpligtelse), uanset om medlemmet  

 opfylder rådighedsforpligtelsen, skal ikke indgå i  

 opgørelsen af overskydende timer.
Et sådant fast  

 rådighedsvederlag betragtes således som en lønandel.
 Hvis et medlem ud over et sådant fast  

 rådighedsvederlag får et særskilt vederlag for bestemte  

 dage, hvor medlemmet efter særlig aftale er forpligtet til at stå  

 til rådighed, skal alene det særskilte vederlag, eventuelt efter  

 omregning, indgå i opgørelsen af overskydende timer.
Rådighedsvederlag, hvis størrelse varierer og  

 er afhængig af det antal timer, som medlemmet faktisk har stået  

 til rådighed, skal indgå i opgørelsen af overskydende  

 timer.
Et sådant rådighedsvederlag omregnes med den til enhver  

 tid gældende omregningssats, hvis vederlaget pr. time er mindre end  

 omregningssatsen.
Hvis medlemmet har været berettiget til at afspadsere  

 i stedet for at få rådighedsvederlaget udbetalt, omregnes  

 vederlaget ikke.
I stedet indgår det antal timer, som medlemmet har  

 været berettiget til at afspadsere, i opgørelsen af overskydende  

 timer.
 Når indtægten skal omregnes til et antal  

 arbejdstimer, er det dette antal arbejdstimer, der skal indgå i  

 opgørelsen af medlemmets ugentlige arbejdstid.
Til § 10, stk. 1, nr. 3 I opgørelsen af overskydende timer medregnes  

 kontant dækning for tabt arbejdsfortjeneste.
Det er uden betydning, at  

 den kontante dækning ikke fuldt ud svarer til den løn, som den  

 skal erstatte.
Ydelser fra arbejdsløshedskassen Dagpenge, som medlemmet har modtaget i  

 opgørelsesperioden, medregnes ved opgørelsen af overskydende  

 timer.
Anden kontant dækning, som medlemmet har modtaget fra  

 arbejdsløshedskassen, medregnes også.
Sygedagepenge, dagpengegodtgørelse Dagpengegodtgørelse, som medlemmet er berettiget  

 til i henhold til arbejdsløshedsforsikringslovens § 84, medregnes  

 i opgørelsen af overskydende timer.
Sygedagpenge, som er udbetalt af  

 arbejdsgiveren eller af kommunen, medregnes også i  

 opgørelsen.
Overskydende timer fra en tidligere opgørelse Overskydende timer, som er forbrugt i  

 opgørelsesperioden, skal ikke medregnes i den nye opgørelse af  

 overskydende timer.
Begrundelsen herfor er, at medlemmet i  

 opgørelsesperioden ikke har fået kontant dækning for de  

 forbrugte overskydende timer.
 Afholdelse af fridage for egen regning, ferie m.v.
 Har et medlem i opgørelsesperioden holdt fri for  

 egen regning og således ikke fået kontant dækning for  

 timerne, skal disse timer ikke medregnes ved opgørelsen af  

 beskæftigelsens omfang i de enkelte uger/måneder.
 Har et medlem holdt ferie med løn eller  

 feriegodtgørelse eller ferie med feriedagpenge i de sidste uger af en  

 ansættelsesperiode, regnes feriedagene med til  

 opgørelsesperioden.
En hel uges ferie skal medregnes med 37 timer.
Enkelte  

 feriedage, hvor medlemmet har modtaget feriedagpenge, medregnes med 7,4 timer  

 pr. dag.
Enkelte feriedage, hvor medlemmet har modtaget  

 feriegodtgørelse, medregnes med 6,1 timer pr. dag, idet  

 feriegodtgørelse i henhold til ferieloven udbetales for 6 dage pr.  

 uge.
Udbetaling af erstatning for løn og anden  

 godtgørelse for samme ansættelsesforhold Hvis et medlem har fået løn, erstatning  

 og/eller godtgørelse fra flere instanser for det samme antal timer i  

 det samme ansættelsesforhold, skal der ikke ske overførsel af  

 overskydende timer, da medlemmet ikke har fået dækning for flere  

 timer end svarende til normal arbejdstid.
Har medlemmet derimod  

 påbegyndt et andet arbejde i en opsigelsesperiode, hvor medlemmet har  

 været fritstillet, skal der ske timeoverførsel ved ledighed fra  

 det andet arbejde, da medlemmet har haft løntimer fra 2  

 ansættelsesforhold samtidigt.
Afspadsering af merarbejde Ved begrebet »afspadsering af merarbejde« forstås,  

 at der ved tidligere præsteret arbejde ud over 37 timer pr. uge i  

 henhold til overenskomst eller lokalaftale er hensat enten hele eller en del  

 af merarbejdsbetalingen, som kommer til udbetaling som erstatning for  

 løn i et antal timer, hvor den pågældende holder fri  

 (afspadserer).
 Eksempler:
 Et medlem, som får løn i forhold til en fast  

 arbejdstid:
1.	Medlemmet har forud for opgørelsesperioden haft merarbejde,  

 som afspadseres i opgørelsesperioden.
Afspadseringstimerne  

 indgår i opgørelsen, fordi der ydes kontant dækning for  

 timerne i perioden.
2.	Medlemmet har i opgørelsesperioden haft merarbejde og har  

 også afspadseret timerne i perioden.
Afspadseringstimerne indgår  

 ikke i opgørelsen, fordi timerne ellers ville tælle 2 gange.
3.	Medlemmet har forud for opgørelsesperioden haft merarbejde.  

 De opsparede timer er hensat til betaling.
Medlemmet når ikke at  

 afspadsere de hensatte timer i opgørelsesperioden og får i  

 stedet udbetalt kontant dækning for timerne.
Udbetalingen for disse  

 timer indgår ikke i opgørelsen, da timerne er præsteret  

 forud for opgørelsesperioden.
Kursusdeltagelse Et deltidsforsikret medlem, der under deltagelse i et  

 kursus har fået fuld kursusgodtgørelse svarende til satsen for  

 fuldtidsforsikrede, skal ikke af den årsag have overført  

 overskydende timer, uanset bestemmelsen i § 1, stk. 2, da hensigten  

 med reglerne om overførsel af overskydende timer ikke har været,  

 at deltagelse i et kursus skal medføre timeoverførsel.
 Arbejde med støtte i henhold til § 46  

 i lov om aktiv socialpolitik.
 Bestemmelsen i § 46 i lov om aktiv socialpolitik var  

 før den 1. juli 1998 bestemmelsen i bistandslovens § 43.
 Et deltidsforsikret medlem, der før  

 opgørelsestidspunktet har haft arbejde med støtte i henhold til  

 § 46 i lov om aktiv socialpolitik i mere end 30 timer om ugen, skal have  

 overført overskydende timer for arbejdstiden ud over de 30 timer om  

 ugen, hvis arbejdstiden efter de gældende regler om optagelse i en  

 statsanerkendt arbejdsløshedskasse for lønmodtagere kan anses  

 for at være lønarbejde.
Pasning af sygt barn i hjemmet med støtte i  

 henhold til § 28, § 29 og § 104 i lov om social service samt  

 § 19 a i lov om dagpenge ved sygdom og fødsel Bestemmelserne § 28 og § 29 i lov om social  

 service var før den 1. juli 1998 bestemmelsen i bistandslovens  

 § 48.
 Bestemmelsen i § 104 i lov om social service var  

 før 1. juli 1998 bestemmelsen i bistandslovens § 57a.
 Bestemmelsen i § 19a i lov om dagpenge ved sygdom og  

 fødsel var før den 1. juli 1998 bestemmelsen i bistandslovens  

 § 48a.
 Et deltidsforsikret medlem, der melder sig ledig og  

 anmoder om dagpenge efter støtteperiodens ophør, skal ikke have  

 overført overskydende timer, uanset at medlemmet i perioden med  

 pasningen af barnet har modtaget kompensation for tabt arbejdsfortjeneste op  

 til normal ugentlig arbejdstid for fuldtidsforsikrede.
Fratrædelsesgodtgørelse,  

 pensionsindtægt fra  

 tidligere ansættelse og lignende Fratrædelsesgodtgørelse, herunder  

 fratrædelsesgodtgørelse i henhold til funktionærloven og  

 pensionsindtægt fra en tidligere ansættelse, skal ikke  

 medføre timeoverførsel.
Til § 10, stk. 2 Beskæftigelse, der udføres som en del af det  

 civile beredskab, skal ikke medregnes ved opgørelsen af overskydende  

 timer.
Undtagelsen er betinget af, at beskæftigelsen ikke  

 udføres som et led i medlemmets hovedbeskæftigelse.
 Undtagelsen gælder for medlemmer, der som led i det  

 civile beredskab er beskæftigede ved tilkaldearbejde, der ikke kan  

 planlægges, f.eks. medlemmer der arbejder eller udfører hverv  

 som deltidsansatte brandfolk, frivillige brandfolk, redningsmænd,  

 digevagter eller strandfogder.
 Formålet med bestemmelsen er at sidestille disse  

 særlige indsatser med borgerlige ombud i henhold til de kommunale  

 styrelseslove i relation til overførsel af overskydende timer.
Til § 11 Fritstillings-/sygdomsperioder m.v.
Hvis et medlem med ukontrollabel arbejdstid har  

 været fritstillet i en opsigelsesperiode, har været syg, holdt  

 ferie eller lignende og i den forbindelse har fået udbetalt løn  

 i perioden fra arbejdsgiveren, skal der ved opgørelsen af overskydende  

 timer som udgangspunkt medregnes 37 timer pr. uge.
Hvis omregning af  

 indtægten medfører, at omregnede timer udgør mindre end  

 37 timer pr. uge, medregnes dette lavere timetal.
I tilfælde af, at  

 omregnede timer udgør mere end 37 timer, bortses der fra disse flere  

 timer.
Hvis medlemmet derimod fra anden side har fået  

 kontant dækning for den pågældende periode, skal det antal  

 timer, som den kontante dækning kompenserer for, indgå i  

 opgørelsen af de overskydende timer.
Hvis medlemmet f.eks. har  

 fået udbetalt sygedagpenge, feriegodtgørelse eller  

 feriedagpenge, skal der normalt for hver sygedag eller feriedag medregnes det  

 antal timer (som udgangspunkt 7,4 timer), medlemmet modtager kontant  

 dækning for.
Til § 12 Til § 12, stk. 1 Et medlem, som driver selvstændig virksomhed som  

 hovedbeskæftigelse, anses ikke for at være ledig, og medlemmet  

 kan ikke få dagpenge, før arbejdet i virksomheden er  

 ophørt.
Der henvises til bekendtgørelse om ophør med  

 udøvelse af selvstændig virksomhed som  

 hovedbeskæftigelse.
 For et medlem, som driver selvstændig virksomhed som  

 hovedbeskæftigelse skal der derfor medregnes 37 timer i  

 opgørelsen af overskydende timer for den selvstændige  

 virksomhed.
 Hvis indtægten fra et lønarbejde  

 undtagelsesvis kan indgå i beregningsgrundlaget for den  

 selvstændige virksomhed, jf. bekendtgørelsen om  

 fremgangsmåden ved beregning af arbejdsfortjenesten for  

 selvstændige erhvervsdrivende, skal timerne for dette lønarbejde  

 ikke medtages i opgørelsen af overskydende timer.
Til § 12, stk. 2 Hvis et medlem driver selvstændig virksomhed som  

 bibeskæftigelse, medregnes timerne i opgørelsen af overskydende  

 timer.
Antallet af timer fastsættes efter reglerne i  

 bekendtgørelse om udøvelse af selvstændig virksomhed som  

 bibeskæftigelse.
Til § 13 Hvis et medlem har arbejdet i turnus med en gennemsnitlig  

 arbejdstid på 37 timer pr. uge, skal der kun ske overførsel af  

 overskydende timer for den del, der ikke kan henføres til tidligere  

 uger, hvor arbejdstiden som led i turnusordningen har været mindre end  

 den gennemsnitlige arbejdstid for en hel turnusperiode.
 Eksempel:
Opgørelsesperiode 35 35 35 35 35 35 35 35 39 39 39 39 39 39 39 39 Opgørelsestidspunkt Medlemmet arbejder i en turnusordning med 8 uger med 35  

 timer pr. uge og 8 uger med 39 timer pr. uge.
Der skal i dette tilfælde  

 henføres 2 timer fra uger med 39 timer til uger med 35 timer.
Da  

 overskydende timer i eksemplet skal opgøres i forhold til 37 timer pr.  

 uge, vil der således ved opgørelsen ikke skulle overføres  

 overskydende timer.
Til § 14 Til § 14, stk. 1 Ved vurderingen af om et medlems arbejdstid er  

 ukontrollabel, henvises til bestemmelserne herom i bekendtgørelse om  

 supplerende dagpenge.
 I forbindelse med overskydende timer og ukontrollabelt  

 arbejde gælder der, udover reglerne i bekendtgørelse om  

 supplerende dagpenge, visse særlige regler, som er beskrevet  

 nedenfor.
Omregningssats Omregning af indtægten sker med den omregningssats,  

 der gælder på opgørelsestidspunktet.
Opgørelsesperioder med både  

 ukontrollabel  

 og kontrollabel beskæftigelse/kontant dækning Det kan i en opgørelsesperiode forekomme, at et  

 medlem har både kontrollabel og ukontrollabel beskæftigelse.
De 2  

 former for beskæftigelse kan forekomme enten i forlængelse af  

 hinanden eller samtidigt, eller i en kombination, hvor de lapper ind over  

 hinanden.
De 2 former for beskæftigelse behandles med hensyn  

 til særreglen i § 14, stk. 2 under ét for hele  

 opgørelsesperioden, således at timerne fra den kontrollable  

 beskæftigelse ved opgørelsen først lægges »i  

 bunden«.
Herefter »fyldes der op« med timer fra den ukontrollable  

 beskæftigelse, omregnet med den gældende omregningssats, indtil  

 det samlede timetal udgør 37 gange antallet af uger i  

 opgørelsesperioden.
For en eventuel resterende del af indtægten  

 fra den ukontrollable beskæftigelse anvendes herefter den  

 forhøjede omregningssats (den gældende omregningssats gange  

 1,5).
 Eksempel:
 Et medlem har - i en opgørelsesperiode på 12  

 uger - et job med kontrollabel beskæftigelse på 25 timer pr. uge.  

 Derudover har medlemmet i hele perioden et job med ukontrollabel arbejdstid  

 og en indtjening på i alt 35.000 kr.
 Den samlede overenskomstmæssige arbejdstid for 12  

 ugers-perioden er 444 timer (12 x 37 timer).
 De 12 uger med 25 timers kontrollabel beskæftigelse  

 giver 300 timer.
 144 timer omregnet med en omregningssats (pr. 1. januar  

 1998: 128,07) giver 144 x 128,07 = 18.442,08 kr.
 De resterende 16.557,92 kr. (35.000 ) 18.442,08 kr.) omregnes med den forhøjede  

 omregningssats (16.557,92 : 192,11), hvilket giver i alt 86,2 overskydende  

 timer.
Ovennævnte problemstilling kan ligeledes forekomme i  

 situationer, hvor der er ukontrollabel beskæftigelse og kontant  

 dækning i opgørelsesperioden.
Også i denne situation  

 lægges timerne med kontant dækning »i bunden«, og herefter  

 »fyldes op« med timerne fra den ukontrollable beskæftigelse.
 Eksempel:
Et medlem har i 8 uger modtaget sygedagpenge.
Medlemmet  

 får herefter 4 ugers arbejde med ukontrollabel arbejdstid og en  

 indtægt på 35.000 kr.
 Opgørelsesperioden er 12 uger (444 timer).
 De 8 uger med sygedagpenge giver 296 timer, som  

 lægges »i bunden«.
 De 148 timer omregnet med en omregningssats (pr. 1. januar  

 1998:128,07) giver 148 x 128,07 = 18.954,36 kr.
 De resterende 16.045,64 kr. (35.000 ) 18.954,36 kr.) omregnes med den forhøjede  

 omregningssats (16.045,64 : 192,11), hvilket giver i alt 83,5 overskydende  

 timer.
 Den forhøjede omregningssats anvendes også  

 på det ukontrollable arbejde i situationer, hvor det kontrollable  

 arbejde udgør 37 timer eller mere ugentligt.
Til § 14, stk. 2 Forhøjelse af omregningssatsen Bestemmelsen beskriver, hvornår den gældende  

 omregningssats gange 1,5 tages i anvendelse.
Formålet med at  

 forhøje omregningssatsen er at skabe parallelitet til kontrollabel  

 beskæftigelse, hvor merarbejde typisk aflønnes med en  

 højere timelønssats.
 Idet der henvises til vejledning til § 10,  

 stk. 1, nr. 2, vil den forhøjede omregningssats som udgangspunkt  

 også finde anvendelse på indtægter, som et medlem modtager  

 for varetagelse af hverv, borgerlige ombud og vederlag.
Ved omregning af nettoindtægten til timer  

 forhøjes omregningssatsen for den del af nettoindtægten i den  

 samlede opgørelsesperiode, der på ugebasis overstiger 37 gange  

 den gældende omregningssats gange antallet af uger i  

 opgørelsesperioden.
For månedslønnede forhøjes  

 omregningssatsen for den del af nettoindtægten, der overstiger 481  

 gange omregningssatsen.
Det betyder, at omregningssatsen skal forhøjes til  

 1,5 for den del af nettoindtægten der overstiger a)	481 gange omregningssatsen for medlemmer, der skal have opgjort  

 overskydende timer på grundlag af 3 hele lønperioder, b)	444 gange omregingssatsen for medlemmer, der skal have opgjort  

 overskydende timer på grundlag af 6 hele 14-dages lønperioder  

 eller 12 hele ugelønsperioder, c)	37 gange omregningssatsen gange antallet af uger i  

 opgørelsesperioden for medlemmer, der skal have opgjort overskydende  

 timer på grundlag af hele kalenderuger.
 Eksempel:
Ved en opgørelsesperiode på f.eks. 12 uger og  

 en omregningssats på 128,07 kr. (pr. 5. januar 1998) vil  

 nettoindtægt over 56.863,08 kr. (37 timer x 128,07 kr. x 12 uger)  

 skulle omregnes med den forhøjede omregningssats.
Den forhøjede  

 omregningssats vil være 128,07 kr. x 1,5 = 192,11 kr.
 Hvis nettoindtægten i opgørelsesperioden har  

 været 75.000 kr., vil der skulle overføres 94,4 overskydende  

 timer beregnet på følgende måde:
 Indtægt 75.000 kr. minus 56.863,08 = 18.136,92 :  

 192,11 = 94,4 overskydende timer.
Til § 14, stk. 3 Loft over antallet af overførte timer Ved ukontrollabelt arbejde, hvor opgørelsen  

 foretages på grundlag af hele kalenderuger, er der fastsat et maksimum  

 for det antal timer, der skal overføres.
Formålet med et loft  

 over antallet af overførte timer, der i gennemsnit overstiger 60 timer  

 pr. uge, er at undgå, at personer med meget høje indtægter  

 fra en kort periode med ukontrollabelt arbejde får overført et  

 urealistisk højt antal timer for disse uger.
 Ved en opgørelse på hele kalenderuger vil  

 omregnede timer udover 60 x antallet af kalenderuger således ikke  

 medføre overførsel af overskydende timer.
 Hvis opgørelsesperioden f.eks. er på 6 hele  

 kalenderuger, vil omregnede timer udover 360 (6 x 60) således ikke  

 medføre overførsel.
Afvikling af overskydende timer Til § 15 Til § 15, stk. 1 Hvis der har fundet timeoverførsel sted for timer i  

 et ansættelsesforhold, og medlemmet senere i det samme  

 ansættelsesforhold har afspadseret disse timer, vil  

 arbejdsløshedskassen kunne efterbetale medlemmet de manglende  

 dagpenge.
Medlemmet skal dog fremlægge dokumentation, dels for at  

 afspadseringen har fundet sted, og dels for hvilken arbejdsperiode  

 afspadseringen vedrørte.
Til § 15, stk. 2 Et fuldtidsforsikret medlem kan højst afvikle 37  

 timer pr. uge.
Dette gælder uanset, at medlemmet eventuelt har haft et  

 højere ugentligt timetal, mens medlemmet var i arbejde.
 Hvis medlemmets arbejdstid har været mindre end 37  

 timer pr. uge før ledigheden, vil medlemmet efter  

 ansættelsesforholdets ophør alligevel kunne afvikle 37 timer om  

 ugen.
Til § 15, stk. 3 Et deltidsforsikret medlem, der har fået beregnet  

 dagpenge på baggrund af en gennemsnitlig arbejdstid på 26 timer,  

 og som i en uge kun arbejder 22 timer, vil kunne opbruge 4 overskydende timer  

 i denne uge.
Til § 15, stk. 4 Bestemmelsen betyder blandt andet, at der ikke kan  

 afvikles overskydende timer i perioder, hvor medlemmet modtager kontant  

 dækning.
Det kan f.eks. være tilfældet, når medlemmet  

 har pensionsindtægter, holder ferie med kontant dækning eller er  

 berettiget til dagpengegodtgørelse for 1. og 2. ledighedsdag.
 Medlemmer, der er beskæftigede i det civile  

 beredskab, jf. § 10, stk. 2, kan derfor ikke afvikle overskydende timer for  

 det antal timer, hvor de i en uge med ledighed fra hovedbeskæftigelsen  

 er beskæftigede med opgaver i det civile beredskab og modtager kontant  

 dækning herfor.
Til § 15, stk. 5 Hvis et medlem er blevet pålagt en effektiv  

 karantæne, fordi medlemmet eksempelvis uden fyldestgørende grund  

 er ophørt i arbejde, skal karantænen først afvikles efter  

 afviklingen af overskydende timer.
 Eksempel:
Et medlem er blevet selvforskyldt ledig ved udgangen af  

 uge 20. Medlemmet pålægges derfor en effektiv karantæne  

 på 5 uger.
Medlemmet har ved ledigmeldelsen 74 overskydende timer.  

 Karantænen kan først afvikles fra uge 23 og frem.
Det følger imidlertid af bekendtgørelse om  

 feriedagpenge, at et medlem ikke kan få udbetalt feriedagpenge, hvis  

 medlemmet på grund af selvforskyldt ledighed er pålagt en  

 effektiv karantæne.
Medlemmet vil dog kunne afvikle karantænen i  

 perioder, hvor medlemmet ellers ville været berettiget til udbetaling  

 af feriedagpenge.
I de tilfælde vil karantænen dog fortsat kunne  

 afvikles før overskydende timer, og ferieperioden vil tilsvarende  

 forlænge 5-ugers fristen for bortfald af overskydende timer, jf.  

 nedenfor.
 For så vidt angår medlemmer, der i henhold til  

 arbejdsløshedsforsikringslovens § 63, stk. 3, ikke kan få  

 udbetalt dagpenge den først uge efter ophør med  

 selvstændig virksomhed, henvises til vejledningen til § 7, stk. 2.
Bortfald af overskydende timer Til § 16 Overskydende timer bortfalder, hvis de ikke er afviklet  

 inden 5 uger efter opgørelsestidspunktet.
 Eksempel:
Et medlem har fået opgjort 100 overskydende timer  

 ved udgangen af uge 10. Medlemmet holder fri for egen regning i uge 11 og uge  

 12 og afvikler dermed 74 overskydende timer.
Herefter kommer medlemmet i  

 fuldtidsarbejde.
De resterende 26 overskydende timer bortfalder ved udgangen  

 af uge 15, og timerne har ikke betydning ved eventuel senere ledighed.
 Dog forlænges 5-ugers perioden, hvis medlemmet i  

 denne periode har holdt ferie med feriedagpenge.
 Ikrafttræden m.v.
Til § 17 Det fremgår, at bekendtgørelsen træder  

 i kraft den 1. januar 1999.
 Bekendtgørelsens regler finder anvendelse, hvis  

 opgørelsestidspunktet, jf. § 6 og § 7, ligger på  

 ikrafttrædelsesdatoen eller senere.
 Direktoratet for Arbejdsløshedsforsikringens  

 vejledninger nr. 113 af 28. juni 1996, og nr. 142 af 12. august 1998  

 ophæves.
