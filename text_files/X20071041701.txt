Behandling af klage på trods af klagens modtagelsestidspunkt, fristafvisning, havde bedt direktoratet om at sende til opholdssted i udlandet Orientering om behandling af Deres klage Ankenævnet har behandlet spørgsmålet om behandling af Deres klage på møde den 16. august 2007.
 Ankenævnet finder, at ankenævnet kan behandle Deres sag selv om der er gået mere end 4 uger fra Arbejdsdirektoratet traf afgørelse den 19. marts 2007 til Arbejdsdirektoratet modtog Deres klage den 7. maj 2007.
Ankenævnet har lagt vægt på, at  De i e-mail af 14. august 2006 gjorde direktoratet opmærksom på, at De opholdt Dem i udlandet og forventede at modtage vigtige papirer i sagen på Deres opholdssted,  direktoratet ikke har besvaret denne meddelelse,  direktoratet har sendt afgørelsen til Deres danske adresse,  De blev opmærksom på afgørelsen midt i april måned 2007, og  De inden 4 uger herefter sendte klage til direktoratet.
 Ankenævnet henviser til § 99, stk.1 i lov om arbejdsløshedsforsikring m.v., som er citeret på næste side.
 Der vil gå indtil 4 måneder inden ankenævnet har afgjort sagen.
 Vi har vedlagt en folder som beskriver hvordan Deres sag behandles i ankenævnet.
I folderen står også hvilke rettigheder De har.
 De vil ikke høre fra nævnet før sagen er afgjort og afgørelsen sendes til Dem.
 Hvis De har yderligere bemærkninger til sagen, bedes De sende disse til nævnet snarest muligt.
Med venlig hilsen NN fuldmægtig Kopi til:
Arbejdsdirektoratet, Stormgade 10, Postboks 1103, 1009 København K, A-kassen, og § 99 i Lov om arbejdsløshedsforsikring m.v.:
 § 99. Klage over direktøren for Arbejdsdirektoratets afgørelse om medlemmers rettigheder og pligter efter denne lov kan af den, afgørelsen vedrører, indbringes for Arbejdsmarke-dets Ankenævn inden 4 uger efter, at klageren har fået meddelelse om afgørelsen.
- - - Stk. 7. Ankenævnet og beskæftigelsesministeren kan se bort fra klagefristen i stk. 1 og 3, når der er særlig grund hertil.
