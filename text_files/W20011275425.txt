 På grund af manglende tilfredshed med behandlingsresultatet  

 foranledigede patientens moder, at hun ophørte med behandling i den  

 kommunale tandpleje for at overgå til privat behandling.
 Der blev blandt andet klaget over, at man i den kommunale tandpleje havde  

 valgt en forkert reguleringsmetode.
Klage over valg af reguleringsmetode Patientklagenævnet fandt ud fra en samlet vurdering, at  

 specialtandlægen og den anden tandlæge, der havde været  

 involveret i behandlingen, havde overtrådt tandlægeloven.  

 Nævnet lagde ved sin afgørelse vægt på, at patienten  

 i januar 1997 befandt sig på højden af sin vækstspurt,  

 hvorfor det var nævnets opfattelse, at behandlingen burde have  

 været iværksat allerede på dette tidspunkt. ndvidere lagde  

 nævnet vægt på, at gipsmodeller af patientens tænder  

 viste, at der i løbet af behandlingen kun var opnået meget  

 små positive ændringer, og at der var opstået  

 behandlingsbetinget krydsbid.
Det var nævnets vurdering, at aktivatoren  

 burde have været forsynet med ekspansionsskrue, eller at der burde have  

 været forbehandlet med ekspansion af overkæbetandbuen.
Nævnet lagde endelig vægt på, at patienten i perioden  

 fra februar 1998 til november 1999 udeblev fra 14 behandlingsaftaler, og at  

 patienten ikke anvendte aktivatoren som foreskrevet.
Det var på denne  

 baggrund nævnets opfattelse, at de to tandlæger burde have bragt  

 behandlingen til ophør, da det viste sig, at patienten ikke kunne  

 samarbejde omkring behandlingen.
