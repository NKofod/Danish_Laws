 Landsskatteretskendelse af 30. maj 2002, vedr. opførelse af  

 bygning med skattepligtig tilskud.
 A A/Ss klage for indkomståret 1999 vedrører opgørelsen af  

 indkomsten på følgende punkter:
Skattepligtige tilskud ikke medregnet i selvangiven skattepligtig indkomst  

    

  

 3.259.550 kr.
Ikke godkendt fradrag for skattemæssige afskrivninger på bygning og driftsmidler  

    

  

 2.012.703 kr.
Det er oplyst, at selskabet er stiftet den 1. januar 1999 og  

 indgår i en koncern med B LTD som moderselskab.
Selskabet producerer  

 rengøringsmidler til industri og håndværk.
Ud over varer af egen produktion  

 handles med tilknyttede handelsvarer.
Afsætningen sker til søsterselskaber i  

 Skandinavien og i Polen.
Produktionen af rengøringsmidler fandt tidligere  

 sted  

 hos et søsterselskab i Norge, hvorfra selskabet har overtaget varelager,  

 tekniske anlæg (driftsmidler) og enkelte nøglemedarbejdere.
 Selskabet har fra søsterselskabet C A/S ved skøde af 25. juni  

 1999 erhvervet en ubebygget grund på 22.742 m², og selskabet har herefter i  

 1999 afholdt byggeudgifter på 15.167.286 kr. på ejendommen samt afholdt  

 udgifter til anskaffelse af driftsmidler for 4.181.131 kr.
Til delvis dækning af anlægsudgifterne har selskabet modtaget  

 tilskud fra EU´s EFRU-midler og hertil knyttet statstilskud.
Hvert af de to  

 sammenhørende tilskud er på 2.173.100 kr., eller i alt 4.346.200 kr.  

 Tilskuddene er udbetalt i rater på bl.a. følgende betingelser:
 1. rate på 25 % når projektet er påbegyndt, og når 10 % af de  

 tilskudsberettigede udgifter er afholdt og betalt.
 2. rate på 50 %, når 60 % af de tilskudsberettigede udgifter er  

 afholdt og betalt.
 3. rate på 25 %, når projektet er gennemført og betalt.
 Raterne er udbetalt således:
Rate Udbetalingsdato Beløb 1 16. november 1999 1.086.550 kr.
2 10. december 1999 2.173.000 kr.
3 10. maj 2000 1.086.650 kr.
 Det er videre oplyst, at afleveringsforretningen på bygningen  

 har fundet sted 1. februar 2000, og at den erhvervsmæssige drift på  

 ejendommen  

 er påbegyndt i 2000.
 Ved indkomstopgørelsen for indkomståret 1999 har selskabet ikke  

 indtægtsført de i 1999 udbetalte rater på i alt 3.259.650 kr., men har  

 indtægtsført det samlede tilskud på 4.346.200 kr. ved indkomstopgørelsen for  

 indkomståret 2000.
 Ved indkomstopgørelsen for indkomståret 1999 har selskabet  

 endvidere foretaget skattemæssig afskrivning på bygningen med 758.364 kr. og  

 på  

 driftsmidler med 1.254.339 kr., eller i alt 2.012.703 kr.
 Told- og skatteregionen har fundet, at de af tilskuddet i 1999  

 udbetalte rater på i alt 3.259.550 kr. er skattepligtige i indkomståret 1999,  

 og har forhøjet selskabets indkomst med beløbet.
 Told- og skatteregionen har endvidere fundet, at selskabet ikke  

 er berettiget til i indkomståret 1999 at foretage skattemæssig afskrivning på  

 bygning og driftsmidler, jf. afskrivningslovens §16 og § 3, og har forhøjet  

 selskabets indkomst med de ved indkomstopgørelsen foretagne afskrivninger på  

 i  

 alt 2.012.703 kr.
 Ad skattepligtige  

 tilskud.
Regionen har begrundet afgørelsen med, at de modtagne tilskud  

 til selskabets anlægsaktiver er skattepligtige i henhold til  

 statsskattelovens  

 § 4, og at tilskuddet skal medregnes ved indkomstopgørelsen på tidspunktet  

 for  

 den endelige retserhvervelse.
I det foreliggende tilfælde, hvor tilskuddene  

 er  

 udbetalt i rater i takt med projektets færdiggørelse, anses de enkelte  

 ratebeløb for skattepligtige på det tidspunkt, hvor betingelserne for deres  

 udbetaling er opfyldt.
 Regionen har videre anført, at beskatningstidspunktet for  

 tilskud og/eller andel heraf efter regionens opfattelse må fastlægges uden  

 hensyntagen til, om de er tildelt i et indkomstår før det indkomstår, hvor  

 der  

 kan foretages straksafskrivning i medfør af reglerne i afskrivningslovens §  

 44.  

 Angående praksis for fastlæggelse af beskatningstidspunktet ved betinget  

 retserhvervelse har regionen henvist til Ligningsvejledningen for 1999,  

 E.A.3,  

 og til TfS 1995.904.
 Selskabets revisor har over for Landsskatteretten principalt  

 nedlagt påstand om, at selskabet ikke har erhvervet endelig ret til de  

 omhandlede tilskud i indkomståret 1999 men tidligst i indkomståret 2000.
Til støtte for den principale påstand har revisoren henvist til  

 skrivelse af 17. april 1998 fra Erhvervsfremme Styrelsen til selskabet,  

 hvoraf  

 fremgår, at en række vilkår skal opfyldes, før selskabet kan anses at have  

 erhvervet endelig ret til tilskuddene.
Revisoren har herved anført, at ultimo  

 1999 manglede bl.a. opfyldelse af vilkåret om at indsende  

 ibrugtagningstilladelse.  

 Hvis det opførte byggeri ikke måtte opfylde bygge- og miljølovgivningen,  

 ville  

 der ikke kunne gives ibrugtagningstilladelse, og tilskuddet ville i så fald  

 kunne kræves tilbagebetalt.
Revisoren har videre anført, at der ikke kan lægges afgørende  

 vægt på, om opfyldelsen af vilkårene for bevillingen af tilskuddene beror på  

 selskabet eget forhold.
Revisoren har herved påberåbt sig Landsskatterettens  

 afgørelse af 7. december 2000, SKM 2001.204 LSR/TfS 2001.340.
 Landsskatteretten  

 bemærker  

  

 , at det fremgår af Erhvervsfremme Styrelsens skrivelse af 17.  

 april 1998, at der til selskabets projekt, der vedrører anlægsinvesteringer i  

 forbindelse med etablering af en fabrik for fremstilling af rengøringsmidler  

 er  

 bevilliget et tilskud på 2.173.100 kr. af EU´s EFRU-midler under mål  

 2-programmet for Nordjylland og et statstilskud på 2.173.100 kr. efter lov om  

 administration af tilskud fra Den Europæiske Regionalfond og tilhørende  

 statslig medfinansiering.
I Styrelsens skrivelse er anført en række vilkår for bevillingen  

 af tilskuddene, samt at tilsagnet om tilskuddene bortfalder, hvis vilkårene  

 ikke opfyldes eller ikke overholdes.
Det er bl.a. som standardvilkår anført,  

 at  

 Styrelsen kan bestemme, at tilskuddene skal tilbagebetales, hvis virksomheden  

 inden for 3 år efter programmets endelige afregning flyttes, afhændes,  

 ophører  

 eller udlejes, hvis de bygninger, maskiner eller anlæg, hvortil der er ydet  

 tilskud, flyttes, afhændes eller udlejes, eller hvis  

 aktie-/anpartsmajoriteten  

 skifter ejer uden styrelsens samtykke.
Det er videre anført, at tilskuddene udbetales, når tilsagnet er  

 accepteret, vilkårene er dokumenteret opfyldt, og der foreligger  

 dokumentation  

 for, at udgifterne er betalt.
Der er dog mulighed for at få tilskuddene  

 udbetalt i rater på følgende betingelser:
 Første rate  

  

 på 25 %,  

 når projektet er påbegyndt, og når 10 % af de tilskudsberettigede udgifter er  

 afholdt og betalt (bekræftes af revisor). Endvidere må tilsagnet være  

 accepteret, ligesom der må foreligge dokumentation for, at vilkår nr. 7, 8, 9  

 10, 11 og 12 er opfyldt.
 (nr. 7: Det skal dokumenteres, at selskabet er stiftet med en  

 fuldt indbetalt selskabskapital på 5.000.000 kr.
 nr. 8: Det skal dokumenteres, at den finansiering, der i øvrigt  

 er nødvendig for, at projektet kan gennemføres i sin helhed, kan fremskaffes.
 nr. 9: Det skal dokumenteres, at den nødvendige driftskapital er  

 stillet til rådighed  

    

  

 for  

 virksomheden.
 nr. 10: Seneste koncernregnskab samt regnskab for C A/S, må  

 indsendes til Styrelsen og ikke giver anledning til bemærkninger.
 nr. 11: Det er en forudsætning for tilsagnet, at koncernen eller  

 koncerntilsluttede virksomheder, ikke i forvejen driver produktionsvirksomhed  

 i  

 mål 2-regionen.
nr. 12: Det skal dokumenteres, at projektet ikke er påbegyndt  

 før ansøgningens  

    

  

 modtagelse i  

 Erhvervssekretariatet for Nordjyllands Amt den 5. december 1997.) Anden rate  

  

 på 50 %,  

 når 60 % af de tilskudsberettigede udgifter er afholdt og betalt (bekræftes  

 af  

 revisor).
 Tredje rate  

  

 på 25 %,  

 når projektet er gennemført og betalt, jf. vilkår nr. 3, og når vilkår  

    

  

 nr. 5 og 6 er dokumenteret opfyldt.
 (nr. 5: Der skal indsendes ibrugtagningstilladelse.
nr. 6: Det skal dokumenteres, at de tilladelser, der er  

 nødvendige i henhold til plan-,  

    

  

 miljøbeskyttelses- og naturbeskyttelseslovgivningen, foreligger.) Landsskatteretten bemærker herefter, at efter gældende praksis,  

 der bygger på bestemmelsen i statsskattelovens § 4, er udgangspunktet  

 vedrørende periodisering af indtægter, at en indtægt skal medregnes ved  

 indkomstopgørelsen på tidspunktet for den endelige retserhvervelse.
 Hvor der er tale om betingede retserhvervelser, må der ud fra en  

 konkret vurdering tages stilling til, om opfyldelsen af betingelsen er  

 forbundet med en sådan usikkerhed, at beskatningstidspunktet er udskudt til  

 det  

 tidspunkt, hvor betingelsen bliver opfyldt.
 I det foreliggende tilfælde har selskabet fået udbetalt de  

 omhandlede tilskud i tre rater, hvoraf to rater er udbetalt inden udgangen af  

 indkomståret 1999. Henset til at 60 % af byggeprojektet er gennemført ved  

 udbetalingen af anden rate den 10. december 1999, at færdiggørelsen af  

 projektet beror på selskabets egne forhold, samt at opfyldelsen af de  

 resterende betingelser ikke kan anses for usikker eller ligeledes beror på  

 selskabets egne forhold, finder retten, at retserhvervelsestidspunktet for  

 første og anden rate af tilskuddet er indkomståret 1999.
 Den påklagede ansættelse stadfæstes derfor på dette punkt.
 Ad straksafskrivning.
 Told- og skatteregionen har ikke imødekommet selskabets  

 efterfølgende anmodning om at foretage straksafskrivning, jf.  

 afskrivningslovens § 44, med de beløb, der er ydet tilskud med således:
 Bygninger  

    

  

 2.561.571 kr.
 Driftsmidler  

    

  

    

  

  

    

  

 697.979 kr.
 I alt  

    

  

  

 3.259.550 kr.
 Regionen har anført, at udgifter til anskaffelse af  

 afskrivningsberettigede aktiver uanset reglerne i afskrivningsloven kan  

 straksafskrives i den skattepligtige indkomst for anskaffelsesåret, i det  

 omfang udgifter er betalt ved visse nærmere bestemte tilskud, jf.  

 afskrivningslovens § 44, stk. 1 og 2. Regionen har herved bemærket, at de  

 omhandlede tilskud er omfattet af afskrivningslovens § 44, stk. 1.
 Det er imidlertid Regionens opfattelse, at de pågældende aktiver  

 ikke kan anses for anskaffet i indkomståret 1999, da bygningen ikke i  

 indkomståret har været benyttet erhvervsmæssigt, jf. afskrivningslovens § 16,  

 og driftsmidlerne tilsvarende ikke i indkomståret er leveret til en  

 igangværende virksomhed, jf. afskrivningslovens § 3, nr. 1.
 Selskabets revisor har over for Landsskatteretten subsidiært  

 påstået, at selskabet i indkomståret 1999 kan foretage straksafskrivning af  

 afholdte anlægsudgifter med et beløb svarende til det medregnede tilskud, jf.  

 afskrivningslovens § 44, stk. 2.
 Til støtte for den subsidiære påstand har revisoren anført, at  

 de omhandlede tilskud er ydet af EU´s EFRU-midler for Nordjylland og hertil  

 knyttet statstilskud, og er omfattet af den række tilskud, der nævnes i  

 afskrivningslovens § 44, stk. 1. Selskabet har som følge heraf mulighed for  

 straksafskrivning af udgifter til anskaffelse af afskrivningsberettigede  

 bygninger og driftsmidler i det omfang, udgifterne er betalt med de bevilgede  

 tilskud, jf. afskrivningslovens § 44, stk. 2.
Revisoren har herved præciseret, at det fremgår af  

 afskrivningslovens § 44, stk. 2, at der kan straksafskrives uanset  

 afskrivningslovens øvrige regler.
De almindelige betingelser i  

 afskrivningslovens  

 §§ 3 og 16 om,  

    

  

 at driftsmidlerne skal  

 være leveret til en igangværende virksomhed eller at bygningen skal være  

 benyttet erhvervsmæssigt i afskrivningsåret er suspenderet i kraft af  

 afskrivningslovens § 44, stk. 2. Selskabet kan som følge heraf i indkomståret  

 1999 straksafskrive den del af de afholdte udgifter, der dækkes af de  

 skattepligtige tilskud.
 Revisoren har videre anført, at dette medfører symmetri mellem  

 beskatningstidspunktet for tilskuddene og fradragstidspunktet for udgifterne,  

 hvilket må være hovedformålet med bestemmelsen.
 Dette bestyrkes yderligere af, at der i forbindelse med  

 fremsættelsen af lovforslag L 102-2 1997/98  

    

  

 om ændring af afskrivningsloven er anført følgende i bemærkningerne til  

 § 44:
Bestemmelsen indeholder regler om adgang til straksfradrag ved  

 anskaffelse af afskrivningsberettigede aktiver, når udgiften helt eller  

 delvist  

 er betalt ved visse nærmere opregnede tilskud.
Bestemmelsen svarer til  

 ligningslovens § 27 B, der ophæves i forbindelse med afskrivningslovens  

 ikrafttræden.
 Revisoren har herved anført, at den nye § 44 i afskrivningsloven  

 ikke indeholder realitetsændringer i forhold til ligningslovens § 27 B, der  

 var  

 gældende fra indkomståret 1993 til udløbet af indkomståret 1998. Derfor er  

 fortolkningsbidragene til ligningslovens § 27 B også fortolkningsbidrag til  

 afskrivningslovens § 44.
 I cirkulære nr. 72 af 17.4-1996, pkt. 14.18 er der om  

 ligningslovens § 27 B bl.a. anført følgende:
 Efter § 27 B, stk. 2, kan udgifter til anskaffelse af  

 afskrivningsberettigede formuegoder uanset reglerne i afskrivningsloven eller  

 lovgivningens øvrige regler, straksafskrives i den skattepligtige indkomst  

 for  

 anskaffelsesåret i det omfang, udgiften er betalt ved tilskud, der er nævnt i  

 §  

 27 B, stk. 1.
 Revisoren er således af den opfattelse, at det klart fremgår af  

 lovgivningen m.v., at der er samtidighed i ligningslovens § 27 B og nu i  

 afskrivningslovens § 44 mellem modtagelsen af tilskud og retten til  

 straksafskrivning, og at afskrivningslovens almindelige bestemmelser og  

 definitioner er suspenderet, når der skal tages stilling til  

 straksafskrivning  

 af udgifter, der helt eller delvist er finansieret af tilskud som omtalt i  

 afskrivningslovens § 44, stk. 1. Han finder endvidere ikke, der kan  

 indfortolkes en skærpelse, hvorefter de almindelige bestemmelser i  

 afskrivningslovens §§ 3 og 16 samtidig skal være opfyldt for at kunne  

 foretage  

 straksafskrivning.
 Landsskatteretten skal  

 bemærke:
 Den foreliggende sag vedrører udgifter til anskaffelse af  

 driftsmidler og bygning.
 Ifølge afskrivningslovens § 3 anses driftsmidler og skibe for  

 anskaffet, når driftsmidlet eller skibet er:
1. leveret til en igangværende virksomhed, 2. bestemt til at indgå i virksomhedens drift og 3. færdiggjort i et sådant omfang, at det kan indgå i driften.
 Ifølge afskrivningslovens § 5 skal driftsmidler og skibe, som en  

 skattepligtig udelukkende benytter erhvervsmæssigt, afskrives på en samlet  

 saldo for den enkelte virksomhed.
 Ifølge afskrivningslovens § 6 kan den skattepligtige i stedet  

 for at afskrive efter § 5 vælge at fradrage (straksafskrive) hele  

 anskaffelsessummen for nedennævnte driftsmidler m.v. i den skattepligtige  

 indkomst for det indkomstår, hvori anskaffelsen finder sted, jf. dog stk. 3:
 1. driftsmidler, hvis fysiske levealder må antages ikke at  

 overstige 3 år.
 2. driftsmidler med en anskaffelsessum på et grundbeløb (i  

 1987-niveau) på 6.700 kr. eller derunder .
Ifølge afskrivningslovens § 16 anses en bygning eller en  

 installation for anskaffet i det indkomstår, hvori bygningen eller  

 installationen erhverves eller opføres og benyttes erhvervsmæssigt.
Udgift  

 til  

 ombygning og forbedring er afskrivningsberettiget fra og med det indkomstår,  

 hvori udgiften er afholdt, og ombygningen eller forbedringen benyttes  

 erhvervsmæssigt.
Ifølge afskrivningslovens § 18, stk. 2, kan udgifter til  

 ombygning eller forbedring af afskrivningsberettigede bygninger i stedet  

 fradrages straks, i det omfang indkomstårets udgift til vedligeholdelse,  

 ombygning og forbedring ikke overstiger 5 % af afskrivningsgrundlaget for den  

 bygning, som udgifterne vedrører, for året før det indkomstår, hvori udgiften  

 kan fradrages Ifølge afskrivningslovens § 18, stk. 3, foretages fradrag efter  

 stk. 2 i det indkomstår, hvori udgiften afholdes, uanset om ombygningen eller  

 forbedringen endnu ikke benyttes erhvervsmæssigt efter § 16, 2. pkt.
 Der er således i afskrivningslovens § 6 under de angivne  

 betingelser hjemmel til at foretage straksfradrag vedrørende anskaffelse af  

 driftsmidler i anskaffelsesåret, jf. § 3, og i afskrivningslovens § 18, stk.  

 2,  

 hjemmel til at foretage straksfradrag vedrørende udgifter til ombygning og  

 forbedring af afskrivningsberettigede bygninger, og i stk. 3 allerede i det  

 indkomstår, hvori udgiften afholdes, uanset om ombygningen eller forbedringen  

 endnu ikke benyttes erhvervsmæssigt.
 Afskrivningslovens § 44, stk. 2, har følgende ordlyd:
Udgifter til anskaffelse af afskrivningsberettigede aktiver kan  

 uanset reglerne i denne lov straksafskrives i den skattepligtige indkomst for  

 anskaffelsesåret, i det omfang udgifterne er betalt ved tilskud som nævnt i  

 stk. 1. Landsskatteretten må være af den opfattelse, at bestemmelsen i §  

 44, stk. 2, alene indebærer en udvidelse af adgangen til at foretage  

 straksafskrivning i forhold til lovens øvrige bestemmelser herom, jf. bl.a. §  

 6  

 vedrørende driftsmidler og § 18 vedrørende ombygning og forbedring af  

 afskrivningsberettigede bygninger, medens den i afskrivningslovens § 3 og §  

 16  

 fastlagte definition af begrebet anskaffelse ikke kan antages at  

 være ændret.  

 Det bemærkes herved, at der i § 44, stk. 2, er anført  

 anskaffelsesåret, og  

 ikke som i § 18, stk. 3, det indkomstår, hvori udgiften afholdes,  

 ligesom der  

 ikke i lovens forarbejder findes fortolkningsbidrag, der støtter revisorens  

 opfattelse.
 Da det er ubestridt, at bygningen først blev færdigopført efter  

 udgangen af 1999, og at selskabets erhvervsmæssige virksomhed i bygningen  

 først  

 er begyndt i 2000, kan Landsskatteretten således ikke følge revisorens  

 subsidiære påstand.
 Den påklagede ansættelse stadfæstes derfor.
