 Direktoratet har godkendt, at selvstændige erhvervsdrivende inden for  

 hotel- og restaurationsbranchen under visse betingelser kan anses for ophørt  

 med udøvelse af selvstændig virksomhed, uanset at kravet om fem års gensidig  

 uopsigelighed ved bortforpagtning ikke er opfyldt.
 Direktoratet har godkendt, at selvstændige erhvervsdrivende inden for  

 hotel- og restaurationsbranchen under visse betingelser kan anses for ophørt  

 med selvstændig virksomhed, uanset at kravet om fem års gensidig  

 uopsigelighed ved bortforpagtning ikke er opfyldt, jf. § 3, stk. 1, i  

 ovennævnte bekendtgørelse.
 Dispensationen er givet på følgende vilkår:
 1. Branche :
 Hotel- og restaurationsvirksomheder, der er omfattet af § 1, nr. 1 og nr.  

 2, i lov nr. 186 af 25. marts 1988 om restaurations- og hotelvirksomhed mv.,  

 og som efter lovens § 2 skal have næringsbrev.
Typiske virksomheder, der er omfattet af dispensationen, er derfor:  

 hoteller, kroer, restaurationer og cafeteriaer, dvs. virksomheder med  

 servering af spise- og drikkevarer eller med modtagelse af overnattende  

 gæster.
Ved »servering« forstås, at der skal være indrettet særlige  

 faciliteter som borde, stole mv. til gæsterne, uden at der dog stilles krav  

 om, at der foregår en egentlig servering for kunderne (fx af en tjener).
 Af virksomhedsudøvelse, der ikke er omfattet af dispensationen, kan  

 nævnes:
- salg af spise- og drikkevarer »ud af huset« (diners  

 transportable), - udlejning af lokaler til selskaber, der selv sørger for serveringen, - traditionelle pølsevogne, - kantiner, - pensionatsvirksomhed og - salg af spise- og drikkevarer fra kiosk og automater o.l.
 2. Bortforpagter :
 Bortforpagter skal som efter de almindeligt gældende regler være bundet af  

 mindst fem års uopsigelighed og skal desuden give forpagter en forkøbsret til  

 den bortforpagtede virksomhed.
 Opmærksomheden henledes på, at de almindelige regler om bl.a.  

 momsafmeldelse, eventuel omregistrering til udlejningsvirksomhed, skal være  

 opfyldt.
 3. Forpagter :
 Forpagter skal være bundet af et opsigelsesvarsel på mindst seks måneder.
 4. Ikrafttræden :
 Dispensationen træder i kraft den 1. august 1990 og omfatter medlemmer,  

 der pr. denne dato eller senere bortforpagter deres virksomhed, dog tidligst  

 fra det tidspunkt, hvor vilkårene under 1-3 er opfyldt.
 Dispensationen omfatter endvidere medlemmer, der har bortforpagtet deres  

 virksomhed forud for 1. august 1990 - men tidligst fra den 1. august 1990 og  

 på betingelse af, at vilkårene under 1-3 er opfyldt.
