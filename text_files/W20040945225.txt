 Landsskatteretskendelse vedr. fradrag for børnebidrag.  

 Bundfradrag.
 Sagen drejer sig om bundfradrag i forbindelse med fradrag for  

 børnebidrag.
Landsskatterettens  

 afgørelse Ligningsmæssigt fradrag Skatteankenævnet har godkendt fradrag for børnebidrag med 7.140  

 kr.
 Selvangivet med 8.400 kr.
 Landsskatteretten stadfæster skatteankenævnets afgørelse.
Sagens oplysninger Klageren har i indkomståret 2001 betalt 8.400 kr. i børnebidrag  

 til sin tidligere ægtefælle vedrørende deres fællesbarn.
Beløbet er betalt med 700 kr. om måneden, i overensstemmelse med  

 aftale om børnebidrag indgået mellem klageren og hans tidligere ægtefælle ved  

 X  

 Statsamt.
Aftalen er indgået med virkning fra den 1. februar 1994 og indtil  

 videre.
Det fremgår af aftalen, at normalbidraget for tiden udgør 4.218  

 kr. halvårligt og pristalsreguleres hvert år pr. 1. januar.
Det fremgår  

 endvidere, at aftalens kan ændres ved Statsamtet efter BL § 16.
Skatteankenævnets  

 afgørelse Der er godkendt fradrag for børnebidrag med 7.140 kr.
 Ifølge ligningslovens § 10, stk. 2 er tillægsbeløbet i § 4, stk.  

 5 i lov om børnetilskud og forskudsvis udbetaling af børnebidrag m.v. fra og  

 med indkomståret 2000 ikke fradragsberettiget ved opgørelsen af den  

 skattepligtige indkomst.
 For 2001 udgør tillægsbeløbet 1.260 kr., som har karakter af et  

 bundgrænsebeløb, hvorefter kun det beløb, der overstiger de 1.260 kr., er  

 fradragsberettiget.
 Det selvangivne fradrag på 8.400 kr. skal derfor reduceres med  

 1.260 kr.
Klagerens  

 påstand og argumenter Klagerens repræsentant har fremsat påstand om, at der godkendes  

 fradrag for børnebidrag i overensstemmelse med det selvangivne.
I samråd med Statsamtet har klageren indgået en privatretlig  

 aftale med sin tidligere ægtefælle om, at han betaler et månedligt beløb på  

 700  

 kr. til underhold af deres fællesbarn.
Der er således fastsat bidrag, som  

 ligger under normalbidraget.
De stedlige skattemyndigheder fortolker ligningslovens § 10,  

 stk. 2 således, at der alene kan ske fradrag af beløb udover bundgrænsen på  

 1.260 kr.
Denne fortolkning er der ikke grundlag for.
Der er efter  

 lovændringen  

 alene tale om, at der ikke er fradragsret for det nye tillæg til  

 normalbidragets grundbeløb.
 Klageren er af Tilsynsrådet for X Amt blevet informeret om, at  

 der er fuld fradragsret for hele beløbet, ligesom de ikke har kendskab til,  

 at  

 andre skatteydere alene får fradrag udover det nævnte beløb.
 Den af skatteforvaltningen antagne fortolkning af loven vil  

 bevirke, at et større antal forældre, som har indgået tilsvarende aftaler,  

 bliver ramt af begrænsningen i fradragsretten.
 Klageren har ikke kendskab til, at andre skatteforvaltninger  

 skulle fortolke loven således, som det er sket i denne sag.
 Det er til støtte for den fremsatte påstand gjort gældende, at  

 fradraget for det betalte børnebidrag først skal reduceres med tillægget i  

 det  

 omfang, det overstiger normalbidraget, og at beløbet på 1.260 kr. ikke har  

 karakter af et bundgrænsebeløb, hvorefter det kun er beløb, der overstiger  

 dette beløb, som kan fradrages.
Landsskatterettens  

 bemærkninger og begrundelse Bidrag, som i anledning af separation eller skilsmisse udredes  

 af den ene ægtefælle til underhold af børn, der ikke opholder sig hos  

 bidragyderen, kan fradrages i bidragyderens skattepligtige indkomst.
Dette  

 gælder, hvad enten bidraget er fastsat af en offentlig myndighed eller ved  

 aftale mellem parterne.
Dette fremgår af ligningslovens § 10, stk. 1 jf.  

 betingelserne § 10, stk. 2 (lovbekendtgørelse nr. 775 af 16. august 2000).
Bidrag for tiden indtil barnets fyldte 18. år kan fradrages i det  

 omfang, de overstiger et beløb svarende til det tillæg, der er fastsat i § 4,  

 stk. 5, i lov om børnetilskud og forskudsvis udbetaling af børnebidrag.
Det  

 fremgår af ligningslovens § 10, stk. 2, 3. pkt.
 Ligningslovens § 10, stk. 2, 3. pkt. blev indsat ved lov nr. 966  

 af 20. december 1999, som trådte i kraft den 1. januar 2000 og havde virkning  

 fra og med indkomståret 2000.
Det fremgår direkte af ordlyden af bestemmelsen i ligningslovens  

 § 10, stk. 2, 3. pkt., at et beløb, der svarer til det tillæg, der er fastsat  

 i  

 § 4, stk. 5, i lov om børnetilskud og forskudsvis udbetaling af børnebidrag,  

 ikke er fradragsberettiget.
Således indebærer bestemmelsen, at der er et  

 regulært bundfradrag i fradragsberettigede børnebidrag.
 Dette resultat ses at være i overensstemmelse med forarbejderne  

 til lovbestemmelsen  lovforslag nr. 5/1999  hvoraf følgende  

 fremgår:
Det foreslås som led i omlægningen af børnetilskud og  

 børnebidrag, at fradragsretten for børnebidrag nedsættes.
Det foreslås  

 således,  

 at der i fremtiden ikke skal være fradragsret for det i dette lovforslag  

 foreslåede nye tillæg til normalbidragets grundbeløb.
 Forslaget indebærer, at der fortsat vil være fuld fradragsret  

 for et beløb svarende til det hidtidige normalbidrag, og at der fortsat vil  

 være fuld fradragsret for et beløb, der overstiger det fremtidige  

 normalbidrag.
 Da det i praksis stort set ikke forekommer, at statsamterne  

 pålægger herboende bidragspligtige et bidrag, der er lavere end  

 normalbidraget,  

 foreslås det af praktiske grunde, at nedsættelsen af fradragsretten sker ved,  

 at der indføres en bundgrænse for fradraget, således at kun ydede bidrag ud  

 over det foreslåede tillæg til normalbidraget kan fradrages.
Uanset de konkrete aftaler m.v. med hensyn til tillægget til  

 normalbidragets grundbeløb jf. bemærkningerne i dette lovforslags § 2,  

 foreslås  

 fradragsretten for børnebidrag nedsat svarende til ét tillæg. Da den ikke fradragsberettigede andel af børnebidraget for 2001  

 udgør 1.260 kr., kan klageren alene fradrage 7.140 kr.
 Skatteankenævnets afgørelse stadfæstes herefter.
