Bekendtgørelse om ændring af bekendtgørelse om bivirkningsovervågning af lægemidler § 1 I bekendtgørelse nr. 1238 af 12. december 2005 om bivirkningsovervågning af lægemidler foretages følgende ændringer:
 1. § 3, 2. pkt., affattes således:
»Retningslinjerne er offentliggjort af Kommissionen i Bestemmelser om Lægemidler i Den Europæiske Union, vejledning om lægemiddelovervågning for lægemidler til human brug, bind 9A og Bestemmelser om Lægemidler i Den Europæiske Union, bind 9.« 2. § 6, stk. 2, nr. 1, ophæves.
 3. I § 8, stk. 4, ændres »Kommissions forordning 1084/2003/EF« til: »forordning (EF) nr. 1234/2008«.
 4. § 8, stk. 5, 2. pkt., affattes således:
»Videresendelsen skal ske så snart Lægemiddelstyrelsen anmoder herom, dog mindst hver sjette måned i de første 2 år fra faktisk markedsføring af lægemidlet er påbegyndt, derefter én gang om året i de følgende to år samt hvert tredje år herefter.« § 2 Bekendtgørelsen træder i kraft den 4. juni 2010.
