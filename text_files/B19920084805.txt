I medfør af § 2, stk. 5, § 11, stk. 2, og § 28 i lov om skibes sikkerhed m.v., jf. lovbekendtgørelse nr. 584 af 29. september 1988, og efter bemyndigelse i bekendtgørelse nr. 570 af 26. september 1988 fastsættes:
 § 1.  Denne bekendtgørelse omfatter alle fartøjer, der  

 ikke i henhold til andre regler er pålagt at medføre redningsveste.
 Stk. 2.  Ved fartøj forstås enhver indretning, såsom  

 erhvervsfartøjer, både, joller, pramme, vandscootere, windsurfere m.m., der  

 anvendes af personer på vandet, bortset fra skibes redningsbåde samt  

 badeudstyr, der udelukkende anvendes i strandkanten.
 § 2.  Alle fartøjer, der ikke er fortøjet i havn, skal  

 medføre redningsveste eller svømmeveste til alle personer om bord.
 Stk. 2.  Kapronings- og motionsroningsfartøjer kan i  

 stedet for at følge bestemmelserne i stk. 1 følge Dansk Forening for Rosports  

 eller Dansk Kano og Kajak Forbunds sikkerhedsbestemmelser.
 Stk. 3.  Dykkere, som transporteres i fartøjer omfattet  

 af denne bekendtgørelse, kan anvende de opstigningsveste, der bruges sammen  

 med dykkerudstyret, i stedet for redningsveste.
 Stk. 4.  Fartøjer, der under opsyn anvendes i lavvandede  

 områder i forlystelsesparker og lignende, kan af Søfartsstyrelsen fritages  

 for at opfylde denne bekendtgørelse.
 § 3.  Rednings- og svømmeveste skal være typegodkendt  

 efter anerkendte normer, herunder SOLAS- og EF-typegodkendt eller  

 DVN-varedeklareret.
 § 4.  Anvisninger for brugen og vægtgrænser m.v. af  

 den enkelte rednings- eller svømmevest skal følges.
 § 5.  Overtrædelse af denne bekendtgørelse straffes  

 med bøde eller hæfte.
 § 6.  Bekendtgørelsen træder i kraft den 1. december  

 1992.
 § 7.  Bekendtgørelsen gælder ikke for Færøerne.
