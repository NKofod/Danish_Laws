 Efter forhandling med forsvarsministeriet fastsættes herved følgende  

 bestemmelser angående politiets adgang til indskriden overfor  

 militærpersoner, der som førere af militære motorkøretøjer overtræder  

 færdselslovgivningen eller er impliceret i færdselsuheld udenfor militært  

 område:
Politiet er beføjet til at standse militære motorkøretøjer, som overtræder  

 færdselslovgivningen.
For så vidt angår køretøjer, som indgår i en militær  

 kolonne under kommando, må henvendelse om standsning ske til føreren af  

 kolonnen eller til den befalingsmand, der slutter kolonnen.
Standsning af  

 kolonner bør sædvanligvis kun ske i tilfælde af færdselsuheld eller ved  

 grovere forseelser, herunder overtrædelser, der kan medføre fare også under  

 den fortsatte kørsel.
I øvrigt bør indskriden som hovedregel ske ved, at der  

 af vedkommende polititjenestemand udfærdiges en notits om forseelsen, der  

 tilstilles vedkommende militære motorforvaltende myndighed, i tvivlstilfælde  

 forsvarsministeriet, til videre foranstaltning.
 Der kan i alle tilfælde, hvor et militært motorkøretøj standses af  

 politiet eller findes impliceret i et færdselsuheld, kræves forevist militært  

 førerbevis for føreren af motorkøretøjet.
Politiet er i tilfælde af større færdselsuheld, eller hvor grovere mangler  

 ved køretøjet med føje kan antages at foreligge, berettiget til at  

 tilbageholde køretøjet med henblik på nærmere undersøgelse af dette.
Såfremt  

 føreren kan sandsynliggøre, at tjenstlige grunde nødvendiggør uopholdelig  

 fortsættelse af kørselen - hvilket efter omstændighederne vil kunne søges  

 bekræftet ved telefonisk henvendelse til det af føreren opgivne tjenestested  

 - og viderekørsel ikke under hensyn til køretøjets eller førerens tilstand  

 skønnes uforsvarlig, kan tilbageholdelse ikke ske, dog at der ved  

 færdselsuheld kan anvendes den absolut nødvendige tid til konstatering af de  

 nærmere omstændigheder ved ulykken.
Vedkommende militære myndighed bør så  

 vidt muligt omgående underrettes om tilbageholdelsen.
Til undersøgelse af militære motorkøretøjer bør der, hvis garnison eller  

 militært etablissement findes i nærheden, eller hvis det i øvrigt kan ske  

 uden unødvendig forsinkelse, ved henvendelse til vedkommende motorforvaltende  

 myndighed eventuelt nærmeste mlilitære afdeling, tilkaldes en af de i henhold  

 til færdselslovens § 75, stk. 12, beskikkede militære motorsagkyndige.
Kan en  

 militær motorsagkyndig ikke give møde inden for rimelig tid, kan udnersøgelse  

 foretages af justitsministriets motorsagkyndige.
I tilfælde af færdselsuheld, hvori også civile mtorkøretøjer er  

 indblandet, og hvor tilkaldelse af justitsministeriets motorsagkyndige finder  

 sted, foretager denne også den til at fastslå uheldets årsager og de opståede  

 skader nødvendige undersøgelse af det militære motorkøretøj, såfremt dette er  

 en almindelig personmotorvogn, motorcykel eller lastmotorvogn.
Vedkommende  

 motorforvaltende myndighed eller nærmeste militære afdeling skal dog så vidt  

 muligt omgående underrettes om, at undersøgelse vil finde sted, og såfremt en  

 militær motorsagkyndig giver møde ved undersøgelsen, er han berettiget til at  

 overvære denne.
 Genpart af de af politiet optagne rapporter vedrørende militære  

 motorkøretøjer og af de erklæringer, der i medfør af foranstående  

 bestemmelser måtte være afgivet af justitsministeriets motorsagkyndige  

 vedrørende militære motorkøretøjer, skal snarest tilstilles pågældende  

 mtorforvaltende myndighed.
Såfremt der, for eksempel ved førerens fravær, er tvivl om, under hvilken  

 motorforvaltende myndighed et militært motorkøretøj henhører, vil der for så  

 vidt angår hærens og flyvevåbnets motorkøretøjer kunne rettes henvendelse til  

 den motortekniske afdeling, forsvarets krigsmaterielforvaltning, Amager  

 Boulevard 6, København S, telf.
Sundby 9620, og for så vidt angår søværnets  

 motorkøretøjer til flådestation København eller Holmens meldecentral, Holmen,  

 København S., telf.
Central 16 155, under opgivelse af det pågældende  

 køretøjs militære registreringsnummer.
Der henvises i øvrigt til  

 justitsministeriets cirkulære om numre for forsvarets køretøjer, for tiden  

 cirkulære nr. 157 af 18. september 1956.
 Den af politiet i medfør af færdselslovens § 13 foretagne almindelige  

 kontrol med motorkøretøjer til konstatering af eventuelle mangler ved disse  

 bør ikke omfatte militære motorkøretøjer.
I tilfælde, hvor der hos førere af militære motorkøretøjer konstateres  

 spirituspåvirkning eller uegnethed i øvrigt til at føre motorkøretøj, vil  

 pågældende være at aflevere til vedkommende militære myndighed.
Politiet vil  

 forinden kunne lade foretage sædvanlig lægeundersøgelse.
 Nærværende cirkulære træder i stedet for justitsministeriets cirkulære nr.  

 119 af 3. maj 1949 angående undersøgelse af militære motorkøretøjer.
 Justitsministeriet, den 6. december  

 1960.
 P.M.V.
 Vilhelm Boas.
 /Robert Dam.
