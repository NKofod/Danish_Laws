 Herved bekendtgøres lov nr. 6 af 23. januar 1931 om  

 lenskontrollen med de ændringer, der følger af § 15, stk. 1, i lov nr. 139 af  

 1. maj 1954 og § 5 i lov nr. 212 af 13. maj 1981.
 § 1.  Det ved lov nr. 101 af 2. maj 1914 om kontrollen  

 med len, stamhuse, fideikommisgodser og pengefideikommisser oprettede kontor  

 (lenskontoret) nedlægges.
Stk. 2.  Kontrollen med pengefideikommisser tilbageføres  

 til justitsministeriet.
Kontrollen med de midler, der i henhold til § 4 i lov  

 nr. 563 af 4. oktober 1919 om lens, stamhuses og fideikommisgodsers samt de  

 derhen hørende fideikommiskapitalers overgang til fri ejendom er henlagt til  

 fordel for den successionsberettigede slægt i anledning af successionsrettens  

 bortfald (successorfonds), overgår til justitsministeren.
 § 2.  De for lenskontoret normerede  

 tjenestemandsstillinger, jfr. §§ 153 og 154 i lov nr. 126 af 27. juni 1927 om  

 statens tjenestemænd, nedlægges.
 Stk. 2.  De i anledning af overførelsen af en del af  

 kontorets forretninger til overformynderiet fornødne nye  

 tjenestemandsstillinger oprettes ved normeringslov.
 § 3.  Som vederlag for udgifterne ved udførelsen af  

 kontrollen med pengefideikommisser og successorfonds, derunder den  

 lenskontrollen nu påhvilende pensionsbyrde, vil der af besidderne (nyderne)  

 af de kontrollerede fideikommisser og fonds være at udrede en årlig afgift,  

 der udgør 30 ø. af hver 1.000 kr. af de til vedkommende fideikommis eller  

 fond henlagte midler.
Stk. 2.  Afgiften beregnes på grundlag af de pr. 31.  

 december i det foregående år foreliggende oplysninger, og således at  

 obligationer - offentlige som private - samt aktier sættes til deres  

 pålydende værdi.
Fra det således udfundne beløb drages kapitalværdien af  

 fideikommisser påhvilende legater og lignende ydelser, der ikke kommer  

 besidderen eller den successionsberettigede slægt til gode.
Det beløb,  

 hvormed de enkelte således opgjorte kapitaler måtte overstige hele tusinder  

 af kroner, kommer ikke i betragtning ved beregningen af afgiften.
Stk. 3.  Opkrævningen af afgiften sker i første halvdel  

 af april måned.
Undlader en besidder (nyder) at betale det ham påhvilende  

 afgiftsbeløb inden den påfølgende 1. maj, bliver han pligtig at forrente  

 beløbet med 5 pct. p. a. fra denne dag at regne.
Afgiftsbeløbene kan  

 inddrives ved udpantning.
Finder succession sted med hensyn til et  

 fideikommis (fond), går betalingspligten over til successor, også for så vidt  

 angår restancer.
 § 4.  Den i lenskontoret pr. 31. marts 1931  

 tilstedeværende kassebeholdning samt lenskontorets pensionsfond indgår i  

 statskassen.
 Stk. 2.  Statskassen overtager den lenskontoret nu  

 påhvilende pensionsbyrde.
 § 5.  Denne lov træder i kraft den 1. april 1931.
