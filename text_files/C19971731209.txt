Ansøgere, der ønsker kørekort til stort påhængskøretøj i forbindelse med  

 almindelig bil (kategori B) skal have modtaget undervisning af en godkendt  

 kørelærer, og undervisningen skal gennemføres i overensstemmelse med  

 Færdselsstyrelsens bekendtgørelser om undervisningsplan for køreuddannelsen  

 til kategori E.
Ved øvelseskørslen og køreprøven skal der anvendes køretøjer,  

 der opfylder betingelserne i bilag 3 til Trafikministeriets bekendtgørelse  

 nr. 196 af 11. marts 1997 om kørekort.
Ved erhvervelse af kørekort til kategori B/E skal bestemmelserne i  

 bilagets pkt.
II, 5, være opfyldt.
Med virkning fra 1. januar 1998 gælder  

 bestemmelserne i pkt.
II, nr. 5) vedrørende kategori B/E.
På given foranledning skal Færdselsstyrelsen præcisere bestemmelsen i 2.  

 afsnit, 1. punktum således, at vogntogets samlede faktiske totalvægt 
skal lovligt kunne  overstige 3.500 kg.
Der er således ikke krav om,  

 at vogntogets samlede faktiske totalvægt skal overstige 3.500 kg, men kun, at  

 det lovligt kan overstige 3.500 kg.
Dette vil teknisk svare til, at summen af  

 bilens og påhængskøretøjets tilladte totalvægt skal overstige 3.500 kg og, at  

 summen af bilens tilladte totalvægt og den på bilens registreringsattest  

 fastsatte største totalvægt for påhængskøretøjet skal overstige 3.500 kg.
 Herudover gælder øvrige B/E-bestemmelser.
 Styrelsen vil senere søge bestemmelsen i kørekortbekendtgørelsen  

 præciseret i overensstemmelse med ovenstående.
 Færdselsstyrelsen, den 10. december  

 1997.
