 I Henhold til § 11, 2. Stk., i Lov Nr. 72 af 14. Marts 1934 om Udøvelse af  

 Lægegerning fastsætter Indenrigsministeren herved følgende Regler, der vil  

 være at iagttage i de Tilfælde, hvor en Læge yder Fødselshjælp ved en Fødsel,  

 VED HVILKEN INGEN JORDEMODER MEDVIRKER.
§ 1 En Læge, der har ydet Fødselshjælp ved en Fødsel, ved hvilken ingen  

 Jordemoder har medvirket, skal føre nøjagtige Optegnelser over Fødslen med  

 Oplysning om Moderens fulde Navn, Alder, faste Bopæl og Stedet, hvor Fødslen  

 er foregaaet.
Af Optegnelserne skal endvidere fremgaa, om Moderen er gift,  

 ugift, separeret eller fraskilt, hvor mange tidligere Svangerskaber (Aborter  

 medregnede) hun har gennemgaaet, om der har været alvorlige Sygdomme (F.Eks.  

 nyrebetændelse, Tuberkulose) under Svangerskabet, Oplysning angaaende  

 Fosterstillingen, om Kunsthjælp (derunder Pituitrinindsprøjtning) er anvendt,  

 Barnets Fødselsaar og -dag samt Klokkeslet for Fødslen, Barnets Køn, om det  

 skønnedes fuldbaarent, eventuelt hvor meget for tidligt født, Barnets Vægt og  

 Længde, om dets Hud er rød, om Neglene paa Fingrene er bløde og uden fri  

 Rand, om Lemmerne er magre og spinkle, om Ansigtet er rynket, for Drenges  

 Vedkommende, om Testiklerne mangler i Pungen, og for Piger, om Vandlæberne  

 rager frem mellem Skamlæberne, om Barnet var levendefødt, d.v.s. har givet  

 Livstegn fra sig efter Fødslen, eller dødfødt, d.v.s. kommet til Verden efter  

 28. Svangerskabsuge uden at have givet Livstegn fra sig efter Fødslen, om der  

 er hvide Infakter (faa eller mange) i Moderkagen eller andre  

 Uregelmæssigheder ved Efterbyrden, og om Fødslen eventuelt var fuldendt før  

 Lægens Ankomst.
 Disse Optegnelser skal Lægen derhos enten straks indføre i en særlig Bog,  

 jfr. 4. Stk., eller, saafremt han ikke fører en saadan, straks skriftlig  

 tilstille en stedlig Jordemoder med Anmodning om, at hun vil indføre dem i  

 sin Protokol.
 Hvis Lægen benytter denne sidste Fremgangsmaade, har Jordemoderen Krav paa  

 en Godtgørelse af 2 Kr. for hver Fødsel, der ønskes indført, hvilket Gebyr  

 vedkommende Læge maa fremsende samtidig med Anmodningen til hende.
Forsaavidt Lægen maatte foretrække at føre særlig Bog fremfor at sende  

 sine Optegnelser til en Jordemoder, paahviler der ham samme Forpligtelse som  

 Jordemoderen til efter Begæring at forevise Bogen for vedkommende Embedslæge,  

 til hvem den skal afleveres, naar den er udskrevet, eller naar Lægen forlader  

 Embedslægekredsen.
Naar det forlanges af nogen, der har retlig Interesse  

 deri, skal Lægen give en nøjagtig Udskrift af de i Bogen indeholdte  

 Optegnelser om det Barn eller de Børn, hvorom der forlanges Oplysning.
For en  

 saadan Udskrift er han berettiget til af Rekvirenten af Attesten at kræve et  

 Gebyr af 1 Kr. for hver Fødsel.
§ 2 Lægen skal derhos gøre Anmeldelse til vedkommende Sognepræst eller til  

 Præsten for den anerkendte Menighed udenfor Folkekirken, til hvilken den  

 fødende hører, om ethvert levendefødt Barns Fødsel, ved hvilken Lægen har  

 ydet Fødselshjælp uden en Jordemoders Medvirken, selv om Barnet er født saa  

 meget før Tiden, at det ikke anses for levedygtigt (levendefødt Abort). Til  

 Anmeldelsen benyttes en dertil særlig anordnet Blanket, som faas udleveret  

 hos Embedslægen.
I de sønderjydske Landsdele sker Anmeldelsen til  

 Personregisterføreren i det Registreringsdistrikt, hvor Fødslen har fundet  

 Sted.
Den udfyldte Blanket leveres til vedkommende Præst eller  

 Personregisterfører inden en Uge efter Fødslen.
Den kan enten afleveres  

 personlig eller ved paalideligt Bud eller sendes med Posten, stilet til  

 vedkommende Tjenestemand (Sognepræsten for N.
N.
Pastorat, Præsten ved N.
N.  

 Kirke, Personregisterføreren i N.
N. - Personnavn anvendes ikke-); i  

 sidstnævnte Tilfælde anvendes den dertil bestemte, paa lukket Brevkort trykte  

 Blanket, som faas udleveret hos Embedslægen.
§ 3 En læge, der har ydet Fødselshjælp ved en Fødsel, ved hvilken ingen  

 Jordemoder har medvirket, og som har fundet Sted i en Kommune, i hvilken der  

 i Henhold til Lov Nr. 85 af 31. Marts 1937 er ansat kommunal  

 Sundhedsplejerske, skal derhos gøre Anmeldelse om Fødslen i Overensstemmelse  

 med de af vedkommende Embedslæge nærmere herom meddelte Regler.
§ 4 En Læge, der har ydet Fødselshjælp ved Fødslen af et levendefødt Barn uden  

 for Ægteskab, ved hvis Fødsel ingen Jordemoder har medvirket, skal endvidere  

 gøre Anmeldelse til Børneværnsudvalget (i København Magistratens 3. Afdeling,  

 Børneværnskontoret) i den Kommune, hvor Fødslen er foregaaet.
Til Anmeldelsen  

 benyttes en dertil særlig anordnet Blanket, som kan faas udleveret hos  

 vedkommende Børneværnsudvalg.
Den udfyldte Blanket leveres til Børneværnsudvalget inden 3 Dage efter  

 Fødslen.
Den kan enten afleveres personligt eller ved paalideligt Bud eller  

 sendes med Posten; i sidstnævnte Tilfælde kan anvendes de dertil bestemte  

 frankerede Konvolutter, som kan faas udleveret hos Embedslægen.
§ 5 I Henhold til § 5, Stk. 1, i Lov Nr. 131 af 7. Maj 1937 om Børn udenfor  

 Ægteskab paahviler det derhos en Læge, der har ydet Fødselshjælp ved Fødslen  

 af et levendefødt Barn uden for Ægteskab, ved hvis Fødsel ingen Jordemoder  

 har medvirket, inden tre Dage efter Fødslen at gøre Anmeldelse om denne, hvis  

 Moderen bor i København, til Overpræsidenten og ellers til Politimesteren paa  

 det Sted, hvor Moderen bor.
Anmeldelsen skal foretages paa den af  

 Justitsministeriet foreskrevne Blanket, der svarer til den i § 4 omhandlede  

 Anmeldelsesblanket, og hvoraf en passende Beholdning kan faas udleveret hos  

 Børneværnsudvalget i vedkommende Kommune.
Anmeldelsen skal indeholde  

 Oplysning om Moderens Navn, Stilling og Bopæl eller Opholdssted, Tid og Sted  

 for Fødslen, Barnets Køn samt, hvis Moderen har opgivet, hvem der er eller  

 kan være Barnets Fader, Moderens Opgivende herom og Oplysning om, hvorvidt  

 Moderen har begært Faderskabssag rejst i Henhold til § 4 i Loven om Børn uden  

 for Ægteskab.
Det bemærkes herved, at Lægen ikke maa udspørge den svangre  

 eller fødende om, hvem der er Fader til hendes Barn, men kun skal give  

 Oplysning herom i Blanketten, saafremt Moderen frivilligt har opgivet  

 Faderens Navn.
 Den udfyldte Blanket kan enten afleveres personligt eller ved paalideligt  

 Bud eller sendes med Posten; i sidstnævnte Tilfælde anvendes de dertil  

 bestemte frankerede Konvolutter, hvoraf en passende Beholdning kan faas  

 udleveret hos Embedslægen.
§ 6 Lægen skal endelig, naar han har ydet Fødselshjælp ved en Fødsel, ved  

 hvilken ingen Jordemoder har medvirket, straks efter Fødslen meddele  

 Forældrene (den ugifte Moder), at det ogsaa er deres Pligt at anmelde Barnets  

 Fødsel for vedkommende Kirkebetjent, i København og Købstæderne inden 2 Dage  

 og paa Landet inden 8 Dage efter Fødslen.
Er Forældrene gift, bør Lægen  

 henstille til dem at forevise deres Vielsesattest for Kirkebetjenten samtidig  

 med, at de anmelder Fødslen.
I de sønderjydske Landsdele skal Lægen i de  

 Tilfælde, hvor Faderen til et ægtefødt Barn er til Stede, meddele ham, at det  

 er hans Pligt at anmelde Barnets Fødsel inden en Uge eller - saafremt Barnet  

 er dødfødt - senest den følgende Søgnedag for Personregisterføreren i det  

 Registreringsdistrikt, hvor Fødslen har fundet Sted.
§ 7 Overtrædelse af denne Bekendtgørelse straffes i Henhold til Lov Nr. 72 af  

 14. Marts 1934 om Udøvelse af Lægegerning § 22.
§ 8 Denne Bekendtgørelse træder straks i Kraft.
 Samtidig ophæves Indenrigsministeriets Bekendtgørelse Nr. 52 af 1. Marts  

 1935 om de Lægerne paahvilende Optegnelser og Indberetninger angaaende  

 Fødsler, ved hvilken de har ydet Fødselshjælp uden Medvirken af Jordemoder.
 INDENRIGSMINISTERIET DEN 18. FEBRUAR 1938.
 P.M.V.
 Ulrich.
 /Schau.
