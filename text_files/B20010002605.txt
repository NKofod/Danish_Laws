Bekendtgørelse om elevråd i  

 folkeskolen og i  

 ungdomsskolen I medfør af § 46, stk. 2, i lov om folkeskolen, jf.  

 lovbekendtgørelse nr. 730 af 21. juli 2000 og § 9 i lov om  

 ungdomsskolen, jf. lovbekendtgørelse nr. 886 af 13. september 2000,  

 fastsættes:
 § 1. Ved hver folkeskole, som har 5. eller  

 højere klassetrin, og ved hver ungdomsskole har eleverne ret til at  

 danne et elevråd.
 Stk. 2. Elevrådet varetager gennem samarbejde med  

 ledelse, lærere og øvrige personalegrupper elevernes  

 fælles interesser på skolen.
 Stk. 3. Skolens leder er forpligtet til at opfordre eleverne  

 til at danne et elevråd, hvis eleverne ikke selv tager initiativ  

 hertil.
 § 2. Alle elever på skolen har valgret og er  

 valgbare til elevrådet.
 Stk. 2. Elevrådets medlemmer er ulønnede.
 Stk. 3. Valg afholdes hvert år inden udgangen af oktober  

 måned.
 Stk. 4. Et elevråd fungerer, indtil nyt elevråd er  

 valgt.
§ 3. I folkeskolen vælges der af og blandt  

 eleverne 2 repræsentanter til skolens bestyrelse.
I ungdomsskolen  

 udpeger elevrådet et af kommunalbestyrelsen nærmere fastsat antal  

 repræsentanter til skolens bestyrelse.
 Stk. 2. Elevrådet udpeger endvidere repræsentanter  

 til alle råd, udvalg, arbejdsgrupper og lign., som skolen har nedsat,  

 og som behandler spørgsmål, der har betydning for eleverne i  

 almindelighed, jf. dog stk. 3.
 Stk. 3. Der udpeges ikke repræsentanter til organer,  

 hvor elevernes deltagelse ikke vil være i overensstemmelse med de  

 regler, hvorefter organet er nedsat.
 § 4. Forslag til vedtægter udarbejdes af  

 elevrådet og vedtages på et møde, hvortil alle elever har  

 adgang med stemmeret, jf. § 2, stk. 1.
Stk. 2. Vedtægterne skal indeholde bestemmelser  

 om 1)	elevrådets størrelse, 2)	hvordan og hvornår medlemmer af elevrådet vælges  

 samt valgperiodens længde.
I folkeskolen endvidere hvordan de enkelte  

 klassetrin er repræsenteret i rådet, 3)	valg af suppleanter, 4)	elevrådets økonomi og regnskabsaflæggelse, 5)	fremgangsmåden ved vedtægtsændringer og 6)	afholdelse af et årligt møde, hvortil alle elever har  

 adgang med stemmeret, med faste dagsordenspunkter såsom  

 aflæggelse af beretning, regnskabsgodkendelse, valg m.v.
 Stk. 3. Vedtægterne kan indeholde yderligere  

 bestemmelser.
 § 5. Elevrådet fastsætter selv sin  

 forretningsorden og udpeger selv sin formand.
§ 6. Skolen kan anvende en del af skolens samlede  

 bevilling som et årligt tilskud til elevrådsarbejdet.
Skolens  

 leder fastsætter efter drøftelse med elevrådet de  

 nærmere vilkår for ydelse af tilskud, herunder eventuel  

 ansøgningsprocedure og vilkår vedrørende aflevering af  

 regnskab for anvendelsen af det modtagne tilskud.
 § 7. Skolen stiller et egnet lokale og adgang til  

 kontorfaciliteter til rådighed for elevrådet.
 Stk. 2. Skolen stiller endvidere et egnet lokale til  

 rådighed for elevrådet til brug ved kulturelle, oplysende og  

 organisatoriske møder.
 § 8. Bekendtgørelsen træder i kraft den 1.  

 februar 2001.
