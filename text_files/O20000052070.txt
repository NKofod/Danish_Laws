Resumé  



  

 En husejer anmeldte byggeri af en garage til kommunen.
Kommunen opfattede  

 anmeldelsen som en dispensationsansøgning og traf på et møde i planlægnings-  

 og  

 miljøudvalget afgørelse om at imødekomme ansøgningen.
Da husejeren ringede til teknisk forvaltning for at spørge til  

 sagen, blev han af en bygningsinspektør og afdelingsarkitekt der havde været  

 protokolfører på mødet i planlægnings- og miljøudvalget, orienteret om  

 udvalgets beslutning.
Husejeren satte umiddelbart herefter byggeriet i gang.
På baggrund af en efterfølgende besigtigelse, foranlediget af en  

 henvendelse fra naboen, besluttede udvalgsformanden at sagen på ny skulle  

 behandles i et udvalgsmøde.
Teknisk forvaltning indstillede at dispensationen  

 blev kaldt tilbage.
Udvalget fulgte indstillingen.
Husejeren rettede herefter på ny henvendelse til kommunen der  

 meddelte ham at afgørelsen om at give dispensation ikke var bekendtgjort for  

 ham på en for kommunen bindende måde.
Kommunen gjorde gældende at husejerens  

 kendskab til udvalgets beslutning udelukkende beroede på hans telefoniske  

 henvendelse.
 Husejeren klagede til statsamtet der herefter traf afgørelse om  

 at dispensationsafgørelsen ikke var bekendtgjort på en for kommunen bindende  

 måde.
Ombudsmanden udtalte i en foreløbig udtalelse at det følger af  

 forvaltningsrettens almindelige regler at en forvaltningsafgørelse først  

 bliver  

 bindende når den meddeles den afgørelsen vedrører.
Indtil da kan afgørelsen  

 frit tilbagekaldes.
Afgørelser kan efter almindelige forvaltningsretlige  

 regler  

 meddeles både skriftligt og mundtligt.
Ombudsmanden mente at såvel statsamt som kommune burde have lagt  

 til grund at udvalgets oprindelige beslutning blev meddelt på en for kommunen  

 bindende måde.
Som konsekvens heraf burde statsamtet og kommunen have taget  

 stilling til lovligheden af tilbagekaldelsen. (J.nr. 1997-2667-109).
Dispensation til opførelse af garage.
Mundtligt tilsagn Det fremgik  

 af sagens akter at A den 31. juli 1995 anmeldte et byggeri af en garage på  

 sin  

 ejendom ( ) til X Kommune.
Byggeriet ville ifølge anmeldelsen blive 3,5 m  

 højt.  

 Da garagen med sin placering nærmere end 2,5 m fra skellet efter de gældende  

 regler kun måtte være højst 2,5 m høj, opfattede kommunen anmeldelsen som en  

 dispensationsansøgning.
Den 8.  

 august 1995 blev ansøgningen sendt til As nabo, B, med anmodning om  

 bemærkninger.
Ved brev af 15. august 1995 fik A besked fra kommunen om at der  

 var foretaget nabohøring, og at A kunne forvente svar på ansøgningen omkring  

 25. august 1995. Den 17. august 1995 skrev B bl.a. følgende til kommunen:
"Vi har  

 forståelse for ønsket om en garage, men kan som sagt ikke tillade en  

 bygningshøjde på 3,5 m til kip, som i realiteten også ville blive højere, set  

 fra vores side af plankeværket, idet der er en niveauforskel på ca. 20 cm  

 efter  

 jordpåfyldning." A modtog en  

 kopi af brevet.
Den 30. august 1995 oplyste kommunen at As ansøgning  

 kunne  

 forventes behandlet på et møde i planlægnings- og miljøudvalget den 20.  

 september 1995.
 Den 12.  

 september 1995 skrev A bl.a. følgende til kommunen:
 "Vi vil  

 herved meddele, at vi er i fuld gang med at bygge garagen op i mursten, som  

 senere skal sandskures, så den ligner det øvrige byggeri på ejendommen.
 Dette vil  

 ikke ændre dimensionerne på de allerede indsendte tegninger.
 Vi er meget  

 kede af, at vores nabo ikke ville give os en naboaccept på højden.
 ...
Hvis vi ikke  

 på trods af dette får den søgte dispensation, vil alternativet  hvis  

 reglerne  

 skal holdes  blive et meget stejlt tag, som kun vil kunne beklædes med  

 tagpap,  

 da betontagsten som oprindeligt planlagt  ikke vil kunne holde.
Tagpap  

 vil  

 ødelægge byggeriets pæne udseende og vil overhovedet ikke falde i med miljøet  

 i  

 kvarteret.
Vi vedlægger tegning på dette." På mødet den  

 20. september 1995 traf planlægnings- og miljøudvalget afgørelse om at  

 imødekomme dispensationsansøgningen.
Den 21. september 1995 ringede A til  

 teknisk forvaltning i kommunen for at spørge til sagen.
A talte med C som er  

 bygningsinspektør og afdelingsarkitekt i teknisk forvaltning.
Sådan som A  

 opfattede forløbet, meddelte C ham under telefonsamtalen planlægnings- og  

 miljøudvalgets beslutning uden forbehold.
Cs opfattelse af hvad der  

 blev  

 meddelt under telefonsamtalen, er refereret således i et notat fra statsamtet  

 af 18. december 1996:
"(C)  

 oplyser, at han er protokolfører på PMUs møder, samt at han den 21.  

 september  

 1995 på Des telefoniske forespørgsel oplyste, at de kunne forvente at få et  

 brev fra borgmesteren om, at deres dispensationsansøgning var blevet  

 imødekommet på PMU." Få dage  

 efter telefonsamtalen købte A materialer til at bygge tagkonstruktionen på  

 garagen i overensstemmelse med de tegninger som A havde indsendt til  

 kommunen.  

 A satte straks herefter byggeriet i gang.
Efter  

 planlægnings- og miljøudvalgets beslutning om at imødekomme As  

 dispensationsansøgning  

 rettede As nabo, B, henvendelse til udvalgsformanden og tilkendegav sin  

 utilfredshed  

 med beslutningen.
Formanden besluttede på den baggrund at der skulle  

 foretages  

 en besigtigelse på stedet.
Besigtigelsen blev foretaget den 9. oktober 1995  

 af  

 to medarbejdere fra teknisk forvaltning.
A var ikke formelt indkaldt til  

 besigtigelsen, men var til stede da han tilfældigvis opdagede de to  

 medarbejdere  

 på sin grund.
Da A under besigtigelsesforretningen fik oplyst at der var  

 problemer  

 med byggeriet, valgte A at indstille arbejdet.
På baggrund  

 af besigtigelsen besluttede formanden at sagen på ny skulle behandles i et  

 udvalgsmøde.
Til brug for udvalgsmødet udarbejdede teknisk forvaltning en  

 redegørelse for sagen.
Af denne fremgik bl.a. at der i 1979 var blevet givet  

 tilladelse til at foretage en terrænregulering af det areal hvor garagen nu  

 er  

 beliggende, men at besigtigelsen havde vist at der var foretaget en  

 opfyldning  

 på et større areal end det der oprindelig var givet tilladelse til.
Teknisk  

 forvaltning indstillede at den givne dispensation blev tilbagekaldt, og at  

 der  

 blev fastlagt et niveauplan i kote 3,2 for den del af grunden hvor garagen er  

 opført.
På et møde  

 afholdt den 18. oktober 1995 besluttede planlægnings- og miljøudvalget at  

 følge  

 indstillingen fra teknisk forvaltning således at dispensationen blev  

 tilbagekaldt, og der blev fastlagt et niveauplan i kote 3,2 for den del af  

 grunden hvor garagen er opført.
Den 19. oktober 1995 ringede A til C og blev  

 oplyst om udvalgets beslutning.
Den 22.  

 oktober 1995 skrev A til kommunen og redegjorde for sit syn på sagen.
A skrev  

 bl.a. følgende:
 "Det er  

 ubegribeligt, at der først gives dispensation til at bygge til 3,5 m i kip,  

 og  

 derefter tilbagekaldes dispensationen med den begrundelse, at  

 terrænforskellen  

 på 20 cm til nabogrund gør, at der er ansøgt under andre forudsætninger.  

 Dette  

 er ikke noget, der på nogen måde kan udledes af Småhusreglementet, og i så  

 fald  

 ville det i værste konsekvens være yderst logisk, maksimalt at justere den  

 dispenserede højde på 3,5 m ned til 3,3 m.
Det er for  

 undertegnede utrolig vigtigt, at man snart når til en løsning på problemerne,  

 eftersom der på grunden p.t. står opmagasineret materialer til  

 tagkonstruktionen for ca. kr. 25.000, som ved tilbagekaldelse af dispensation  

 er fuldstændig ubrugelige." A bad  

 kommunen om en skriftlig redegørelse for sagen.
 Ved brev af  

 1. november 1995 meddelte kommunen A udvalgets beslutning af 18. oktober  

 1995.  

 Kommunen skrev bl.a. følgende:
 "Sagen  

 blev herefter behandlet af udvalget igen den 18. oktober 1995, hvor det blev  

 besluttet at udvalgets tidligere dispensation blev annulleret samt at der i  

 henhold til bestemmelserne i Bygningsreglement for småhuse 1985, afsnit 2.3.2  

 og 12.5.1 fastlægges et niveauplan for den del af grunden, hvor garagen er  

 opført, i kote 3,20.
 Herefter vil  

 det være muligt at opføre en garage med fladt tag, uden at der kræves  

 dispensation.
Hvis De  

 ønsker at klage over afgørelsen, skal klagen inden 4 uger fra afgørelsens  

 modtagelse indgives til Naturklagenævnet, Vermundsgade 38 B, 2100 Kbh.  

 Ø." Den 5.  

 november 1995 skrev A til kommunen at han ikke fandt at kommunens brev af 1.  

 november 1995 gav svar på hans henvendelse af 22. oktober 1995. Den 14.  

 november 1995 redegjorde borgmesterkontoret herefter yderligere for sagen og  

 skrev bl.a. følgende:
 "Det  

 bemærkes indledningsvis, at det ikke er korrekt, at koten blev fastlagt til  

 3,40 i byggetilladelse af 12. juli 1979. I byggetilladelsen godkendte  

 kommunen, at der blev fyldt op til kote 3,40, men der blev ikke fastlagt  

 noget  

 niveauplan i byggelovens forstand, jf. det dagældende bygningsreglement  

 (Bygningsreglement 77, kap. 3.1.1, stk. 4). Bestemmelsen vedlægges i  

 fotokopi.  

 Vi kan til orientering oplyse, at niveauplanet ikke er det niveau, hvorpå  

 bebyggelsen placeres, men en gennemsnitskote for det højeste og det laveste  

 niveau  

  

 for det naturlige terræn.
Med hensyn  

 til årsagen til ændringen af koten bemærkes, at kommunen efter planlægnings-  

 og  

 miljøudvalgets møde  i forbindelse med Deres nabo (B)s personlige  

 fremmøde i  

 kommunen  blev opmærksom på, at den i (B)s brev af 17. august  

 1995, som  

 tillige er fremsendt til Dem, nævnte jordpåfyldning, omfatter et større areal  

 end godkendt af byggemyndigheden.
Vi henviser til ibrugtagningstilladelse af  

 12. juli 1979 med tilhørende tegning af 9. april 1979, hvor terrænregulering  

 i  

 form af jordpåfyldning til 2 parkeringspladser i grundens nordøstlige hjørne  

 er  

 markeret til kote 3,40, men for et mindre areal end den nu konstaterede  

 opfyldning.  

 Vi vedlægger en fotokopi af tegningen.
Forøgelsen af det opfyldte areal udgør  

 ca. 20-25 cm i højden og i længden ca. 3,5 m.
Planlægnings-  

 og miljøudvalgets beslutning i mødet den 20. september 1995 er derfor sket  

 under urigtige forudsætninger, hvorfor udvalget har fundet det påkrævet at  

 vurdere dispensationsansøgningen påny på baggrund af de faktiske forhold på  

 stedet.
Som bekendt besigtigede planlægnings- og miljøudvalget ejendommene  

 den  

 9. oktober 1995, og i sit møde den 18. oktober 1995 besluttede udvalget at  

 omgøre den tidligere trufne beslutning.
Udvalget  

 besluttede samtidigt at fastlægge et niveauplan i medfør af  

 'Småhusreglementet', punkt 2.3.2 og 12.5.1, for den del af grunden, hvorpå  

 garagen er placeret.
Niveauplanet blev således fastlagt til kote 3,20 [ifølge  

 håndskreven tilføjelse i marginen den 25. juni 1996 rettet til 3,40],  

 svarende  

 til gennemsnittet mellem kote 3,20 i forkant og kote 3,00 i bagkant af  

 garagen.  

 Dette indebærer som nævnt, at der kan opføres en garagebygning med fladt tag  

 uden dispensation.
I Deres brev  

 af 22. oktober 1995 anfører De bl.a., at kommunen skulle have godkendt den  

 skete forøgelse af det opfyldte areal, idet kommunen den 26. marts 1981 har  

 givet byggetilladelse til opførelse af en carport.
De anfører, at carporten  

 blev opført i kote 3,40, beliggende 3,00 m fra vejskel med en længde på 7,17  

 m,  

 således at det bageste punkt lå 10,17 m fra vejskel, og at dette er skitseret  

 nøjagtigt på et tilhørende bilag.
 Vi skal  

 hertil bemærke, at det ikke af ansøgningen og den omhandlede tegning fremgår,  

 at koten er forøget, og det tilføjes, at der ej heller er ansøgt om  

 tilladelse  

 til den omhandlede påfyldning, som på det pågældende sted forøger koten til  

 3,40, jf. i øvrigt nedenfor.
De bemærker  

 endvidere, at der tillige i forbindelse med besigtigelse og godkendelse af  

 den  

 opførte carport i 1982, jf. ibrugtagningstilladelse af 23. juli 1982, er sket  

 en godkendelse af forøgelsen af påfyldningen til kote 3,40, idet  

 byggearbejdet  

 'blev konstateret udført i overensstemmelse med bestemmelserne i byggeloven,  

 det dertil hørende bygningsreglement, samt øvrige bestemmelser og anvisninger  

 for bygningers opførelse og indretning.
Ibrugtagelsen indbefatter, at  

 kommunalbestyrelsen som byplanmyndighed, vejmyndighed og påtaleberettiget i  

 forhold til de på ejendommen hvilende servitutter intet har fundet at  

 indvende  

 mod det udførte byggearbejde.' Vi skal  

 hertil bemærke, at det ovenfor anførte citat fra ibrugtagningstilladelsens  

 standardbestemmelse ikke er fuldstændigt, idet der tillige er anført: '  

 ... så  

 vidt det ved foretagen besigtigelse har kunnet konstateres ...'. Det fremgår  

 desuden af en standardbestemmelse i byggetilladelser, og således også af  

 byggetilladelse af 26. marts 1981 for den ovennævnte carport, at  

 byggetilladelsen ikke indeholder nogen dispensation fra byggelovgivningens  

 bestemmelser, der ikke er ansøgt og ikke skriftligt meddelt.
Ifølge den  

 dagældende byggelov, (lovbekendtgørelse nr. 530 af 25. oktober 1976) § 13,  

 jf.  

 § 2, jf. § 16, skulle der indhentes tilladelse til ændring af en grunds  

 naturlige terræn, bl.a. ved påfyldning.
En sådan tilladelse er ikke søgt, og  

 tilladelse/godkendelse af den skete forøgelse af påfyldningen er således ej  

 heller givet.
At den tilsynsførende i forbindelse med besigtigelsen af den  

 fuldførte carport skulle have bemærket, at der var sket en yderligere  

 påfyldning ville bero på et rent tilfælde, og det er da ej heller sket i  

 denne  

 sag.
 Til Deres  

 orientering vedlægges fotokopi af et uddrag af den dagældende byggelov, idet  

 det for en ordens skyld bemærkes, at den nugældende byggelov ikke i  

 realiteten  

 indeholder ændringer på det pågældende område.
 I Deres brev  

 af 22. oktober 1995 har De endvidere oplyst, at De finder en løsning af sagen  

 påkrævet under hensyn til, at De har købt materialer for ca. 25.000 kr.
 Vi skal  

 hertil bemærke, at det af byggelovgivningen, herunder 'Småhusreglementet'  

 fremgår, at byggeri ikke må iværksættes, før dispensation er givet, jf.  

 'Småhusreglementet', punkt 1.2.1.
Planlægnings-  

 og miljøudvalgets dispensationsbeslutning er ikke blevet bekendtgjort for Dem  

 på  

 en for kommunen forpligtende måde.
Deres kendskab til udvalgets beslutning  

 beror alene på, at De ved en telefonisk henvendelse til en af kommunens  

 sagsbehandlere har formået denne til at fremkomme med oplysninger fra  

 udvalgets  

 møde.
Det er  

 derfor kommunens opfattelse, at dispositioner, som måtte være truffet af Dem  

 med henblik på etablering af en garagebygning, før en nødvendig dispensation  

 er  

 behørigt meddelt, er kommunen uvedkommende." Den 30.  

 december 1995 ansøgte A på ny planlægnings- og miljøudvalget om dispensation  

 til opførelse af garagen, dog med den ændring at højden blev reduceret til  

 3,3  

 m.
A skrev bl.a. følgende:
 "Der  

 foregår herefter en korrespondance mellem Borgmesterkontoret og os, og det  

 fremgår heraf, at udvalgets tilbagekaldelse af dispensationen skyldes, at en  

 20 cm opfyldning foretaget i 1979 af tidligere ejer var blevet 10  

 m2  

 større end oprindeligt godkendt.
Da det er  

 muligt for os uden større udgift at ændre konstruktionen, således at højden  

 reduceres med de 20 cm, er vi indstillet på at foretage denne ændring, og vi  

 anmoder derfor udvalget om på ny at behandle vor ansøgning dog således, at  

 højden reduceres til 3,30 m." I brev af  

 samme dag fremkom A med sine kommentarer til borgmesterkontorets brev af 14.  

 november 1995. Af brevet fremgår bl.a. følgende:
 "I  

 Deres brev af 1. f.m. anfører De, at 'udvalget på grund af en protest mod  

 bygningens højde fra Deres nabo ønskede at foretage en besigtigelse'.
De har  

 imidlertid i Deres brev af 15. august 1995 meddelt, at vores ansøgning i  

 henhold  

 til byggelovens § 22 er sendt til udtalelse hos den berørte nabo, og at denne  

 havde 14 dages frist til at svare.
Dette har denne gjort i brev af 17. s.m.,  

 hvor han gør indsigelse mod ansøgningen og henviser til, at 'der er en  

 niveauforskel på 20 cm efter jordpåfyldning'.
 Dette brev  

 har været udvalget bekendt, da det i sit møde den 20. september 1995 vedtog  

 at  

 give dispensationen, og der har således ikke været tale om 'urigtige  

 forudsætninger' m.h.t. den skete påfyldning.
 ...
Lovens  

 forudsætninger for udvalgets behandling og godkendelse den 20. september 1995  

 har således været opfyldt.
Dette er vi blevet underrettet om telefonisk, og  

 vi  

 må bestride, at det ikke er 'en for kommunen forpligtende måde'. Som det  

 turde  

 være bekendt, er en mundtlig tilkendegivelse efter dansk retspraksis lige så  

 bindende som en skriftlig.
Vi undrer os  

 meget over Deres udtryk, at vi 'ved en telefonisk henvendelse til en af  

 kommunens sagsbehandlere har formået denne til at fremkomme med oplysninger  

 fra  

 udvalgets møde'. Vi har i hele sagens forløb haft gode samtaler med  

 afdelingsleder og sagsbehandler og ikke på nogen måde prøvet på at 'formå'  

 dem  

 til nogetsomhelst ejheller ved den nævnte lejlighed." Den 10.  

 januar 1996 skrev teknisk forvaltning til A at hans ansøgning var sendt til  

 nabohøring.  

 Den 21. januar 1996 fremkom As nabo, B, med sine bemærkninger.
Han  

 oplyste at  

 han ikke ville tillade en dispensation.
Om baggrunden herfor skrev han bl.a.  

 følgende:
"De 20  

 cm jordpåfyld, som er nævnt i (H)s brev er ikke foretaget i 1979, men  

 er  

 påført successivt af senere ejere, og nuværende ejer har fortsat denne  

 aktivitet, således at påfyldet er fortsat til nu ca. 45 cm på en længde af  

 ca.  

 10 m.
Det er tydeligt at se på stakittet, både da der lå 20 cm og nu også de  

 ca. 45 cm, da stakittet i hele sin udstrækning på grunden er 185 cm højt med  

 5  

 cm luft mod jord.
På familien (H)s side er højden af stakittet ved  

 garagen nu  

 ca. 140 cm." Den 1.  

 februar 1996 meddelte teknisk forvaltning A at man ikke fandt at der var  

 grundlag for at ændre planlægnings- og miljøudvalgets afgørelse af 18.  

 oktober 1995. Forvaltningen skrev bl.a. følgende:
 "Da  

 Deres nabo tilsyneladende fortsat ikke vil kunne leve med en garagebygning,  

 der  

 overstiger 2,50 m i højden, og der dermed ikke efter vort skøn foreligger nye  

 aspekter i sagen, er der ikke grundlag for at give dispensation.
 Dermed er  

 udvalgets afgørelse af 18. oktober 1995, som meddelt Dem i brev af 1.  

 november  

 1995, fortsat gældende.
 Vi vedlægger  

 kopi af Deres nabos høringssvar.
Hvis De  

 ønsker at klage over afgørelsen, skal klagen inden 4 uger fra afgørelsens  

 modtagelse indgives til Naturklagenævnet, Vermundsgade 38 B, 2100 Kbh.  

 Ø." Den 12.  

 februar 1996 bad A borgmesteren om i sin egenskab af formand for  

 planlægnings-  

 og miljøudvalget at gå ind i sagen.
Den 20. februar 1996 meddelte  

 borgmesteren  

 A at han ikke havde bemærkninger til teknisk forvaltnings behandling af  

 sagen.
Teknisk forvaltning havde fulgt den af planlægnings- og miljøudvalget  

 fastlagte praksis hvorefter sager hvori udvalget allerede har truffet en  

 afgørelse, ikke forelægges på ny såfremt der ikke er nye oplysninger i sagen.
Den 1. marts  

 1996 skrev A igen til borgmesteren.
A oplyste at han havde indgivet en ny  

 ansøgning, og at der dermed forelå nye oplysninger.
A meddelte at han agtede  

 at klage til tilsynsrådet for amtet.
I brev af 15. marts 1996 fastholdt  

 borgmesteren at ansøgningen af 30. december 1995 ikke indeholdt sådanne nye  

 oplysninger  

 at forelæggelse for planlægnings- og miljøudvalget havde været fornøden.
Han  

 havde imidlertid som udvalgsformand efter omstændighederne ekstraordinært  

 besluttet alligevel at forelægge ansøgningen for udvalget.
På et  

 udvalgsmøde den 20. marts 1996 blev det besluttet at fastholde afgørelsen af  

 18. oktober 1995 om at give afslag på dispensation.
Beslutningen blev meddelt  

 A  

 i brev af 1. april 1996. Kommunen skrev følgende om baggrunden for  

 beslutningen; "Baggrunden  

 for udvalgets beslutning er, at det med det fastlagte niveauplan er muligt at  

 opføre en garage med fladt tag, som overholder bestemmelserne i  

 bygningsreglementet,  

 jf. brev af 1. november 1995." Kommunen  

 vejledte A om at afgørelsen kunne indbringes for amtsrådet, og meddelte  

 samtidig at den klagevejledning A tidligere havde fået om at afgørelsen kunne  

 indbringes for Naturklagenævnet, ikke var korrekt.
Den 25.  

 april 1996 klagede A til tilsynsrådet over kommunens behandling af sagen.
Den  

 8. maj 1996 meddelte tilsynsrådet at kommunalbestyrelsens afgørelser  

 vedrørende forhold der er omfattet af byggelovens § 23, for så vidt angår  

 retlige spørgsmål kan påklages til statsamtet.
Tilsynsrådet havde på den  

 baggrund sendt klagen til statsamtet.
Statsamtet bad samme dag kommunen om en  

 udtalelse, og A modtog meddelelse herom.
Den 9. maj  

 1996 udstedte kommunen påbud om at A inden den 1. juli 1996 skulle fjerne den  

 del af garagetaget der oversteg 2,5 m.
Den 23. maj 1996 bad A kommunen om at  

 hans klage til tilsynsrådet måtte blive tillagt opsættende virkning.
Den 31.  

 maj 1996 fastholdt kommunen sit påbud og oplyste samtidig at en klage ikke  

 havde opsættende virkning medmindre klagemyndigheden bestemte andet.
Den 18.  

 juni 1996 bad A statsamtet om at As klage måtte blive tillagt  

 opsættende  

 virkning.
Den 26. juni 1996 tillagde statsamtet klagen opsættende virkning.
I udtalelse  

 af 1. juli 1996 til statsamtet redegjorde kommunen for sagens forløb.
Den 28.  

 juli 1996 kommenterede A kommunens udtalelse.
A gjorde opmærksom på at  

 kommunen i sin udtalelse udelukkende havde refereret det faktiske forløb af  

 sagen, men ikke havde kommenteret As klage.
Statsamtet sendte As  

 udtalelse  

 til kommunen med henblik på bemærkninger.
Den 19. september 1996 meddelte  

 kommunen at man kunne henholde sig til udtalelsen af 1. juli 1996.
 Statsamtet  

 afgørelse forelå den 24. oktober 1996. Af denne fremgår følgende:
 "Ifølge  

 § 22 i byggeloven kan kommunalbestyrelsen meddele dispensation fra  

 bestemmelser i loven og de i medfør af loven fastsatte bestemmelser, når det  

 skønnes foreneligt med de hensyn, der ligger til grund for de pågældende  

 bestemmelser.
 Efter § 23 i  

 byggeloven kan kommunens afgørelser for så vidt angår retlige spørgsmål  

 påklages til Statsamtet.
Den aktuelle  

 sag angår ansøgninger om dispensation fra gældende højdebestemmelser til  

 opførelse af carport nærmere naboskel end 2,50 m, jf.
BR-S 1985, afsnit  

 12.5.1.  

 I den forbindelse er blandt andet opstået spørgsmålet om, hvorvidt den i  

 sagen  

 foreliggende begunstigende forvaltningsakt er bekendtgjort på en for (X)  

 Kommune forpligtende måde samt spørgsmålet om eventuel ugyldighed af  

 kommunens  

 afgørelser på grund af manglende partshøring af Dem, samt lovligheden af det  

 af kommunen givne påbud.
 For så vidt  

 angår den af Planlægnings- og Miljøudvalget i (X) Kommune trufne afgørelse af  

 20. september 1995, hvor man besluttede at imødekomme Deres  

 dispensationsansøgning skal man på baggrund af de i sagen foreliggende  

 oplysninger meddele, at  

 (Y) Statsamt  

  

 ikke  

  

 anser afgørelsen for at være  

 bekendtgjort overfor Dem på en for kommunen forpligtende måde.
Denne  

 vurdering er truffet under hensyntagen til almindelige forvaltningsretlige  

 principper, herunder at en myndighed (Planlægnings- og Miljøudvalget) frit  

 kan  

 omgøre begunstigende afgørelser, indtil afgørelsen er egentlig bekendtgjort,  

 samt at bekendtgørelsen skal foretages af den myndighed eller person, der har  

 kompetence hertil.
En underhåndsmeddelelse fra en underordnet, uformel  

 meddelelse om et kollegialt forvaltningsorgans afgørelse, givet af et menigt  

 medlem er derfor ikke tilstrækkelig til at tjene som egentlig bekendtgørelse.  

 Statsamtet henviser  

 i den forbindelse  

 til den på området foreliggende litteratur, herunder 'Forvaltningsret.  

 Sagsbehandling,  

 Hjemmel, Prøvelse' ved Jon Andersen, konsulent, Folketingets Ombudsmand.
 Statsamtet  

 har ved afgørelsen lagt vægt på oplysninger om, at De ikke har fået skriftlig  

 meddelelse om afgørelsen af formanden for Planlægnings- og Miljøudvalget, men  

 blot telefonisk har fået 'underholdsmeddelelse' [skal være  

 underhåndsmeddelelse, min bemærkning] fra  

  

 Teknisk  

 Forvaltning  

  

 i (X) Kommune.
 For så vidt  

 angår den af Planlægnings- og Miljøudvalget trufne afgørelse af 18. oktober  

 1995 samt den af Byplanafdelingen trufne afgørelse af 1. februar 1996 ...  

 skal  

 Statsamtet udtale følgende:
Kan en part  

 ikke antages at være bekendt med, at myndigheden (kommunen) er i besiddelse  

 af  

 bestemte oplysninger vedrørende sagens faktiske omstændigheder (i aktuelle  

 tilfælde terrænforholdene), må der ikke træffes afgørelse, før myndigheden  

 (kommunen) har gjort parten bekendt med oplysningerne og givet denne  

 lejlighed  

 til at fremkomme med en udtalelse, jf. forvaltningslovens § 19, stk. 1, 1.  

 pkt.  

 Høringspligten udløses af antagelsen om, at parten ikke ved, at myndigheden  

 (kommunen) er i besiddelse af bestemte oplysninger.
Pligten til høring gælder  

 ifølge forvaltningslovens § 19, stk. 1, 2. pkt. kun såfremt oplysningerne er  

 til ugunst for den pågældende part og i øvrigt er af væsentlig betydning for  

 sagens afgørelse.
I den  

 anledning skal man meddele, at det er Statsamtets opfattelse, at kommunen ved  

 behandlingen af byggesagen vedrørende (ejendommen) skulle have anset Dem for  

 værende part i sagen i henhold til forvaltningslovens § 19. Statsamtet har i  

 den forbindelse lagt vægt på, at behandlingen af byggesagen og dennes udfald  

 er  

 af væsentlig interesse for Dem som ansøger i sagen.
Partshøringen skulle  

 inden  

 Planlægnings- og Miljøudvalgsmødet den 18. oktober 1995 have omfattet de i  

 kommunen foreliggende oplysninger om udfyldning på 20 cm på et  

  

 større areal  

  

 end godkendt af  

 byggemyndigheden, og De burde endvidere inden Byplanafdelingens beslutning af  

 1. februar 1996 være blevet partshørt for så vidt angår de af Deres nabo  

 afgivne oplysninger om, at der på Deres ejendom ( ) er foretaget en  

 yderligere  

 påfyldning op til 45 cm, idet der ses at være tale om oplysninger, der er til  

 ugunst for Dem.
 Formålet med  

 forvaltningslovens § 19 er at give en part mulighed for at udtrykke sin  

 mening,  

 før der træffes afgørelse i en sag, og manglende partshøring anses som  

 udgangspunkt som en væsentlig mangel, der i princippet medfører ugyldighed.
 På baggrund  

 af ovenstående finder Statsamtet den af Planlægnings- og Miljøudvalget trufne  

 beslutning af 18. oktober 1996 [skal være 1995, min bemærkning] samt den af  

 Byplanafdelingen trufne afgørelse af 1. februar 1996 uden gyldighed.
Derimod  

 finder Statsamtet, at den af Planlægnings- og Miljøudvalget trufne beslutning  

 af 20. marts 1996 er gyldig, idet De forinden har været bekendt med de i  

 sagen  

 foreliggende oplysninger om sagens faktiske omstændigheder, jf.
Deres nabos  

 høringssvar af 21. februar 1996, som De modtog i kopi fra kommunen samtidig  

 med  

 Byplanafdelingens afgørelse ved skrivelse af 1. februar 1996.
 De har  

 således haft mulighed for at fremkomme med en udtalelse til disse  

 oplysninger,  

 hvilket De blandt andet har gjort i Deres brev af 12. februar 1996.  

 Forvaltningslovens § 19 anses således for opfyldt for så vidt angår denne  

 afgørelse.
 Ved  

 skrivelse af 1. april 1996 fik De meddelelse om resultatet af Planlægnings-  

 og  

 Miljøudvalgets behandling af Deres fornyede dispensationsansøgning på møde  

 den  

 20. marts 1996. Udvalget havde således besluttet at meddele  

  

 afslag  

  

 på dispensation fra BR-S 1985,  

 afsnit 12.5.1. under henvisning til, at det med det fastlagte niveauplan er  

 muligt at opføre en garage med fladt tag, som overholder de pågældende  

 bestemmelser i BR-S 1985.
 Ifølge  

 byggelovens § 22 kan kommunen meddele dispensation fra bestemmelser i loven  

 eller de i henhold til loven fastsatte bestemmelser, når det skønnes  

 foreneligt med de hensyn, der ligger til grund for de pågældende  

 bestemmelser.  

 Da det af Kommunalbestyrelsens udtalelse fremgår, at afgørelsen beror på en  

  

 skønsmæssig vurdering  

  

 , er byggelovens  

 betingelser for at påklage afgørelsen ikke opfyldt.
 Statsamtet  

 kan derfor ikke foretage videre i sagen vedrørende denne afgørelse.
Ifølge § 16  

 A, stk. 1 i byggeloven påser Kommunalbestyrelsen i sagsbehandlingen, at denne  

 lov og de regler, der er fastsat med hjemmel i loven, overholdes.
Såfremt  

 Kommunalbestyrelsen bliver opmærksom på et ulovligt forhold, skal den søge  

 forholdet lovliggjort, medmindre det er af ganske underordnet betydning, jf.  

 byggelovens § 16 A, stk. 3.
 I den  

 anledning skal man meddele, at Kommunalbestyrelsen efter Statsamtets  

 opfattelse  

 har haft hjemmel til at udstede det omhandlede påbud i medfør af byggelovens  

 §  

 17, stk. 1 om at bringe ejendommen matr.nr. ( ), i overensstemmelse med  

 reglerne  

 i BR-S 1985, afsnit 12.5.1 og fjerne den del af taget, som overskrider 2,50 m  

 nærmere naboskel end 2,50 m.
 Under  

 henvisning til Deres klage over kommunens sagsbehandling skal det bemærkes,  

 at  

 klager herover ikke henhører under Statsamtets kompetence, men skal rettes  

 til  

 Kommunalbestyrelsen.
Eventuelt  

 erstatningspørgsmål vedrørende de af Dem indkøbte materialer  

 (værdispildsbetragtninger) til brug for carportens tag henhører ikke under  

 Statsamtets kompetence, men De henvises til domstolene." I brev af  

 15. december 1996 kommenterede A statsamtets afgørelse.
A fastholdt at  

 planlægnings- og miljøudvalgets afgørelse af 20. september 1995 var meddelt  

 ham på en bindende måde.
Herudover skrev A bl.a. at forudsætningen for den  

 ansøgning der blev behandlet i udvalgets møde den 20. marts 1996, måtte være  

 bortfaldet i og med at beslutningen truffet i mødet den 18. oktober 1995 var  

 ugyldig, og at A dermed måtte kunne færdiggøre garagen i overensstemmelse med  

 det der blev vedtaget på mødet den 20. september 1995. Endelig kritiserede A  

 planlægnings- og miljøudvalgets begrundelser for de trufne afgørelser.
Den  

 23. december 1996 skrev statsamtet bl.a. følgende til A:
 "Ad. 1)  

 Underretning om afgørelsen truffet i PMU's møde den 20. september 1995.
 Fra  

 kommunens side foreligger det nu oplyst, at det var bygningsinspektør og  

 afdelingsarkitekt (C), der den 21. september 1995 på baggrund af Deres  

 telefoniske forespørgsel oplyste, at De kunne forvente at få et brev fra  

 borgmesteren om, at Deres dispensationsansøgning var blevet imødekommet.
(C) var  

 protokolfører på det pågældende PMU-møde, men behandlede som bekendt ikke  

 selvstændigt Deres dispensationsansøgning og har ikke kompetence til  

 selvstændigt at træffe afgørelse og underskrive i en sag, der behandles på et  

 PMU-møde.
Desuden kræver enhver skriftlig meddelelse af en på et PMU-møde  

 truffen afgørelse, at Teknisk Direktør, ( ) endelig underskriver afgørelsen.  

 Det er således Teknisk Direktør og ikke en afdelingsarkitekt, der har den  

 endelige underskriftskompetence i disse sager.
 På baggrund  

 af ovenstående må statsamtet derfor fastholde, at der den 21. september 1995  

 ikke er givet en meddelelse af afgørelsen på PMU-mødet den 20. september 1995  

 på en for kommunen bindende måde.
 Ad. 2) PMU's  

 afgørelser af 18. oktober 1995 og 20. marts 1996.
Statsamtet  

 har ved sin afgørelse af 24. oktober 1996 forudsat, at De fortsat ønskede at  

 søge om dispensation fra BR-S 85, afsnit 12.5.1, jf.
Deres fornyede  

 dispensationsansøgning af 30. december 1995, hvorefter statsamtet tillige tog  

 stilling til den af PMU senest trufne afgørelse af 20. marts 1996, og i den  

 forbindelse vurderede, at der forelå en gyldig og bindende afgørelse, hvorved  

 PMU afslog at meddele Dem dispensation til det ansøgte.
 Ad. 3)  

 Begrundelser.
 Statsamtet  

 vurderede i sin afgørelse, at den af PMU trufne afgørelse den 20. marts 1996  

 er lovmedholdelig, herunder også i relation til reglerne om partshøring og  

 begrundelse.
 I øvrigt  

 henvises til statsamtets afgørelse af 24. oktober 1996.
 Ad. 4) Klage  

 over sagsbehandlingen.
Statsamtet  

 henviser til, at statsamtet har fundet den politisk trufne afgørelse af 20.  

 marts 1996 at være truffet på gyldigt grundlag, jf. ovenstående pkt. 3." Den 19.  

 januar 1997 kommenterede A statsamtets brev.
A skrev bl.a. at C som souschef  

 i  

 teknisk forvaltning havde kompetence til at underskrive alle breve.
A oplyste  

 at han agtede at klage til mig.
 Den 11.  

 februar 1997 fremsatte kommunen påbud om at A inden den 3. marts 1997 skulle  

 fjerne den del af garagetaget der er højere end 2,5 m, i en afstand af 2,5 m  

 fra skellet.
Den 26.  

 februar 1997 klagede A til mig over X Kommunes sagsbehandling og afgørelser  

 og  

 over Y Statsamts sagsbehandling og afgørelse af 24. oktober 1996. A anførte  

 bl.a. at den oplysning som statsamtet havde lagt til grund for sin afgørelse  

   

 at den telefoniske underretning til ham om afgørelsen af 20. september 1995  

 blev givet til ham af en ansat i forvaltningen som ikke havde bemyndigelse  

 til  

 at underskrive i sådanne sager  ikke er korrekt.
Underretningen blev  

 givet  

 til A af C som har bemyndigelse til at underskrive alle breve i X Kommunes  

 tekniske forvaltning.
 Da  

 statsamtet ikke havde taget stilling til As indsigelse, videresendte  

 jeg den  

 12. marts 1997 As henvendelse til statsamtet med henblik på besvarelse.  

 Den  

 17. marts 1997 svarede statsamtet bl.a. følgende:
 "På  

 denne baggrund har statsamtet den 14. marts 1997 på ny rettet henvendelse til  

 (X) Kommune og talt med (C) i Teknisk Forvaltning, der oplyste, at det er  

 korrekt, at han nu er udnævnt til teknisk vicedirektør, men at dette ikke var  

 hans stilling i september 1995.
 (C) har  

 overfor statsamtet på ny understreget, at afgørelser, truffet på  

 planlægnings-  

 og miljøudvalgsmøder (PMU) underskrives af udvalgsformanden og teknisk  

 direktør, samt at (C) ingen underskriftskompetence har i afgørelser, truffet  

 på et møde i PMU.
 (C) har  

 videre oplyst, at han underskriver breve i forbindelse med den administrative  

 opfølgning af PMU-afgørelser, og ved særlige vigtige breve underskriver såvel  

 den tekniske direktør som (C). I alle andre breve, dvs. almindelige  

 administrative breve underskriver sagsbehandleren og evt. tillige (C).
(C) har  

 endvidere oplyst, at han i byggesager optræder som bygningsinspektør og i  

 andre sager som afdelingsarkitekt.
Udadtil 'tegner' han afdelingen, men ikke  

 PMU  

 og dettes afgørelser.
 Til  

 yderligere orientering har (C) i hovedtræk redegjort for fremgangsmåden ved  

 et  

 PMU-møde som følger:
Teknisk  

 Forvaltning forbereder og forelægger sagen for PMU, der herefter behandler  

 sagen på et PMU-møde af et stående politisk udvalg.
Når afgørelsen  

 efterfølgende ligger klar fra Teknisk Forvaltnings side (jævnfør ovenfor side  

 1) underskriver PMU-formanden, der står inde for den politiske del af  

 afgørelsen, medens den tekniske direktør underskriver afgørelsen og står inde  

 for det faglige/tekniske.
På baggrund  

 af ovenstående finder statsamtet fortsat, at (C) ikke havde kompetence til at  

 give Dem telefonisk underretning om en i PMU truffen afgørelse i september  

 1995  

 på en for kommunen bindende måde, idet (C) ikke på noget tidspunkt  

 selvstændigt  

 kunne træffe afgørelser i PMU, der som bekendt består af en flerhed af  

 personer, der kan træffe beslutningerne. (C) kunne således ikke 'tegne' PMU,  

 men det kunne kun udvalgsformanden samt den tekniske direktør." Den 8. april  

 1997 klagede A igen til mig.
A skrev samtidig til statsamtet.
A anførte at  

 statsamtet i forbindelse med sit seneste svar havde manglet en væsentlig  

 oplysning, nemlig at C siden midten af 1980'erne har været stedfortræder for  

 den tekniske chef.
På den baggrund sendte jeg den 20. maj 1997 As  

 henvendelse  

 til statsamtet således at statsamtet kunne få lejlighed til at tage stilling  

 til betydningen af denne oplysning.
 Statsamtet  

 bad kommunen om en udtalelse, der forelå den 11. juni 1997. Af denne fremgår  

 bl.a. følgende:
 "Stedfortræderfunktionen  

 indebærer, at stedfortræderen i tilfælde af den tekniske direktørs forfald  

 som  

 følge af f.eks. sygdom, ferie etc. overtager dennes funktioner, herunder  

 underskriftskompetencen for så vidt angår den skriftlige meddelelse om PMU's  

 afgørelser.  

 Vi kan oplyse, at (C)  

  

 ikke  

  

 fungerede  

 som stedfortræder for den tekniske direktør i forbindelse med den trufne  

 afgørelse.
 Vi kan for  

 god ordens skyld oplyse, at den tekniske direktør ikke alene har  

 underskriftskompetencen med hensyn til sådanne meddelelser:
Udvalgsformanden  

 er af udvalget bemyndiget til at forestå gennemførelsen af udvalgets  

 beslutninger, herunder underskrive meddelelser om udvalgets afgørelser og  

 beslutninger.
Den tekniske direktør 'kontrasignerer' udvalgsformandens  

 skriftlige meddelelser.
Den tekniske direktør har således ikke den endelige  

 underskriftskompetence.
Denne tilkommer udvalgsformanden." Den 11. juli  

 1997 fremkom A bl.a. med følgende bemærkninger til kommunens afgørelse:
"Endvidere  

 oplyser kommunen, at (C) ikke fungerede som stedfortræder i forbindelse med  

 den  

 trufne afgørelse.
Det kan vi selvsagt ikke have nogen viden om, men vi  

 gentager, at (C)  

  

 ikke  

  

 ved den omhandlede telefonsamtale den  

 21. september 1995 nævnte, at han ikke havde kompetence til at underrette os  

 om  

 udvalgets vedtagelse.
Det er i  

 øvrigt ikke funktionen den pågældende dag, men (C)s generelle  

 kompetence, som  

 De har lagt til grund for Deres afgørelse.
Kommunen slutter sit brev med at  

 komme ind herpå, og det fremgår heraf sammenholdt med det ovennævnte citat,  

 at  

 der kan sættes lighedstegn mellem kompetencerne hos henholdsvis den tekniske  

 direktør og hans stedfortræder, når denne fungerer i hans sted, således som  

 vi  

 har fremført i vore breve af 8. april 1997." I brev af 1.  

 september 1997 fastholdt statsamtet sin afgørelse af 24. oktober 1996 og  

 skrev  

 bl.a. følgende:
"Det  

 fremgår således af kommunens interne regler, at (C) i sin funktion som  

 stedfortræder for den tekniske direktør ikke er bemyndiget til  

  

 alene  

  

 at underskrive meddelelser om  

 PMU's afgørelser og beslutninger og som følge deraf heller  

  

 ikke  

  

 med bindende virkning for PMU mundtligt kan meddele en  

 afgørelse, truffet af PMU.
Det bemærkes, at (C) iøvrigt ikke konkret  

 fungerede  

 som stedfortræder for den tekniske direktør i forbindelse med den trufne  

 afgørelse." Den 20.  

 september 1997 skrev A herefter til mig at A opretholdt sin klage.
I  

 anledning  

 af klagen indhentede jeg udtalelser modtaget den 21. november 1997 fra X  

 Kommune og Y Statsamt.
Myndighederne henholdt sig i udtalelserne til deres  

 afgørelser og tidligere udtalelser i sagen.
Den 26.  

 oktober 1998 sendte jeg en foreløbig redegørelse for sagen til X Kommune og Y  

 Statsamt.
Jeg skrev at det var min opfattelse at Planlægnings- og  

 Miljøudvalget  

 i kommunens afgørelse af 20. september 1995 blev meddelt på en for kommunen i  

 forhold til A bindende måde.
Jeg bad statsamtet om  efter at have  

 indhentet en  

 udtalelse fra kommunen  at fremkomme med bemærkninger til hans  

 opfattelse og  

 overveje spørgsmålet om tilbagekaldelse i lyset heraf.
Jeg bad om at  

 statsamtet  

 forud for afgivelsen af udtalelserne foranledigede at der blev indhentet en  

 udtalelse fra As nabo, B, om de spørgsmål som min behandling af sagen  

 gav  

 anledning til.
Med brev af  

 31. august 1999 sendte Y Statsamt kopi af udtalelser fra henholdsvis X  

 Kommune  

 og Bs advokat.
Af Statsamtet brev fremgik at statsamtet havde fundet  

 det  

 rettest at genoptage sagens behandling, og at man i den anledning havde bedt  

 kommunen og advokaten om at komme med eventuelle yderligere bemærkninger  

 inden  

 den 21. september 1999. Af kommunens udtalelse af 23. februar 1998 fremgik at  

 kommunen tog ombudsmandens opfattelse af at planlægnings- og miljøudvalgets  

 afgørelse af 20. september 1995 var blevet meddelt A på bindende måde, til  

 efterretning, men at kommunen ikke fandt anledning til at ændre den senere  

 beslutning om at trække dispensationen tilbage.
 Den  

 30. september 1999 oplyste statsamtet at A  

 med virkning fra den 1. september 1999 havde solgt ejendommen ( ). Statsamtet  

 spurgte på den baggrund om salget gav mig anledning til at fremkomme med  

 yderligere bemærkninger i forhold til dem der var fremsat i den foreløbige  

 redegørelse af 26. oktober 1998.
 Jeg skrev  

 herefter den 14. oktober 1999 bl.a. følgende til statsamtet:
Det er (A)  

 der har klaget til mig.
Min sag angår spørgsmålet om Planlægnings- og  

 Miljøudvalget i (X) Kommunes afgørelse af 20. september 1995 blev meddelt (A)  

 på en bindende måde, og i givet fald om udvalget med rette kunne tilbagekalde  

 sin afgørelse.
Jeg kan alene fremsætte min opfattelse af dette spørgsmål og i  

 den forbindelse eventuelt henstille at sagen genovervejes på grundlag af den  

 opfattelse som jeg mener er rigtig.
 Jeg har ikke  

 mulighed for at træffe en bindende afgørelse i forhold til (A) og heller ikke  

 mulighed for at tage stilling til hvilke retsvirkninger en overdragelse af  

 ejendommen har i forhold til en dispensation som måtte blive meddelt til (A).
Overdragelsen  

 af ejendommen giver mig på den baggrund ikke anledning til at fremsætte  

 yderligere bemærkninger i forhold til det som er anført i min foreløbige  

 redegørelse. Den 23.  

 december 1999 skrev X Kommune til mig at kommunens tekniske forvaltning ved  

 en  

 besigtigelse havde konstateret at garagebyggeriet på ejendommen ( ) var  

 afsluttet af ejendommens nuværende ejere.
Kommunen oplyste at det endvidere  

 kunne  

 konstateres at garagen var opført i overensstemmelse med den beslutning som  

 planlægnings- og miljøudvalget havde truffet på sit møde den 20. marts 1996,  

 dvs. med fladt tag.
Den 12.  

 januar 2000 modtog jeg statsamtets bemærkninger til sagen.
Af statsamtets  

 brev  

 af 10. januar 2000 fremgår bl.a. følgende:
 Vi har  

 indhentet de omhandlede udtalelser og har ved brev af 31.8.98 meddelt (X)  

 Kommune, (B) og (A), at vi i anledning af Deres brev af 26.10.98 har fundet  

 det  

 rettest at genoptage behandlingen af sagen.
 Efter at vi  

 havde fået oplyst, at ejendommen pr. 1.9.99 var solgt til (de nuværende  

 ejere)  

 forespurgte vi Dem, om denne ejendomshandel gav anledning til yderligere  

 bemærkninger i forhold til Deres redegørelse af 26.10.98. De har ved brev af  

 14.10.99 meddelt, at dette ikke er tilfældet.
 (X) Kommune  

 har i brev af 23.12.99 meddelt, at garagen af ejendommens nuværende ejere nu  

 er  

 opført med murede vægge og built up tag (fladt tag).
Den  

 nuværende ejer ( ) har telefonisk den 27.12.99 bekræftet, at garagen nu er  

 udført med fladt tag, som kommunen og naboen har ønsket.
Han er tilfreds med  

 denne løsning.
 Statsamtet  

 har på ovennævnte baggrund gennemgået hele sagen på ny, og skal herefter  

 fuldt  

 ud tilslutte os Deres retsopfattelse jf. den foreløbige redegørelse af  

 26.10.98.
 Vi har  

 herefter overvejet spørgsmålet om tilbagekaldelsen af den givne dispensation,  

 men da garagen nu er opført med fladt tag i overensstemmelse med den  

 beslutning, som Planlægnings- og Miljøudvalget traf på sit møde den 20.3.96,  

 finder vi på det foreliggende grundlag ikke anledning til at foretage videre  

 i  

 sagen.
Vi har i den  

 forbindelse navnlig lagt vægt på, at garagen af den nye ejer nu er  

 færdigbygget  

 i overensstemmelse med hans ønsker. Ombudsmandens endelige udtalelse (X) Kommune har truffet i alt fire afgørelser i sagen: planlægnings- og  

 miljøudvalgets afgørelse af 20. september 1995, planlægnings- og  

 miljøudvalgets afgørelse af 18. oktober 1995, teknisk forvaltnings afgørelse  

 af 1. februar 1996 og Planlægnings- og Miljøudvalgets afgørelse af 20. marts  

 1996.
Det centrale spørgsmål i sagen er om planlægnings- og miljøudvalgets  

 afgørelse af 20. september 1995 blev meddelt til Dem på en måde som var  

 bindende for kommunen.
Vurderingen af de øvrige problemer i sagen   

 herunder af betydningen af sagsbehandlingsfejl i forbindelse med de øvrige  

 afgørelser som kommunen har truffet  er afhængig af afgørelsen af dette  

 spørgsmål.
Jeg har derfor valgt at koncentrere min undersøgelse herom.
Det følger af forvaltningsrettens almindelige regler at en  

 forvaltningsafgørelse først bliver bindende når den meddeles den afgørelsen  

 vedrører.
Indtil da kan forvaltningsafgørelsen i forhold til den pågældende  

 frit tilbagekaldes.
Hvis der på et forvaltningsområde er foreskrevet en  

 særlig form for forvaltningens afgørelse, gælder det samme indtil afgørelsen  

 er meddelt i den foreskrevne form.
Se f.eks den sag der er refereret i  

 Folketingets Ombudsmands beretning for 1983, s. 251f*.
Efter almindelige forvaltningsretlige regler kan en afgørelse meddeles såvel  

 skriftligt som mundtligt, jf. bl.a.
Carl Aage Nørgaard og Jens Garde,  

 Forvaltningsret, Sagsbehandling (1995), 4. udg., s. 241f, og Karsten Loiborg  

 mfl., Forvaltningsret (1994), s. 383f.
I byggeloven og i bygningsreglementet  

 findes der ingen særlige bestemmelser om afgørelsernes form.
På byggelovens  

 område kan afgørelser om dispensation således meddeles såvel skriftligt som  

 mundtligt.
 Det fremgår af sagen at planlægnings- og miljøudvalget på mødet den 20.  

 september 1995 besluttede at imødekomme Deres ansøgning om dispensation.  

 Bygningsinspektør og afdelingsarkitekt i teknisk forvaltning, (C), var  

 protokolfører på mødet.
Efter min gennemgang af sagen finder jeg endvidere at kunne lægge til grund  

 at (C) den  

 21. september 1995 på Deres telefoniske forespørgsel meddelte Dem at De kunne  

 forvente at få et brev fra borgmesteren om at Deres dispensationsansøgning  

 var blevet imødekommet på planlægnings- og miljøudvalgsmødet.
Denne  

 meddelelse  

 var således fuldt ud i overensstemmelse med beslutningen på udvalgsmødet.
 Hertil  

 kommer at sagen efterlader det indtryk at såvel teknisk forvaltning som  

 planlægnings- og miljøudvalget under det senere forløb selv opfattede den  

 tidligere beslutning som meddelt Dem (den givne dispensation, jf.  

 bl.a.  

 udskriften fra forhandlingsprotokollen fra mødet i planlægnings- og  

 miljøudvalget  

 den 18. oktober 1995). Først i kommunens brev af 14. november 1995 til Dem  

 gøres det gældende at planlægnings- og miljøudvalgets  

 dispensationsbeslutning  

 er ikke blevet bekendtgjort for Dem på en for kommunen forpligtende  

 måde.
Under disse  

 omstændigheder mener jeg at udvalgets afgørelse på mødet den 20. september  

 1995  

 må anses for meddelt på en for kommunen i forhold til Dem bindende måde.
Jeg  

 kan derfor ikke tilslutte mig (X) Kommunes og (Y) Statsamts afvigende  

 retsopfattelse.
Afgørelsen  

 om at give Dem dispensation er truffet i medfør af bestemmelsen i byggelovens  

 §  

 22. Ifølge bestemmelsen kan der meddeles dispensation fra bestemmelserne i  

 byggeloven og i bygningsreglementet når det skønnes foreneligt med de  

 hensyn,  

 som ligger til grund for de pågældende bestemmelse.
Planlægnings- og  

 miljøudvalgets  

 afgørelse ligger inden for rammerne af § 22 og er dermed lovlig.
 Spørgsmålet  

 er herefter om planlægnings- og miljøudvalget med rette har kunnet  

 tilbagekalde  

 sin afgørelse.
 Byggeloven  

 indeholder ikke speciel hjemmel for tilbagekaldelse af en meddelt  

 dispensation.  

 Spørgsmålet om tilbagekaldelsens lovlighed må derfor vurderes ud fra uskrevne  

 forvaltningsretlige grundsætninger om tilbagekaldelse.
Efter disse  

 regler kan en forvaltningsmyndighed som hovedregel ikke tilbagekalde en  

 begunstigende afgørelse der har beroet på en skønsmæssig vurdering, blot med  

 henvisning til at afgørelsen er truffet på et urigtigt faktisk grundlag, og  

 at  

 afgørelsen ikke ville være blevet truffet (eller i hvert fald ikke ville have  

 fået samme indhold) hvis man havde været klar over det rette forhold.  

 Baggrunden  

 herfor er at det påhviler vedkommende forvaltningsmyndighed at drage omsorg  

 for  

 at tilvejebringe de oplysninger der er fornødne for at træffe afgørelse i  

 foreliggende sager.
Hvis det senere viser sig at de faktiske omstændigheder  

 hvorpå den trufne afgørelse byggede, var urigtige eller utilstrækkelige, men  

 at  

 ansøgeren ikke har været skyld i eller i øvrigt har forårsaget myndighedens  

 vildfarelse, må risikoen for det passerede derfor som regel placeres hos det  

 offentlige.
Dette medmindre afgørelsen for en efterfølgende vurdering  

 ligefrem  

 må anses for at falde uden for de rammer for skønsudøvelsen loven sætter,  

 eller medmindre væsentlige offentligretlige hensyn kan begrunde  

 tilbagekaldelsen, jf. bl.a.
Karsten Revsbech mfl., Forvaltningsret,  

 Almindelige Emner (1997), 3. udg., s. 446f, Karsten Loiborg mfl.,  

 Forvaltningsret (1994), s. 628f, og den sag der er refereret i Folketingets  

 Ombudsmands beretning for 1983, s. 221f*.
I denne sag  

 må der dog også tages hensyn til at der er tale om en tvist mellem Dem og  

 Deres  

 (tidligere) nabo.
Det antages at der i sådanne sager er en videre adgang til  

 at  

 tilbagekalde end normalt idet tilbagekaldelse til ugunst for den ene part vil  

 være til gunst for den anden part  i dette tilfælde Deres nabo, jf.  

 bl.a.  

 Karsten Revsbech mfl., Forvaltningsret, Almindelige Emner (1997), 3. udg., s.  

 450f, og Karsten Loiborg mfl., Forvaltningsret (1994), s. 630.
 Jeg finder  

 dog at det ovenfor nævnte om at tilbagekaldelsesgrunden eksisterede forud for  

 den oprindelige afgørelse, må have stor vægt, bl.a fordi Deres nabo blev hørt  

 og fremkom med oplysninger om påfyldning af jord på Deres grund inden  

 afgørelsen  

 om at give dispensation blev truffet.
 Efter min  

 mening burde (Y) Statsamt og (X) Kommune have lagt til grund at planlægnings-  

 og miljøudvalgets afgørelse på mødet den 20. september 1995 blev meddelt på  

 en  

 for kommunen i forhold til Dem bindende måde og  som konsekvens heraf  

  have  

 taget stilling til spørgsmålet om tilbagekaldelse.
