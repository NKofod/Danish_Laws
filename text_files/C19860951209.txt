(Til samtlige kommunalbestyrelser,  

 amtsråd og tilsynsråd.) Indenrigsministeren har ved bekendtgørelse nr. 786 af 26. november 1986  

 ændret reglerne for anvendelsen af kassekredit.
 TIL NR. 1.
 Bekendtgørelsen fastlægger, at træk på kassekreditter og byggelån, som  

 omfattes af de nye regler, ikke skal medregnes til låntagningen.
 TIL NR. 2.
 Bekendtgørelsen ændrer kassekreditbegrænsningen ved at maksimum bestemmes  

 som et gennemsnit.
 Ifølge de hidtil gældende bestemmelser måtte der ikke på nogen enkelt dag  

 forekomme træk på kassekreditten, der oversteg et nærmere angivet beløb pr.  

 indbygger.
Efter de ændrede bestemmelser opgøres benyttelsen af kassekredit og  

 byggelån som et løbende gennemsnit over de seneste 365 kalenderdage.  

 Opgørelsen er dermed løsrevet fra kalenderåret.
I gennemsnit over denne  

 periode skal de meget likvide beholdninger være større end trækket på kasse-  

 og byggekreditter, dog excl. byggelån, der snarest efter byggearbejdet  

 konverteres til langfristet lån.
Begrebet »meget likvide beholdninger« defineres som summen af  

 kasse-, giro-, check- og anfordringskonti, jfr. funktionerne  

 8.01-8.04/9.01-9.04 i »Budget- og regnskabssystem for kommuner og  

 amtskommuner«.
Trækket på kasse- og byggekreditter opgøres i henhold til  

 funktion 8.50/9.50 excl. saldi vedrørende byggelån, der snarest efter  

 byggearbejdet konverteres til langfristet lån.
 På funktion 8.04/9.04: anfordringsindskud hos pengeinstitutter m.v. føres  

 anfordringsindskud samt kortere tidsindskud med op til 1 måneds opsigelse.
 Denne præcisering af konteringsreglerne vil blive meddelt kommunerne  

 snarest muligt.
 Beregningen af gennemsnittene, såvel gennemsnitsbeholdning af likvide  

 aktiver som gennemsnitstræk på kasse- og byggekreditter på en given dag,  

 f.eks. den 2. december 1986 kan ske på følgende måde:
For hver dag i perioden 3. december 1985 til 2. december 1986, hvor der er  

 foretaget kasseopgørelse, noteres dagens saldo på 9.01 - 9.04 i en kolonne og  

 dagens saldo på 9.50 (excl. saldi vedrørende byggelån, der senere konverteres  

 til langfristede lån) i en anden kolonne.
For hver kolonne tælles saldiene  

 sammen og divideres med det samlede antal kasseopgørelser, der er foretaget i  

 perioden (d.v.s. det antal kasseopgørelser, hvis tal indgår i beregningen).  

 Det herved fremkomne gennemsnit på 9.50 fratrækkes, hvis det repræsenterer  

 kreditsaldi, det tilsvarende gennemsnit på 9.01 - 9.04. Det derefter  

 fremkomne resultat må aldrig blive negativt.
 Med henblik på mulighederne for kontrol af overholdelsen af reglen vil det  

 være nødvendigt, at kommunen tilrettelægger kasseopgørelsen således, at  

 kommunen på foranledning kan rekonstruere saldiene dagligt på de respektive  

 konti i den forløbne 12 måneders periode.
 TIL NR. 3.
Bekendtgørelsen ændrer ikke kassekreditbegrænsningen for kommunale  

 fællesskaber.
Her gælder fortsat, at der ikke på nogen enkelt dag må  

 forekomme træk på kassekreditten, der overstiger 50 kr. pr. indbygger.
TIL NR.4 OG 5 Ændringen af § 11a indebærer, at kommunalbestyrelsen kan delegere  

 kompetencen til at træffe beslutning om påtagelse af garantiforpligtelser,  

 herunder solidarisk hæftelse, ikke blot til økonomiudvalget men også til et  

 stående udvalg.
 Der er dog ingen begrænsninger i adgangen til inden for kommunen at  

 delegere beslutninger om garantipåtagelse for boligindskudslån og for lån til  

 vej- og kloakformål.
 TIL NR. 6.
 Bekendtgørelsen indeholder mulighed for at meddele dispensation fra  

 bestemmelserne om kassekreditbegrænsningen.
 P.M.V.
 E.B.
