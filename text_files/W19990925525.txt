Adoption.
Matching Samrådet afslog at godkende et ansøgerpar til  

 et kinesisk barn på 1 år og 9 måneder med henvisning til,  

 at barnet faldt udenfor ansøgernes abstrakte godkendelse på  

 24-36 måneder.
Grundet ansøgerens alder kunne  

 ægtefællerne kun godkendes til et udenlandsk barn over 24  

 måneder.
Samrådet havde ikke fundet, at ansøgerne kunne  

 godkendes til et større barn, d.v.s. over 36 måneder, uden  

 foretagelse af en specialundersøgelse hos en børnepsykiater.  

 Derfor var ansøgerne godkendt til et udenlandsk barn i alderen 24-36  

 måneder.
 Adoptionsnævnet godkendte matchingsforslaget.
Adoptionsnævnet lagde ved afgørelsen bl.a.  

 vægt på, at aldersrammen for abstrakte godkendelser kun  

 undtagelsesvist bør være under 3 år, at det  

 foreslåede barn kun afveg fra den abstrakte godkendelse med ca. 3  

 måneder, og at den formidlende organisation havde oplyst, at det er  

 vanskeligt at formidle børn indenfor en så snæver  

 aldersramme.
Adoptionsnævnet fandt således, at der i forbindelse  

 med godkendelse af matching bør udvises en vis flexibilitet, når  

 ansøgerne er godkendt til et barn indenfor en snæver  

 aldersramme.
