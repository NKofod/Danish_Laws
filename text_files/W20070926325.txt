Landsskatteretskendelse vedr.
Overdragelse af ejendom fra I/S  

 til et A/S - tinglysningsafgift Klagen skyldes, at en  

 overdragelse af en ejendom fra et I/S til et A/S har udløst  

 tinglysningsafgift,  

 idet overdragelsen er anset for et ejerskifte omfattet af  

 tinglysningsafgiftslovens § 4.
Landsskatterettens  

 afgørelse Afgiftsmyndighedens afgørelse  

 stadfæstes.
Sagens oplysninger Ved skøde af 28. november  

 2005 overdrog B I/S en ejendom til A/S for 13.400.000 kr.
Købesummen blev  

 berigtiget dels ved overtagelse af de i ejendommen indestående pantehæftelser  

 og dels ved betaling af 3.579.025,07 kr. kontant.
Ejendomsværdien udgjorde  

 pr.  

 1. oktober 2004 1.200.000 kr.
Skødet blev tinglyst den 6. december 2005, idet  

 der herved blev betalt 1.400 kr. i tinglysningsafgift.
Den 17. november 2005 havde  

 klagerens advokat forud for udarbejdelse og tinglysning af skøde anmodet  

 Retten  

 i X om navneberigtigelse i adkomstrubrikken som tilstrækkelig  

 berigtigelsesmåde  

 vedrørende overtagelsen.
Anmodningen blev afvist af Retten under henvisning  

 til, at det var nødvendigt at udarbejde skøde.
Klagerens advokat oplyste  

 endvidere i brev af 5. december 2005 overfor Retten, at C udtrådte af  

 interessentskabet den 1. januar 1999. De tidligere interessenter D og E  

 overdrog deres andele af B I/S til A A/S.
Aktiverne i interessentskabet  

 indgik  

 som en del af aktiverne i B A/S, idet interessentskabet ophørte.
 Det fremgår af tingbogen, at  

 B I/S fik tinglyst skøde på ejendommen den 14. december 1992 og den 10.  

 februar  

 1999.
Afgiftsmyndighedens  

 afgørelse Afgiftsmyndigheden har ved  

 den påklagede afgørelse anset tinglysningen af det omhandlede skøde for at  

 have  

 udløst yderligere 80.400 kr. i tinglysningsafgift + 4.020 kr. i forhøjet  

 afgift, jf. tinglysningsafgiftslovens § 20, foruden den faste afgift på 1.400  

 kr.
Ved afgørelsen har  

 afgiftsmyndigheden bl.a. henvist til, at et interessentskab  

 tinglysningsmæssigt  

 og tinglysningsafgiftsmæssigt er et selvstændigt retssubjekt.
Den enkelte  

 interessent ejer ikke en anpart af ejendommen, men en anpart af nettoformuen  

 i  

 interessentskabet.
Den enkelte interessent kan derfor ikke overdrage en andel  

 af ejendommen, der alene kan overdrages af interessentskabet.
Ved ændring af  

 registrering af adkomsthaveren til et nyt retssubjekt skal der derfor betales  

 fuld afgift af overdragelsessummen, jf. tinglysningsafgiftslovens § 4.
 Der er bl.a. henvist til en  

 artikel af Lilian Hindborg i Fuldmægtigen 1989, side 43-45 om nogle  

 tinglysningsmæssige  

 forskelle mellem interessentskaber og ideelle anparter samt til afgørelserne  

 fra Vestre Landsret i UfR 87/584, UfR 95/65, UfR 1037/94 og UfR 86/96.  

 Afgørelserne er alle nået frem til, at et I/S i tinglysningsmæssig henseende  

 er  

 en selvstændig juridisk person.
 Landsskatteretten har i  

 kendelse af 9. maj 2001 (SKM2001.231.LSR), i kendelse af 27. juni 2003 (LSR  

 2-6-1655-0055) og senest i kendelse af 21. juni 2004 (LSR 2-6-1656-0042)  

 tiltrådt, at et interessentskab er et selvstændigt retssubjekt.
Den konkrete overdragelse er  

 herefter omfattet af tinglysningsafgiftslovens § 4, stk. 1, hvorefter  

 afgiften  

 udgør 1.400 kr. og 0,6 pct. af afgiftsgrundlaget efter stk. 2. Ifølge stk. 2  

 beregnes afgiften af ejerskiftesummen, dog mindst af den seneste på  

 tidspunktet  

 for anmeldelse til Klagerens påstand og  

 argumenter Klageren har overfor  

 Landsskatteretten nedlagt påstand om, at tinglysningsafgift alene pålægges  

 med  

 1.400 kr., således at der tilbagebetales klageren 84.420 kr.
Til støtte for påstanden har  

 klageren bl.a. gjort gældende, at B I/S drev virksomhed med drift af hotel,  

 og  

 at det er deltagernes andele i denne virksomhed, der er overdraget til A A/S.  

 B  

 I/S er ophørt ved konfusion, idet A A/S som eneste tilbageværende  

 interessentskabsdeltager  

 ved konfusionen indtrådte i interessentskabets rettigheder.
A A/S havde  

 herefter krav på at blive noteret som adkomsthaver i tingbogen efter  

 anmodning.  

 Denne berigtigelse af tingbogen medfører alene en afgift på 1.400 kr., jf.  

 tinglysningsafgiftslovens  

 § 1, nr., forudsætningsvist, og A A/S har derfor krav på tilbagebetaling af  

 det  

 fejlagtigt opkrævede og indbetalte beløb.
Tinglysningen af skødet skete  

 anmærkningsfrit, hvorfor der ikke har været anledning til at kære  

 tinglysningsdommerens afgørelse.
Landsskatterettens  

 bemærkninger og begrundelse Tinglysningsafgiftslovens §  

 4, stk. 1, 1. pkt., har følgende ordlyd:
For tinglysning af  

 ejerskifte af fast ejendom eller andele heraf udgør afgiften 1.400 kr. og 0,6  

 pct. af afgiftsgrundlaget efter stk. 2. Afgiften beregnes af  

 ejerskiftesummen, dog mindst af den seneste på tidspunktet for anmeldelse til  

 tinglysning offentliggjorte ejendomsværdi, jf. tinglysningsafgiftslovens § 4,  

 stk. 2, eller ved ejerskifte af en ideel andel af en fast ejendom med den  

 forholdsmæssige andel heraf, jf. vurderingsloven.
 Tinglysningsafgift er en  

 transaktionsbaseret afgift, der knytter sig til den faktiske  

 tinglysningsmæssige  

 behandling af dokumenter omfattet af tinglysningsafgiftsloven, således som  

 tinglysningen fastlægges af tinglysningskontorerne ved byretterne eller  

 ændres  

 af højere ret ved kæremål.
 Landsskatteretten påkender  

 klager over afgørelser i 1. instans af spørgsmål om omfanget af  

 afgiftsfritagelser  

 og afgiftsgodtgørelser, jf. tinglysningsafgiftslovens § 27, stk. 1, nr. 3,  

 men  

 har ikke kompetence for så vidt angår forhold vedrørende den  

 tinglysningsmæssige behandling eller kompetence til at afgøre  

 erstatningsmæssige spørgsmål i forbindelse med tinglysningen eller i  

 forbindelse med myndighedstilkendegivelser vedrørende  

 tinglysningsafgiftsberegningen.
Den 6. december 2005 blev der  

 tinglyst et skøde, hvorved B I/S overdrog ejendommen, til A A/S.
Der skete  

 herved tinglysningsmæssigt en adkomstændring og også i  

 tinglysningsafgiftsretlig henseende en overdragelse af ejendommen fra et  

 retssubjekt til et andet.
Byrettens afvisning af klagerens advokats anmodning  

 om navneberigtigelse den 17. november 2005 ses ikke påkæret til højere ret,  

 hvorfor tinglysningsafgiften skal berigtiges på grundlag den faktisk  

 stedfundne  

 tinglysningsekspedition.
Som sagen foreligger, har tinglysningen af skødet  

 herefter udløst tinglysningsafgift som opgjort af afgiftsmyndigheden i  

 henhold  

 til tinglysningsafgiftslovens § 4, stk. 1, jf. stk. 2, jf. § 20.  

 Tinglysningsafgiftslovens § 7 kan ikke finde anvendelse allerede fordi  

 vederlaget for ejendommen er erlagt af køber kontant og ved overtagelse af  

 gæld, men derimod ikke i det hele taget ved tildeling af aktier i A A/S, jf.  

 herved virksomhedsomdannelseslovens § 2, stk. 1, nr. 3, jf. tidligere  

 aktieafgiftslovs  

 § 4, sammenholdt med tinglysningsafgiftslovens § 7.
 Den påklagede afgørelse  

 stadfæstes således.
