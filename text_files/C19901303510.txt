(Til samtlige til eksport af fersk kød,  

 fersk fjerkrækød og kødvarer autoriserede virksomheder og dyrlægerne  

 ved disse) Veterinærdirektoratet har på baggrund af en konkret svindelaffære, som  

 bl.a. indebærer stjålne veterinære Oneseal, truffet aftale med ONESEAL A/S om  

 ændring af de veterinære Oneseal.
Fra 1. marts 1990 skal veterinære Oneseal være med hvid låsecylinder og  

 rød låsepind.
Denne farvekombination er reserveret veterinære Oneseal.
Hvert  

 segl er som hidtil på låsecylinderen forsynet med et stemplet Krone-mærke, DK  

 og et 6-cifret løbenummer.
 Restbeholdning af de blå veterinære Oneseal skal af veterinærkontrollen  

 fremsendes til ONESEAL A/S, Maglebjergvej 13-15, 2800 Lyngby, senest den 15.  

 marts 1990. ONESEAL A/S vil refundere virksomheden et beløb for returnerede  

 segl, idet låsepinden kan genbruges, mens ONESEAL A/S vil sørge for  

 destruktion af låsecylinderen.
 1. Anvendelse.
 Nummereret forseglingsmateriale må alene anvendes til forsegling af  

 forsendelser, som ledsages af veterinærcertifikat udstedt i medfør af lov nr.  

 328 af 4. juni 1986 om kød m.m., lov nr. 217 af 16. juni 1958 om slagtning,  

 forhandling, udførsel og indførsel af fjerkræ m.v., jf. lovbekendtgørelse nr.  

 31 af 15. januar 1988, og lov nr. 163 af 12. maj 1965 om slagtning,  

 forhandling udførsel og indførsel af kaniner, jf. lovbekendtgørelse nr. 27 af  

 5. januar 1989, eller efter særlig tilladelse fra Veterinærdirektoratet.
Seglene må kun anvendes, hvor veterinærkontrollen selv foretager  

 forseglingen.
Det skal ved afprøvning sikres, at seglet er korrekt låst.
I  

 alle tilfælde, hvor nummereret forseglingsmateriale anvendes, skal nummeret  

 angives på det medfølgende veterinærcertifikat.
 2. Rekvirering.
 Det er aftalt med ONESEAL A/S, at rekvisitioner på Oneseal modtaget senest  

 den 10. februar 1990 vil blive leveret senest den 27. februar 1990.
Oneseal rekvireres i antal delelige med 100 ved hjælp af vedlagte  

 rekvisition (Form.
K.K. 5045-11276/89). Formularen kan kopieres efter behov.  

 Rekvisitionen udfyldes af virksomheden (med 1 kopi) og underskrives og  

 stemples af embedsdyrlægen (såvel original som kopi) inden fremsendelse til  

 ONESEAL A/S.
 Originalen beholdes og opbevares af ONESEAL A/S, mens kopien med  

 effektueringspåtegning (angivelse af antal og omfattede løbenumre) returneres  

 til embedsdyrlægen, som skal påtegne og opbevare rekvisitionskopien i mindst  

 3 år.
 3. Modtagelse, opbevaring og kontrol.
Ved modtagelsen af de nummererede Oneseal skal veterinærkontrollen  

 efterse, at antal og løbenumre stemmer overens med det angivne.
Ved  

 uoverensstemmelser skal dette straks indberettes til vedkommende  

 veterinærinspektør.
Det samme er tilfældet, hvis et segl senere viser sig  

 uanvendeligt på grund af fejl ved seglet.
 Nummereret forseglingsmateriale skal opbevares i et aflåst skab eller  

 lignende, som alene veterinærkontrollen har adgang til.
 Nummereret forseglingsmateriale skal forbruges i nummerorden, og  

 veterinærkontrollen skal føre en fortegnelse over tilgang og forbrug med  

 anførsel af afsendelsesdato, varebetegnelse, varemængde, destination og  

 transportmiddel (containernummer/indregistreringsnummer), eller i påkommende  

 tilfælde, hvorfor seglet ikke har kunnet anvendes.
 4. Opbevaring, kontrol og destruktion af uanvendelige  

 Oneseal.
Oneseal, som er klippet af containere, eller som er beskadiget eller af  

 anden årsag uanvendelige, skal udover ovennævnte registreres i en særlig  

 fortegnelse med angivelse af dato, varebetegnelse, varemængde, afsender og  

 transportmiddel (containernummer/indregistreringsnummer), eller årsagen til,  

 at seglet er uanvendeligt.
Disse segl skal opbevares under samme forhold som  

 øvrige Oneseal.
De uanvendelige og afklippede segl opsamles i en passende periode, og  

 fremsendes derefter til ONESEAL A/S til destruktion.
Kopi af den særlige  

 fortegnelse medsendes, underskrevet af embedsdyrlægen og forsynet med  

 embedsstempel.
Embedsdyrlægen vil fra ONESEAL A/S modtage skriftlig  

 bekræftelse på, at de fremsendte segl er modtaget.
 5. Tilbagekaldelse.
Cirkulæreskrivelse af 7. maj 1980 (K.K. 998-1980) om nummereret  

 forseglingsmateriale - Oneseal ophæves.
Cirkulæreskrivelse af 22. januar 1988  

 (K.K. 183-1988) om Oneseal ophæves.
Eventuelt restoplag af Form.
K.K.  

 183-1988 bedes makuleret.
 P.V.V.
