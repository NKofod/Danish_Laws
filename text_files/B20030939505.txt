Forskrift om ændring af tekniske forskrifter for  

 træbearbejdning og træoplag, plastforarbejdning og plastoplag, korn- og  

 foderstofvirksomheder, fremstilling op oplagring af mel, visse brandfarlige  

 virksomheder og oplag § 1 I "Tekniske forskrifter  

 for træbearbejdning og træoplag, plastforarbejdning og plastoplag, korn- og  

 foderstofvirksomheder, fremstilling og oplagring af mel, visse brandfarlige  

 virksomheder og oplag" af 1. februar 1990, udstedt af Statens  

 Brandinspektion (nu Beredskabsstyrelsen), som ændret ved forskrifter af 1.  

 juli  

 1997, 17. juni 1998, 11. september 2000 og 8. november 2002, foretages  

 følgende  

 ændringer:
 1.  

  

 Punkt 1.2.3 affattes således:
"1.2.3 Områder, hvor der kan  

 forekomme eksplosiv atmosfære, skal klassificeres og afmærkes i  

 overensstemmelse  

 med bestemmelserne i Indenrigs- og Sundhedsministeriets bekendtgørelse om  

 klassifikation af eksplosionsfarlige områder.
Klassifikationen skal godkendes  

 af kommunalbestyrelsen (redningsberedskabet). Dette gælder dog ikke områder i  

 tekniske hjælpemidler, der anvendes efter producentens anvisninger.  

  

 I områder med eksplosiv atmosfære skal der etableres ventilation med en  

 kapacitet og udformning som forudsat ved klassifikationen.  

  

 Der henvises til Beredskabsstyrelsens vejledning om klassifikation af  

 eksplosionsfarlige  

 områder.
Tekniske hjælpemidler og  

 elektrisk materiel, der anvendes i eksplosionsfarlige områder, skal udføres i  

 overensstemmelse med bestemmelserne i Arbejdstilsynets bekendtgørelse om  

 tekniske hjælpemidler til anvendelse i eksplosionsfarlig atmosfære og  

 Boligministeriets bekendtgørelse om elektrisk materiel og elektriske  

 sikkerhedssystemer til anvendelse i eksplosionsfarlig atmosfære.  

  

 For trucks og andre motorredskaber henvises der endvidere til Brandteknisk  

 Vejledning nr. 21, udsendt af Dansk Brand- og sikringsteknisk Institut." § 2 Forskriften træder i kraft  

 den 30. juni 2003.
