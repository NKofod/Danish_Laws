 1. Indledning.
 Ved lov nr. 420 af 10. juni vedtog Folketinget en række ændringer i lov om  

 folkekirkens økonomi, som blandt andet betyder, at der fra budgetåret 1999  

 oprettes en provstiudvalgskasse ved hvert provstiudvalg.
 Loven indeholder således i §§ 17a-d, § 18 og § 19 en række bestemmelser om  

 provstiudvalgene - herunder om provstiudvalgskassen, jf. ministeriets  

 lovbekendtgørelse nr. 537 af 24. juni 1997.
 I vejledning af 4. august 1997 om ændring af lov om folkekirkens økonomi  

 afsnit 5 har ministeriet redegjort nærmere for bestemmelserne i lov om  

 folkekirkens økonomi § 127c, stk. 2-4, § 17d og § 19 vedrørende  

 provstiudvalgskassen.
Lov om folkekirkens økonomi indeholder i § 17d, stk. 4 og stk. 6,  

 bemyndigelser til kirkeministeren om at fastsætte nærmere regler om  

 provstiudvalgskassens regnskab, budget og revision m.v.
Disse regler fremgår  

 af Kirkeministeriets bekendtgørelse nr. 211 af 6. april 1998 vedrørende  

 provstiudvalgskassernes budget, regnskab og revision m.v.
 I denne vejledning vil ministeriet for en række forhold, som er relevante  

 i forbindelse med den førstkommende budgetlægning for provstiudvalgskasssen  

 og for provstiudvalgenes kompetence i relation til denne kasse.
 2. Budgetlægning, aflæggelse af regnskab og revision.
Oprettelsen af provstiudvalgskassen indebærer en række nye arbejdsopgaver  

 for provstiudvalget.
Provstiudvalget skal således hvert år udarbejde et  

 budget over provstiudvalgskassens indtægter og udgifter for det kommende  

 regnskabsår, fastsætte ligningsbeløbet til provstiudvalgskassen samt aflægge  

 regnskab for provstiudvalgskassen.
 Der er tale om arbejdsopgaver, der påhviler provstiudvalget som sådan, og  

 det er ikke i forbindelse med indførelsen af provstiudvalgskassen fundet  

 nødvendigt, at dele af disse arbejdsopgaver henlægges til en egentlig  

 kassererfunktion.
 Oversigt over frister for budgetlægningen.
 Fristerne for budgetlægningen for provstiudvalgskassen fremgår af §§ 1-2 i  

 bekendtgørelse nr. 211 af 6. april 1998 om provstiudvalgskassernes budget,  

 regnskab og revision m.v.
 Provstiudvalget skal i forbindelse med budgetlægningen være opmærksom på  

 følgende frister:
 Oversigt over frister for aflæggelse af regnskab og for  

 revisionen af regnskabet.
 Fristerne for provstiudvalgets regnskabsaflæggelse og for revisionen af  

 regnskabet fremgår af §§ 3-6 i bekendgørelse nr. 211 af 6. april 1998 om  

 provstiudvalgskassernes budget, regnskab og revision m.v.
 Provstiudvalget, revisor og stiftsøvrigheden skal derfor være opmærksomme  

 på følgende frister:
 3. Provstiudvalgsudgifter afgrænset i forhold til  

 provsteudgifter.
 Der er ikke med bestemmelserne i lov om folkekirkens økonomi § 17c, stk.  

 3-4, om hvilke udgifter der kan finansieres af provstiudvalgskassen,  

 foretaget nogen udvidelse af de typer af udgiftskrævende folkekirkelige  

 opgaver, som provstiudvalget kan varetage.
 Bestemmelsen i lov om folkekirkens økonomi § 17c, stk. 3.
 Udgifterne til valg af provstiudvalget, til udvalgets møder, herunder  

 befordringsgodtgørelse og diæter til de valgte medlemmer samt udvalgets  

 udgifter til medhjælp, kontorartikler m.v. skal udredes af  

 provstiudvalgskassen, jf. lov om folkekirkens økonomi § 17c, stk. 3.
Dette betyder, at * udgifter til provstiudvalgets møder - herunder udgifter til  

 mødemateriale, porto, leje af mødelokale, forplejning under møderne o.lign. -  

 afholdes af provstiudvalgskassen.
 * udgifter til befordringsgodtgørelse og diæter til de valgte medlemmer  

 afholdes af provstiudvalgskassen, mens udgifter til befordringsgodtgørelse,  

 time- og dagpenge samt godtgørelse for merudgifter til provsten fortsat  

 afholdes af fællesfonden.
 * udgifter til medhjælp/provstisekretær - herunder lønudgifter,  

 kursusudgifter o.lign. - afholdes af provstiudvalgskassen.
 * udgiften til driften af et provstikontor - herunder til en særskilt  

 provstitelefon og provstitelefax afholdes af provstiudvalgskassen.
Vedrørende udgiften til et provstikontor bemærkes, at fx leje-, varme- og  

 elektricitetsudgiften betales af provstiudvalgskassen.
Dette gælder  

 naturligvis både, når kontoret er indrettet i provstens eller sekretærens  

 bolig, når lokalet er beliggende i en sognegård i provstens pastorat, og når  

 kontoret er beliggende et andet sted i provstiet.
Endvidere bemærkes, at provstens tjenestetelefon kan benyttes også til de  

 samtaler, der føres i relation til provstiudvalgets virksomhed.
Udgifterne  

 til oprettelse, abonnement, optagelse i telefonbogen m.v. vil i denne  

 situation fortsat skulle afholdes af menighedsrådet, mens udgifterne til  

 samtalerne - bortset fra samtaleudgiften der betales af provsten - afholdes  

 af fællesfonden.
 Bestemmelsen i lov om folkekirkens økonomi § 17c, stk. 4.
Udgifter til provstiudvalgsmedlemmers deltagelse i kurser m.v., der må  

 anses af betydning for udøvelsen af hvervet som provstiudvalgsmedlem,  

 afholdes af provstiudvalgskassen, jf. lov om folkekirkens økonomi § 17c, stk.  

 4, 1. pkt.
Der vil endvidere efter kirkeministerens bestemmelse af  

 provstiudvalgskassen kunne ydes valgte provstiudvalgsmedlemmer erstatning for  

 dokumenteret tabt arbejdsfortjeneste i forbindelse med deltagelse i de i §  

 17c, stk. 4, 1. pkt., nævnte kurser, jf. lov om folkekirkens økonomi § 17c,  

 stk. 4, 2. pkt.
 Kirkeministeriet har ikke fastsat generelle regler om erstatning for tabt  

 arbejdsfortjeneste til valgte medlemmer af provstiudvalget ved deltagelse i  

 kurser m.v., og det vil derfor bero på en konkret vurdering af den enkelte  

 ansøgning, om der vil kunne udbetales en sådan erstatning fra  

 provstiudvalgskassen.
 Udgiften til kurser m.v., der må anses af betydning for udøvelsen af  

 hvervet som provstiudvalgsmedlem, afholdes af provstiudvalgskassen, uanset om  

 det er et valgt medlem af provstiudvalget eller provsten, der deltager i  

 kurset.
 Derimod vil fagkurser for provsten som fx årsmøder i Danmarks  

 Provsteforening og kurser på præstehøjskolen o.lign. fortsat skulle  

 finansieres af fællesfonden.
 Særlige forhold vedrørende edb-udgifter der er forbundet med  

 etableringen af provstiarbejdspladsen.
 Af bekendtgørelse nr. 211 af 6. april 1998 om provstiudvalgskassernes  

 budget, regnskab og revision m.v. § 8 fremgår det, at provstiudvalgets  

 budget- og regnskabsmæssige registreringer vedrørende provstiudvalgskassen  

 føres i »Provstiudvalgenes Økonomisystem« og foretages i henhold  

 til »Konteringsvejledning for provstiudvalgskassernes Økonomisystem med  

 tilhørende Kontoplan« samt andre forskrifter og brugervejledninger m.v.,  

 der er fastsat eller godkendt af Kirkeministeriet og udsendt til  

 provstiudvalgene.
Ministeriet er for øjeblikket ved at udvikle et edb-baseret økonomisystem,  

 som vil blive installeret på provstiarbejdspladsen.
Udgifterne til  

 etableringen af denne arbejdsplads samt til service og senere udskiftning af  

 maskiner m.v. skal fortsat afholdes af fællesfonden, og der er ikke med  

 bestemmelserne om oprettelse af en provstiudvalgskasse givet mulighed for, at  

 provstiudvalget kan finansiere indkøb af yderligere edb af denne kasse.
 Det edb-baserede økonomisystem vil være færdigudviklet i løbet af 1998,  

 således at det vil være installeret på provstiarbejdspladserne senest den 1.  

 januar 1999. Dette indebærer, at provstiudvalgene ikke kan bruge  

 økonomisystemet i forbindelse med budgetlægningen for 1999, og denne  

 budgetlægning skal derfor foretages ved brug af et budgetskema, som  

 Kirkeministeriet har udarbejdet, og som er udsendt til provstiudvalgene  

 samtidig med denne vejledning.
 4. Ligningsbeløbets fastsættelse og fordeling mellem  

 flere kommuner eller dele af flere kommuner i samme provsti.
 Ligningsbeløbet til provstiudvalgskassen fastsættes af provstiudvalget  

 senest den 1. september, jf. bekendtgørelse nr. 211 af 6. april 1998 om  

 provstiudvalgskassernes budget, regnskab og revision m.v. § 2, stk. 1, 1.  

 pkt.
 Hvis provstiet omfatter flere kommuner eller dele af flere kommuner, deles  

 provstiets ligningsbeløb mellem kommunerne i samme forhold som det, hvori  

 kommunerne svarer landskirkeskat, medmindre andet fastsættes af  

 kirkeministeren, jf. lov om folkekirkens økonomi § 18, stk. 5.
 Det er provstiudvalget, som senest den 1. september skal foretage denne  

 beregning af ligningsbeløbets fordeling mellem kommunerne i provstiet, jf.  

 bekendtgørelse nr. 211 af 6. april 1998 om provstiudvalgskassernes budget,  

 regnskab og revision m.v. § 2, stk. 1, 2. pkt.
 Det bemærkes, at ligningsbeløbet til provstiudvalgskassen og  

 landskirkeskatten skal vedrøre det samme regnskabsår, og provstiudvalgene vil  

 derfor i løbet af sommeren få udmeldt det følgende års landskirkeskats  

 fordeling på kommunerne.
 Når budgetlægningen fra foråret 1999 foretages ved hjælp af det  

 edb-baserede økonomisystem, »Provstiudvalgenes Økonomisystem«, vil  

 dette system indeholde en funktion til brug ved provstiudvalgets beregning af  

 ligningsbeløbets fordeling mellem flere kommuner eller dele af flere  

 kommuner.
 Som illustration og til brug ved budgetlægningen for 1999 er der nedenfor  

 nævnt to typeeksempler på beregningsmetodens anvendelse.
 Eksempel 1:
 X-provsti omfatter i dette tilfælde tre kommuner:
 5. Udbetaling af ligningsbeløbet til  

 provstiudvalgskassen og af beløb til dækning af uforudsete udgifter for  

 kirke- og præstegårdskasserne.
 Ligningsbeløbet til provstiudvalgskassen.
 Ligningsbeløbet til provstiudvalgskassen skal udbetales til vedkommende  

 provstiudvalg, jf. lov om folkekirkens økonomi § 19, stk. 1, 3. pkt.
 Ministeriet vil snarest orientere provstiudvalgene om, hvilke terminer der  

 er fastsat for udbetaling fra kommunerne vedrørende dette ligningsbeløb.
 Beløb til imødegåelse af uforudsete udgifter til kirke- og  

 præstegårdskasserne (5%-beløbet).
Ifølge lov om folkekirkens økonomi § 6, stk. 1, kan provstiudvalget  

 forhøje kirke- og præstegårdskassernes budgetter med et beløb svarende til  

 højst 5 % af det samlede ligningsbeløb til imødegåelse af uforudsete udgifter  

 i ligningsområdet.
Dette beløb er hidtil ikke automatisk blevet udbetalt til  

 kirkekasserne, men har derimod stået på en mellemregningskonto i kommunen.  

 Anvendelse af dette beløb har kun kunnet ske efter provstiudvalgets  

 beslutning, jf. § 19, stk. 1, 3. pkt., i den hidtidige lov om folkekirkens  

 økonomi fra 1994.
 På baggrund af bestemmelserne om oprettelse af en provstiudvalgskasse skal  

 denne del af ligningsbeløbet i fremtiden udbetales til vedkommende  

 provstiudvalg, jf. lov om folkekirkens økonomi § 19, stk. 1, 3. pkt., og det  

 vil således fortsat være provstiudvalget, der har kompetence til at træffe  

 beslutning om udbetaling af beløb til dækning af uforudsete udgifter til den  

 enkelte kirke- eller præstegårdskasse.
 Kirkeministeriet vil snarest orientere provstiudvalgene om, hvilke  

 terminer der er fastsat for udbetaling fra kommunerne vedrørende dette  

 ligningsbeløb.
Beløbet til imødegåelse af uforudsete udgifter skal ved udbetalingen til  

 provstiudvalgskassen holdes adskilt fra de indtægter, der vedrører  

 provstiudvalgets virksomhed.
Det forudsættes således, at beløbet til  

 imødegåelse af uforudsete udgifter administreres på en særskilt konto -  

 herunder særskilte bankkonti - i provstiudvalgskassen.
»Provstiudvalgenes Økonomisystem« vil være opbygget, således at  

 beløbet til imødegåelse af uforudsete udgifter i regnskabet vil figurere på  

 en særskilt statuskonto for den enkelte kommune i provstiet.
Herved sikres  

 det, at det løbende vil være muligt - både for provstiudvalget og for andre  

 interesserede - at få oplyst, hvilket beløb menighedsrådene i den enkelte  

 kommune har tilbage til imødegåelse af uforudsete udgifter i indeværende år.
 Hvis beløbet til imødegåelse af uforudsete udgifter i den enkelte kommune  

 ikke er blevet anvendt fuldt ud ved regnskabsårets slutning, skal den  

 ubenyttede del af beløbet anvendes til nedbringelse af det følgende års  

 ligningsbeløb til 5%-beløbet i kommunen, jf. lov om folkekirkens økonomi §  

 19, stk. 2.
 6. Revisionsordningen for provstiudvalgskasserne.
 Provstiudvalgskassen skal ikke revideres af den provstirevisor, som  

 reviderer kirke- og præstegårdskasserne i provstiet, idet Kirkeministeriet  

 ansætter et antal faguddannede revisorer, der specielt skal varetage den  

 løbende revision af provstiudvalgskasserne, jf. bekendtgørelse nr. 211 af 6.  

 april 1998 om provstiudvalgskassernes budget, regnskab og revision m.v. § 7.
 Udgifterne til denne revisionen finansieres af fællesfonden.
Denne ordning er begrundet i hensynet til revisionens uafhængighed af de  

 lokale kirkelige myndigheder, hvis forvaltning af de økonomiske midler  

 revisor skal revidere.
Det er naturligvis en forudsætning, at de almindelige  

 krav om faglig dygtighed hos revisorerne fastholdes, ligesom det forudsættes,  

 at ministeriet udarbejder en revisionsinstruks, som præciserer revisors  

 kompetencer og pligter.
