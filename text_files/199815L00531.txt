Tillægsbetænkning afgivet af  

 Udvalget for Fødevarer, Landbrug og Fiskeri den 25. maj 1999 Tillægsbetænkning over Forslag til lov om ændring af lov om  

 landbrugsejendomme (Ændring af strukturregler om husdyrhold, samdrift og  

 sammenlægning m.v.) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde.
 Der er af et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (udvalget med  

 undtagelse af Socialistisk Folkepartis og Enhedslistens medlemmer)  

 lovforslaget til vedtagelse i den affattelse, hvori det foreligger  

 efter 2. behandling.
 Et mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

forkastelse, men vil stemme for de af et mindretal stillede  

 ændringsforslag.
Ændringsforslag Af et mindretal (SF), tiltrådt af et mindretal  

 (EL):
Til § 1 1) Efter nr. 6 indsættes som nye numre:
» 02. I § 7, stk. 5, indsættes efter nr. 2 som nyt  

 nummer:
 »3)	at ejendomme og bedrifter med husdyrhold, der er lovligt etableret  

 efter reglerne i landbrugsloven ved de nye reglers ikræfttræden,  

 får en frist til den 1. september 2014 med hensyn til opfyldelsen af de  

 under nr. 1 og nr. 2 nævnte regler,«.
Nr. 3 og 4 bliver herefter nr. 4 og 5.« 2) Efter nr. 34 indsættes som nyt nummer:
» »Stk. 2. Jordbrugskommissionerne træffer  

 afgørelse i enighed.
I modsat fald træffes afgørelse af  

 et direktorat under Ministeriet for Fødevarer, Landbrug og  

 Fiskeri.«« 3) Efter nr. 34 indsættes som nyt nummer:
» »Stk. 3. Såfremt der er tale om sager af  

 naturmæssig betydning, skal de grønne organisationer  

 høres, forinden afgørelse træffes.« Stk. 3 og 4 bliver herefter stk. 4 og 5.« Bemærkninger Til nr. 1 Med ændringsforslaget ønsker  

 forslagsstillerne at fastholde regeringens oprindelige lovforslag  

 vedrørende krav om egen jord, arealkravet og overgangsreglerne for  

 bestående husdyrhold.
Til nr. 2 Ændringsforslaget indebærer efter  

 forslagsstillernes opfattelse en styrkelse af retssikkerheden ved, at  

 Jordbrugskommissionens afgørelser skal træffes i enighed og i  

 modsat fald af Strukturdirektoratet.
Til nr. 3 Med ændringsforslaget får de grønne  

 organisationer en høringsret i sager af naturmæssig  

 betydning.
Erling Christensen (S)  

Hugo Sørensen (S)
Erik Mortensen (S) Margot Torp (S)
Jørn Jespersen (SF) fmd.      

 Kristen Touborg (SF)
Annie Lunde Hansen (CD)
Vibeke Peschardt (RV)
Keld Albrechtsen (EL)
Christian Mejdahl (V) Jens Kirk (V)
 Mariann Fischer Boel (V)
Peter Hansen-Nord (V)
Lene Espersen (KF) nfmd.  

Henning Grove (KF)
Christian H.
Hansen (DF)   

 Ole M.
Nielsen (KRF) Fremskridtspartiet havde ikke medlemmer i udvalget.
