 I medfør af § 69 c, stk. 4, i lov om byfornyelse og boligforbedring, jf.  

 lovbekendtgørelse nr. 498 af 28. juni 1990 fastsættes:
 § 1.  Byggeskadefondens regnskabsår går fra 1. april  

 til 31. marts.
 Stk. 2.  Årsregnskabet skal aflægges efter god  

 regnskabsskik og revisionen foretages i overensstemmelse med god offentlig  

 revisionsskik.
 § 2.  Fondens regnskaber skal revideres af en  

 statsautoriseret revisor, der udpeges af boligministeren efter indstilling  

 fra fonden.
 Stk. 2.  Revisor har adgang til at efterse alt  

 regnskabsmateriale og alle beholdninger og har krav på at få de oplysninger  

 og den bistand, som revisor finder af betydning for udførelsen af sit hverv.
 Stk. 3.  Revisionen skal udføres i nøje overensstemmelse  

 med en af boligministeren godkendt revisionsinstruks.
Stk. 4.  Til brug for fondens bestyrelse skal revisor  

 føre en revisionsprotokol.
Heri anføres hvilke revisionsarbejder, der er  

 udført, og hvilke væsentlige forhold, der har givet anledning til  

 bemærkninger, samt om der er fundet mangler ved fondens interne  

 regnskabsmæssige kontrol og regnskabsmæssige registreringer i øvrigt.
Efter  

 enhver protokoltilførsel skal denne forelægges på ethvert bestyrelsesmøde og  

 underskrives af samtlige bestyrelsesmedlemmer.
 § 3.  Det vedtagne årsregnskab skal underskrives af  

 bestyrelsen og direktionen samt påtegnes af revisor.
 Stk. 2.  Det godkendte og reviderede årsregnskab samt en  

 genpart heraf skal sammen med udskrift af revisionsprotokol herunder revisors  

 beretning indsendes til Boligministeriet senest 4 måneder efter  

 regnskabsårets afslutning.
§ 4.  Som led i byggeriets erfaringsformidling  

 udarbejder fonden en beretning om sin virksomhed og indvundne erfaringer i  

 det forløbne regnskabsår.
Beretningen indsendes samtidig med fondens  

 årsregnskab til Boligministeriet.
 § 5.  Årsregnskab og beretning i henhold til § 4  

 fremlægges på fondens kontor til offentligt gennemsyn.
 § 6.  Bekendtgørelsen træder i kraft den 26. juni  

 1991.
