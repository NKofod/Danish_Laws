Landsskatteretskendelse  

 vedr.
Momsrefusion - udgifter i forbindelse med bobehandling af konkursbo Klagen skyldes, at regionen  

 har nægtet klageren momsrefusion på 7.440,89 kr. vedrørende udgifter i  

 forbindelse med bobehandling af et konkursbo.
Landsskatterettens afgørelse ToldSkats afgørelse ændres.
Sagens oplysninger Klageren er et selskab, der  

 blev stiftet den 12. marts 2003. Selskabet gik konkurs ved dekret afsagt den  

 23. januar 2004 og blev samtidig hermed afregistreret for moms.
Forinden  

 havde  

 selskabet været momsregistreret siden 17. marts 2003.
 Af udskrift fra  

 skifteretsmøde i Sø- og Handelsrettens skifteret den 11. maj 2004 fremgår  

 følgende:
( ) Som vidne fremstod B (...).
Vidnet forklarede om selve  

 driften, at restauranten åbnede den 6. eller 7. juni 2003, og fortsatte til  

 midten af august måned 2003. ( ) Vidnet forklarede, at han  

 ikke var i stand til præcist at sige, om restauranten gav overskud, men den  

 overholdt i hvert fald ikke de budgetter, der var lavet, og som skulle sikre  

 betaling af pantehæftelserne.
 Vidnet præciserede, at det  

 var langt fra de budgetter, der var udarbejdet, bl.a. blev der ikke tjent nær  

 så meget som der skulle, under X Festivalen.
 Vidnet forklarede, at der i  

 sæsonen havde været nogle løst ansatte, som fremgår af det materiale, som  

 kurator har fået overleveret i dag.
 I efteråret 2003 overdrog C  

 sine anparter i D ApS til B.
 Vidnet opfattede det ikke som  

 nogen reel overdragelse, da det på det tidspunkt ikke længere var aktivitet i  

 selskabet.
Vidnet forklarede omkring det  

 løsøre, der var i restauranten, at han alene kender til, at der er indgået  

 aftale med E ApS om køb af borde og stole for ca. kr. 5.000, hvilket også er  

 bekræftet af ham overfor køberen, men at der ikke er indgået aftale om køb af  

 andet.
Vidnet mener ikke, at han har modtaget betaling for borde og stole  

 hverken på hans private konto eller set, at der skulle være indgået på boets  

 konto.
Vidnet forklarede, at han var  

 bekendt med, at der fra restaurationslokalet var forsvundet en  

 slushice-maskine,  

 som var købt for ca. kr. 17.000. Maskinen er stor, og kræver tre mand til at  

 flytte den, og er forsvundet fra restaurationslokalet omkring månedsskiftet i  

 juli/august 2003. Vidnet forklarede, at maskinen var købt med  

 ejendomsforbehold.
Vidnet har ikke på noget tidspunkt fået en forklaring fra  

 de  

 øvrige om, hvordan maskinen kunne være forsvundet og ønsker ikke at udtale  

 sig  

 om, hvem han mistænker for at have fjernet den.
 Vidnet er dog klar over, at  

 sagen ikke er anmeldt til politiet.
Der er yderligere forsvundet  

 en kaffemaskine tilhørende F fra lokalerne.
Den maskine forsvandt ca.  

 samtidig  

 med slush-icemaskinen, og dette er heller ikke anmeldt til politiet.
Vidnet forklarede i øvrigt,  

 at der generelt set er forsvundet en del småting fra restauranten, herunder  

 også elektriske maskiner fra køkkenet. Kurator udarbejdede den 27.  

 oktober 2004 afsluttende boregnskab i konkursboet vedlagt momsopgørelse,  

 hvoraf  

 fremgår følgende:
 Den 23. januar 2004 blev A  

 ApS erklæret konkurs af Sø- og Handelsrettens skifteret på grundlag en  

 konkursbegæring fra likvidator, hvilken blev modtaget i skifteretten den 21.  

 januar 2004.
( ) Selskabet blev stiftet den  

 12. marts 2003 af selskabet G ApS, der havde samme hjemstedsadresse som det  

 konkursramte selskab.
A ApS drev indtil efteråret 2003  

 restaurationsvirksomhed  

 under navnet H fra lejede lokaler på adressen Y.
( ) I henhold til efterfølgende  

 oplysninger fra E ApS advokat erhvervede E ApS ved særskilt aftale med  

 B på  

 vegne af det nu konkursramte selskab, jf. nedenfor, stole og borde samt andet  

 løsøre, herunder en markise, samtidig med erhvervelsen af ejendommen fra  

 moderselskabet.
En mindre købesum blev afregnet for de anførte aktiver.
Disse  

 oplysninger har været genstand for yderligere undersøgelser.
Endvidere bemærkes det, at  

 der for så vidt angår køkkenudstyr og service var taget ejendomsforbehold  

 heri  

 af den pågældende leverandør, som fortsat havde et større beløb til gode hos  

 det nu konkursramte selskab.
Som følge heraf har der været omfattende  

 korrespondance med den pågældende leverandørs advokat og fogedretten om  

 tilbagetagelse af effekterne, hvilket resulterede i, at effekterne blev  

 afhentet af leverandøren i februar 2004.
 I forbindelse med  

 bobehandlingen modtog kurator regnskabsmateriale og oplysninger om selskabets  

 forhold fra B, der er registreret som direktør i moderselskabet, G ApS, og  

 som  

 tillige fungerede som direktør for selskabet ( ).
 B afgav den 11. maj 2004  

 forklaring for skifteretten om selskabets forhold.
 I forbindelse med afgivelse  

 af forklaring om selskabets forhold for skifteretten den 11. maj 2004 overgav  

 B  

 en række ringbind m.v. til kurator indeholdende forskelligt  

 regnskabsmateriale.  

 Materialet, som kun for en dels vedkommende på i øvrigt usystematisk vis var  

 indsat i ringbind, blev efterfølgende gennemgået, uden at materialet dog i  

 nævneværdigt omfang gav et helhedsbillede af selskabets drift m.v.
Årsagerne til konkursen må,  

 på baggrund af oplysninger fra B, antages at være manglende styring af  

 selskabets økonomi, herunder manglende overholdelse af de lagte budgetter.  

 Dette skyldtes angiveligt blandt andet, at personkredsen bag selskabet ikke  

 var  

 professionelle restaurationsfolk, samt at selskabet ikke tjente så meget på X  

 Festival, som der var budgetteret med.
Hertil kom, at selskabet kun nåede at  

 drive restaurationsvirksomhed i kort periode på omkring 2 måneder.
 B oplyste endvidere, at der i  

 eftersommeren 2003 blev stjålet en slush ice maskine og en kaffemaskine fra  

 lokalerne i X, hvilket imidlertid aldrig blev anvendt over for politiet.  

 Forsikringsdækning er som følge heraf ikke opnået.
 En gennemgang af det  

 materiale, som har været til kurators disposition, har ikke afdækket evt.  

 omstødelige  

 dispositioner.
( ) Momsopgørelse Indgående moms kr.  

 244, 38 kr.  

 43,65 kr.  

 6.875,00 kr.  

 150,00 kr.  

 120,38 kreditorerne,  

 anslået kr.  

 7 ,48 Negativt momstilsvar i alt kr.  

 7.440,89 Klagerens repræsentant har  

 fremlagt brev af 5. maj 1997 med Direktoratets for Toldvæsenets  

 rettelsescirkulære  

 fra 18. juli 1980 vedrørende den momsmæssige behandling af advokatsalærer mv.  

 i  

 konkursboer.
Klagerens repræsentant har  

 endvidere fremlagt dokumenter vedrørende en anden konkurssag, hvor kurator  

 har  

 fået momsrefusion for udgifter til bobehandlingen.
Repræsentanten har oplyst,  

 at der er tale om et konkursbo, der er meget sammenligneligt med nærværende  

 konkursbo.
ToldSkats afgørelse Regionen har nægtet at refundere  

 moms på 7.440,89 kr., jævnfør kurators opgørelse af 27. oktober 2004.
Omkostningerne til afvikling  

 af konkursboet kan ikke henføres til selskabets tidligere momspligtige  

 aktiviteter, da der alene er tale om udgifter til selve opløsningen af  

 selskabet.  

 Samtidig har selskabet ikke har været fortsat i boperioden eller der har  

 været  

 tale om afsætning af varelager eller af driftsmidler.
Boomkostningerne har  

 endvidere ikke en umiddelbar og direkte tilknytning til de tidligere  

 momspligtige aktiviteter, der har fundet sted i selskabet.
I denne  

 forbindelse  

 er der henvist til Landsskatterettens afgørelse af 20. september 2001  

 offentliggjort i SKM2001.458.LSR.
 Der er herudover henvist til  

 EF-Domstolens dom af 27. september 2001 i sag C-16/00 (Cipo Participations  

 SA).
 Endelig er der henvist til,  

 at forholdet er sammenligneligt med praksis, som beskrevet i TfS 2000, 739,  

 hvorefter konkursboet efter tømte selskaber ikke kan anses for omfattet af  

 momslovens § 3, og der som følge heraf ikke har fradragsret for moms på  

 udgifter, som disponeres af boerne.
 Under hensyn til disse  

 omstændigheder kan der derfor ikke ske tilbagebetaling af moms, jævnfør  

 momslovens § 37, stk. 1.
Klagerens påstand og argumenter Kurator har fremsat påstand  

 om, at klageren er berettiget til tilbagebetaling af moms på 7.440,89 kr. som  

 opgjort i boopgørelsen af 27. oktober 2004.
Der er henvist til praksis  

 omkring momsrefusion af omkostninger, som er afholdt i forbindelse med  

 konkursbehandlingen af konkursramte selskaber, som udtrykt i ToldSkats  

 udaterede orientering til kuratorerne om moms mv. i konkurssituationen.
Der  

 er  

 endvidere henvist til Rettelse af 18. juli 1980 og den praksis  

 som har  

 udviklet sig på baggrund heraf, jævnfør herved brev af 5. maj 1997 fra Told-  

 og  

 Skatteregionen til advokat I.
 Der er således tale om en ny  

 og væsentlig ændring i praksis, hvilket regionen ikke kan gøre uden hjemmel.
I øvrigt har den samme  

 region, som der her er tale om, fortsat udbetalingen af momsgodtgørelse til  

 konkursboer.
Af den fremlagte dokumentation kan det ses, at der var tale om  

 en  

 virksomhed, der havde drevet momspligtig virksomhed i et meget begrænset  

 omfang, og at virksomhedens drift var indstillet mere end et år forud for, at  

 selskabet var tvangsløst, der så senere førte til selskabets konkurs.
Der  

 blev  

 heller ikke i det omhandlede bo konstateret nogen aktiver, der kunne danne  

 grundlag for efterfølgende salg og indtægter til boet.
Der er således tale om  

 en situation, der er fuldt sammenlignelig med nærværende sags.
 Der er endvidere henvist til,  

 at praksis i forbindelse med momsrefusion i selskabstømmersagerne, som  

 fremgår  

 af TfS 2000, 739 ikke kan sammenlignes med forholdene i nærværende sag.
 Herudover kan de her  

 omhandlede boomkostninger henføres til klagerens tidligere momspligtige  

 aktiviteter, hvorfor klageren under alle omstændigheder opfylder  

 betingelserne  

 for momsrefusion i henhold til momslovens § 37.
Konkursbehandlingen har  

 ligesom det er tilfældet i mange andre konkursboer koncentreret sig om at  

 undersøge  

 om der findes aktiver i regi af selskabet og/eller om der vil kunne rejses  

 erstatningskrav og/eller omstødelseskrav i relation til dispositioner over  

 aktiver, således at boets behandling om muligt kan udmønte sig i tilførsel af  

 aktiver og dermed dividende til kreditorerne.
Boomkostningerne har således en  

 umiddelbar og direkte tilknytning til selskabets momspligtige aktiviteter.  

 Der  

 er henvist til EF-Domstolens dom af 27. september 2001 i sag C-16/00.
 Afgørelsen i SKM2001.458.LSR  

 kan ikke bruges i relation til nærværende sag, idet faktum i den pågældende  

 sag  

 var helt forskelligt fra faktum her, idet sagen angik advokatomkostninger,  

 der  

 knyttede sig til førelse af en retssag om fritagne transaktioner, som ikke  

 kan  

 sidestilles med afviklingen af et konkursbos momspligtige aktiviteter.
 Endvidere forekommer det  

 uforståeligt, at mulighederne for momsrefusion skulle afhænge af, om der rent  

 faktisk konstateres aktiver i regi af selskabet, som efterfølgende afhændes  

 af  

 konkursboet.
SKATs udtalelse SKAT har indstillet, at der  

 gives klageren medhold.
De her omhandlede  

 omkostninger knytter sig til en sædvanlig afvikling af virksomhedens  

 momspligtige  

 aktiviteter.
At omkostninger ikke er afholdt af selskabet selv, men af  

 konkursboet, er efter fast praksis ikke til hinder for fradragsret efter  

 momslovens § 37, stk. 1.
 Endvidere er situationen ikke  

 sammenlignelig med selskabstømmersagerne, idet de tømte selskaber allerede  

 havde færdiggjort afviklingen af deres momspligtige aktiviteter før  

 overdragelsen  

 og tømningen af selskabet.
Landsskatterettens bemærkninger og begrundelse Af momslovens § 3, stk. 1,  

 fremgår der følgende:
Afgiftspligtige personer er  

 juridiske eller fysiske personer, der driver selvstændig økonomisk  

 virksomhed. Af momslovens § 37, stk. 1,  

 fremgår der følgende:
Registrerede virksomheder  

 kan ved opgørelsen af afgiftstilsvaret som indgående afgift, jf. § 56, stk.  

 3,  

 fradrage afgiften efter denne lov for virksomhedens indkøb m.v. af varer og  

 ydelser, der udelukkende anvendes til brug for virksomhedens leverancer, som  

 ikke er fritaget for afgift efter § 13, herunder leverancer udført i  

 udlandet,  

 jf. dog stk.  

 5. Af ToldSkats udaterede  

 orientering til kurator om moms og A-skat i konkurssituationen fremgår  

 følgende:
  

  

 Orientering vedrørende konkurs Videreførelse Viderefører konkursboet  

 virksomheden, eller vil afgiftspligtige aktiviteter findes sted, skal  

 konkursboet  

 registreres efter momslovens fra konkursdekretets dato.
Refusion Hvis der alene er tale om  

 omkostninger ved konkursens indtræden og ved boets behandling, fx  

 kuratorsalær  

 og revisionshonorar, skal boet ikke momsregistreres.
 De momsbelagte omkostninger  

 kan refunderes via en efterangivelse, når skifteretten har stadfæstet  

 regnskabet.
Registrering Hvis konkursboet skal  

 registreres, jf. ovenstående, bedes vedlagte registreringsanmeldelse udfyldt  

 og  

 indsendt hertil, hvorefter nyt registreringsbevis vil blive tilsendt.
 Boet vil derefter løbende  

 modtage momsangivelser til brug ved angivelse og betaling eller  

 tilbagebetaling  

 af moms.
Salg af aktiver Sker der overdragelse af  

 boets aktiver som led i en overdragelse af virksomheden eller en del af  

 denne,  

 skal der ikke betales moms, hvis den nye indehaver er eller bliver  

 momsregistreret, jf. momslovens § 8, stk. 1.
Der kan endvidere blive tale  

 om regulering af indgående afgift af visse investeringsgoder, jf.
Momslovens  

 §  

 43.
( ) Af Told- og Skattestyrelsens  

 meddelelse offentliggjort i TfS 2000, 739 fremgår der følgende:
 I en ikke-offentliggjort  

 udtalelse af den 9/3 1999 har Told- og Skattestyrelsen meddelt, at moms af  

 salær til kurator for dennes arbejde med erstatningssager mod sælgerne m.fl.,  

 ikke kan fradrages/refunderes konkursboerne efter tømte selskaber, uanset  

 selskabets momsmæssige status forud for konkursen.
 Styrelsen havde ved  

 vurderingen af spørgsmålet sondret mellem kuratorsalær vedrørende boets  

 almindelige  

 administration og kuratorsalær vedrørende erstatningssagen.
Det blev lagt til grund, at  

 erstatningssagerne vedrører salget af aktierne i selskabet.
Boets  

 omkostninger  

 måtte dermed anses for at vedrøre en momsfri finansiel transaktion vedrørende  

 selskabets kapitalgrundlag efter momslovens § 13, stk.1, nr. 11, for hvilken  

 moms af indkøb m.v. ikke kan fradrages, jf. momslovens § 37, stk. 1.
 Det blev endvidere lagt til  

 grund, at boets udgifter vedrører tidligere momsregistreret virksomhed.
 Styrelsen har revurderet sin  

 udtalelse.
 Styrelsen er herefter af den  

 opfattelse, at konkursboer efter tømte overskudsselskaber ikke kan anses for  

 at  

 være omfattet af momslovens § 3. Boerne kan derfor ikke opnå fradrag  

 for/refusion af moms af udgifter, som disponeres af boerne, jf. momslovens §  

 37, stk. 1.
 Der er herved lagt til grund,  

 at i selskabstømmersagerne er situationen karakteriseret ved, at det  

 pågældende  

 overskudsselskab afmelder sig fra momsregistrering på det tidspunkt, hvor  

 driftsaktiviteterne sælges fra, og der påbegyndes en solvent likvidation af  

 selskabet.
 På tidspunktet for  

 overdragelsen og dermed tømningen af selskabets eneste aktiv typisk en likvid  

 pengebeholdning og eventuelt et mellemregningsforhold mellem selskabet og  

 ejerne eller selskabet og det fortsættende driftsselskab samtidig med, at der  

 er en (væsentlig) latent skatteforpligtelse.
 Det tømte selskab er typisk  

 passivt i en (længere) periode, indtil tvangsopløsningen eller konkursen  

 indtræder  typisk på det tidspunkt, hvor selskabet skulle have  

 indleveret  

 regnskab til Erhvervs- og Selskabsstyrelsen.
 Da selskabet således ikke i  

 tidsrummet op til konkursen har momspligtige aktiviteter, vil det  

 efterfølgende  

 konkursbo som udgangspunkt ikke opfylde betingelserne for at fradrage  

 respektive opnå godtgørelse af moms af boets udgifter, herunder udgifter til  

 kurator for dennes arbejde med administration m.v. af boet.
Praksisændringen har virkning  

 fra den 1/10  

 2000. Det lægges til grund som  

 ubestridt, at nærværende konkursbo må anses for at have drevet økonomisk  

 virksomhed, jævnfør herved momslovens § 3. Afgørende for, om hvorvidt  

 konkursboet herefter har fradragsret efter momslovens § 37, stk. 1, for  

 momsen  

 på boomkostninger, herunder kuratorsalæret, må være, at disse omkostninger  

 knytter sig til en sædvanlig afvikling af konkursboets momspligtige  

 aktiviteter.
Det kan ikke i denne forbindelse anses som en forudsætning, at  

 disse momspligtige aktiviteter også har været fortsat efter indtræden af  

 konkurs, Told- og Skattestyrelsens meddelelse af 13. juli 2000, næstsidste  

 afsnit, modsætningsvis.
Som det fremgår af udskriften  

 fra skifteretsmødet i Sø- og Handelsrettens skifteret den 11. maj 2004, har  

 der  

 i lidt over 2 måneder reelt været drevet momspligtig aktivitet i form af  

 restaurantvirksomhed fra en lejet adresse.
Som det ligeledes fremgår af  

 kurators afsluttende boregnskab har dennes arbejde bestået i at undersøge  

 forholdene omkring denne restaurantvirksomhed, herunder for så vidt angår  

 aktiver, omstødelige dispositioner mv.
 Som følge heraf må de her  

 omhandlede momsbelagte omkostninger anses for at relatere sig til afviklingen  

 af nogle momspligtige aktiviteter.
 Det kan ikke tillægges vægt,  

 at der før konkursens indtræden kun har været drevet momspligtig aktivitet i  

 en  

 kort periode, ligesom det ikke kan tillægges vægt, at denne periode har  

 ligget  

 et stykke tid før konkursens indtræden, idet bemærkes, at der ikke efter  

 indstillingen  

 af restaurationsvirksomheden har været drevet andre aktiviteter i  

 virksomheden  

 frem til virksomheden blev begæret tvangsopløst og senere gik konkurs.  

 Forholdet her kan heller ikke sammenlignes med forholdene i  

 selskabstømmersagerne, idet der her synes at være tale om virksomhedsophør  

 med  

 baggrund i en underskudsgivende drift, og ikke med baggrund i en tømning af  

 selskabet for værdier.
Det kan endeligt ikke  

 tillægges vægt, at konkursboet ikke har været momsregistreret i den  

 omhandlede  

 periode.
Der skal i denne forbindelse henvises til Landsskatterettens  

 kendelse  

 af 6. oktober 2005 offentliggjort i SKM2005.478.LSR samt til ToldSkats  

 udaterede orientering til kurator om moms og A-skat i konkurssituationen.
 Den påklagede afgørelse ændres derfor, hvilket er tiltrådt  

 af SKAT.
