Bekendtgørelse om lokal radio- og  

 fjernsynsvirksomhed1) I medfør af § 44, stk. 5, § 48, stk. 2,  

 § 49, stk. 5, § 50, stk. 6, § 50 a,  

 stk. 2, § 51 , stk. 3, § 60, § 60 a,  

 stk. 3, og § 60 b i lov om radio- og fjernsynsvirksomhed, jf.  

 lovbekendtgørelse nr. 138 af 19. februar 1998, fastsættes:
Kapitel 1 Anvendelsesområdet § 1. Bekendtgørelsen omfatter spredning af  

 programmer ved hjælp af radioanlæg eller  

 fællesantenneanlæg inden for et lokalt område, jf.  

 § 43 i lov om radio- og fjernsynsvirksomhed.
Kapitel 2 Programvirksomheden § 2. Indehaveren af en tilladelse til lokal  

 programvirksomhed skal udøve programvirksomheden i overensstemmelse  

 med lovens §§ 50-54.
Stk. 2. Efter lovens § 50, stk. 2 og 3, er  

 networking ikke tilladt.
Forbuddet gælder dog ikke for lokal  

 fjernsynsvirksomhed, der udøves i henhold til tilladelser udstedt  

 efter lovens § 44, stk. 4. For lokal radiovirksomhed gælder  

 forbuddet ikke nyheds- og aktualitetsudsendelser samt udsendelser i  

 tidsrummet mellem kl. 23.00 og kl. 6.00.
 § 3. Indehaveren af en tilladelse til  

 fjernsynsvirksomhed skal påse, at der ikke udsendes programmer, som i  

 alvorlig grad kan skade mindreåriges fysiske, psykiske eller moralske  

 udvikling, herunder navnlig programmer, som indeholder pornografi eller  

 umotiveret vold.
Stk. 2. Andre programmer, som kan skade mindreåriges  

 fysiske, psykiske eller moralske udvikling, må ikke sendes, medmindre  

 det ved valget af sendetidspunkt eller ved tekniske foranstaltninger sikres,  

 at mindreårige i udsendelsesområdet normalt ikke ser eller  

 hører udsendelserne.
Når programmerne udsendes i ukodet form,  

 skal der forud for dem gives en akustisk advarsel, eller de skal under hele  

 deres varighed være markeret med et visuelt symbol.
 Stk. 3. Programmerne må ikke på nogen måde  

 tilskynde til had på grund af race, køn, religion eller  

 nationalitet.
Kapitel 3 Ansøgninger § 4. Ansøgninger om tilladelse til lokal  

 programvirksomhed indsendes til det lokale radio- og fjernsynsnævn, jf.  

 lovens § 56.
 Stk. 2. Indkaldelse af ansøgninger sker i almindelighed  

 ved offentligt opslag.
 § 5. Nævnet kan kræve, at  

 ansøgning om tilladelse sker på et ansøgningskema, som  

 nævnet udleverer.
 Stk. 2. Ansøgninger om tilladelse skal indeholde  

 følgende oplysninger:
1)	Ansøgers navn, adresse og telefonnummer.
Såfremt  

 ansøgeren har flere adresser, oplyses disse med en beskrivelse af,  

 hvilke funktioner der varetages fra de forskellige adresser.
 2)	Det navn, som lokalradioen eller tv-stationen vil anvende.
3)	Om ansøgningen vedrører radio- eller  

 fjernsynsvirksomhed.
En ansøgning kan ikke vedrøre både  

 radio- og fjernsynsvirksomhed.
For så vidt angår  

 fjernsynsvirksomhed oplyses det endvidere om der søges om tilladelse  

 efter lovens § 44, stk. 4. Stationer, som får tilladelse  

 efter § 44, stk. 4, kaldes herefter networking-stationer.
 4)	Om ansøgningen vedrører radio- eller  

 fjernsynsvirksomhed ved hjælp af radioanlæg eller  

 fællesantenneanlæg.
5)	Ansøgers organisationsform (forening, aktieselskab,  

 anpartsselskab el.lign.) og, såfremt der er tale om et selskab,  

 ejerforhold, herunder oplysning om alle medejere af selskabet og deres  

 relative andele.
Vedtægter skal medsendes.
 6)	Bestyrelsesmedlemmernes navne og adresser.
7)	Ledelsesforhold.
Det oplyses, hvilke personer der udgør den  

 ansvarlige ledelse.
 8)	Økonomiske forhold, herunder hvordan driften vil blive  

 finansieret, f.eks. ved hjælp af reklamer, sponsorering, salg af  

 sendetid eller brugerbetaling.
9)	Karakteren af programvirksomheden, herunder beskrivelse af de  

 programkategorier virksomheden omfatter og disse kategoriers  

 tidsmæssige fordeling samt en redegørelse for virksomhedens  

 tilknytning til det lokale område.
Det oplyses endvidere, om  

 virksomheden retter sig mod bestemte målgrupper, f.eks. børn  

 eller unge.
Såfremt det er hensigten at sende programmer i kodet form,  

 oplyses dette.
 10)	Selskaber, foreninger el.lign., hvori dagblade eller distriktsblade  

 har bestemmende indflydelse, skal oplyse, hvorledes lokalradioen eller  

 tv-stationen vil overholde lovens krav om at opfylde en funktion som forum  

 for en bred lokal debat.
 11)	Ønsker om startdato, antal sendetimer pr. uge og deres  

 fordeling på dage og tidspunkter.
12)	Eventuelle eksisterende eller planlagte samarbejdsforhold med andre  

 ansøgere, tilladelseshavere eller udenforstående foretagender,  

 herunder produktionsselskaber el.lign.
Såfremt der er planer om eller  

 der allerede eksisterer samarbejdsforhold, skal sådanne  

 samarbejdsforhold beskrives.
Eventuelle samarbejdsaftaler skal  

 vedlægges.
Såfremt der ansøges om networkingtilladelse  

 efter lovens § 44, stk. 4, skal ansøgningen tillige  

 indeholde oplysninger om, hvilke stationer som deltager i  

 networking-samarbejdet.
 Stk. 3. Såfremt indehavere af tilladelse til lokal  

 fjernsynsvirksomhed i medfør af lovens § 44, stk. 7,  

 ansøger om at overgå til de vilkår, der gælder for  

 tilladelseshavere efter lovens § 44, stk. 4, eller § 44,  

 stk. 6, skal eventuelle samarbejdsaftaler m.v. mellem tilladelseshaverne  

 i forbindelse med overgangen vedlægges ansøgningen.
 Stk. 4. Ansøgninger om tilladelse til lokal  

 fjernsynsvirksomhed efter lovens § 44, stk. 4, skal indeholde  

 dokumentation for, hvorledes networking-stationen opfylder lovens krav om  

 repræsentation af alsidige erhvervs- og kulturinteresser i det lokale  

 område.
Stk. 5. Nævnet kan i øvrigt kræve de  

 oplysninger, det finder nødvendige for behandlingen af  

 ansøgningen.
Nævnet kan fastsætte en frist for afgivelsen  

 af oplysninger.
Såfremt nævnet ikke kan få  

 tilstrækkelige oplysninger, kan der gives afslag på  

 ansøgningen.
Kapitel 4 Tilladelser § 6. Tilladelse kan efter lovens § 44,  

 stk. 1-3, udstedes til selskaber, foreninger og lign., hvis  

 følgende betingelser er opfyldt:
 1)	I selskabet, foreningen el.lign. skal et flertal af bestyrelsens  

 medlemmer have bopæl i området.
 2)	Selskabet, foreningen el.lign. skal have radio- eller  

 fjernsynsvirksomhed som eneste formål.
 3)	I selskabet, foreningen el.lign. må erhvervsvirksomheder  

 bortset fra dagblade og distriktsblade ikke have bestemmende indflydelse.  

 Tilladelse til selskaber m.v., hvori dagblade eller distriktsblade har  

 bestemmende indflydelse, forudsætter, at lokalradioen eller  

 tv-stationen opfylder en funktion som forum for en bred lokal  

 debat.
 Stk. 2. Samme person kan ikke være medlem af bestyrelsen  

 for mere end een lokal radio, henholdsvis tv-station.
 Stk. 3. Samme person kan ikke være programansvarlig  

 eller på anden måde deltage i den overordnede ledelse af  

 programvirksomheden på mere end een lokal radio, henholdsvis  

 tv-station.
Stk. 4. Såfremt selskabet, foreningen el. lign, der  

 ansøger om tilladelse til lokal fjernsynsvirksomhed, foruden at  

 opfylde betingelserne i stk. 1-3, repræsenterer alsidige erhvervs-  

 og kulturinteresser i det lokale område, skal en ansøgning om  

 tilladelse til spredning af billedprogrammer ved hjælp af  

 radioanlæg imødekommes, hvis der findes en ubenyttet  

 sendemulighed (frekvens) i området.
Tilladelsen omfatter hele  

 sendetiden på den pågældende frekvens, med undtagelse af  

 den sendetid, der skal afsættes til selskaber m.v. og kommuner, hvis  

 tilladelse er begrænset af lovens § 44, stk. 6.
§ 7. Ved udstedelse af tilladelse efter lovens  

 § 44, stk. 4, skal nævnet indsende kopi af tilladelsen til  

 Kulturministeriet med henblik på opkrævning af afgift, jf.  

 §§ 15-16 om afgift for tilladelse til networking § 8. I forbindelse med udstedelsen af en  

 tilladelse kan nævnet bl.a. stille følgende  

 vilkår:
 1)	Programvirksomheden skal udøves i overensstemmelse med  

 ansøgningen.
2)	Sendetiden kan ikke sælges eller på anden måde  

 overdrages til andre tilladelseshavere.
Dette gælder dog ikke for  

 networking-stationer.
 3)	Nævnet kan fastsætte en grænse for, hvor stor en  

 del af sendetiden, der kan sælges eller på anden måde  

 overdrages til andre end de i nr. 2 nævnte.
4)	Programvirksomheden skal udøves fra et studie, der er  

 beliggende i det lokale område.
Dette gælder dog ikke programmer,  

 der udsendes som led i networking-samarbejde.
 5)	Tilladelseshaveren skal senest 6 måneder efter  

 regnskabsårets afslutning indsende regnskab for virksomheden til det  

 lokale nævn.
§ 9. Efter lovens § 49 udstedes tilladelse  

 til lokal radio- eller fjernsynsvirksomhed for en bestemt periode, der  

 maksimalt kan være 5 år for radio og 7 år for fjernsyn.  

 Tilladelser i henhold til lovens § 44, stk. 4, udstedes dog for en  

 periode af 7 år.
Fornyelse af tilladelse kan ske ved periodens  

 udløb.
Stk. 2. Nævnet kan i forbindelse med udstedelse af  

 tilladelser lade disse udløbe på samme tidspunkt, således  

 at nævnet kan afholde samlede ansøgningsrunder.
Dette  

 gælder dog ikke for tilladelser efter lovens § 44,  

 stk. 4.
 § 10. Ved udstedelsen af tilladelse efter lovens  

 § 44, stk. 1, tildeles der ansøgeren en ugentlig  

 minimumssendetid.Ved udstedelse af en networking-tilladelse efter lovens  

 § 44, stk. 4, fastlægges sendetiden i overensstemmelse med  

 § 6, stk. 4, 2. pkt., og § 12, stk. 6, i denne  

 bekendtgørelse.
 Stk. 2. Såfremt der kun udstedes een tilladelse efter  

 lovens § 44, stk. 1, bør sendetiden fastsættes med  

 hensyntagen til, at der senere kan opstå behov for sendetid til nye  

 tilladelseshavere.
Stk. 3. Tilladelseshavere, der har fået udstedt  

 tilladelse efter § 44, stk. 1, til den samme sendemulighed  

 (frekvens), forhandler sig til rette om sendetidens placering.
Den aftalte  

 placering af såvel minimumssendetid som øvrig sendetid skal  

 meddeles nævnet.
Såfremt der ikke opnås enighed blandt  

 tilladelseshaverne, fastlægger nævnet placeringen af den  

 ugentlige sendetid.
 Stk. 4. Sendetidsplaceringen gælder for  

 tilladelsesperioden, medmindre andet aftales mellem tilladelseshaverne.  

 Såfremt der aftales en ny placering mellem tilladelseshaverne i  

 løbet af perioden, skal denne meddeles nævnet.
Stk. 5. Den minimumssendetid, som nævnet har tildelt en  

 ansøger efter lovens § 44, stk. 1, og placeringen af denne  

 sendetid kan i tilladelsesperioden ikke ændres af nævnet i  

 forbindelse med udstedelse af nye tilladelser i området, medmindre  

 tiden ikke udnyttes.
Sendetid ud over den tildelte minimumssendetid, som  

 midlertidigt benyttes af de stationer, der sender på den  

 pågældende frekvens, kan nævnet disponere over i  

 forbindelse med udstedelse af nye tilladelser.
 Stk. 6. Såfremt tilladelseshaverne på samme  

 frekvens (sendesamvirke) ikke kan blive enige om de økonomiske  

 vilkår m.v. for samvirket, fastsættes disse af nævnet.
 Stk. 7. Nævnet kan i særlige tilfælde  

 beslutte, at sendetid, som er blevet ledig som følge af en midlertidig  

 inddragelse af en tilladelse, ikke må benyttes.
 § 11. Såfremt der i tilladelsesperioden sker  

 ændringer af forhold, der er oplyst i ansøgningen, skal disse  

 meddeles nævnet.
Særlige betingelser for networking-stationer § 12. Networking-stationer, der får  

 tilladelse til lokal fjernsynsvirksomhed, skal dagligt sende mindst 1 time  

 lokalt producerede nyheds- og aktualitetsprogrammer eller andre programmer  

 med udgangspunkt i lokalsamfundet.
 Stk. 2. Ved lokalt producerede programmer forstås i  

 denne bekendtgørelse programmer, der enten er produceret af  

 networking-stationen selv eller er produceret af en uafhængig producent  

 beliggende i tilladelsesområdet.
 Stk. 3. Ved aktualitetsprogrammer forstås i denne  

 bekendtgørelse programmer, der direkte vedrører nyheder af  

 politisk eller samfundsmæssig betydning, såsom programmer der  

 består af kommentarer til nyheder, gennemgange af udviklingen i nyheder  

 eller politiske holdninger til nyheder, aktuelle begivenheder m.v.
 Stk. 4. Networking-stationer skal endvidere sørge for,  

 at en væsentlig del af stationens programmer derudover er dansksprogede  

 eller produceret for et dansk publikum.
 Stk. 5. Networking-stationer skal hvert kvartal til det lokale  

 nævn indsende en redegørelse for, hvorledes kravet om lokalt  

 producerede programmer og dansksprogede programmer m.v. er opfyldt.
 Stk. 6. Networking-stationer skal afsætte sendetid til  

 ikke-kommercielle stationer og kommuner, hvis tilladelse er begrænset  

 efter lovens § 44, stk. 6. Sendetiden skal placeres dagligt i  

 tidsrummene fra kl. 9.00-10.00, 17.00-18.00 og 23.00-24.00.
§ 13. I Københavnsområdet, som  

 omfatter Københavns Kommune, Frederiksberg Kommune og kommunerne i  

 Københavns Amt, skal den ene af frekvenserne være en ren  

 networking-kanal, d.v.s. at der ikke skal afsættes sendetid til  

 ikke-kommercielle stationer.
På den anden frekvens skal der ikke  

 være mulighed for networking.
Denne frekvens skal anvendes til  

 ikke-kommercielt tv samt eventuelt til andre stationer, der ikke  

 ønsker at deltage i networking-samarbejde.
Det fælles nævn  

 for fjernsynsvirksomhed i Københavnsområdet beslutter, hvilken  

 frekvens der skal anvendes til networking-samarbejde.
Særlige betingelser for kommuner § 14. Kommuner har efter lovens § 45 ret til  

 at få tilladelse til programvirksomhed, såfremt kommunens  

 formål med virksomheden alene vil være at stille produktions- og  

 sendefaciliteter til rådighed for interesserede borgere eller at  

 formidle kommunal information.
Såfremt en networking-station har  

 tilladelse til lokal fjernsynsvirksomhed på den pågældende  

 frekvens, begrænses kommunens sendetid i overensstemmelse med § 6,  

 stk. 4, 2. pkt.
Stk. 2. De kommuner, som indgår i  

 fællesnævnet for fjernsynsvirksomhed i  

 Københavnsområdet, jf. lovens § 56, stk. 3, kan dog  

 tilsammen kun få een tilladelse til lokal fjernsynsvirksomhed.  

 Kommunerne aftaler for hver tilladelsesperiode, om tilladelsen skal udstedes  

 til en enkelt kommune eller til et fællesskab bestående af flere  

 kommuner.
Aftalen meddeles fællesnævnet for fjernsynsvirksomhed i  

 Københavnsområdet.
Afgift for tilladelse til networking § 15. Networking-stationer skal i henhold til  

 lovens § 60 a til statskassen indbetale en årlig afgift.
Stk. 2. Afgiften udgør i 1998 4 kr. pr. indbygger i det  

 lokale område, som tilladelsen omfatter.
For de efterfølgende  

 år fastsættes beløbet på finansloven.
 Stk. 3. Grundlaget for afgiften er indbyggertallet i  

 nævnsområdet pr. 31. december det foregående år som  

 opgjort af Danmarks Statistik.
Stk. 4. Afgiften indbetales kvartalsvis bagud til  

 Kulturministeriet.
Afgiften skal indbetales senest ved udgangen af det  

 pågældende kvartal.
 Stk. 5. Tilladelsen bortfalder uden varsel, såfremt  

 afgiften ikke er indbetalt rettidigt.
§ 16. Såfremt en tilladelse ikke omfatter et  

 helt kalenderår, skal der alene betales en forholdsmæssig afgift  

 for det pågældende år.
Der skal i givet fald alene betales  

 afgift for de kvartaler, som helt eller delvist er omfattet af tilladelsen.  

 Tilsvarende gælder det for ændringer af nævnsområdet  

 i løbet af året, at afgiften alene reguleres for de kvartaler,  

 som berøres af ændringen.
Kapitel 5 Lokale radio- og fjernsynsnævn § 17. Det lokale radio- og fjernsynsnævn  

 udsteder tilladelse til lokal programvirksomhed.
§ 18. Efter lovens § 48, stk. 1, skal  

 nævnet ved behandlingen af ansøgninger påse, at  

 programvirksomheden har tilknytning til det lokale område.
Nævnet  

 skal søge at sikre det enkelte lokale område en samlet  

 programvirksomhed af alsidig karakter.
 Stk. 2. Nævnet kan i forbindelse med indkaldelse af  

 ansøgninger om tilladelse til lokal programvirksomhed angive, hvilke  

 programtyper nævnet ved sin prioritering af ansøgerne vil  

 lægge særlig vægt på.
 Stk. 3. Ved behandlingen af ansøgninger kan  

 nævnet bl.a. lægge vægt på ansøgerens  

 økonomiske formåen og mulighed for at realisere de opstillede  

 programplaner.
§ 19. Nævnet fører efter lovens  

 § 57 tilsyn med programvirksomheden.
Nævnet påtaler  

 overtrædelser af loven, bestemmelser fastsat efter loven og  

 vilkår for tilladelser og kan inddrage tilladelsen, jf. lovens  

 § 55.
 § 20. Følgende personer kan på grund  

 af inhabilitet (generel inhabilitet) ikke være medlemmer, eller  

 suppleanter for medlemmer, af de lokale radio- eller  

 fjernsynsnævn:
 1)	Personer, som er medlemmer af bestyrelsen for et selskab m.v., som  

 har eller søger tilladelse til lokal radio- eller fjernsynsvirksomhed  

 i nævnets område.
 2)	Personer, som deltager i ledelsen af en lokal radio eller tv-station  

 i nævnets område.
 Stk. 2. Personer, som må forventes ofte at ville  

 være inhabile i forhold til de enkelte sager, der skal behandles i  

 nævnet, jf. særlig § 3, stk. 1, nr. 1-3, i  

 forvaltningsloven, kan ikke udpeges som medlemmer eller suppleanter.
 § 21. De lokale radio- og fjernsynsnævn  

 træffer på grundlag af forvaltningslovens regler afgørelse  

 om, hvorvidt et medlem er inhabilt i forhold til en bestemt sag, der  

 behandles af nævnet.
Kapitel 6 Udvalget vedr.
Lokal Radio og TV § 22. Udvalget vedr.
Lokal Radio og TV  

 træffer efter lovens § 59 den endelige administrative  

 afgørelse i klagesager om lokale nævns 1)	afslag på ansøgninger om tilladelse til lokal  

 programvirksomhed, og 2)	inddragelse af tilladelse til programvirksomhed.
Stk. 2. Udvalget vedr.
Lokal Radio og TV træffer den  

 endelige administrative afgørelse i sager om tilladelseshaveres  

 selvstændige udøvelse af programvirksomheden, jf. § 50,  

 hvis sagen 1)	omfatter flere lokale områder eller 2)	vedrører radio- eller fjernsynsforetagender, som  

 udøver programvirksomhed på et andet grundlag end en tilladelse  

 til lokal radio- eller fjernsynsvirksomhed.
Stk. 3. Udvalget træffer den endelige administrative  

 afgørelse i sager om programmer, der udsendes samtidigt af flere  

 tilladelseshavere eller udsendes i medfør af et fast samarbejdsforhold  

 med andre radio- eller fjernsynsforetagender om programvirksomheden.
En  

 eventuel sanktion i henhold til lovens § 55 pålægges den  

 tilladelseshaver, der er ansvarlig for overholdelse af bestemmelserne i  

 radio- og fjernsynsloven.
 Stk. 4. Udvalget træffer den endelige administrative  

 afgørelse i sager om nedsættelse af fælles nævn  

 omfattende kommuner med tilsammen flere end 200.000 indbyggere, jf. lovens  

 § 56, stk. 2.
 Stk. 5. Udvalget fordeler tilskud til ikke-kommercielle lokale  

 radio- og tv-stationer, jf. kap. 7.
 § 23. Udvalget træffer efter forhandling med  

 Telestyrelsen den endelige administrative afgørelse i sager om  

 fordelingen af sendestationer på lokale områder under hensyn til  

 de frekvensmæssige muligheder.
§ 24. Udvalget kan på eget initiativ tage en  

 sag op til behandling, uanset at sagen hører under det lokale  

 nævns kompetence.
Udvalget kan i den forbindelse 1)	pålægge et lokalt nævn at tage en ikke tidligere  

 behandlet sag op til afgørelse, 2)	pålægge et lokalt nævn at tage en tidligere  

 behandlet sag op igen og 3)	i særlige tilfælde selv træffe den endelige  

 administrative afgørelse i sagen.
Kapitel 7 Tilskud til ikke-kommercielle lokale radio- og  

 tv-stationer § 25. Udvalget vedr.
Lokal Radio og TV yder  

 tilskud til ikke-kommercielle lokale radio- og tv-stationer samt kommuner,  

 som har tilladelse til lokal programvirksomhed m.v.
Tilskud ydes som  

 basistilskud, programtilskud og tilskud til uddannelsesaktiviteter.  

 Basistilskud og programtilskud kan alene ydes til indehavere af en tilladelse  

 til lokal programvirksomhed.
§ 26.  Der ydes et basistilskud på 100 kr.  

 pr. udsendt time for radiostationer og 1.000 kr. pr. udsendt time for  

 tv-stationer.
Der kan til hver radiostation maksimalt ydes tilskud til 15  

 timer ugentligt og til hver tv-station maksimalt 3 timer ugentligt.
 Stk. 2. En ansøger er berettiget til at modtage  

 basistilskud, når følgende betingelser er opfyldt:
 1)	Ansøgeren er en ikke-kommerciel lokal radio- eller  

 tv-station, eller en kommune som har tilladelse til lokal programvirksomhed.  

 Ved ikke-kommercielle stationer forstås i denne bekendtgørelse  

 stationer, som ikke har reklameindtægter.
 2)	Ansøgeren har på ansøgningstidspunktet haft  

 regelmæssig udsendelsesvirksomhed i de seneste 6  

 måneder.
Stk. 3. Udvalget vedr.
Lokal Radio og TV kan i  

 særlige tilfælde efter en konkret vurdering fravige en eller  

 begge betingelser i stk. 2.
 Stk. 4. Der kan ikke ydes basistilskud til sendetimer,  

 som består af prøvebillede, rulletekster med informationer,  

 tekst-tv, såkaldte info-kanaler og tilsvarende programvirksomhed eller  

 udsendelse fra fast opstillede kameraer.
 Stk. 5. Udvalget kan beslutte at fastsætte et  

 lavere tilskud pr. udsendt sendetime for kabelfødt  

 programvirksomhed.
§ 27. Udvalget vedr.
Lokal Radio og TV kan yde  

 programtilskud til enkeltprogrammer og programrækker, som:
1)	indeholder lokal information og debat, 2)	imødekommer mindretalsgruppers eller mediesvage gruppers  

 behov eller 3)	involverer borgerne i produktionen (public access).
 Stk. 2. Der kan desuden gives støtte til  

 programmer eller projekter, som fremmer den lokale stations  

 kompetenceopbygning eller giver programvirksomheden et  

 kvalitetsløft.
 Stk. 3. Tilskud i henhold til stk. 1 og 2 kan kun ydes  

 til programmer m.v., der udsendes af stationer, som er berettigede til at  

 modtage basistilskud, jf. § 26. Tilskud ydes under hensyntagen til en  

 prioriteret indstilling fra de lokale radio- og fjernsynsnævn.
Stk. 4. Der kan udelukkende ydes programtilskud til  

 radio- eller tv-stationens egenproduktion.
Ved egenproduktion forstås i  

 denne bekendtgørelse programmer, som produceres af radio- eller  

 tv-stationen selv, bestilles og kontrolleres af stationen (entreprise) samt  

 ko-produktioner.
 Stk. 5. Der kan maksimalt udbetales 0,5 mio. kr.  

 årligt i samlet programtilskud til en enkelt radiostation og maksimalt  

 1,5 mio. kr. til en enkelt tv-station.
 Stk. 6. Der kan ikke gives programtilskud til  

 bingo-udsendelser og lignende.
 Stk. 7. Udvalget fastsætter efter drøftelse  

 med organisationerne på lokal radio/tv-området hvor stor en del  

 af midlerne til programstøtten, der skal anvendes til henholdsvis  

 lokal radiovirksomhed og lokal tv-virksomhed.
 § 28. En radio- eller tv-stations samlede basis-  

 og programtilskud kan på årsbasis højest udgøre  

 stationens driftsudgifter for det pågældende år.  

 Såfremt det samlede tilskud overstiger stationens driftsudgifter, kan  

 udvalget kræve tilskuddet helt eller delvist tilbagebetalt.
 § 29. De lokale radio- og fjernsynsnævn  

 gennemfører som led i nævnenes tilsynsforpligtelse, jf. lovens §  

 57, stk. 2, stikprøvekontrol af de udsendelser, der er ydet  

 programtilskud til.
 Stk. 2. Såfremt det konstateres, at de bevilgede  

 midler ikke anvendes i overensstemmelse med ansøgningen om  

 programtilskud, meddeles dette til udvalget, som tager stilling til, om der  

 er grundlag for at kræve tilskuddet helt eller delvist tilbagebetalt,  

 jf. § 32, stk. 2.
§ 30. Udvalget vedr.
Lokal Radio og TV kan yde  

 tilskud til uddannelsesaktiviteter.
Der afsættes 5 mio. kr.  

 årligt til brug for uddannelse af primært frivillige medarbejdere  

 på de lokale radio- og tv-stationer.
 Stk. 2. Tilskud til uddannelsesaktiviteter på lokal  

 radio/tv-området er ikke begrænset til indehavere af en  

 programtilladelse, men kan også ydes til aktiviteter arrangeret af de  

 ikke-kommercielle stationers organisationer og af højskoler m.v. for  

 personer, der er tilknyttet en ikke-kommerciel lokal radio- eller  

 tv-station.
 Stk. 3. Der kan ikke ydes tilskud til  

 mødevirksomhed, deltagelse i konferencer o.lign.
 Stk. 4. Udvalget kan, i tilfælde af at man ikke  

 modtager tilstrækkelig mange kvalificerede ansøgninger om  

 tilskud til uddannelsesaktiviteter, anvende overskydende midler til  

 programtilskud.
§ 31. Udvalget vedr.
Lokal Radio og TV  

 fastsætter retningslinier for indsendelse af ansøgninger,  

 udbetaling af tilskud, regnskabsaflæggelse og revision m.v.
Stk. 2. Udvalget fastsætter en revisionsinstruks,  

 som revisorerne skal følge i forbindelse med revisionen af  

 tilskudsmodtagernes regnskaber.
Revisors påtegning af regnskabet skal  

 angive, at revisionen er udført i overensstemmelse med den af udvalget  

 fastsatte revisionsinstruks.
 § 32. Overtrædelse af tilskudsreglerne kan,  

 jf. lovens § 55, stk. 3, såfremt overtrædelsen er grov eller  

 overtrædelserne er ofte gentagne, medføre en midlertidig eller  

 endelig inddragelse af tilladelsen til lokal programvirksomhed.
Stk. 2. Såfremt et tilskud ikke er anvendt til det  

 bevilgede formål, kan Udvalget vedr.
Lokal Radio og TV kræve  

 beløbet helt eller delvist tilbagebetalt.
Kapitel 8 Ikrafttrædelse § 33. Bekendtgørelsen træder i kraft  

 den 1. juli 1999.
 Stk. 2. Bekendtgørelse nr. 873 af 9. december 1998  

 om lokal radio- og fjernsynsvirksomhed ophæves.
Kulturministeriet,, den 24. marts  

 1999 Elsebeth Gerner Nielsen /Lars M.
Banke 1)   

  Bekendtgørelsen indeholder bestemmelser, der gennemfører dele  

 af Europa-Parlamentets og Rådets direktiv nr. 97/36/EF, EF-Tidende 1997  

 L 202 s. 60.
