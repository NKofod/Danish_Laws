 I medfør af § 14, stk. 5, § 17, § 18, § 19, § 22, stk. 2, § 24, stk. 4, og  

 § 30, stk. 3, i lov nr. 311 af 24. april 1996 om selvejende institutioner for  

 videregående uddannelser m.v., § 18, 2. pkt., efter forhandling med  

 finansministeren, § 30, stk. 3, efter forhandling med finansministeren og  

 institutionerne, i medfør af § 6, stk. 1, i lov nr. 508 af 30. juni 1993 om  

 åben uddannelse (erhvervsrettet voksenuddannelse) m.v. og i medfør af § 2,  

 stk. 2, i lov nr. 131 af 28. marts 1984 om statens regnskabsvæsen m.v.,  

 fastsættes:
Tilskud og lån § 1.  Grundtilskud efter lov om selvejende  

 institutioner for videregående uddannelser m.v. (selvejeloven) udbetales  

 kvartalsvis forud.
 Stk. 2.  Tilskud efter selvejeloven til institutionens  

 godkendte undervisningsvirksomhed - undervisningstaxameter - beregnes  

 foreløbigt, jf. dog § 2, stk. 3, på grundlag af reglerne i § 2 og udbetales  

 månedsvis forud.
 Stk. 3.  Tilskud efter selvejeloven til administration,  

 ledelse og bygningsdrift m.v. - fællesudgiftstaxameter - og til  

 erhvervelse og opretholdelse af lokaler, bygninger og arealer -  

 bygningstaxameter - beregnes foreløbigt, jf. dog § 2, stk. 3, på grundlag  

 af reglerne i § 2 og udbetales kvartalsvis forud.
 Stk. 4.  Foreløbigt beregnede tilskud, jf. stk. 2 og 3,  

 beregnes endeligt på grundlag af institutionens revisorattesterede  

 indberetning om det faktiske antal årsstuderende og reguleres efter § 3.
 Stk. 5.  Tilskud efter lov om åben uddannelse udbetales  

 på grundlag af institutionens revisorattesterede indberetning om det faktiske  

 antal betalende årsstuderende, der afgives i overensstemmelse med kravene i  

 regnskabsinstruksen, jf. § 8.
Stk. 6.  Eventuelle tilskud efter andre love beregnes og  

 udbetales efter de derom gældende regler.
Regnskabsinstruksen, jf. § 8, kan  

 indeholde nærmere procedurer herfor.
 § 2.  Taxametertilskud, jf. § 1, stk. 2 og 3, beregnes  

 foreløbigt en gang årligt forud for et finansår på grundlag af  

 Undervisningsministeriets prognose for antallet af årsstuderende i det  

 pågældende finansår, jf. dog stk. 2 og 3. Undervisningsministeriet baserer  

 prognosen på institutionens revisorattesterede indberetninger af  

 årsstuderende i året forud for det år, prognosen vedrører, samt på tal for  

 tilgang og gennemførelse og planlagte kapacitetsændringer.  

 Regnskabsinstruksen, jf. § 8, kan angive retningslinier for prognoser.
Stk. 2.  Hvis grundlaget for prognosen ændres  

 væsentligt, og det foreløbigt beregnede tilskud derfor efter ministeriets  

 vurdering vil afvige væsentligt fra det endelige tilskud, jf. § 1, stk. 4,  

 kan ministeriet ændre sin prognose på grundlag af et konkret skøn over det  

 forventede antal årsstuderende og ændre den foreløbige beregning.
Eventuelle  

 udbetalte tilskudsrater reguleres på grundlag af den nye beregning, idet  

 reglerne i § 3 finder tilsvarende anvendelse.
Regnskabsinstruksen, jf. § 8,  

 kan angive betingelser for ændring af foreløbigt beregnede tilskud.
 Stk. 3.  For institutioner eller grupper af  

 institutioner, hvor en væsentlig del af den godkendte undervisningsvirksomhed  

 består af forløb under et års samlet varighed, kan Undervisningsministeriet i  

 regnskabsinstruksen, jf. § 8, fastsætte særlige regler om beregning,  

 udbetaling og regulering af taxametertilskud, herunder om grundlaget for  

 beregningen.
 § 3.  Hvis det endelige tilskud, jf. § 1, stk. 4,  

 overstiger det foreløbigt beregnede tilskud, udbetales differencen til  

 institutionen ved den følgende tilskudstermin.
Stk. 2.  Hvis det endelige tilskud, jf. § 1, stk. 4, er  

 mindre end det foreløbigt beregnede tilskud, reguleres differencen ved  

 modregning i de resterende tilskudsrater efter selvejeloven i det finansår,  

 tilskuddet vedrører.
Modregningen fordeles ligeligt på tilskudsraterne i  

 forhold til raternes størrelse.
Overstiger differencen de resterende rater,  

 modregnes i tilskud efter lov om åben uddannelse i finansåret og eventuelt i  

 andre tilskud.
Om nødvendigt modregnes desuden i den første  

 tilskudsudbetaling for det følgende finansår.
Overstiger differencen det  

 således modregnede, skal institutionen tilbagebetale det overskydende beløb  

 inden finansårets slutning.
 Stk. 3.  Der ydes eller opkræves ikke renter i  

 forbindelse med regulering af tilskud efter stk. 1 og 2.
§ 4.  En institution, som ved overgangen til  

 bygningstaxameter, jf. § 12, stk. 1, nr. 1 - 2, og stk. 2, lejer mere end 20  

 pct. af sine lokaler m.v., er berettiget til særligt tilskud -  

 grundværdikompensation , - hvis institutionens ejede areal er mindre end  

 80 pct. af institutionens normerede areal beregnet på grundlag af arealnormer  

 i regnskabsinstruksen, jf. § 8. Grundværdikompensation ydes til den del af  

 det lejede areal, der ligger mellem den ejede del af det normerede areal og  

 80 pct. af det normerede areal fastsat på grundlag af institutionens antal af  

 årsstuderende i året forud for overgangen til bygningstaxameter.  

 Grundværdikompensation beregnes som en standardmæssig forrentning af  

 grundværdi pr. kvadratmeter.
Retningslinier for beregningen fremgår af  

 regnskabsinstruksen, jf. § 8.
Stk. 2.  Grundværdikompensation udbetales sammen med  

 bygningstaxameter, jf. § 1, stk. 3, og kan reguleres en gang årligt forud for  

 et finansår efter prisudviklingen.
Dog afløses den løbende  

 grundværdikompensation af et engangstilskud, der udgør fem gange den årlige  

 grundværdikompensation, hvis institutionen erstatter lejemål med egne  

 bygninger, jf. selvejelovens § 14, stk. 5, 2. pkt.
Retningslinier herom  

 angives i regnskabsinstruksen, jf. § 8.
 § 5.  Andre tilskud og lån udbetales på vilkår fastsat  

 af Undervisningsministeriet i forbindelse med tilskuds- eller lånetilsagnet.  

 Dog fremgår vilkårene for garanti for lån til byggeri m.v. i Hypotekbanken af  

 en særlig bekendtgørelse herom.
§ 6.  Retten til tilskud og lån efter selvejeloven er  

 betinget af, Stk. 2.  Hvis en institution ikke overholder  

 betingelserne for tilskud eller lån, kan Undervisningsministeriet  

 tilbageholde tilskud helt eller delvis eller kræve tilskud eller lån  

 tilbagebetalt, jf. selvejelovens § 21 og § 18, 1. pkt.
Dispositionsfrihed § 7.  Institutionerne er omfattet af de bestemmelser i  

 den til enhver tid gældende budgetvejledning udstedt af Finansministeriet,  

 som vedrører selvejende institutioner.
Institutionerne skal anvende tilskud i  

 overensstemmelse med budgetvejledningens regler om anvendelse af  

 driftsbevillinger, men har dog den dispositionsfrihed, som følger af  

 selvejeloven, herunder § 13, og regler fastsat i henhold til selvejeloven.  

 Ved indtægtsdækket virksomhed skal institutionerne følge budgetvejledningen  

 med de undtagelser, der fremgår af regnskabsinstruksen, jf. § 8.
Budget, regnskab og administrative systemer § 8.  For institutioner under selvejeloven gælder  

 Undervisningsministeriets Regnskabsinstruks for Selvejeinstitutioner eller en  

 særskilt regnskabsinstruks fastsat for den enkelte institution eller gruppe  

 af institutioner.
Regnskabsinstrukserne indeholder § 9.  Forud for hvert regnskabsår godkender  

 bestyrelsen et budget efter indstilling fra lederen.
Budgettet skal  

 udarbejdes og opstilles efter de samme regler og principper som  

 årsregnskabet, jf. dog stk. 2, og indeholde budget for det kommende  

 regnskabsår og budgetoverslag for de følgende tre regnskabsår.
Budgettet skal  

 tillige indeholde et likviditetsbudget for det kommende regnskabsår opstillet  

 på hovedposter og fordelt på årets måneder.
 Stk. 2.  Bestyrelsen kan undtagelsesvis inden for de  

 gældende regler, jf. § 8, nr. 6, ændre institutionens principper for budget  

 og regnskab. Ændringen og tidspunkt for overgangen samt de væsentligste  

 konsekvenser skal i så fald fremgå af budgetter og regnskaber for den  

 periode, hvor overgangen har betydning for sammenligning af budgetter og  

 regnskaber.
Ikrafttrædelses- og overgangsbestemmelser § 10.  Bekendtgørelsen træder i kraft den 1. januar  

 1997, jf. dog stk. 2 og §§ 11 - 14. Bestemmelserne i § 1, stk. 1-3 om  

 tidspunkter for udbetaling af tilskud efter selvejeloven gælder kun tilskud  

 for 1997.
 Stk. 2.  Ved prognosen til brug ved den foreløbige  

 tilskudsberegning, jf. § 2, for det første finansår efter lovens ikrafttræden  

 for en institution, der indtil da har været statsinstitution eller godkendt  

 selvejende institution sidestillet hermed, anvendes en opgørelse af antallet  

 af årsstuderende efter de hidtil gældende retningslinier.
 § 11.  Undervisningsministeriet kan i forbindelse med  

 godkendelsen af institutioner efter loven fastsætte en overgangsordning for  

 opgørelse af antallet af årsstuderende, beregning og udbetaling af tilskud  

 m.v.
 § 12.  Bestemmelserne i § 14, stk. 4 og 5, § 15 og §  

 19 i selvejeloven og reglerne i denne bekendtgørelse om bygningstaxameter og  

 grundværdikompensation træder i kraft den 1. januar 1997 for:
 Stk. 2.  For andre institutioner eller grupper af  

 institutioner, som er eller bliver omfattet af selvejeloven, fastsættes  

 ikrafttrædelsestidspunktet for de regler, der er nævnt i stk. 1, særskilt  

 efter forhandling med finansministeren og institutionerne.  

 Undervisningsministeriet kan i forbindelse med ikraftsættelsen bestemme, at  

 institutionen ikke er berettiget til at opnå grundværdikompensation efter  

 bekendtgørelsens § 4, at bygningstaxameter ikke reguleres på grundlag af  

 fremmedkapitalandel, og at der ikke kan ydes garanti for hypotekbanklån.  

 Oplysning om ikrafttrædelsestidspunktet og eventuelle undtagelser optages i  

 regnskabsinstruksen for den pågældende institution, jf. § 8. Indtil  

 institutionens overgang til bygningstaxameter udbetales tilskud efter  

 selvejeloven til erhvervelse og opretholdelse af lokaler, bygninger og  

 arealer på de for bygningstaxameter fastsatte udbetalingsterminer, jf. § 1,  

 stk. 3, og § 11.
 Stk. 3.  Institutioner, der ved godkendelsen efter  

 selvejeloven er omfattet af bygningstaxameter efter andre regler, bevarer den  

 eventuelle grundværdikompensation og overgangsordning, de er omfattet af.  

 Løbende grundværdikompensation kan dog reguleres efter prisudviklingen og  

 afløses af engangstilskud efter reglerne i § 4. Sådanne institutioner opnår  

 ikke grundværdikompensation efter § 4 og kan ikke inddrages under  

 overgangsordninger efter § 14.
 § 13.  Med henblik på at sikre likviditeten for en  

 institution eller gruppe af institutioner indtil udbetaling af opsparing  

 efter § 33, stk. 1 eller 3, i selvejeloven kan Undervisningsministeriet  

 udbetale dele af tilskuddet for det første finansår tidligere and angivet i §  

 1, stk. 1-3.
 Stk. 2.  Undervisningsministeriet kan i særlige tilfælde  

 træffe afgørelse efter stk. 1 i forbindelse med godkendelse efter  

 selvejeloven af institutioner, der ikke er omfattet af lovens § 33, stk. 3,  

 men som i forbindelse med inddragelsen under loven har et tilsvarende behov  

 for sikring af likviditet i en overgangsperiode.
Stk. 3.  Eventuelt underskud efter § 33, stk. 1 og 3, i  

 selvejeloven modregnes i tilskud efter loven for det sidste halvår af 1997  

 henholdsvis det år, hvor institutionen bliver omfattet af loven.
Modregningen  

 fordeles ligeligt på tilskudsraterne i forhold til deres størrelse eller  

 forventede størrelse.
Om nødvendigt udstrækkes modregningen til at omfatte  

 tilskud efter lov om åben uddannelse.
Underskud, der herefter resterer, skal  

 institutionen indbetale inden udgangen af det pågældende finansår.
§ 14.  Bygningstaxametertilskud og  

 grundværdikompensation til selvejende lærerseminarier, pædagogseminarier,  

 ernærings- og husholdningsøkonomseminarier og håndarbejdsseminarier reguleres  

 i de første 9 år.
Til brug herfor beregner Undervisningsministeriet for det  

 første år under bygningstaxameterordningen forskellen mellem det tilskud til  

 bygningsformål m.v., som institutionen ville have været berettiget til efter  

 de hidtil gældende retningslinier, og det foreløbigt beregnede tilskudsbeløb  

 fra bygningstaxameter og grundværdikompensation, jf. § 1, stk. 3, og § 4,  

 stk. 1, med tillæg af en eventuel forhøjelse af grundtilskud, jf. § 1, stk.  

 1, begrundet i overgangen til bygningstaxameter.
Institutioner, hvis tilskud  

 fra Undervisningsministeriet efter de hidtidige retningslinier er større end  

 tilskuddet efter taxameterordningen, får i det første år et tillæg til  

 bygningstaxametertilskuddet svarende til 90 pct. af forskellen.  

 Institutioner, hvis tilskud efter de hidtidige retningslinier er mindre end  

 tilskuddet efter taxameterordningen, får i det første år et fradrag i  

 bygningstaxametertilskuddet svarende til 90 pct. af forskellen.
Reguleringen  

 reduceres lineært hvert år med 10 pct. af forskellen det første år.
Der sker  

 ikke regulering af tillægs- eller fradragsbeløb på grundlag af den endelige  

 tilskudsberegning efter § 1, stk. 4. Undervisningsministeriet kan i de  

 følgende år justere beløbene på grundlag af prisudviklingen.
For  

 institutioner, der ved overgangen til bygningstaxameter havde verserende  

 byggesager efter de hidtil gældende retningslinier, kan  

 Undervisningsministeriet ændre beregningen af overgangsordningen på grundlag  

 af de endelige finansieringsforhold.
 Stk. 2.  Undervisningsministeriet kan ved  

 ikraftsættelsen af reglerne om bygningstaxameter for andre institutioner, jf.  

 § 12, stk. 2, efter forhandling bestemme, at de er omfattet af  

 overgangsreglen i stk. 1. Bestemmelsen angives i regnskabsinstruksen, jf. §  

 8.
Undervisningsministeriet, den 16.  

 december 1996 P.M.V.
