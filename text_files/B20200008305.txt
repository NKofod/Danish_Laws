Bekendtgørelse om import af planter og planteprodukter m.v.1) I medfør af § 3, stk. 1, § 5, § 10 og § 15, stk. 1, i lov nr. 58 af 28. januar 2020 om planter og plantesundhed m.v. fastsættes efter bemyndigelse:
Kapitel 1 Anvendelsesområde m.v.
Anvendelsesområde § 1. Bekendtgørelsen finder anvendelse for planter og planteprodukter m.v., der importeres til EU, for at forebygge og beskytte mod indslæbning og spredning af visse planteskadegørere, fra områder, der ikke er omfattet af EU.
Kapitel 2 Kontrol og dokumentation Registrering af virksomheder § 2. Virksomheder, der skal registreres efter art. 65 i Plantesundhedsforordningen, skal registreres af Landbrugsstyrelsen.
Anmodning om registrering skal ske på et skema, der fås hos Landbrugsstyrelsen eller på styrelsens hjemmeside. Ændringer i oplysninger givet i forbindelse med registrering skal indberettes til Landbrugsstyrelsen.
Anmeldelse § 3. Importer af planter og planteprodukter m.m., listet i bilag IX, del A i Kommissionens Gennemførelsesforordning (EU) 2019/2072, skal anmeldes til Landbrugsstyrelsen med henblik på kontrol senest 24 timer før varernes ankomst til grænsekontrolstedet.
 Stk. 2. Importer af uforarbejdede trækævler og savet og tilhugget træ listet i bilag IX, del A i Kommissionens Gennemførelsesforordning (EU) 2019/2072, skal dog anmeldes til Landbrugsstyrelsen med henblik på kontrol senest 72 timer før varernes ankomst til toldhavnen.
 Stk. 3. Importkontrol, der ønskes foretaget søndag andre steder end Københavns lufthavn, lørdage og søgnehelligdage samt grundlovsdag, juleaftensdag og nytårsaftensdag, skal anmeldes senest kl. 14:00 næstsidste hverdag før ekspeditionsdagen.
 Stk. 4. Forhåndsanmeldelsen skal ske ved at udfylde og indsende den relevante del af det fælles sundhedsimportdokument IMSOC, jf. artikel 56, stk. 4 i Europa-Parlamentets og Rådets forordning (EU) 2017/625.
Importkontrol § 4. Import skal ske over grænsekontrolstederne i Billund Lufthavn eller Københavns Lufthavn, Kastrup, eller via et godkendt grænsekontrolsted i en anden EU medlemsstat.
 Stk. 2. For træ og træprodukter samt maskiner, køretøjer og andre objekter, kan indførsel tillige ske over alle havne godkendt af Toldstyrelsen.
 Stk. 3. Import til kontrol på et godkendt kontrolsted, jf. § 5, kan tillige ske over ethvert toldmæssigt indførselssted.
 Stk. 4. Importøren skal sikre, at alle kontrolpligtige produkter, som kommer fra tredjelande, indføres i Danmark på steder, hvor der er oprettet enten et grænsekontrolsted, jf. stk. 1, eller et godkendt kontrolsted jf. § 5.
 § 5. Landbrugsstyrelsen kan godkende bestemmelsessteder til importkontrol (kontrolsteder) i overensstemmelse med Kommissionens delegerede forordning (EU) 2019/2123 og Europa-Parlamentets og Rådets forordning (EU) 2017/625.
 Stk. 2. Godkendelse af kontrolsteder forudsætter at importøren har opnået bevilling til toldoplag hos Toldstyrelsen.
 Stk. 3. Ansøgning indgives på et skema, der fås hos Landbrugsstyrelsen eller på styrelsens hjemmeside.
Overholdelse af særlige importkrav § 6. Importører, planter, planteprodukter og andre objekter omfattet af hasteforanstaltninger for planteskadegørere nævnt i bilag 1, eller andre retsakter vedrørende særlige importkrav, udstedt af EU-Kommissionen, skal opfylde de særlige krav, der er angivet i bilag 2-4.
Kapitel 3 Ikrafttræden m.v.
 § 7. Bekendtgørelsen træder i kraft den 1. februar 2020.
 Stk. 2. Bekendtgørelse nr. 1133 af 18. november 2019 om import af planter og planteprodukter m.m. og bekendtgørelse nr. 1035 af 17. december 1997 om indførsel og om flytning af planteskadegørere m.m. til brug ved forsøg, forskning og planteforædling ophæves.
Landbrugsstyrelsen, den 29. januar 2020 Jette Petersen / Kristine Riskær Bilag 1 Planteskadegørere, der ikke må forekomme Bilag 2 Særlige krav, der skal være opfyldt ved import Bilag 3 Planter m.m., der ved import skal være ledsaget af plantesundhedscertifikat eller reeksportcertifikat Bilag 4 Forpligtelser for importører af citrusfrugter til industriel forarbejdning 1) Bekendtgørelsen indeholder bestemmelser, der gennemfører dele af Kommissionens beslutning 2002/757/EF af 19. september 2002, EF-Tidende 2002, nr.
L 252, side 37, som senest ændret ved Kommissionens gennemførelsesafgørelse 2016/1967/EU 8. november, EU-Tidende 2016, nr.
L 303, side 21, dele af Kommissionens gennemførelsesafgørelse 2012/138/EU af 1. marts 2012, EU-Tidende 2012, nr.
L 64, side 38, som ændret ved Kommissionens gennemførelsesafgørelse 2014/356/EU af 12. juni 2014, EU-Tidende 2014, nr.
L 175, side 38, dele af Kommissionens gennemførelsesafgørelse 2012/270/EU af 16. maj 2012, EU-Tidende 2012, nr.
L 132, side 18, som senest ændret ved Kommissionens gennemførelsesafgørelse 2018/5/EU af 3. januar 2018, EU-Tidende 2018, nr.
L 2, side 11, dele af Kommissionens gennemførelsesafgørelse 2012/697/EU af 8. november 2012, EU-Tidende 2012, nr.
L 311, side 14, Kommissionens gennemførelsesafgørelse 2015/179/EU af 4. februar 2015, EU-Tidende 2015, nr.
L 30, side 38, som ændret ved Kommissionens gennemførelsesafgørelse 2017/2187/EU af 16. november 2017, EU-Tidende 2017, nr.
L 309, side 19, dele af Kommissionens gennemførelsesafgørelse 2015/789/EU af 18. maj 2015, EU-Tidende 2015, nr.
L 125, side 36, som senest ændret ved Kommissionens gennemførelsesafgørelse 2018/1511/EU af 9. oktober 2018, EU-Tidende 2018, nr.
L 255, side 16, dele af Kommissionens gennemførelsesafgørelse 2015/893/EU af 9. juni 2015, EU-Tidende 2015, nr.
L 146, side 16, dele af Kommissionens gennemførelsesafgørelse 2016/715/EU af 11. maj 2016, EU-Tidende 2016, nr.
L 125, side 16, som senest ændret ved Kommissionens gennemførelsesafgørelse 2019/449/EU af 18. marts 2019, EU-Tidende 2019, nr.
L 77, side 76, dele af Kommissionens gennemførelsesafgørelse 2017/198/EU af 2. februar 2017, EU-Tidende 2017, nr.
L 31, side 29, dele af Kommissionens gennemførelsesafgørelse 2017/2374/EU af 15. december 2017, EU-tidende 2017, nr.
L 337, side 60, dele af Kommissionens gennemførelsesafgørelse 2018/638/EU af 23 april 2018, EU-tidende 2018, nr.
L 105, side 31, som ændret ved Kommissionens gennemførelsesafgørelse 2019/1598/EU af 26. september 2019, EU-Tidende 2019, nr.
L 248, side 86, dele af Kommissionens gennemførelsesafgørelse 2019/1615/EU af 26. september 2019, EU-Tidende 2019, nr.
L 250, side 91, dele af Kommissionens gennemførelsesafgørelse 2019/1739/EU af 16. oktober 2019, EU-Tidende 2019, nr.
L 265, side 12, og dele af Kommissionens gennemførelsesafgørelse 2019/2032/EU af 26. november 2019, EU-Tidende 2019, nr.
L 313, side 94.
