Fremsat den 28. marts 2007 af  

 Simon Emil Ammitzbøll  

 (RV), Marianne Jelved (RV), Morten Østergaard (RV), Pernille Frahm (SF), Ole  

 Sohn (SF) og Jørgen Arbo-Bæhr (EL) Forslag til folketingsbeslutning om  

 begrundelse på afslag på ansøgninger om indfødsret Folketinget pålægger regeringen i indeværende folketingssamling  

 at foretage de fornødne ændringer, der sikrer, at alle afslag på ansøgninger  

 om  

 indfødsret anføres en rimelig begrundelse, herunder afslag, som skyldes en  

 negativ vurdering fra Politiets Efterretningstjeneste (PET), således at det  

 bliver  

 muligt at klage over PET-vurderingen.
Bemærkninger til forslaget Alle ansøgninger om dansk  

 indfødsret vurderes i Danmark af Politiets Efterretningstjeneste (PET) for at  

 sikre, at ingen ansøger, som udgør en trussel mod rigets sikkerhed, bliver  

 dansk statsborger og dermed opnår både de fulde rettigheder og den fulde  

 beskyttelse, som det danske statsborgerskab giver.
Såfremt PET vurderer, at  

 en  

 ansøger udgør en trussel mod rigets sikkerhed, bliver Folketingets  

 Indfødsretsudvalg  

 orienteret om dette, og der gives afslag på ansøgningen om indfødsret.
Disse  

 afslag gives i dag uden begrundelse, og ansøgeren ved derfor principielt  

 ikke,  

 hvorfor vedkommende ikke har kunnet opnå dansk indfødsret.
 Den 8. december 2005  

 indgik regeringspartierne med Dansk Folkeparti en ny aftale om indfødsret.  

 Den  

 fastlægger retningslinjerne for integrationsministerens udarbejdelse af  

 lovforslag om indfødsrets meddelelse og trådte i kraft den 12. december 2005.
Cirkulæreskrivelse nr. 9  

 af 12. januar 2006 indeholder bestemmelser om sager, der skal forelægges  

 Folketingets  

 Indfødsretsudvalg.
Det gælder bl.a. sager, hvori justitsministeren har  

 meddelt,  

 at ansøgeren ifølge Politiets Efterretningstjenestes (PET) vurdering udgør en  

 trussel mod rigets sikkerhed:
»Hvis justitsministeren meddeler,  

 at det af Politiets Efterretningstjeneste vurderes, at en ansøger kan være en  

 fare for landets sikkerhed, forelægges sagen Folketingets Indfødsretsudvalg  

 med  

 indstilling om udelukkelse af den pågældende fra optagelse på et lovforslag  

 om  

 indfødsrets meddelelse i en nærmere angiven periode  

  

 ,  

  

 jf. §  

 21.« Bestemmelsen er ændret i  

 forhold til den tidligere cirkulæreskrivelses § 21, der ikke præciserede, at  

 Integrationsministeriet skal fremkomme med indstilling om udelukkelse for en  

 nærmere angiven periode.
Tilføjelsen tydeliggør, hvad der kan være  

 konsekvensen  

 af, at PET fremkommer med en sikkerhedsvurdering.
Denne tydeliggørelse er  

 positiv, men forslagsstillerne finder det nødvendigt at give alle personer,  

 som  

 får afslag på indfødsret, en begrundelse på deres afslag.
Retten  

 til statsborgerskab Udgangspunktet for  

 afgørelser om statsborgerskab er, at det er den enkelte stat, der selv  

 bestemmer og fastsætter i sin egen lovgivning, hvem der skal være dens  

 statsborgere.
Afslag på statsborgerskab vil derfor normalt ikke kunne  

 betragtes  

 som et indgreb i en persons ret til respekt for sit privatliv.
Det er  

 imidlertid et almindeligt princip inden for både statsborgerskabsretten og  

 menneskerettighederne, at afgørelser om statsborgerskab ikke må være  

 vilkårlige,  

 og Den Europæiske Menneskerettighedsdomstol (EMD) har udtalt, at under  

 særlige  

 omstændigheder vil vilkårlige afgørelser om statsborgerskab kunne rejse  

 spørgsmål efter den europæiske menneskeretskonventions (EMRK) artikel 8 om  

 enhvers ret til respekt for sit privatliv og sit familieliv.
 Efter artikel 8, stk. 2,  

 kan indgreb i retten til et privatliv og et familieliv kun retfærdiggøres,  

 hvis  

 det 1) sker i overensstemmelse med loven og 2) er nødvendigt i et demokratisk  

 samfund af hensyn til den nationale sikkerhed, den offentlige tryghed eller  

 landets økonomiske velfærd, for at forebygge uro eller forbrydelse, for at  

 beskytte sundheden eller sædeligheden eller for at beskytte andres  

 rettigheder  

 og friheder.
 Europarådet har i 1997  

 vedtaget den europæiske konvention om statsborgerret (EKS), som Danmark har  

 ratificeret i 2002. Konventionen bestemmer i artikel 6, stk. 3, at en  

 deltagerstats lovgivning skal give mulighed for naturalisation af personer  

 med  

 lovligt og fast ophold i staten, og at der som betingelse for naturalisation  

 højst kan kræves fast ophold i en periode på 10 år, før en ansøgning kan  

 indgives.
Danmark har ved  

 ratifikationen af både EMRK og EKS ladet sig folkeretligt forpligte på  

 indfødsrettens område og har dermed accepteret visse begrænsninger i den frie  

 bestemmelsesret.
Dette er bl.a. kommet til udtryk i forbindelse med de senere  

 års indfødsretslovgivning, jf. for eksempel bemærkningerne til lovforslaget  

 om  

 ændring af reglerne om erhvervelse af dansk indfødsret ved erklæring (L 138,  

 jf.
FT 2003-04 tillæg A s. 4895), hvor følgende anføres:
»Den foreslåede  

 begrænsning af § 3 til nordiske statsborgere indebærer, at Danmarks  

 forpligtelse efter konventionen«  FN-konventionen af 1961 om  

 begrænsning af  

 statsløshed  »skal opfyldes på anden måde.
Integrationsministeriet vil  

 derfor  

  efter forudgående orientering af Folketingets Indfødsretsudvalg   

 optage personer  

 omfattet af konventionen på et lovforslag om indfødsrets meddelelse, når de i  

 konventionen nævnte betingelser er opfyldt.« Nærværende  

 beslutningsforslag vil således hverken medføre, at grundloven eller den  

 eksisterende praksis på indfødsretsområdet skal ændres.
Med forslaget opnås,  

 at  

 Folketinget og regeringen tager hensyn til de internationale konventioner,  

 som Danmark  

 har ratificeret.
Retten  

 til begrundelse og klageadgang Den europæiske konvention  

 om statsborgerret (EKS) indeholder regler om begrundelse og klageadgang.
Det  

 anføres således, at en deltagerstat skal sikre, at afgørelser om erhvervelse  

 af  

 statsborgerskab indeholder skriftlige begrundelser (artikel 11), og at de kan  

 gøres til genstand for fornyet administrativ eller retslig prøvelse i  

 overensstemmelse med landets nationale lovgivning (artikel 12). Danmark har  

 taget forbehold over for bestemmelsen i artikel 12 med henvisning til, at  

 indfødsret i Danmark kun kan gives af Folketinget, at Folketingets  

 Indfødsretsudvalg ikke er en del af den offentlige administration og derfor  

 heller ikke er bundet af almindelige regler for den offentlige  

 administration, og  

 at en ændring af dette forhold ville kræve en grundlovsændring.
 Det fremgår af den  

 forklarende rapport til EKS, at man har været opmærksom på, at lovgivningen i  

 visse stater, hvor naturalisationsafgørelser træffes af parlamentet, ikke er  

 i  

 overensstemmelse med artikel 11. Det fremgår endvidere, at man ikke har  

 ønsket  

 særligt at fritage stater med en sådan naturalisationsordning fra  

 forpligtelsen  

 i artikel 12 til at give klageadgang.
Der er da heller intet i  

 det danske forbehold over for artikel 12, som skulle hindre, at man i  

 samtlige  

 afslag på indfødsret begrunder afslaget og giver ansøgeren adgang til at  

 klage  

 over begrundelsen.
Det skal således bemærkes, at en klage over begrundelsen  

 på  

 afslaget ikke er at sidestille med en klage over selve afslaget.
PET er omfattet af  

 offentlighedslovens og forvaltningslovens bestemmelser.
Ifølge  

 forvaltningslovens § 24 skal administrative afslag på en ansøgning begrundes.  

 Begrundelsen kan imidlertid begrænses, hvis der findes afgørende hensyn til  

 den  

 pågældende selv eller til andre private eller offentlige interesser.  

 Forvaltningslovens § 24, stk. 3, henviser til lovens § 15 om begrænsninger i  

 retten til aktindsigt af hensyn til den pågældende selv eller andre private  

 eller offentlige interesser.
Blandt de offentlige hensyn er udtrykkeligt  

 nævnt 1)  

 statens sikkerhed og rigets forsvar, 2)  

 rigets udenrigspolitiske eller udenrigsøkonomiske  

 interesser, 3) forebyggelse, opklaring og  

 forfølgning af lovovertrædelser, straffuldbyrdelse og lignende samt  

 beskyttelse  

 af sigtede, vidner eller andre i sager om strafferetlig eller disciplinær  

 forfølgning, 4) gennemførelse af offentlig  

 kontrol-, regulerings- eller planlægningsvirksomhed eller af påtænkte  

 foranstaltninger  

 i henhold til skatte- og afgiftslovgivningen og 5) det  

 offentliges økonomiske interesser, herunder udførelsen af det offentliges  

 forretningsvirksomhed.
Det er disse hensyn, som  

 hidtil har medført, at afslag på ansøgninger om indfødsret, på baggrund af en  

 henstilling fra PET ikke er blevet begrundet.
Man har ikke ønsket, at en  

 ansøgning om indfødsret skulle kunne medføre en indirekte adgang til  

 oplysninger om, hvorvidt en ansøger er i PETs søgelys m.m.
Det må dog i  

 realiteten  

 kunne antages, at det faktum, at det udelukkende er i sager om landets  

 sikkerhed, der ikke gives begrundelse og klageadgang ved afslag på ansøgning  

 om  

 indfødsret, betyder, at det bliver stadig mere almindeligt kendt, at de  

 »ubegrundede  

 afslag« i realiteten er begrundet med hensynet til landets sikkerhed.
Det  

 eneste, som opnås ved ikke at skrive denne begrundelse tydeligt i afslaget,  

 er,  

 at der bliver en forskel på ansøgere alt efter, om de af sig selv erhverver  

 den  

 viden, at et ubegrundet afslag altid dækker over en indstilling fra PET.
Der  

 vil altså fortsat være enkelte ansøgere, som ikke af sig selv erhverver den  

 viden, og som derfor ikke ved, om de har grundlag for at klage over afslaget  

   

 og de vil ikke have mulighed for at bedømme, om der skal tages videre skridt  

 med henblik på at få rettet eventuelle fejl.
Forskellige  

 former for klageadgang Ingen institutioner er  

 garanteret fejlfrie, heller ikke PET.
Det er således muligt at forestille  

 sig,  

 at personer ved en fejl registreres hos PET, eller at PET tager fejl af to  

 individer el.lign.
Eftersom PET med henvisning til rigets sikkerhed kan  

 indstille, at personer nægtes dansk indfødsret, og eftersom Folketingets  

 Indfødsretsudvalg altid følger disse indstillinger, uanset at ansøgeren lever  

 op til alle andre formelle krav for at opnå dansk indfødsret, så vil en  

 menneskelig fejl hos PET kunne medføre en »vilkårlig« indgriben i ansøgerens  

 ret til indfødsret.
Der er således behov for, at personer, som modtager  

 afslag  

 på en ansøgning om indfødsret udelukkende på baggrund af en henstilling fra  

 PET, får mulighed for at gøre indsigelse, såfremt de mener, at denne  

 henstilling  

 beror på en fejl.
Institut for  

 Menneskerettigheder har opstillet en række scenarier for, hvorledes en  

 person,  

 der har fået et »PET-afslag« på sin ansøgning om indfødsret, i praksis kan  

 klage over begrundelsen, uden at dette samtidig er en klage over selve  

 afslaget:  

 Ansøgeren kan henvende sig til 1) Wamberg-udvalget, som, selv om det i det  

 væsentlige må ses som en garantigivende kontrolinstans i forbindelse med  

 selve  

 efterretningsvirksomheden, efter det oplyste også kan tage stilling til  

 individuelle henvendelser. 2) Der kan også rettes henvendelse til  

 Folketingets  

 Ombudsmand (om PET  ikke om Indfødsretsudvalget). 3) Efter  

 omstændighederne  

 vil der formentlig også kunne anlægges sag ved domstolene med påstand om, at  

 en  

 videregivelse af (fejlagtige) oplysninger med afslag på indfødsret til følge  

 har udgjort et indgreb i klagerens ret til respekt for sit privatliv og 4)  

 man  

 kan også forestille sig, at et spørgsmål om krænkelse af artikel 8 indbringes  

 for domstolene i forbindelse med et sagsanlæg mod justitsministeren, som er  

 den  

 parlamentarisk ansvarlige for PET, og som er den, der videresender PETs  

 sikkerhedsvurdering til Indfødsretsudvalget.
EMRK er gennemført i dansk ret  

 og  

 kan påberåbes og anvendes ved danske domstole.
Endelig finder Institut  

 for Menneskerettigheder, at det vil være muligt at indføre en ordning i  

 lighed  

 med den svenske, hvor der kan klages til regeringen, når der meddeles afslag  

 på  

 statsborgerskab af hensyn til statens sikkerhed.
Når regeringen alene tager  

 stilling til holdbarheden af efterretningstjenestens vurdering af, at  

 ansøgeren  

 kan udgøre en fare for den nationale sikkerhed, og når en eventuel  

 tilsidesættelse af sikkerhedsvurderingen alene fører til en tilbagesendelse  

 til  

 den kompetente myndighed med henblik på, at denne kan træffe en fornyet  

 afgørelse i sagen, finder Institut for Menneskerettigheder ikke, at der kan  

 være grundlovsmæssige problemer, da det her fortsat vil være  

 lovgivningsmagten,  

 der afgør naturalisationsspørgsmålet.
 Forslagsstillerne har  

 ikke lagt sig fast på, hvilken klagemodel der skal indføres/anbefales i disse  

 sager, men mener, at Institut for Menneskerettigheder har dokumenteret, at  

 der  

 findes en lang række muligheder, som sikrer ansøgeren/klageren den størst  

 mulige retssikkerhed uden overhovedet at medføre et behov for hverken  

 grundlovsændring eller en væsentligt ændret tolkning af indfødsretsreglerne i  

 forhold til i dag.
Skriftlig fremsættelse Simon Emil Ammitzbøll  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om begrundelse på afslag på ansøgninger om indfødsret.
(Beslutningsforslag nr.
B 126).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
