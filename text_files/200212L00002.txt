Fremsat den 2. oktober 2002 af  

 justitsministeren (Lene Espersen) Forslag til Lov om ændring af  

 færdselsloven (Motorvejshastighed, skærpet håndhævelse  

 af hastighedsgrænserne og andre initiativer til forbedring af  

 færdselssikkerheden) § 1 I færdselsloven, jf. lovbekendtgørelse nr. 712 af 2. august  

 2001, som ændret ved lov nr. 217 af 22. april 2002 og lov nr. 380 af 6.  

 juni 2002, foretages følgende ændringer:
 1. § 32, stk. 2, affattes således:
»Stk. 2. Kørende skal give tegn før  

 igangsætning fra kanten af vejen og før vending og svingning.  

 Kørende skal endvidere give tegn før vognbaneskift eller anden  

 ikke ubetydelig ændring af køretøjets placering til siden  

 på motorvej.
Ved vognbaneskift eller anden ikke ubetydelig  

 ændring af køretøjets placering til siden på anden  

 vej end motorvej, skal kørende give tegn, når det er  

 påkrævet til vejledning for den øvrige færdsel.  

 Tegnet skal gives ved hjælp af blinklys, hvor anbringelse heraf  

 på køretøjet er påbudt eller tilladt, og i  

 øvrigt ved, at en arm rækkes vandret ud til siden.« 2. I § 32 indsættes efter stk. 2 som nyt  

 stykke:
»Stk. 3. Trafikministeren kan fastsætte regler om  

 anvendelse af havariblink, herunder regler om obligatorisk anvendelse af  

 havariblink ved uventet kødannelse eller anden umiddelbar fare  

 på motorvej.« Stk. 3-4 bliver herefter stk. 4-5.
 3. I § 32, stk. 4, og § 82, stk. 1, ændres »stk. 2 og 3« til:  

 »stk. 2 og 4«.
 4. I § 35, stk. 1 og 4, § 43,  

 stk. 7, § 55 a, stk. 2, og § 83  

 ændres »Trafikministeren kan« til: »Justitsministeren kan efter  

 forhandling med trafikministeren«.
 5. I § 37, stk. 6 og 7, ændres  

 »Trafikministeren kan efter forhandling med justitsministeren« til:  

 »Justitsministeren kan efter forhandling med trafikministeren«.
 6. I § 40 ændres »Trafikministeren kan« til:  

 »Trafikministeren kan efter forhandling med justitsministeren og«.
 7. I § 42, stk. 2, ændres »110« til:  

 »120«.
 8. § 42, stk. 4, 2. pkt., affattes  

 således:
»På motortrafikveje og motorveje må hastigheden dog ikke  

 overstige henholdsvis 90 km i timen og 130 km i timen.« 9. I § 43, stk. 8, ændres »trafikministeren«  

 til: »justitsministeren efter forhandling med trafikministeren«.
 10. I § 44, stk. 4, 2. pkt., § 85, stk. 3,  

og § 134, stk. 3, ændres »Trafikministeren kan  

 efter forhandling med justitsministeren« til: »Justitsministeren kan«.
 11. I § 50, stk. 2, ændres »Trafikministeren  

 kan« til: »Trafikministeren kan efter forhandling med justitsministeren«.
 12. I § 53, stk. 4, og § 55,  

 stk. 3, ændres »Trafikministeren fastsætter efter  

 forhandling med justitsministeren« til: »Justitsministeren  

 fastsætter«.
 13. I § 60 a, stk. 3, 1. pkt., og § 60 a,  

 stk. 3, nr. 2, ændres »to år« til: »tre år«.
14. I § 73, stk. 1, ændres  

 »Trafikministeren« til: »Justitsministeren, og for så vidt angår  

 nr. 1, justitsministeren og trafikministeren,« 15. § 73 a, stk. 3, og § 73 b,  

 stk. 2, ophæves.
 16. § 86, stk. 2, affattes således:
»Stk. 2. Trafikministeren fastsætter bestemmelser om  

 blokvognskørsel.
Justitsministeren fastsætter bestemmelser om  

 betaling for politimæssig assistance, der efter politiets skøn  

 er påkrævet ved gennemførsel af sådanne  

 transporter.« 17. § 88 a, stk. 1, affattes således:
»Justitsministeren og trafikministeren kan for at imødekomme  

 særlige behov for personer med handicap dispensere fra reglerne i denne  

 lovs kapitel 1 14, når det findes færdselssikkerhedsmæssigt  

 forsvarligt.
Justitsministeren kan endvidere fastsætte regler, der helt  

 eller delvist fritager personer med handicap for at efterkomme bestemmelser  

 om parkering og standsning fastsat i medfør af § 92, stk. 1,  

 nr. 1, og fritager visse personer med handicap for betaling for  

 køreprøver og nummerplader i medfør af kapitel 17 a.  

 Trafikministeren kan fastsætte regler, der fritager visse personer med  

 handicap for betaling for syn i medfør af § 124 g.« 18. I § 92 d indsættes som stk. 3:
»Stk. 3. Kommuner og amtskommuner kan opkræve betaling  

 for certifikater, parkeringstilladelser eller lignende, der udstedes i  

 forbindelse med gennemførelse af forsøg som omhandlet i  

 stk. 1.« 19. I § 118, stk. 1, ændres »jf. dog stk. 4« til:  

 »jf. dog stk. 5«.
 20. I § 118 indsættes efter stk. 3 som nyt  

 stykke:
»Stk. 4. Ved fastsættelsen af bøder for  

 overtrædelse af §§ 42 og 43, jf. stk. 3, skal det tillige  

 indgå som en skærpende omstændighed, hvis hastigheden har  

 udgjort 140 km i timen eller derover.« Stk. 4-8 bliver herefter stk. 5-9.
 21. I § 122, stk. 1, 1. pkt., ændres  

 »Trafikministeren kan efter forhandling med justitsministeren« til:  

 »Justitsministeren kan«.
22. I § 124 a, stk. 3, 2. pkt., indsættes  

 efter »i medfør af § 60, stk. 2 eller 3«: », eller § 60  

 a« 23. I § 124 q ændres »Trafikministeren« til: »  

 Justitsministeren og trafikministeren«.
 24. § 126, stk. 1, nr. 2, affattes  

 således:
»2)	har overskredet de tilladte hastigheder efter §§ 42 og 43 a  

 eller en anden hastighedsgrænse fastsat ved færdselstavler eller  

 anden afmærkning med mere end 70 pct. eller har kørt med en  

 hastighed på 180 km i timen eller derover,« 25. I § 126, stk. 4, 1. pkt., ændres »to  

 år« til: »tre år«.
 26. I § 134, stk. 4, ændres »stk. 5«  

 til: »stk. 6«.
 27. Efter § 134 a indsættes:
»§ 134 b.
Justitsministeren kan bemyndige Rigspolitichefen til  

 at udøve de beføjelser, der i denne lov er tillagt  

 justitsministeren.
Stk. 2. Justitsministeren kan fastsætte regler om  

 adgangen til at påklage afgørelser, der er truffet i henhold til  

 bemyndigelse efter stk. 1, herunder at afgørelserne ikke skal  

 kunne indbringes for ministeren.« § 2 Stk. 1. § 1, nr. 4-6, 9-12, 14-18, 21, 23 og 27,  

 træder i kraft dagen efter bekendtgørelsen i Lovtidende.
 Stk. 2. § 1, nr. 1-3, 13, 22 og 25, træder i kraft  

 den 1. januar 2003.
 Stk. 3. § 1, nr. 7, 8, 19, 20, 24 og 26, træder i  

 kraft den 1. september 2003.
 Stk. 4. Spørgsmålet om straf og frakendelse af  

 førerret i anledning af hastighedsovertrædelser, som er  

 begået inden 1. september 2003, afgøres efter de hidtil  

 gældende regler.
Bemærkninger til lovforslaget Almindelige bemærkninger Indholdsfortegnelse 1.
Indledning 4 2.
Lovforslagets hovedpunkter 5 3.
Motorvejshastighed, skærpelse af kontrolindsatsen og  

 sanktionsniveauet ved hastighedsovertrædelser samt obligatorisk  

 tegngivning ved vognbaneskift på motorvej 6 3.1.
Motorvejshastighed for personbiler og  

 motorcykler 6 3.1.1.
Gældende regler 6 3.1.2.
 Statistiske oplysninger mv.
6 3.1.3.
Fremmed ret 10 3.1.3.1.
 Hastighedsgrænser og ulykker i de øvrige EU-  

 lande.
10 3.1.3.2.
Aktuelle overvejelser i Sverige 10 3.1.3.3.
Aktuelle overvejelser i Italien 11 3.1.3.4.
Aktuelle overvejelser i EU 11 3.1.4.
Justitsministeriets overvejelser 12 3.1.4.1.
Overvejelser vedrørende  

 motorvejshastigheden 12 3.1.4.2.
Færdselssikkerhedsmæssige  

 konsekvenser 14 3.1.4.3.
Miljømæssige konsekvenser 14 3.2.
Intensiveret politimæssig kontrol på navnlig  

 farlige motorvejsstrækninger 15 3.3.
Skærpelse af bødeniveauet ved  

 hastighedsovertrædelser 16 3.3.1.
Gældende regler 16 3.3.2.
Justitsministeriets overvejelser 17 3.3.2.1.
Indførelse af et særligt  

 »højhastighedstillæg« ved  

 bødeudmålingen 17 3.3.2.2.
Formålet med  

 »højhastighedstillægget« 18 3.3.2.3.
Beregningen af  

 »højhastighedstillægget« 19 3.4.
Skærpelse af reglerne for frakendelse af  

 førerretten ved overtrædelse af hastighedsbegrænsninger  

 på motorveje 20 3.4.1.
Gældende regler 20 3.4.2.
Justitsministeriets overvejelser 21 3.5.
Obligatorisk tegngivning ved vognbaneskift på  

 motorvej 22 3.5.1.
Gældende regler 22 3.5.2.
Justitsministeriets overvejelser 22 4.
Prøvetid for kørekort til  

 førstegangserhververe 23 4.1.
Gældende regler 23 4.2.
Justitsministeriets overvejelser 24 5.
Andre tiltag med henblik på øget  

 færdselssikkerhed 25 5.1.
Yderligere målretning af den automatiske  

 hastighedskontrol mod farlige vejstrækninger 25 5.2.
Øget brug af fartvisere på farlige  

 steder 25 5.3.
Større færdselssikkerhed på steder, hvor  

 børn og ældre ofte færdes 26 5.4.
Fjernelse af »sorte pletter« fra trafikkens  

 Danmarkskort 26 5.5.
Spiritus- og promillekørsel 27 5.5.1.
Sanktioner for spiritus- og  

 promillekørsel 27 5.5.2.
Konfiskation i medfør af færdselslovens  

 § 133 a 28 5.5.3.
Justitsministeriets overvejelser 29 6.
Forslagets økonomiske og administrative  

 konsekvenser 29 6.1.
Gennemgang af motorvejsnettet mv., »sorte pletter« og  

 informationskampagne 29 6.2.
Fremtidige motorvejsanlæg 30 6.2.1.
Anlæg under udførelse 30 6.2.2.
Anlæg under projektering 30 6.2.3.
Anlæg under planlægning 30 6.3.
Politiets edb-systemer 30 6.4.
Bødeprovenu 30 6.5.
Samfundsøkonomisk konsekvensvurdering 30 6.6.
Visse betalingsbestemmelser 31 6.7.
Færdselssikkerheds- og miljømæssige  

 konsekvenser 31 6.8.
Konsekvenser for erhvervslivet og EU-retlige  

 aspekter 32 6.9.
Sammenfattende skema 32 7.
 Hørte myndigheder mv.
32 1.  

 Indledning Lovforslaget er første skridt til  

 gennemførelse af regeringens overordnede målsætning om at  

 forhøje hastighedsgrænsen på motorvej for personbiler og  

 motorcykler til 130 km i timen.
 For at hastighedsforhøjelsen kan ske på en  

 måde, der er færdselssikkerhedsmæssigt optimal, er det af  

 vejtekniske og trafikale årsager nødvendigt, at ordningen  

 udbredes gradvist, så der startes med de motorvejsstrækninger,  

 der er bedst egnet hertil.
 Formålet med lovforslaget er derfor i første  

 omgang at forhøje færdselslovens generelle  

 hastighedsgrænse på motorveje for personbiler og motorcykler fra  

 110 til 120 km i timen, samtidig med at der åbnes mulighed for lokalt  

 at forhøje hastighedsgrænsen yderligere op til 130 km i  

 timen.
 Baseret på et foreløbigt skøn  

 forventes det, at 130 km i timen umiddelbart vil kunne gennemføres  

 på ca. 15 pct. af motorvejsnettet (de nyeste strækninger), 120 km  

 i timen på ca. 50 pct. af motorvejsnettet (strækninger i  

 åbent land) og 110 km i timen eller derunder på ca. 35 pct. af  

 motorvejsnettet (strækninger omkring de store byer), jf. punkt 3.1.4.  

 nedenfor.
Forslaget om forhøjelse af  

 hastighedsgrænserne ledsages af forslag til en række  

 kompenserende foranstaltninger, som skal øge færdselssikkerheden  

 og medvirke til at sikre, at hastighedsgrænserne overholdes.
Det  

 foreslås således, at politiets kontrolindsats mod  

 hastighedsovertrædelser på motorvej intensiveres, og at  

 bødeniveauet forhøjes markant ved overtrædelser, hvor  

 hastigheden har udgjort 140 km i timen og derover.
Ligeledes foreslås  

 det, at den nuværende regel om betinget frakendelse af  

 førerretten ved overskridelse af hastighedsgrænserne med mere  

 end 70 pct. suppleres med en fast, øvre grænse på 180 km i  

 timen, således at der sker betinget frakendelse, hvis bare én af  

 grænserne overskrides.
Endelig foreslås det, at der  

 indføres lovregler om obligatorisk tegngivning ved vognbaneskift  

 på motorvej, og at der udstedes administrative regler om obligatorisk  

 anvendelse af havariblink ved uventet kødannelse mv. på  

 motorvej.
Lovforslaget indeholder også en række andre  

 initiativer til forbedring af færdselssikkerheden.
Således  

 udvides prøvetiden for førstegangserhververe af kørekort  

 fra to til tre år, den automatiske hastighedskontrol målrettes i  

 endnu højere grad end i dag mod særligt farlige  

 vejstrækninger og kombineres i videre omfang med opsætning af  

 fartvisere, mulighederne for en generelt udvidet anvendelse af fartvisere  

 undersøges nærmere, fokus på veje, hvor børn og  

 ældre færdes, øges, og der iværksættes et  

 arbejde med kortlægning og fjernelse af de »sorte pletter« på  

 trafikkens Danmarkskort.
Endelig iværksættes et udvalgsarbejde,  

 som blandt andet har til formål at skærpe sanktionerne for  

 spiritus- og promillekørsel og at undersøge mulighederne for  

 supplerende indsatser, herunder f.eks. i relation til  

 rådighedsfratagelse af køretøjer.
 Herudover gennemfører lovforslaget en række  

 mere tekniske ændringer navnlig som følge af overførslen  

 af dele af færdselsområdet fra Trafikministeriet til  

 Justitsministeriet.
 Rådet for Større Færdselssikkerhed vil  

 forud for lovens ikrafttræden iværksætte en  

 landsdækkende kampagne, der skal informere trafikanterne om de nye  

 hastighedsgrænser og sanktionerne for overtrædelse heraf.
2. Lovforslagets  

 hovedpunkter Som anført under punkt 1 er lovforslaget  

 første skridt til gennemførelse af regeringens overordnede  

 målsætning om at forhøje hastighedsgrænsen på  

 hovedparten af motorvejsnettet til 130 km i timen for personbiler og  

 motorcykler.
Med det sigte ændres færdselslovens § 42,  

 stk. 2, så den generelle hastighedsgrænse på motorveje  

 for personbiler og motorcykler i første omgang forhøjes fra 110  

 til 120 km i timen.
Der henvises til lovforslagets § 1, nr. 7, og  

 bemærkningernes punkt 3.1.4.
Herudover ændres lovens § 42, stk. 4,  

 så der allerede nu åbnes mulighed for lokalt at forhøje  

 hastighedsgrænsen op til 130 km i timen på de strækninger,  

 der findes egnede hertil.
Der henvises til lovforslagets § 1, nr. 8, og  

 bemærkningernes punkt 3.1.4.
 Den eksisterende mulighed for lokalt at fastsætte  

 lavere hastighedsgrænser end den generelle, herunder f.eks. 110 km i  

 timen, fastholdes.
 Forslagene om højere hastighed på motorvejene  

 ledsages af en række kompenserende tiltag, der skal øge  

 færdselssikkerheden og sikre, at hastighedsgrænserne overholdes,  

 så stigningen i gennemsnitshastigheden, og dermed i antallet af  

 trafikulykker på motorvejene, begrænses.
For det første lægges der op til en  

 omprioritering af politiets kontrolindsats, så kontrolintensiteten  

 på motorvejene øges, navnlig på farlige strækninger.  

 Disse tiltag gennemføres administrativt.
Der henvises til  

 bemærkningernes punkt 3.2.
For det andet foreslås det, at der indføjes  

 et nyt stk. 4 i færdselslovens § 118, hvorefter det ved  

 fastsættelsen af alle hastighedsbøder skal indgå som en  

 skærpende omstændighed, hvis hastigheden har udgjort 140 km i  

 timen eller derover.
Bestemmelsen skal danne grundlag for indførelse  

 af et særligt »højhastighedstillæg«, der ved  

 udmåling af bøder for hastighedsovertrædelser, hvor  

 hastigheden har udgjort 140 km i timen eller derover, lægges oven i de  

 eksisterende bødetakster med et fast beløb, der stiger i takt  

 med hastigheden.
Der henvises til lovforslagets § 1, nr. 20, og  

 bemærkningernes punkt 3.3.
For det tredje foreslås det, at færdselslovens  

 § 126, stk. 1, nr. 2, ændres, sådan at den  

 nuværende regel om betinget frakendelse af førerretten ved  

 overskridelse af hastighedsgrænserne med mere end 70 pct. fastholdes  

 men suppleres med en fast overgrænse på 180 km i timen med den  

 konsekvens, at der også i de tilfælde, hvor den procentuelle  

 overskridelse er mindre end 70 pct., vil ske betinget frakendelse, hvis der  

 er kørt med en hastighed på 180 km i timen eller derover. 180 km  

 i timen svarer til en overskridelse på ca. 64 pct. ved 110 kms  

 begrænsning, en overskridelse på 50 pct. ved 120 kms  

 begrænsning og en overskridelse på ca. 38 pct. ved 130 kms  

 begrænsning.
Der henvises til lovforslagets § 1, nr. 24, og  

 bemærkningernes punkt 3.4.
For det fjerde foreslås det, at der i lyset af den  

 øgede spredning af hastighederne mellem hurtige og langsomme  

 køretøjer på motorvejene, som lovforslaget alt andet lige  

 vil medføre, indføres lovregler om obligatorisk tegngivning ved  

 vognbaneskift på motorvej, og at der udstedes administrative regler om  

 obligatorisk anvendelse af havariblink ved uventet kødannelse mv.  

 på motorvej.
Der henvises til lovforslagets § 1, nr. 1 og 2, og  

 bemærkningernes punkt 3.5.
 For det femte foreslås det, at der forud for  

 lovforslagets ikrafttræden gennemføres en omfattende kampagne,  

 hvor der orienteres om de nye regler og sanktionerne for overtrædelse  

 heraf.
 Ud over de tiltag, som er direkte forbundet med  

 forøgelsen af hastigheden på motorvejene, indeholder  

 lovforslaget også en række yderligere initiativer til styrkelse  

 af færdselssikkerheden.
Det gælder for det første en udvidelse af  

 prøvetiden for førstegangserhververe af kørekort fra to  

 til tre år.
Der henvises til lovforslagets § 1, nr. 13 og 25, og  

 bemærkningernes punkt 4.
Det gælder for det andet en endnu højere grad  

 af målretning af den automatiske hastighedskontrol mod særligt  

 farlige vejstrækninger, herunder i kombination med opsætning af  

 fartvisere, en undersøgelse af mulighederne for opsætning af  

 yderligere fartvisere, øget fokus på veje, hvor børn og  

 ældre færdes, og et arbejde med kortlægning og fjernelse af  

 de »sorte pletter« på trafikkens Danmarkskort.
Disse initiativer  

 gennemføres administrativt.
Der henvises til bemærkningernes  

 punkt 5.1., 5.2., 5.3. og 5.4.
Det gælder for det tredje i relation til spiritus-  

 og promillekørsel, hvor et igangværende udvalgsarbejde til  

 forenkling af sanktionssystemet udvides med henblik på en  

 skærpelse af sanktionerne og med henblik på en  

 undersøgelse af mulighederne for i højere grad end i dag at  

 anvende andre typer af sanktioner og indsatser som supplement til de  

 nuværende sanktionstyper, herunder f.eks. en udvidelse af mulighederne  

 for at fratage føreren rådigheden over køretøjet  

 ved grove eller gentagne overtrædelser   eventuelt for en  

 tidsbegrænset periode.
Der henvises til bemærkningernes punkt  

 5.5.
Endelig gennemfører lovforslaget en række  

 mere tekniske ændringer, der navnlig er en følge af, at sager  

 vedrørende dansk og international regulering af færdsel og  

 færdselssikkerhed samt sager vedrørende  

 færdselsadfærd ved kongelig resolution af 27. november 2001 er  

 overført fra Trafikministeriet til Justitsministeriet.
Ud over en  

 ændret affattelse af diverse bemyndigelsesbestemmelser indsættes  

 en generel bestemmelse i § 134 b, der gør det muligt for  

 justitsministeren at henlægge sine beføjelser i medfør af  

 færdselsloven til Rigspolitichefen.
En tilsvarende bestemmelse findes  

 for trafikministerens og Færdselsstyrelsens vedkommende i § 134 a.  

 Der indsættes også en særlig bestemmelse vedrørende  

 opkrævning af gebyr i færdselslovens § 92 d  

 vedrørende forsøg med færdselsregulerende  

 foranstaltninger, og en konsekvensændring af færdselslovens  

 § 124 a, stk. 3, vedrørende opkrævning af gebyr for  

 kontrollerende køreprøver.
Der henvises til lovforslagets  

 § 1, nr. 4-6, 9-12, 14-18, 21, 23 og 27 samt bemærkningerne  

 hertil.
3. Motorvejshastighed,  

 skærpelse af kontrolindsatsen og sanktionsniveauet ved  

 hastighedsovertrædelser samt obligatorisk tegngivning ved  

 vognbaneskift på motorvej 3.1. Motorvejshastighed for  

 personbiler og motorcykler 3.1.1. Gældende  

 regler De gældende generelle regler om  

 hastighedsbegrænsninger fremgår af færdselslovens  

 § 42. § 42, stk. 2, om den generelle  

 hastighedsbegrænsning på motorveje blev senest ændret ved  

 lov nr. 283 af 29. april 1992. Efter § 42, stk. 2, må  

 hastigheden på motorveje ikke overstige 110 km i timen.
Før  

 lovændringen var den generelle hastighedsgrænse på  

 motorveje 100 km i timen.
Denne hastighedsgrænse var indført ved  

 lov nr. 191 af 29. april 1981 og svarede til den tidligere, midlertidige  

 hastighedsgrænse, som var fastsat i medfør af  

 energiforsyningslovgivningen.
Denne hastighedsgrænse er kun aktuel for  

 kørsel med motorcykler og personbiler med en tilladt totalvægt  

 på ikke over 3.500 kg, og kun såfremt der ikke er tilkoblet  

 påhængsvogn, påhængsredskab eller lignende.
Dette  

 følger af færdselslovens § 43 om hastighed for  

 særlige typer af køretøjer (køretøjsbestemt  

 hastighed).
Efter færdselslovens § 42, stk. 4 og 5,  

 kan der for en vejstrækning fastsættes en højere eller  

 lavere lokal hastighedsgrænse end den generelle.
De nærmere  

 regler om lokale hastighedsgrænser er fastsat i Justitsministeriets  

 cirkulære nr. 72 af 5. juli 1985 om lokale  

 hastighedsbegrænsninger med tilhørende cirkulæreskrivelse  

 af samme dato.
 Det fremgår heraf, at en højere lokal  

 hastighedsgrænse kun kan fastsættes i tættere bebygget  

 område, hvor hastighedsgrænsen kan forhøjes til 60, 70  

 eller 80 km i timen, og på motortrafikveje, hvor en højere lokal  

 hastighedsgrænse kan fastsættes til 90 km i timen.  

 Færdselsloven giver derimod ikke mulighed for fastsættelse af en  

 højere lokal hastighedsgrænse på motorveje.
En lavere lokal hastighedsgrænse end den generelle  

 kan fastsættes på alle vejkategorier.
For så vidt  

 angår motorveje er der i cirkulæret peget på, at  

 fastsættelse af en lavere lokal hastighedsgrænse end den  

 generelle f.eks. kan ske ved motorvejens tilslutning til det almindelige  

 vejnet.
 3.1.2. Statistiske oplysninger mv.
Dette afsnit beskriver en række statistiske  

 oplysninger, som er af betydning ved bedømmelsen af  

 hastighedsgrænserne på motorveje.
Samtlige statistiske  

 oplysninger er indhentet fra Vejdirektoratet.
Tabel 1 beskriver ulykkesfrekvensen for personskadeulykker  

 i perioden fra 1995 til 1999 på strækninger med og uden  

 randbebyggelse fordelt på vejtyper.
Ulykkesfrekvensen er opgjort som  

 antal ulykker pr. million kørte vognkilometer på den  

 pågældende vejtype.
Tabel 1 Ulykkesfrekvens for personskadeulykker på stats- og  

 amtsveje 1995   1999 Personskadeulykker 1995-1999 på strækninger  

 uden randbebyggelse Ulykkesfrekvens (antal ulykker pr. mio. kørte  

 vognkilometer) Motorvej 0,03 Motortrafikvej 0,04 Ramper ved motorvej og lign.
0,05 2-spor med cykelsti 0,09 2-spor uden kantbane og uden cykelsti 0,15 2-spor med kantbane og uden cykelsti 0,11 3-spor 0,12 4-spor 0,07 Øvrige veje 0,10 Kilde: Vejdirektoratet Personskadeulykker 1995-1999 på strækninger  

 med randbebyggelse Ulykkesfrekvens (antal ulykker pr. mio. kørte  

 vognkilometer) 2-spor med kantbane og med cykelsti 0,13 2-spor uden kantbane og med cykelsti 0,19 2-spor uden cykelsti 0,17 3-spor 0,20 4-spor 0,16 Øvrige veje 0,16 Kilde: Vejdirektoratet Tabel 1 viser, at motorveje i relation til  

 personskadeulykker er langt den sikreste vejtype at færdes på.  

 Der sker f.eks. op til dobbelt så mange ulykker på (andre)  

 4-sporede veje uden randbebyggelse set i forhold til motorveje og op til fem  

 gange så mange ulykker på landeveje.
 Det er endvidere relevant at se på  

 ulykkesudviklingen og udviklingen i gennemsnitshastigheden på det  

 danske motorvejsnet.
Som det fremgår af tabel 2 nedenfor, er  

 gennemsnitshastigheden for personbiler på det danske motorvejsnet i dag  

 118 km i timen.
Det skal dog hertil bemærkes, at der er stor spredning  

 i måleresultaterne ved de forskellige målestationer.  

 Gennemsnitshastigheden for personbiler er således flere steder  

 målt til mere end 120 km i timen.
 Ulykkesudviklingen og udviklingen i gennemsnitshastigheden  

 på det danske motorvejsnet i perioden 1991-2001 er vist nedenfor i  

 tabel 2. I perioden er der dog sket en betydelig udvidelse af  

 motorvejsnettet, ligesom trafikken er steget væsentligt.
Tabel 2 Personskader og hastigheder på det danske  

 motorvejsnet 1991   2001 År Dræbte Alvorligt tilskadekomne Lettere Tilskadekomne Alle personskader Gennemsnits- hastighed for personbiler(km/t) 1991 20 143 131 294 - 1992 15 140 123 278 - 1993 23 176 129 328 - 1994 33 193 148 374 - 1995 34 202 174 410 114 1996 30 212 167 409 115 1997 37 179 234 450 117 1998 33 197 274 504 118 1999 42 235 274 551 118 2000 29 238 261 528 119 2001 40 224 284 548 118 Kilde: Vejdirektoratet Tabel 2 viser, at der i absolutte tal er sket  

 en væsentlig stigning i antallet af personskader på det danske  

 motorvejsnet.
Dette hænger til dels sammen med, at længden af  

 motorvejsnettet er udvidet i perioden.
 Samtidig er gennemsnitshastigheden for personbiler i  

 perioden steget.
Gennemsnitshastigheder i perioden fra 1991 til 1994 er  

 ikke angivet, da der kun er registreret hastigheder på tre  

 målestationer på motorvejsnettet.
Disse registreringer er derfor  

 ikke sammenlignelige med registreringerne fra 1994 og fremefter.
De tre  

 målestationer viser imidlertid, at gennemsnitshastigheden i perioden  

 fra 1991 til 1994 har ligget konstant på knap 112 km i timen.
Tabel 3 Personskader på det danske motorvejsnet pr. km  

 vejstrækning 1991   2001 År Dræbte pr. km Dræbte og tilskadekomne pr. km Gennemsnitshastighed for personbiler  

 (km/t) 1991 0,030 0,44 - 1992 0,020 0,37 - 1993 0,028 0,40 - 1994 0,036 0,40 - 1995 0,037 0,44 114 1996 0,031 0,42 115 1997 0,036 0,44 117 1998 0,031 0,47 118 1999 0,038 0,50 118 2000 0,025 0,46 119 2001 0,033 0,45 118 Kilde: Vejdirektoratet Tabel 3 viser, at antallet af personskader i  

 forhold til vejlængden varierer en del fra år til år.  

 Antallet af personskader er i det store og hele konstant over perioden, dog  

 med en mindre tendens til et lidt højere samlet antal personskader i  

 slutningen af perioden i forhold til starten af perioden.
Tabel 4 Personskader på det danske motorvejsnet pr. mio.  

 kørte vognkilometer 1991   2001 År Dræbte pr. mio. kørte  

 vognkilometer Dræbte og tilskadekomne pr. mio. kørte  

 vognkilometer Gennemsnits- hastighed for personbiler  

 (km/t) 1991 0,004 0,06 - 1992 0,003 0,05 - 1993 0,004 0,05 - 1994 0,005 0,06 - 1995 0,005 0,06 114 1996 0,004 0,06 115 1997 0,005 0,06 117 1998 0,004 0,06 118 1999 0,005 0,06 118 2000 0,003 0,05 119 2001 0,004 0,05 118 Kilde: Vejdirektoratet Tabel 4 viser, at antallet af personskader i  

 forhold til trafikkens udvikling (antal skadekomne pr. kørte million  

 kilometre) har været næsten konstant over perioden.
 Tabel 2 og 4 viser således, at antallet af  

 dræbte og tilskadekomne har været stort set konstant i forhold  

 til vejlængde og trafik på motorvejene over perioden 1991   2001.  

 Samtidig er det samlede antal personskader i absolutte tal dog steget.
Tabel 5 Personskader på de danske veje pr. mio. kørte  

 vognkilometer 1991   2001 År Motorveje Øvrige stats- og  

 amtsveje Kommuneveje Alle  

 veje 1991 0,06 0,28 0,38 0,29 1992 0,05 0,28 0,39 0,29 1993 0,05 0,27 0,36 0,27 1994 0,06 0,26 0,34 0,26 1995 0,06 0,25 0,35 0,26 1996 0,06 0,25 0,32 0,25 1997 0,06 0,24 0,30 0,23 1998 0,06 0,23 0,28 0,22 1999 0,06 0,22 0,28 0,21 2000 0,05 0,22 0,27 0,21 2001 0,05 0,20 0,25 0,19 Kilde: Vejdirektoratet Tabel 5 viser, at antallet af personskader i  

 forhold til trafikken har været faldende undtagen for motorveje, hvor  

 tallet har været konstant over perioden.
3.1.3. Fremmed ret 3.1.3.1. Hastighedsgrænser og ulykker i de  

 øvrige EU- lande.
Tabel 6 Hastighedsgrænser i EU-landene B DK D EL E F IRL I L NL A P FIN S UK Byer 50 50 50 50 50 50 48 50 50 50 50 50 50 50 48 Hovedveje 90 80 100 110 90 90 96 90 90 80 100 100 80 90 96 Motorveje 120 110 1) 120 120 130 112 130 120 1202) 130 120 1203) 110 112 Kilde: EU-Kommissionens hvidbog» Den europæiske  

 transportpolitik frem til 2010   De svære valg«.
Som det fremgår af ovenstående  

 tabel, varierer den højest tilladte hastighedsgrænse på  

 motorveje i de øvrige EU-lande.
Sverige og Danmark har sammen med  

 Storbritannien og Irland de laveste generelle hastighedsgrænser, mens  

 de øvrige EU-lande alle har generelle hastighedsgrænser på  

 120 km i timen eller derover.
Tabel 7 Dræbte pr. mia. kørte vognkilometer på  

 motorveje i 1999 i EU-landene.
B DK D GR E F IRL I L NL A P FIN S UK 6,9 4,4 4,5 - 31,7 (1998) 5,3 7,4 (1995) 13,4 (1998) - 3,2 (1996) 9,0 14,0 (1998) 5,1 2,5 2,5 (1997) Kilde: Vejdirektoratet Som det fremgår af ovenstående  

 tabel, var Danmark i 1999 det EU-land, som havde det fjerde mindste antal  

 dræbte på motorveje pr. mia. kørte vognkilometer.
Kun  

 Storbritannien, Sverige og Holland havde et lavere antal.
Det skal dog  

 understreges, at antal dræbte pr. mia. kørte vognkilometer  

 afhænger af en lang række faktorer, hvor gennemsnitshastigheden  

 kun er en af dem.
 Justitsministeriet er bekendt med, at der i Sverige og  

 Italien for tiden foretages aktuelle ændringer i  

 hastighedsbestemmelserne eller pågår overvejelser herom, jf.  

 nedenfor i punkt 3.1.3.2. og 3.1.3.3.
Herudover foregår der løbende overvejelser om  

 forbedring af færdselssikkerheden i EU.
De aktuelle overvejelser for  

 så vidt angår hastighedsbestemmelser omfatter imidlertid kun  

 kommerciel transport, jf. herved punkt 3.1.3.4. nedenfor.
3.1.3.2. Aktuelle overvejelser i Sverige Den generelle hastighedsgrænse på motorveje i  

 Sverige er 110 km i timen og omfatter ca. 80 pct. af det svenske  

 motorvejsnet.
Hastighedsmålinger viser, at gennemsnitshastigheden  

 på udvalgte dele af det svenske motorvejsnet varierer fra 97 til 119 km  

 i timen.
De højeste gennemsnitshastigheder er målt på  

 motorvejsstrækninger, som har en høj sikkerhedsmæssig  

 standard.
 Den svenske regering besluttede i 1998 at  

 iværksætte en undersøgelse af forudsætningerne for  

 at tillade højere hastigheder end 110 km i timen på de sikreste  

 dele af det svenske motorvejsnet.
Det er Vägverkets vurdering, at en forhøjelse  

 af hastighedsgrænsen vil kunne tillades på de sikreste dele af  

 det svenske motorvejsnet.
En gennemgang af de udformningskriterier, som  

 anvendes på de motorveje, der bygges i Sverige i dag, viser, at de i  

 det væsentligste opfylder kravene til en sikker motorvej.
Endvidere  

 viser en sikkerhedsmæssig gennemgang af motorvejsnettet (inventering),  

 at ca. 230 km af det eksisterende svenske motorvejsnet på ca. 1400 km i  

 princippet opfylder disse krav.
Det vil således være muligt at  

 gennemføre en forhøjelse af hastighedsgrænsen for godt 16  

 pct. af det samlede motorvejsnet.
 I undersøgelsen vurderes konsekvenserne af en  

 forhøjelse af hastighedsgrænsen på de sikreste dele af det  

 svenske motorvejsnet til henholdsvis 120 og 130 km i timen, herunder den  

 forventede betydning for gennemsnitshastigheden, antallet af dræbte og  

 alvorligt tilskadekomne, rejsetid samt emissioner.
Hvis hastighedsgrænsen forhøjes til 120 km i  

 timen kombineret med en intensiveret hastighedskontrol, vil det efter  

 Vägverkets vurdering kun medføre en ubetydelig forhøjelse  

 af gennemsnitshastigheden, hvorfor både de positive og de negative  

 konsekvenser vil være begrænsede.
Repræsentanter fra  

 Rikspolisstyrelsen har dog påpeget, at en sådan prioritering af  

 politiets ressourcer sandsynligvis vil påvirke indsatserne på de  

 veje, hvor den færdselssikkerhedsmæssige situation er  

 væsentlig ringere.
Hvis hastighedsgrænsen forhøjes til  

 enten 120 eller 130 km i timen, uden at den nuværende hastighedskontrol  

 intensiveres, vurderes forhøjelsen af hastighedsgrænsen derimod  

 at føre til en forhøjelse af gennemsnitshastigheden med  

 henholdsvis 5 og 10 km i timen, hvilket igen findes at føre til en  

 stigning i antallet af dræbte og alvorligt tilskadekomne på enten  

 2 3 eller ca. 5 personer pr. år.
Vägverket har på baggrund af  

 undersøgelsen foreslået den svenske regering at indføre  

 en forsøgsordning, hvorefter Vägverket får mulighed for at  

 fastsætte en hastighedsgrænse på 120 km i timen på  

 motorveje.
Den svenske regering har imidlertid ikke taget skridt hertil, men  

 har i første omgang besluttet, at der skal foretages yderligere  

 undersøgelser.
3.1.3.3. Aktuelle overvejelser i Italien Den generelle hastighedsgrænse på motorveje i  

 Italien er 130 km i timen.
Den 12. februar 2002 trådte nye regler i  

 kraft, hvorefter der er mulighed for at forhøje  

 hastighedsgrænsen på visse dele af motorvejsnettet til 150 km i  

 timen. Ændringen omfatter de dele af motorvejsnettet, hvor der er tre  

 vognbaner i hver køreretning (ud over nødspor), og hvor vejenes  

 konstruktion, trafiktætheden, de vejrlige forhold (tåge mv.),  

 samt oplysninger om ulykkestal for de seneste fem år tillader det.
Det  

 er endvidere en forudsætning for at forhøje hastigheden til 150  

 km i timen, at der opsættes passende skiltning på  

 strækningen.
Hastigheden på disse strækninger må  

 f.eks. ikke overstige 110 km i timen i tilfælde af pludselige  

 ændringer i de vejrlige forhold (sne, tåge mv.).
 Det vides endnu ikke, hvor stor en del af det italienske  

 motorvejsnet, der vil blive omfattet af hastighedsforhøjelsen, da  

 implementeringen fortsat er i gang.
3.1.3.4. Aktuelle overvejelser i EU EU-Kommisssionen har i efteråret 2001 udgivet en  

 hvidbog: »Den europæiske transportpolitik frem til 2010   De  

 svære valg« (dok.
KOM(2001)370), som bl.a. indeholder et  

 handlingsprogram med forslag til forbedring af færdselssikkerheden.
EUs overordnede mål er at få reduceret  

 antallet af dræbte på de europæiske veje til det halve  

 inden 2010. Det er - som det også fremgår af hvidbogen - de  

 nationale og lokale myndigheder, som har det primære ansvar for at  

 iværksætte de fornødne foranstaltninger for at nå  

 dette mål, men EU vil bidrage til indsatsen gennem udveksling af god  

 praksis, harmonisering af sanktioner og fremme af ny teknologi til  

 højnelse af trafiksikkerheden.
Frem til 2005 er det Kommissionens  

 hensigt at lægge øget vægt på udveksling af god  

 praksis, men den forbeholder sig ret til at tage lovgivningsinitiativer, hvis  

 antallet af trafikulykker ikke falder, specielt fordi ulykkesstatistikkerne i  

 de lande, der ansøger om medlemskab af EU, i forvejen er meget  

 høje.
I handlingsprogrammet udpeges en række initiativer  

 til forbedring færdselssikkerheden på de transeuropæiske  

 vejforbindelser.
For så vidt angår international kommerciel  

 transport drejer det sig bl.a. om en harmonisering af reglerne om kontrol og  

 sanktioner, navnlig vedrørende overskridelse af  

 hastighedsgrænser og promillegrænser, og udarbejdelse af en  

 fortegnelse over særligt farlige strækninger (»sorte pletter«)  

 med henblik på at sikre den fornødne skiltning de  

 pågældende steder.
Endvidere foreslås en fortsættelse  

 af indsatsen mod spirituskørsel og forsøg på at finde  

 løsninger på problemet omkring indtagelse af narkotika eller  

 medicin, som har indvirkning på evnen til at køre bil på  

 betryggende måde.
Der henvises i den forbindelse til, at Kommissionen  

 den 17. januar 2001 vedtog en henstilling om spiritus- og  

 promillekørsel, der opfordrer medlemsstaterne til at fastsætte  

 en generel grænse på 0,5 promille for førere af  

 personbiler, og 0,2 promille for erhvervschauffører, motorcyklister og  

 personer, der lige har fået kørekort.
EU blev med vedtagelsen af Maastricht-traktaten tillagt  

 udtrykkelig kompetence til at vedtage foranstaltninger på  

 transportområdet, herunder foranstaltninger til forbedring af  

 færdselssikkerheden.
Hjemmelen findes nu i artikel 71 i Traktaten om  

 Den Europæiske Union.
 Herudover bemærkes, at European Transport Safety,  

 som er EUs rådgiver på trafiksikkerhedsområdet,  

 tidligere har peget på en harmonisering af hastighedsgrænserne  

 på motorveje til 120 km i timen som et led i den målsætning  

 om halvering af antallet af dødsulykker i år 2010, som  

 fremgår af EU-kommissionens oplæg til handlingsplan for  

 trafiksikkerheden 2002-2010.
3.1.4. Justitsministeriets overvejelser 3.1.4.1. Overvejelser vedrørende  

 motorvejshastigheden Regeringens overordnede målsætning er at  

 forhøje hastighedsbegrænsningen på hovedparten af  

 motorvejsnettet til 130 km i timen for personbiler og motorcykler.
For at en sådan hastighedsforhøjelse kan ske  

 på en måde, der er færdselssikkerhedsmæssigt optimal,  

 er det af vejtekniske og trafikale årsager nødvendigt, at  

 forhøjelsen i første omgang gennemføres på de  

 motorvejsstrækninger, som er bedst egnet hertil, og udbredes gradvist  

 til det øvrige motorvejsnet over en periode.
Der henvises til punkt  

 3.1.4.2. nedenfor vedrørende de vejtekniske og  

 færdselssikkerhedsmæssige konsekvenser, der er forbundet med  

 indførelse af højere hastigheder for personbiler og motorcykler  

 på motorvejene.
 Justitsministeriet foreslår derfor i første  

 omgang, at færdselslovens § 42, stk. 2, ændres,  

 så den generelle hastighedsbegrænsning på motorvej for  

 personbiler og motorcykler forhøjes fra de nuværende 110 km i  

 timen til 120 km i timen.
Herudover ændres lovens § 42, stk. 4,  

 så der åbnes mulighed for lokalt at forhøje  

 hastighedsgrænsen yderligere op til 130 km i timen på de  

 motorvejsstrækninger, der skønnes bedst egnet hertil.
Dette vil  

 ske ved opsætning af færdselstavler (såkaldt opskiltning),  

 og forventes først og fremmest at omfatte de senest anlagte  

 vejstrækninger på motorvejsnettet.
Endelig fastholdes den eksisterende mulighed i  

 færdselslovens § 42, stk. 5, for lokalt at fastsætte  

 hastighedsgrænser på 110 km i timen eller derunder, hvor  

 vejtekniske og trafikale forhold tilsiger dette.
Dette vil ligeledes ske ved  

 opsætning af færdselstavler (såkaldt nedskiltning), og  

 forventes først og fremmest at omfatte motorvejsstrækningerne  

 omkring de store byer.
Fastsættelsen af de lokale, skiltede  

 hastighedsgrænser vil ske i samarbejde mellem Vejdirektoratet og de  

 lokale politimyndigheder.
Som anført i bemærkningerne til  

 forslaget vedrørende ændring af færdselslovens § 42,  

 stk. 4, (lovforslagets § 1, nr. 8), agter Justitsministeriet  

 umiddelbart efter lovforslagets vedtagelse at ændre ministeriets  

 cirkulære nr. 72 af 5. juli 1985 om fastsættelse af lokale  

 hastighedsbegrænsninger. Ændringen vil navnlig have til  

 formål at fastsætte nærmere retningslinier for  

 afgørelser om lokale forhøjelser af hastighedsgrænsen  

 på motorvej.
 Færdselslovens § 42, stk. 4, bestemmer, at  

 opskiltning kan ske, »såfremt omstændighederne, herunder  

 trafikafviklingen, tilsiger det, og afgørende  

 færdselssikkerhedsmæssige hensyn ikke taler derimod«.  

 Færdselslovens § 42, stk. 5, bestemmer, at nedskiltning kan  

 ske for vejstrækninger, »hvor det ikke vil være forsvarligt eller  

 ønskeligt at tillade kørsel med hastigheder svarende til den  

 generelle« (samt i tættere bebygget område for et nærmere  

 afgrænset område).
Den præcise afgrænsning af, hvilke  

 motorvejsstrækninger, der vil blive underlagt lokale  

 hastighedsbegrænsninger i form af enten opskiltning (130 km i timen)  

 eller nedskiltning (110 km i timen eller derunder), lader sig ikke foretage  

 på forhånd - når lige bortses fra de strækninger,  

 hvor hastigheden for personbiler og motorcykler allerede i dag er nedskiltet  

 til under den nuværende, generelle hastighedsgrænse på 110  

 km i timen.
Disse restriktioner vil naturligvis blive opretholdt.
 Når det ikke er muligt på forhånd  

 præcist at angive de motorvejsstrækninger, hvor der skal ske  

 opskiltning eller nedskiltning, skyldes det, at grundlaget for de konkrete  

 afgørelser først kan foreligge, når Vejdirektoratet har  

 haft mulighed for at foretage en nøje gennemgang (såkaldt  

 inventering) af hele motorvejsnettet med henblik på nærmere at  

 vurdere de enkelte strækningers tekniske dimensioner mv. og behovet for  

 eventuel tilpasning heraf, jf. punkt 3.1.4.2. nedenfor og lovforslagets bilag  

 2.
 Denne inventering, som bl.a. omfatter en besigtigelse af  

 hele motorvejsnettet på grundlag af planer og registermateriale,  

 forventes at kunne gennemføres i løbet af ca. 6 måneder.  

 Lovforslagets ikrafttrædelsesdato (1. september 2003 for så vidt  

 angår hastighedsdelen) er bl.a. fastsat under hensyntagen hertil.
 Baseret på et foreløbigt skøn  

 forventes det, at 130 km i timen i første omgang vil kunne  

 gennemføres på ca. 15 pct. af motorvejsnettet (de nyeste  

 strækninger), 120 km i timen på ca. 50 pct. af motorvejsnettet  

 (strækninger i åbent land) og 110 km i timen eller derunder  

 på ca. 35 pct. af motorvejsnettet (strækninger omkring de store  

 byer). Den skønnede fordeling er illustreret i nedenstående  

 figur 1.
 Figur 1. Skønnede hastighedsgrænser for  

 motorvejsstrækninger inkl. strækninger, der åbnes i  

 2002.
Som det fremgår af figuren, kan  

 hastighedsgrænser på 130 km i timen først forventes  

 indført på motorvejsstrækningerne Kolding-Esbjerg,  

 Ålborg-Frederikshavn og Ålborg-Hjørring.
Det skal  

 imidlertid understreges, at figurens angivelser er baseret på et  

 foreløbigt skøn, og at de endelige afgørelser som  

 nævnt afventer den kommende inventering af det samlede motorvejsnet.  

 Den endelige fordeling vil med andre ord kunne afvige fra angivelserne i  

 figur 1.
Som allerede nævnt er det regeringens klare  

 målsætning, at en hastighedsbegrænsning på 130 km i  

 timen for personbiler og motorcykler på sigt skal omfatte en langt  

 højere del af motorvejsnettet end de tre strækninger, som er  

 angivet ovenfor.
De vejtekniske ændringer mv., som er en  

 forudsætning for, at dette kan ske på en måde, der er  

 færdselssikkerhedsmæssigt optimal, skal derfor tilvejebringes i  

 takt med den løbende modernisering og udbygning af den øvrige  

 del af motorvejsnettet.
Denne gradvise udvidelse af antallet af  

 motorvejsstrækninger med en hastighedsbegrænsning på 130 km  

 i timen skal således føre til, at den generelle  

 hastighedsbegrænsning på motorvej for personbiler og motorcykler  

 på sigt kan forhøjes til 130 km i timen.
3.1.4.2. Færdselssikkerhedsmæssige  

 konsekvenser Vejdirektoratets vurdering af lovforslagets  

 færdselssikkerhedsmæssige konsekvenser er medtaget som bilag  

 2.
 Som det fremgår af bilaget, har Vejdirektoratet  

 vurderet, at en forhøjelse af den generelle hastighedsgrænse til  

 120 km i timen vil medføre en stigning i gennemsnitshastigheden for  

 personbiler på 3 km i timen i forhold til det nuværende niveau  

 på 118 km i timen, mens en forhøjelse til 130 km i timen vil  

 medføre en stigning på ca. 6 km i timen i forhold til det  

 nuværende niveau.
En forhøjelse af gennemsnitshastigheden på  

 motorvejene vil alt andet lige føre til flere og mere alvorlige  

 ulykker.
Vejdirektoratet vurderer på den baggrund, at lovforslaget vil  

 have følgende konsekvenser med hensyn til ulykker og  

 tilskadekomne:
Tabel 8 Stigning i antal dræbte/år 2   3 Stigning i antal tilskadekomne/år 8   17 Stigning i antal personskadeulykker/år 6   12 Kilde: Vejdirektoratet.
Vejdirektoratet påpeger dog, at  

 beregningen af stigningen i antallet af tilskadekomne og dræbte er  

 forbundet med usikkerhed, bl.a. vedrørende hastighedsudviklingen og de  

 vejtekniske forudsætninger i de udenlandske undersøgelser, der  

 ligger til grund.
Den trafiksikkerhedsmæssige vurdering er  

 således generel, og det kan derfor ikke vurderes, om de  

 foreslåede vejtekniske tiltag betyder, at ændringerne i  

 trafiksikkerhedsniveauet bliver mindre.
 Det må endvidere formodes, at den bebudede  

 øgede politikontrol mv., jf. punkt 3.2.-3.5. nedenfor, vil  

 indebære, at de angivne uheldskonsekvenser vil være maksimumtal,  

 mens de faktiske uheldskonsekvenser vil være lavere.
Herudover anfører Vejdirektoratet, at det danske  

 motorvejsnet er dimensioneret til en hastighed på 120 km i timen.
Visse  

 vejtekniske elementer, som f.eks. til- og frakørselsramper, er ikke  

 tilpasset den forventede hastighedsstigning, ligesom andre elementer, som  

 f.eks. midterrabatter uden autoværn og strækninger uden  

 nødspor, allerede med den nuværende hastighed udgør et  

 sikkerhedsmæssigt problem.
 Efter Vejdirektoratets vurdering skal følgende  

 indsatser gennemføres, inden lovforslaget træder i  

 kraft:
gennemgang af motorvejsnettet (inventering) til fastlæggelse af  

 skiltede strækninger samt behovet for vejtekniske foranstaltninger  

 på kort og lang sigt, gennemgang og justering af rabatkanter på strækninger,  

 hvor der indføres 130 km i timen, opsætning af skilte, hvor der en indføres en  

 grænse på 130 km i timen eller på 110 km i timen eller  

 derunder, mindre indsatser som umiddelbart resultat af inventeringen;  

 afstribning, flytning af skilte, autoværn og flytning/afskærmning  

 af faste genstande Inventeringen skal endvidere afdække behovet for at  

 gennemføre yderligere sikkerhedsforanstaltninger samt vurdere de  

 sikkerhedsmæssige tiltag ved en hastighedsgrænse på 130 km  

 i timen, herunder med hensyn til foranstaltninger, der er nødvendige  

 ved dimensionering af nye motorvejsprojekter.
 Der henvises til punkt 6 nedenfor vedrørende  

 lovforslagets økonomiske og administrative konsekvenser samt til  

 lovforslagets § 2, stk. 3, vedrørende den foreslåede  

 ikrafttrædelsesdato, som af hensyn til gennemførelsen af bl.a.  

 ovennævnte foranstaltninger er fastsat til 1. september 2003.
3.1.4.3. Miljømæssige  

 konsekvenser Vejdirektoratets vurdering af lovforslagets  

 miljømæssige konsekvenser er medtaget som bilag 3.
 Som det fremgår af bilaget, har Vejdirektoratet  

 vurderet, at lovforslaget vil have følgende konsekvenser for så  

 vidt angår støj:
Tabel 9 Interval Antal boliger Tilgang afgang ændring bemærkning < 55 1300 - - - Skønsmæssigt ansat 55-60 900 65 45 +20 Skønnet 60-65 330 45 15 +30 Skønnet 65-70 90 15 5 +10 Skønnet > 70 10 5 0 +5 Skønnet Kilde: Vejdirektoratet.
 Forøgelsen af antallet af boliger, der  

 vil blive belastet med mere end 55 dB, skal ses i forhold til, at der  

 på landsplan er omkring 500.000 boliger, der er støjbelastet med  

 mere end 55 dB, og omkring 150.000 boliger, der er støjbelastet med  

 mere end 65 dB i døgngennemsnit.
 Vejdirektoratets vurdering af lovforslagets konsekvenser  

 med hensyn til emissioner fremgår af følgende tabel:
Tabel 10 Emissionskomponenter Procentvis forøgelse i forhold til  

 transportsektorens samlede nationale emissioner NOx HC CO SO2 Partikler CO2 0,4 0,1 1,0 0,4 0,2 0,4 Kilde: Vejdirektoratet.
 Det bemærkes, at opgørelsen  

 på grund af en række skønsmæssige  

 forudsætninger er forbundet med nogen usikkerhed.
3.2. Intensiveret politimæssig kontrol  

 på navnlig farlige motorvejsstrækninger Politiets kontrol og overvågning af hastighed  

 på motorveje foretages overvejende ved anvendelse af civil- og  

 patruljekøretøjer.
I forbindelse med hastighedsmålingerne  

 anvendes måleudstyr, der er monteret i køretøjerne.
 Anvendelse af stationært måleudstyr, som  

 f.eks. laser og radar, findes ikke i alle tilfælde at være  

 velegnet på motorveje set ud fra et sikkerhedsmæssigt synspunkt,  

 idet det ofte vil være forbundet med en uforholdsmæssigt stor  

 risiko for øvrige trafikanter og politipersonale, når  

 køretøjer, der kører med hastigheder væsentligt  

 over den tilladte hastighedsgrænse på motorveje, skal bringes til  

 standsning.
Politiet anvender heller ikke automatiske  

 hastighedsmålinger på motorvejsnettet når bortses fra  

 hastighedsmålinger i forbindelse med vejarbejder.
Dette skyldes, at det  

 teknisk set er vanskeligt på samme tid at dække to eller flere  

 vognbaner med det automatiske hastighedsmåleudstyr.
Anvendelse af det  

 automatiske hastighedsmåleudstyr vil   som tilfældet er med andet  

 stationært måleudstyr   herudover ofte kunne være  

 problematisk ud fra et sikkerhedsmæssigt synspunkt både for  

 trafikanterne og for det politipersonale, som betjener udstyret.
 Hastighedsovervågning ved anvendelse af  

 køretøjer findes mere hensigtsmæssig og mindre  

 risikofyldt, da det i den forbindelse er muligt at følge med  

 lovovertræderne og bringe det pågældende  

 køretøj til standsning så sikkerhedsmæssigt  

 forsvarligt som muligt under hensyntagen til lovovertræderen,  

 øvrige trafikanter og politipersonalet.
 Rigspolitiets færdselspoliti, som foretager den  

 langt overvejende del af de hastighedsmålinger og -kontroller, der  

 foretages på motorvejsnettet, har gennem en årrække rejst  

 over 9.000 sigtelser årligt for overtrædelse af den generelle  

 hastighedsgrænse på motorveje på 110 km i timen.
Igennem de seneste år har Rigspolitiets  

 færdselspoliti imidlertid i høj grad prioriteret den  

 målrettede hastighedskontrol i byer og på landeveje, hvor langt  

 de fleste færdselsulykker med alvorlig personskade forekommer.
Denne  

 prioritering skal ses i sammenhæng med de kampagner, som bl.a.  

 Rådet for Større Færdselssikkerhed har gennemført i  

 samarbejde med de lokale trafiksikkerhedsudvalg i amter og kommuner, hvor  

 færdselspolitiets målrettede kampagner har udgjort en  

 væsentlig del.
Forhøjelse af hastighedsgrænsen på  

 motorveje medfører behov for, at der målrettet sættes ind  

 for at sikre, at de forhøjede hastighedsgrænser rent faktisk  

 overholdes.
Dette gælder for den generelle såvel som for de  

 lokale hastighedsbegrænsninger.
 Det er således af væsentlig betydning for  

 gennemsnitshastigheden, og dermed for ulykkesstatistikken på  

 motorvejene, at trafikanter, der i dag overtræder  

 hastighedsgrænserne, ikke opfatter lovændringen som en invitation  

 til at fortsætte hermed, bare med højere hastigheder.
 Politiet skal derfor intensivere kontrollen med grove  

 trafikforseelser på motorvejsnettet, herunder navnlig de særligt  

 farlige motorvejsstrækninger, således at de trafikanter, der  

 fremover overtræder hastighedsgrænserne, vil udsætte sig  

 for en større risiko for at blive opdaget.
 En intensiveret politimæssig kontrol på  

 motorvejene skal sammen med den foreslåede, væsentlige  

 skærpelse af sanktionerne for hastighedsovertrædelser, jf. punkt  

 3.3. og 3.4. nedenfor, medvirke til at sikre, at gennemsnitshastighederne  

 ikke stiger markant som følge af den ændrede  

 hastighedsgrænse på visse motorvejsstrækninger.
Rigspolitichefen vil på den baggrund ændre  

 prioriteringen af den målrettede færdselskontrol, således  

 at den politimæssige indsats mod grove hastighedsovertrædelser  

 på motorvejene øges, herunder ikke mindst på de  

 vejstrækninger, hvor hastighederne lokalt forhøjes.
For at  

 styrke og effektivisere hastighedskontrollen på motorveje  

 foreslås det, at denne fremover varetages gennem en samlet  

 politimæssig planlægning af indsatsen for hele  

 motorvejsnettet.
Det forudsættes, at politiet   som hidtil  

 selvstændigt tilrettelægger, hvordan den intensiverede kontrol  

 på motorvejsnettet skal udføres, herunder om den øgede  

 indsats mod grove trafikforseelser skal ske ved lejlighedsvise  

 målrettede kontroller på særlige strækninger.
Det  

 almindelige princip, hvorefter politiets kontrolindsats tilrettelægges  

 ud fra en overordnet vurdering af den færdselssikkerhedsmæssige  

 situation på de enkelte vejstrækninger, vil fortsat  

 gælde.
3.3. Skærpelse af bødeniveauet ved  

 hastighedsovertrædelser 3.3.1. Gældende regler Efter færdselslovens § 118, stk. 1,  

 straffes overtrædelser af de generelle, lokale og  

 køretøjsbestemte hastighedsgrænser (§§ 42 og 43) med  

 bøde.
Ved fastsættelsen af bødernes størrelse skal  

 der efter § 118, stk. 3, tages hensyn til den generelle  

 risikoforøgelse, som den pågældende  

 hastighedsovertrædelse medfører.
Ved  

 hastighedsovertrædelser på motorveje med en  

 hastighedsgrænse på 100 km i timen eller derover udmåles en  

 skærpet bøde.
§ 118, stk. 3, blev indsat i færdselsloven  

 ved lov nr. 283 af 29. april 1992, der   ud over at hæve den generelle  

 hastighedsgrænse på motorvej fra 100 til 110 km i timen   omlagde  

 bødeberegningen i sager om hastighedsovertrædelser,  

 således at der tages udgangspunkt i den procentuelle overskridelse af  

 hastighedsgrænsen, og således at bøden beregnes efter en  

 progressivt stigende skala.
Baggrunden er ifølge lovens forarbejder,  

 at bøder for hastighedsforseelser generelt bør afspejle den  

 risikoforøgelse, som hastighedsoverskridelsen medfører.  

 Endvidere anføres det om den skærpede bødetakst for  

 hastighedsovertrædelser på motorvej med en hastighedsgrænse  

 på 100 km i timen eller derover, at miljø- og  

 energimæssige hensyn tilsiger, at der sættes særligt ind  

 mod hastighedsovertrædelser ved meget høje hastigheder, ligesom  

 det - på grund af hastighedsforhøjelsen fra 100 til 110 km i  

 timen - var nødvendigt med en skærpelse for at undgå, at  

 bødetaksterne for hastighedsovertrædelser på motorveje  

 blev svækket i forhold til tidligere.
 Lovforslaget var udformet således, at der i  

 forslagets bemærkninger var fastsat vejledende bødetakster for  

 overtrædelse af de generelle, lokale og køretøjsbestemte  

 hastighedsbegrænsninger.
Ved lov nr. 468 af 10. juni 1997 blev § 118,  

 stk. 3, 3. pkt., ændret, idet den skærpede bøde for  

 hastighedsovertrædelser begået ved kørsel med tunge  

 køretøjer (lastbiler og busser) blev udvidet til også at  

 omfatte lette køretøjer med tilkoblet påhængsvogn,  

 herunder campingvogn.
Efter lovændringen skal  

 hastighedsovertrædelser med køretøjer, for hvilke der er  

 fastsat en køretøjsbestemt hastighed, altid takseres med en  

 skærpet bøde (der svarer til de skærpede  

 bødetakster, som gælder for kørsel på motorvej med  

 en hastighedsgrænse på 100 km i timen og derover). Reglerne om  

 førerretsfrakendelse for hastighedsovertrædelser med tunge  

 køretøjer mv. er ligeledes skærpede i forhold til de  

 almindelige regler, jf. herved § 126, stk. 1, nr. 3, og nedenfor i  

 punkt 3.4.1.
 Ved lov nr. 292 af 18. maj 1998 blev § 118,  

 stk. 3, 3. punkt, igen ændret, så også kørsel  

 med motorcykel med påhængsvogn eller registreringspligtigt  

 påhængsredskab blev omfattet af de skærpede bøder.  

 Ved lov nr. 187 af 30. marts 1999 blev der endvidere indført hjemmel  

 til indførelse af en skærpet bøde for overtrædelse  

 af reglerne om hastighedsbegrænsere og for kørsel med  

 overlæs (indført ved henholdsvis bekendtgørelse nr. 267  

 af 6. maj 1999 og bekendtgørelse nr. 268 af 6. maj 1999).
 Senest er der ved lov nr. 475 af 31. maj 2000  

 indført en nyordning og forenkling af bødefastsættelsen  

 på færdselslovens område, der medfører, at  

 bøderne for blandt andet hastighedsovertrædelser skal være  

 delelige med 500, og at bøder for flere samtidige overtrædelser  

 af færdselslovgivningen som altovervejende hovedregel  

 sammenlægges uden reduktion (absolut kumulation).
 Ved Rigsadvokatens meddelelse nr. 4/2000 af 15. august  

 2000 om sanktionspåstande i færdselssager har Rigsadvokaten  

 udsendt nedenstående vejledende takster for overtrædelse af  

 færdselslovens hastighedsbestemmelser (her tilføjet  

 hastighedsberegninger):
Tabel 11 Overskridelse i procent Alle veje med hastigheds- grænse på under 100 km/t (hastighed udregnet efter hastighedsgrænse på 80  

 km/t) Motorveje med hastighedsgrænse på 100 km/t  

 eller derover (hastighed udregnet efter hastighedsgrænse på 110  

 km/t) Lastbiler,busser, personbiler med påhængsvogn  

 mv. (alle veje) (hastighed udregnet efter køretøjsbestemt  

 hastighedsgrænse på 70 km/t) Under 20 % 500 kr. (op til 96 km/t) 500 kr. (op til 132 km/t) 1.000 kr. (op til 84 km/t) Fra 20 men under 30 1.000 kr. (op til 104 km/t) 1.000 kr. (op til 143 km/t) 1. 000 kr. (op til 91 km/t) Fra 30 men under 40 1.000 kr. (op til 112 km/t) 1.500 kr. (op til 155 km/t) 1.500 kr. (op til 98 km/t) Fra 40 men under 50 1.500 kr. (op til 120 km/t) 2.000 kr. (op til 166 km/t) 2.000 kr. (op til 105 km/t) Fra 50 men under 60 1.500 kr. (op til 128 km/t) 2.500 kr. (op til 177 km/t) 2.500 kr. (op til 112 km/t) Fra 60 men under 70 2.000 kr. (op til 136 km/t) 3.000 kr. (op til 188 km/t) 3.000 kr. (op til 119 km/t) Fra 70 men under 80 2.500 kr. (op til 144 km/t) 4.000 kr. (op til 199 km/t) 4.000 kr. (op til 126 km/t) Fra 80 men under 90 3.000 kr. (op til 152 km/t) 4.500 kr. (op til 209 km/t) 4.500 kr. (op til 133 km/t) Fra 90 men under 100 4.000 kr. (op til 160 km/t) 6.000 kr. (op til 220 km/t) 6.000 kr. (op til 140 km/t) 100 % eller mere 4.500 kr. (fra 160 km/t) 7.000 kr. (fra 220 km/t) 7.000 kr. (fra 140 km/t) Kilde: Rigsadvokatens meddelelse nr. 4/2000 om  

 sanktionspåstande i færdselssager Ifølge oplysninger fra Rigspolitiets  

 færdselspoliti, der foretager langt den overvejende del af  

 hastighedsmålingerne på motorvejsnettet, blev der i perioden  

 1996-2001 rejst følgende antal sigtelser for overtrædelse af den  

 generelle hastighedsgrænse på motorveje på 110 km i  

 timen:
Tabel 12 2001 9.983 2000 9.709 1999 9.058 1998 9.554 1997 8.889 1996 9.774 Kilde: Rigspolitiet Som det fremgår, har antallet af  

 sigtelser i perioden været nogenlunde konstant på 9-10.000 om  

 året.
3.3.2. Justitsministeriets overvejelser 3.3.2.1. Indførelse af et særligt  

 »højhastighedstillæg« ved bødeudmålingen Som nærmere beskrevet under punkt 3.1.4.  

 indebærer lovforslaget, at hastighedsgrænserne på motorvej  

 øges til 120 eller 130 km i timen på en række  

 strækninger med det formål, at der på længere sigt  

 kan indføres en hastighedsgrænse på 130 km i timen  

 på hovedparten af det danske motorvejsnet.
Samtidig intensiveres  

 kontrollen med grove trafikforseelser på motorveje, jf. punkt 3.2., og  

 bøderne for overtrædelse af hastighedsgrænserne på  

 motorvej sættes op.
Begge dele sker med det formål at bidrage  

 til, at bilisterne overholder de nye hastighedsgrænser på  

 motorvejene.
Justitsministeriet har overvejet, om en skærpelse af  

 bødeniveauet kunne ske gennem en almindelig opskrivning af de  

 bødetakster, som Rigsadvokaten med udgangspunkt i færdselslovens  

 § 118, stk. 3, har fastsat for hastighedsovertrædelser  

 på motorvej med en hastighedsbegrænsning på 100 km i timen  

 og derover, jf. tabel 11 i afsnit 3.3.1. ovenfor.
Da det eksisterende  

 bødeniveau for en given hastighed som minimum skal fastholdes, selv om  

 overtrædelsen procentuelt bliver mindre, ville dette imidlertid  

 kræve en så væsentlig opskrivning af satserne på  

 motorvej, at balancen i forhold til de bødetakster, som gælder  

 for kørsel på andre veje, ville blive afgørende  

 forrykket.
Dette ville igen kunne medvirke til at undergrave det almindelige  

 princip i færdselslovens § 118, stk. 3, hvorefter  

 bødefastsættelsen skal ske ud fra den generelle  

 risikoforøgelse, som hastighedsovertrædelsen medfører.
En  

 risikoforøgelse, der alt andet lige normalt vil være  

 størst på andre veje end motorveje.
En mulighed kunne være at operere med forskellige  

 takster på motorvej, alt efter om hastighedsbegrænsningen er  

 fastsat til 110, 120 eller 130 km i timen.
Dette ville imidlertid kunne  

 føre til uhensigtsmæssige forskelle mellem bøderne for  

 hastighedsovertrædelser på motorveje med forskellige  

 hastighedsbegrænsninger.
Hertil kommer, at det ikke længere ville  

 være muligt at operere med én almindelig og én  

 skærpet bødetakst, hvor sidstnævnte tillige anvendes  

 på overtrædelse af de køretøjsbestemte hastigheder  

 for tunge køretøjer mv. i færdselslovens § 43.  

 Endelig ville et sådant system med mange forskellige bødetakster  

 ikke bidrage til overskueligheden af systemet.
 For at undgå dette og for at bevare det  

 eksisterende, indbyrdes forhold mellem de forskellige bødetakster,  

 foreslår Justitsministeriet i stedet, at bødeniveauet for  

 kørsel med meget høje hastigheder skærpes generelt, det  

 vil sige uanset om kørslen har fundet sted i bymæssig  

 bebyggelse, på landevej, motortrafikvej eller motorvej, og uanset om  

 hastighedsgrænsen er generel, lokal eller  

 køretøjsbestemt.
Det foreslås, at der indføjes et nyt  

 stk. 4 i færdselslovens § 118, hvorefter det ved  

 fastsættelsen af bøder for overtrædelse af §§ 42 og  

 43, jf. stk. 3, tillige skal indgå som en skærpende  

 omstændighed, hvis hastigheden har udgjort 140 km i timen eller  

 derover.
Herved skabes det lovmæssige grundlag for indførelse af  

 et særligt »højhastighedstillæg«, som ved kørsel  

 med hastigheder på 140 km i timen og derover skal lægges oven i  

 den bøde, som beregnes efter de eksisterende takster for  

 overtrædelse af generelle, lokale eller køretøjsbestemte  

 hastighedsgrænser.
 Højhastighedstillægget vil indgå i  

 Rigsadvokatens meddelelse om sanktionspåstande i færdselssager.  

 Dette medfører, at anklagemyndighedens strafpåstande skal  

 udformes i overensstemmelse med de takster, der er anført  

 nedenfor.
Taksterne vil ikke være bindende for domstolene.
Der  

 er imidlertid fast praksis for, at bøder i hastighedssager  

 udmåles i overensstemmelse med de takster, der fremgår af  

 meddelelsen om sanktionspåstande i færdselssager.
Baggrunden  

 herfor er bl.a., at der er tale om et meget betydeligt antal helt ensartede  

 sager, hvor personlige forhold normalt ikke tillægges betydning ved  

 strafudmålingen.
3.3.2.2. Formålet med  

 »højhastighedstillægget« Højhastighedstillægget finder anvendelse ved  

 hastigheder på 140 km i timen og derover og indebærer, at den  

 takstmæssige bøde, jf. tabel 11 i punkt 3.3.1. ovenfor,  

 forhøjes.
Ved hastigheder fra 140 til 149 km i timen forhøjes  

 bøden med 500 kr., ved hastigheder fra 150 til 159 km i timen med  

 1.000 kr., ved hastigheder fra 160 til 169 km i timen med 1.500 kr. osv., jf.  

 nedenstående tabel.
Tabel 13 Hastighed Tillæg 140-149 500 150-159 1000 160-169 1500 170-179 2000 180-189 2500 190-199 3000 200-209 3500 210-219 4000 220-229 4500 230-239 osv.
5000 osv.
Indførelsen af et  

 højhastighedstillæg i tilknytning til de eksisterende  

 bødetakster har den fordel, at det velfungerende system med en  

 progressivt stigende bødetakst i forhold til den procentuelle  

 hastighedsovertrædelse, som blev indført ved lovændringen  

 i 1992, bibeholdes.
Det er således ikke nødvendigt at  

 omlægge bødesystemet.
Forslaget vil heller ikke få  

 indflydelse på den nyordning og forenkling af  

 bødefastsættelsen, som blev indført ved lov nr. 475 af  

 31. maj 2000.
Et væsentligt formål med  

 højhastighedstillægget er, at det ikke bliver »billigere« at  

 køre f.eks. 140 km i timen på en motorvej med en  

 hastighedsgrænse på 130 km i timen, end på en motorvej,  

 hvor hastighedsgrænsen i dag er på 110 km i timen, selv om  

 hastighedsoverskridelsen procentuelt er væsentligt mindre.
Herved  

 sendes et tydeligt signal om, at hastighedsgrænserne skal  

 overholdes.
Efter forslaget skal højhastighedstillægget  

 tillige finde anvendelse på hastighedsovertrædelser på  

 andre veje end motorveje og på motorveje med en lavere  

 hastighedsbegrænsning.
Dette er en konsekvens af ønsket om at  

 bevare den eksisterende balance i systemet, så det fortsat straffes  

 hårdere at køre f.eks. 180 km i timen på en landevej end  

 på en motorvej.
Det vil altså fortsat være »dyrere« at  

 køre for stærkt på de mindre sikre veje i forhold til de  

 mere sikre.
F.eks. vil kørsel med en hastighed på 150 km i timen  

 efter forslaget blive anset med en bøde på 4.000 kr. ved  

 kørsel på landevej med 80 kms begrænsning, 2.500 kr.  

 ved kørsel på motorvej med 110 kms begrænsning,  

 2.000 kr. ved kørsel på motorvej med 120 kms  

 begrænsning og 1.500 kr. ved kørsel på motorvej med 130  

 kms begrænsning.
Til sammenligning straffes kørsel med en hastighed  

 på 150 km i timen på landevej med 80 kms begrænsning  

 i dag med en bøde på 3.000 kr. og på motorvej med 110  

 kms begrænsning med en bøde på 1.500 kr.
I forhold  

 til i dag indebærer højhastighedstillægget altså en  

 væsentlig skærpelse af bødeniveauet for kørsel med  

 hastigheder på 140 km i timen og derover.
I det anførte eksempel  

 - hvor der køres 150 km i timen - udgør skærpelsen 33  

 pct. på landeveje og 66 pct. på motorveje, hvor 110 kms  

 begrænsningen opretholdes.
Hvor hastighedsgrænsen på  

 motorvejen måtte være hævet til 130 km i timen, vil  

 bøden svare til den bøde, der gives i dag på motorveje  

 med 110 kms hastighedsbegrænsning, selv om overtrædelsen  

 procentuelt vil være væsentligt mindre.
Da højhastighedstillægget i sig selv er  

 progressivt uden øvre grænse, indebærer forslaget  

 herudover, at der ikke længere er en øvre grænse for den  

 bøde, der kan fastsættes ved hastighedsovertrædelser.  

 Efter det nuværende bødesystem ophører progressiviteten  

 ved overtrædelser på 100 pct. og derover.
Det er således i  

 dag uden betydning for bødestørrelsen, om der ved  

 hastighedsovertrædelser på landevej er kørt med f.eks. 160  

 eller 200 km i timen.
Da der i begge tilfælde er tale om  

 hastighedsovertrædelser på 100 pct. eller mere, er bøden  

 som udgangspunkt den samme   4.500 kr.
Tilsvarende er det i dag uden  

 betydning, om der ved en hastighedsovertrædelse på motorvej er  

 kørt med en hastighed på 220 km i timen eller   i ekstreme  

 tilfælde   med f.eks. 250 km i timen, da der i begge tilfælde er  

 tale om hastighedsovertrædelser på mere end 100 pct. af den  

 tilladte hastighed, hvorefter bøden vil blive fastsat til 7.000 kr.  

 Der bortses her fra en eventuel anvendelse af andre lovbestemmelser  

 vedrørende groft uforsvarlig kørsel med konkret fareforvoldelse  

 til følge.
3.3.2.3. Beregningen af  

 »højhastighedstillægget« I nedenstående tabel er der for hastigheder fra 90  

 230 km i timen angivet bødestørrelsen ved kørsel med  

 bestemte, udvalgte hastigheder efter regler svarende til de gældende  

 samt efter reglerne i lovforslaget (højhastighedstillægget) for  

 forskellige vejtyper.
Tabel 14: Bødestørrelse Hastig-hed* Nuværende skala, Landevej Beregnet efter begrænsning på 80 km/t Landevej med »højhastighedstillæg« Beregnet efter begrænsning på 80 km/t Nuværende skala, Motorvej Beregnet efter begrænsning på 110 km/t Motorvej med »højhastighedstillæg« Beregnet efter begrænsning på 110 km/t Nuværende skala, Motorvej Beregnet efter begrænsning på 120 km/t Motorvej med »højhastighedstillæg« Beregnet efter begrænsning på 120 km/t Nuværende skala, Motorvej Beregnet efter begrænsning på 130 km/t Motorvej med »højhastighedstillæg« Beregnet efter begrænsning på 130 km/t Nuværende skala, Lastbiler mv.
Beregnet efter begrænsning på 70 km/t Nuværende skala med  

 »højhastighedstillæg« Lastbiler mv.
Beregnet efter begrænsning på 70 km/t 90 500 500 - - - - - - 1000 1000 100 1000 1000 - - - - - - 2000 2000 110 1000 1000 - - - - - - 2500 2500 120 1500 1500 500 500 - - - - 4000 4000 130 2000 2000 500 500 500 500 - - 4500 4500 140 2500 3000 1000 1500 500 1000 500 1000 7000 7500 150 3000 4000 1500 2500 1000 2000 500 1500 7000 8000 160 4500 6000 2000 3500 1500 3000 1000 2500 7000 8500 170 4500 6500 2500 4500 2000 4000 1500 3500 7000 9000 180 4500 7000 3000 5500 2500 5000 1500 4000 7000 9500 190 4500 7500 4000 7000 2500 5500 2000 5000 7000 10000 200 4500 8000 4500 8000 3000 6500 2500 6000 7000 10500 210 4500 8500 6000 10000 4000 8000 3000 7000 7000 11000 220 4500 9000 7000 11500 4500 9000 3000 7500 7000 11500 230 4500 9500 7000 12000 6000 11000 4000 9000 7000 12000 *	Tabellen viser regneeksempler med hensyn til  

 bødestørrelsen ved kørsel med bestemte, udvalgte  

 hastigheder.
Da bødeberegningen ved hastighedsovertrædelser  

 tager udgangspunkt i den procentuelle overskridelse, kan det ikke umiddelbart  

 udledes af denne tabel, hvad bødestørrelsen vil være for  

 de mellemliggende hastigheder.
Som anført ovenfor under punkt  

 3.3.2.1. er bødetaksterne   ligesom de nuværende  

 bødetakster   ikke bindende for domstolene og vil kunne justeres i  

 takt med pris- og lønudviklingen.
Selv om taksterne i almindelighed  

 følges af domstolene, vil domstolene således ikke være  

 afskåret fra i særlige tilfælde ud fra en konkret,  

 individuel vurdering at fravige de angivne bødetakster i den enkelte  

 sag.
 Indførelsen af højhastighedstillægget  

 er uden betydning for den praksis, der i dag anvendes i forbindelse med  

 nedsættelse af bøder til personer med særlig lav  

 indtægt, jf. § 118 a, stk. 2.
3.4. Skærpelse af  

 reglerne for frakendelse af førerretten ved overtrædelse af  

 hastighedsbegrænsninger på motorveje 3.4.1. Gældende regler Det følger af færdselslovens § 126,  

 stk. 1, nr. 2, at retten til at føre de i § 125 nævnte  

 køretøjer (motordrevne køretøjer, hvortil der  

 kræves kørekort) skal frakendes føreren af et  

 sådant køretøj, hvis han har overskredet de tilladte  

 hastigheder efter §§ 42 eller 43 a eller anden hastighedsgrænse  

 fastsat ved færdselstavler eller anden afmærkning med mere end 70  

 pct.
Frakendelsen sker betinget, jf. § 126, stk. 2, medmindre der  

 foreligger en eller flere af de i stk. 2, nr. 1-5, nærmere angivne  

 omstændigheder.
 Bestemmelsen, hvorefter førerretsfrakendelse skal  

 ske ved overskridelse af de fastsatte hastighedsgrænser med mere end 70  

 pct., blev indført ved lov nr. 468 af 10. juni 1997. Tidligere ville  

 betinget førerretsfrakendelse efter retspraksis som udgangspunkt  

 først finde sted ved overskridelse af den højest tilladte  

 hastighed med 100 pct.
Ved lov nr. 187 af 30. marts 1999 blev bestemmelsen i  

 § 126, stk. 1, nr. 2, præciseret, således at  

 bestemmelsen også kom til at omfatte overskridelse af lavere  

 hastighedsgrænser fastsat ved færdselstavler, f.eks. midlertidige  

 hastighedsgrænser, som fastsættes i forbindelse med vejarbejde.  

 Der blev samtidig indført skærpede frakendelsesregler for tunge  

 køretøjer i § 126, stk. 1, nr. 3, således at  

 betinget frakendelse for disse køretøjer sker ved  

 overskridelser med mere end 70 pct. for hastighedsgrænser på  

 højst 30 km i timen og ved overskridelser med mere end 40 pct. for  

 hastighedsgrænser på over 30 km i timen § 126, stk. 1, nr. 2, fik sin nuværende  

 ordlyd ved lov nr. 292 af 28. april 2000, hvor der blev tilføjet en  

 henvisning til hastighedsbestemmelserne for knallerter i § 43 a.
Den gældende bestemmelse i § 126, stk. 1,  

 nr. 2, indebærer, at der skal ske betinget frakendelse af  

 førerretten ved hastighedsovertrædelser på motorveje med  

 personbil eller motorcykel, hvis den højest tilladte hastighed er  

 overskredet med mere end 70 pct.
Efter stk. 4 træder et  

 kørselsforbud i stedet for den betingede frakendelse, såfremt  

 forseelsen er begået inden for de første to år efter  

 førstegangserhvervelse af førerretten.
Der henvises herom til  

 punkt 4.1. nedenfor.
 På motorveje med en tilladt hastighed på 110  

 km i timen vil der således som udgangspunkt i dag skulle ske betinget  

 frakendelse af førerretten, når hastigheden ved kørsel  

 med personbil eller motorcykel overstiger 187 km i timen.
Det er ikke muligt at opgøre det samlede antal af  

 betingede førerretsfrakendelser som følge af  

 hastighedsovertrædelser på lige netop motorveje.
Derimod  

 registreres det samlede antal betingede frakendelser for  

 hastighedsovertrædelser efter færdselslovens § 126,  

 stk. 1, nr. 2. Ifølge Politiets Årsberetning for 2000 kan  

 antallet opgøres således:
Tabel 15 Betingede frakendelser 2000 2.487 1999 2.472 1998 3.370 1997 779 Kilde: Politiets Årsberetning 2000 Det lave antal frakendelser i 1997 skal ses i  

 lyset af, at lovændringen, som indførte betinget frakendelse ved  

 overskridelser på mere end 70 pct. af den højst tilladte  

 hastighed, trådte i kraft den 1. juli 1997.
3.4.2. Justitsministeriets  

 overvejelser Med dette lovforslag forhøjes færdselslovens  

 generelle hastighedsgrænse på motorvej for personbiler og  

 motorcykler fra 110 til 120 km i timen.
Samtidig åbnes der mulighed  

 for, at der under visse betingelser kan fastsættes en højere  

 hastighedsgrænse på maksimalt 130 km i timen, jf. punkt 3.1.4.  

 ovenfor.
 Baseret på et foreløbigt skøn  

 forventes det som nævnt, at 130 km i timen i første omgang vil  

 kunne gennemføres på ca. 15 pct. af motorvejsnettet (de nyeste  

 strækninger), 120 km i timen på ca. 50 pct. af motorvejsnettet  

 (strækninger i åbent land) og 110 km i timen eller derunder  

 på ca. 35 pct. af motorvejsnettet (strækninger omkring de store  

 byer).
Hvis der fastsættes en hastighedsgrænse  

 på 130 km i timen, vil en uændret videreførelse af den  

 gældende 70-procentsgrænse for betinget  

 førerretsfrakendelse medføre, at frakendelse først vil  

 ske, når hastigheden med bil eller motorcykel overstiger 221 km i timen  

 mod tidligere 187 km i timen.
Ligeledes vil der ved en hastighedsgrænse  

 på 120 km i timen først ske frakendelse ved 204 km i timen.  

 Dette er efter Justitsministeriets opfattelse en uacceptabel konsekvens af  

 forslaget.
Justitsministeriet finder det væsentligt, at der  

 sendes et klart signal til trafikanterne om, at forhøjelsen af  

 hastighedsgrænsen på ingen måde er udtryk for et  

 ønske om mildere sanktioner over for de trafikanter, der  

 overtræder hastighedsgrænserne.
Det er tværtimod af  

 væsentlig betydning for udviklingen i gennemsnitshastigheden på  

 motorvejene, at trafikanterne oplever, at de nye, øgede  

 hastighedsgrænser skal respekteres.
Risikoen for betinget frakendelse af førerretten  

 har efter Justitsministeriets opfattelse en væsentlig præventiv  

 effekt over for grove hastighedsovertrædelser.
Det er derfor i  

 overensstemmelse med forslagets øvrige  

 færdselssikkerhedsmæssige initiativer, at grænsen for  

 frakendelse af førerretten skærpes.
Det foreslås således, at der fastsættes  

 en supplerende øvre grænse for betinget frakendelse af  

 førerretten på 180 km i timen.
Forslaget er begrundet i et  

 ønske om, at der skal ske betinget frakendelse ved en fast,  

 øvre grænse, som skal gælde, uanset at den procentvise  

 overskridelse på motorveje, hvor hastighedsgrænsen er fastsat til  

 110, 120 eller 130 km i timen, vil være mindre end 70 pct.  

 Grænsen på 180 km i timen svarer til en overskridelse på  

 ca. 64 pct. ved 110 kms begrænsning, en overskridelse på 50  

 pct. ved 120 kms begrænsning og en overskridelse på ca. 38  

 pct. ved 130 kms begrænsning.
 Ved hastighedsovertrædelser, hvor hastigheden har  

 udgjort mindre end 180 km i timen, vil hastighedsoverskridelsen for  

 personbiler og motorcykler fortsat skulle udgøre mere end 70 pct. af  

 den højst tilladte hastighed, før der skal ske betinget  

 frakendelse af førerretten.
 Lovforslaget har endvidere ikke til hensigt at ændre  

 den øvrige praksis for anvendelsen af § 126, stk. 1,  

 herunder stk. 1, nr. 1 og 6, hvorefter der kan ske frakendelse,  

 såfremt føreren under tilsidesættelse af væsentlige  

 hensyn til færdselssikkerheden har voldt skade på person eller  

 ting eller fremkaldt fare herfor, eller hvis frakendelsen findes begrundet  

 ved beskaffenheden af den begåede forseelse, og hvad der i  

 øvrigt foreligger oplyst om tiltaltes forhold som fører af  

 motordrevet køretøj.
 Lovforslaget berører heller ikke bestemmelsen i  

 § 126, stk. 1, nr. 3, om førerretsfrakendelse ved  

 overtrædelse af køretøjsbestemte  

 hastighedsgrænser.
3.5. Obligatorisk tegngivning ved vognbaneskift  

 på motorvej 3.5.1. Gældende regler Efter færdselslovens § 18, stk. 2, 1.  

 pkt., skal kørende før igangsætning fra kanten af vejen,  

 ved vognbaneskift eller anden ændring af køretøjets  

 placering til siden sikre sig, at manøvren kan udføres uden  

 fare eller unødig ulempe for andre.
Det følger endvidere af  

 færdselslovens § 32, stk. 2, at kørende skal give tegn  

 ved bl.a. vognbaneskift eller anden ikke ubetydelig ændring af  

 køretøjets placering til siden, når det er  

 påkrævet til vejledning for den øvrige færdsel.  

 Tegnet skal gives ved hjælp af blinklys, hvor anbringelse heraf  

 på køretøjet er påbudt eller tilladt.
 Der er således ikke efter de gældende  

 bestemmelser nogen generel pligt til at give tegn ved vognbaneskift, hverken  

 på motorvej eller på andre veje.
3.5.2. Justitsministeriets overvejelser Med dette lovforslag foreslås det at øge den  

 generelle hastighedsgrænse på motorvej for personbiler og  

 motorcykler til 120 km i timen.
Som nærmere beskrevet i punkt 3.1.4.  

 ovenfor må dette alt andet lige forventes at medføre en vis  

 forøgelse af gennemsnitshastigheden på motorvej for disse  

 køretøjer.
Dette vil igen kunne medvirke til at forøge  

 spredningen af hastighederne på motorvejene, idet de lavere,  

 køretøjsbestemte hastighedsgrænser for de tunge  

 motorkøretøjer, der er omfattet af færdselslovens  

 § 43, stk. 1-3 (busser, lastbiler, mv.), forbliver uændret.  

 Førere af hurtigtkørende personbiler og motorcykler i  

 overhalingsbanen vil derfor skulle skærpe opmærksomheden over for  

 forankørende lastbiler mv., som trækker ud til overhaling.  

 Ligeledes vil førere af lastbiler mv. skulle være ekstra  

 opmærksomme på afstanden til bagvedkørende personbiler og  

 motorcykler, når lastbilen trækker ud i overhalingsbanen.
 Justitsministeriet finder på den baggrund, at  

 tegngivning ved vognbaneskift mv. på motorvej bør gøres  

 obligatorisk.
En sådan regel vil efter Justitsministeriets  

 opfattelse kunne medvirke til at øge færdselssikkerheden  

 på motorvejene, hvor såkaldte »bagendekollisioner« udgør  

 en væsentlig del af ulykkesstatistikken.
I forbindelse med  

 vognbaneskift og lignende, hvor et langsomtkørende  

 køretøj trækker ud i overhalingsbanen, er det af  

 afgørende betydning, at den bagvedkørende i god tid kan  

 forberede sig på vognbaneskiftet.
Jo lettere det er for den enkelte  

 trafikant at forudse, hvilke manøvrer den forankørende agter at  

 foretage, jo lettere glider trafikken.
Obligatorisk tegngivning kan efter  

 Justitsministeriets opfattelse medvirke hertil.
 Dertil kommer, at den trafikant, der agter at skifte  

 vognbane, i forbindelse med tegngivning bliver yderligere mindet om  

 nødvendigheden af forinden at sikre sig, at skiftet kan udføres  

 uden fare eller unødig ulempe for andre trafikanter.
Det har tidligere givet anledning til diskussion, i  

 hvilket omfang tegngivning ved vognbaneskift kan føre til  

 misforståelser i trafikken.
Navnlig har det været anført,  

 at tegngivning ved vognbaneskift i visse tilfælde kan misforstås  

 som tegngivning til svingning.
Justitsministeriet er enig i, at risikoen for  

 sådanne misforståelser taler imod gennemførelse af en  

 generel regel om obligatorisk tegngivning ved vognbaneskift mv.
Den  

 foreslåede regel vedrører derfor kun tegngivning ved  

 vognbaneskift mv. på motorvej, hvor risikoen for misforståelser  

 er meget begrænset.
På andre veje end motorveje forbliver  

 reglerne om tegngivning uændrede, og det vil derfor fortsat være  

 sådan, at kørende på disse veje kun skal give tegn ved  

 vognbaneskift mv., når det konkret skønnes påkrævet  

 til vejledning for den øvrige færdsel.
Det har endvidere været diskuteret, om en regel om  

 obligatorisk tegngivning ville medføre mindre agtpågivenhed over  

 for trafikanter, som på trods af reglen undlader at give tegn ved  

 vognbaneskift mv.
Sådanne argumenter om svækkelse af  

 agtpågivenhed over for lovovertrædere kan imidlertid anvendes  

 på stort set al færdselsretlig regulering, herunder f.eks.  

 også i relation til de overhalingsforbud for lastbiler, der blev  

 indført i 2001 i forbindelse med forsøgsordningen om  

 højere hastighedsgrænser på motorveje for lastbiler mv.  

 Det er imidlertid ikke indtrykket, at disse overhalingsforbud har  

 svækket de øvrige trafikanters agtpågivenhed.
 Det skal også bemærkes, at regler om  

 obligatorisk tegngivning ved vognbaneskift findes i flere andre  

 europæiske lande, og at mange danske trafikanter derfor er vænnet  

 til sådanne regler fra feriekørsel og lignende i udlandet.
Indførelse af en regel om obligatorisk tegngivning  

 ved vognbaneskift mv. på motorvej vil på den baggrund næppe  

 kræve megen yderligere tilvænning hos trafikanterne på de  

 danske motorveje.
Som en del af den kampagne, som Rådet for  

 Større Færdselssikkerhed agter at gennemføre forud for  

 lovens ikrafttræden, jf. ovenfor under punkt 1, vil der imidlertid  

 også blive informeret om indførelsen af obligatorisk tegngivning  

 ved vognbaneskift mv. på motorvej.
 Efter Justitsministeriets opfattelse bør der  

 tillige indføres regler om obligatorisk anvendelse af havariblink ved  

 uventet kødannelse mv. på motorvej, som det kendes fra bl.a.  

 Tyskland.
 I Danmark fremgår de gældende regler på  

 området af Trafikministeriets bekendtgørelse nr. 700 af 21.  

 august 1995 om brug af advarselstrekanter og havariblink.  

 Bekendtgørelsen, som er udstedt i medfør af bl.a.  

 færdselslovens § 31, stk. 2 og § 33, stk. 7,  

 bestemmer i § 2, stk. 1, at havariblink kan benyttes i  

 forbindelse med uventet kødannelse eller anden umiddelbar fare  

 på bl.a. motorveje.
 Der er således ikke efter de gældende  

 bestemmelser nogen generel pligt til at benytte havariblink ved uventet  

 kødannelse eller lignende på motorveje.
Ved indførelsen af en regel om obligatorisk  

 anvendelse af havariblink ved uventet kødannelse på motorvej mv.  

 er der tale om fastsættelse af en strafsanktioneret pligt, og  

 Justitsministeriet finder det derfor mest rigtigt at indføre en  

 udtrykkelig bemyndigelsesbestemmelse herom i loven.
Bemyndigelsesbestemmelsen  

 udformes således, at der også åbnes mulighed for at  

 indføre regler om obligatorisk anvendelse af havariblink i andre  

 situationer, såfremt færdselssikkerhedsmæssige hensyn  

 tilsiger det.
Da regler om anvendelse af havariblink har en nær  

 sammenhæng med regler om brug af advarselstrekanter, som er reguleret i  

 Trafikministeriets ovennævnte bekendtgørelse, finder  

 Justitsministeriet det mest hensigtsmæssigt at give bemyndigelsen til  

 trafikministeren, således at reglerne, herunder de nye regler om  

 obligatorisk anvendelse af havariblink ved uventet kødannelse mv.  

 på motorvej, kan fastsættes i samme bekendtgørelse.
Det  

 forudsættes, at bekendtgørelsen udstedes efter forudgående  

 forhandling med justitsministeren.
Tilsvarende gælder ved eventuelle  

 senere ændringer af bekendtgørelsen i det omfang, der er tale om  

 adfærdsregulerende regler.
Trafikministeriet vil samtidig med  

 lovforslagets ikrafttræden ændre bekendtgørelsens regler,  

 så anvendelse af havariblink ved uventet kødannelse mv. på  

 motorvej fremover gøres obligatorisk.
Overtrædelse af  

 bekendtgørelsens regler vil kunne straffes med bøde, jf. herved  

 bemærkningerne til lovforslagets § 1, nr. 2.
 Det bemærkes, at reglerne om obligatorisk  

 tegngivning mv. forudsættes at træde i kraft før de  

 ændrede hastighedsgrænser, så trafikanterne får  

 mulighed for på forhånd at vænne sig hertil.
4. Prøvetid for kørekort til  

 førstegangserhververe 4.1. Gældende regler Ved lov nr. 498 af 7. juni 2001 om ændring af  

 færdselsloven blev der bl.a. indført regler om  

 kørselsforbud for personer, der kører uforsvarligt inden for de  

 første to år efter, at vedkommende første gang har  

 erhvervet førerret.
Denne del af loven trådte i kraft den 1.  

 marts 2002, jf.
Justitsministeriets bekendtgørelse nr. 1084 af 18.  

 december 2001.
 Loven har til formål at mindske antallet af  

 trafikulykker, særligt blandt nye, unge bilister, da analyser viser, at  

 denne gruppe er stærkt overrepræsenteret i  

 ulykkesstatistikkerne.
 Loven indebærer, at personer, der overtræder  

 færdselsloven inden for de første to år efter, at de  

 første gang har erhvervet førerret, kan pålægges et  

 kørselsforbud, hvis der er tale om visse grovere overtrædelser,  

 som efter færdselslovens regler i øvrigt ville medføre en  

 betinget frakendelse af førerretten.
De overtrædelser, der kan medføre  

 kørselsforbud, er de samme overtrædelser, som ellers  

 udløser en betinget frakendelse i medfør af § 125,  

 stk. 2, 2. pkt., og § 126, stk. 1, nr. 1-3, 5 og 6.  

 Kørselsforbud pålægges således efter de  

 gældende regler, hvis føreren gør sig skyldig i spirituskørsel, hvor  

 der foreligger særlig formildende omstændigheder (§ 125,  

 stk. 2, 2. pkt.), føreren under tilsidesættelse af væsentlige hensyn  

 til færdselssikkerheden volder skade på person eller ting eller  

 fremkalder fare herfor (§ 126, stk. 1, nr. 1), føreren overskrider de tilladte hastighedsgrænser med  

 mere end 70 pct. (§ 126, stk. 1, nr. 2), føreren af tunge køretøjer overskrider de  

 tilladte hastighedsgrænser med mere end 70 pct. for  

 hastighedsgrænser på højst 30 km i timen eller med mere  

 end 40 pct. for hastighedsgrænser på over 30 km i timen  

 (§ 126, stk. 1, nr. 3), føreren gør sig skyldig i promillekørsel med en  

 alkoholkoncentration i blodet under eller efter kørslen over 0,80  

 promille (§ 126, stk. 1, nr. 5), eller frakendelse findes begrundet ved beskaffenheden af den begåede  

 forseelse, og hvad der i øvrigt foreligger oplyst om tiltaltes forhold  

 som fører af motordrevet køretøj (§ 126,  

 stk. 1, nr. 6).
Kørselsforbudet indebærer, at den  

 pågældende bliver stillet, som om den oprindelige  

 køreprøve ikke var bestået.
Kørselsforbudet  

 medfører altså, at den pågældende stilles som om,  

 vedkommende aldrig har erhvervet førerret.
Når  

 førerretten er inddraget ved et kørselsforbud, skal  

 kørekortet derfor afleveres til politiet.
Hvis der køres i den periode, hvor den  

 pågældende er pålagt et kørselsforbud, vil  

 vedkommende kunne dømmes efter reglerne om kørsel uden at have  

 erhvervet kørekort, jf. § 117, stk. 5, jf. § 56,  

 stk. 1. Ifølge forarbejderne forudsættes det, at  

 bødernes størrelse svarer til det hidtil gældende  

 bødeniveau for overtrædelse af denne bestemmelse.
Bøden  

 er således i førstegangstilfælde normalt 5.000 kr.,  

 stigende til 10.000 kr. ved fjerdegangsovertrædelser og til  

 frihedsstraf i femtegangstilfælde.
Kørselsforbudet adskiller sig  

 altså fra en ubetinget frakendelse af førerretten, hvor  

 kørsel i frakendelsesperioden straffes efter de særlige regler  

 herom, jf. § 117, stk. 6. Hvis føreren har erhvervet  

 førerret til flere kategorier af køretøjer, omfatter  

 kørselsforbudet samtlige kategorier.
Kørselsforbudet er en skærpelse i forhold til  

 den betingede frakendelse, der ellers ville være sanktionen i  

 medfør af § 125, stk. 2, 2. pkt., og § 126,  

 stk. 1, nr. 1-3, 5 og 6. En betinget frakendelse indebærer, at  

 føreren inden for en frist på normalt 3 måneder skal  

 aflægge en kontrollerende køreprøve.
Førerretten  

 inddrages imidlertid kun, hvis køreprøven ikke bestås,  

 men føreren er ikke afskåret fra at køre i perioden frem  

 til køreprøven.
Et kørselsforbud indebærer derimod, at den  

 pågældende afskæres fra at køre, indtil en  

 kontrollerende køreprøve er bestået.
Endvidere er  

 gengivelse af førerretten efter kørselsforbud betinget af, at  

 der gennemføres fornyet, særlig køreundervisning forud  

 for køreprøven.
Først når undervisningen er  

 gennemført, og den kontrollerende køreprøve er  

 bestået, ophører kørselsforbudet.
 I de tilfælde, hvor kørselsforbudet er  

 pålagt på grund af spirituskørsel, hvor der foreligger  

 særlig formildende omstændigheder, jf. § 125, stk. 2,  

 2. pkt., eller promillekørsel med en alkoholkoncentration i blodet  

 under eller efter kørslen over 0,80 promille, jf. § 126,  

 stk. 1, nr. 5, skal føreren i stedet for den fornyede,  

 særlige køreundervisning gennemføre et kursus  

 særligt rettet mod alkohol og trafik (A/T-kursus). Kurset svarer til  

 det kursus, der skal gennemføres i forbindelse med generhvervelse af  

 førerretten efter en ubetinget frakendelse af førerretten som  

 følge af spiritus- eller promillekørsel, jf. § 60,  

 stk. 2. Den pågældende fører skal ligeledes  

 bestå en kontrollerende køreprøve.
 Personer, der inden for de første to år efter  

 førstegangserhvervelse af kørekort begår en anden  

 forseelse end spiritus- og promillekørsel, som medfører  

 ubetinget frakendelse af førerretten, skal forinden generhvervelse af  

 førerretten gennemgå den samme særlige  

 køreundervisning som personer, der pålægges  

 kørselsforbud, samt bestå en kontrollerende  

 køreprøve, jf. § 60 a, stk. 3.
4.2. Justitsministeriets overvejelser Som nævnt under punkt 4.1. er unge bilister  

 stærkt overrepræsenteret i ulykkesstatistikkerne.
Det er bl.a.  

 bekræftet i notat 9, 2001, »Risiko i trafikken 1997-1999«, som er  

 udarbejdet af Danmarks TransportForskning.
Der er derfor grundlag for at  

 rette en særlig færdselssikkerhedsmæssig indsats mod denne  

 gruppe.
Fastlæggelsen af prøvetidsperioden for  

 kørekort til førstegangserhververe beror på en afvejning  

 af forskellige hensyn, herunder hensynet til den pågældende  

 førstegangserhverver og hensynet til færdselssikkerheden  

 generelt.
Efter en samlet vurdering af ordningen og med henblik på at  

 forøge dens færdselssikkerhedsmæssige virkning  

 foreslås prøvetiden for kørekort til  

 førstegangserhververe forlænget fra to til tre år.
 En forlængelse af prøvetidsperioden fra to  

 til tre år indebærer, at en førstegangserhverver vil  

 være mindst 21 år, når prøvetiden udløber.  

 Dette vil efter Justitsministeriets vurdering medvirke til at give ordningen  

 større effekt og gennemslagskraft.
 Der foreslås ikke ændringer i ordningen i  

 øvrigt, herunder heller ikke med hensyn til størrelsen af de  

 bøder, der som nævnt ovenfor under punkt 4.1. fastsættes  

 ved kørsel, mens kørselsforbudet gælder.
 Dog foreslås en mindre ændring i § 124 a  

 med henblik på at sikre, at der kan opkræves gebyr for en  

 første kontrollerende køreprøve, som aflægges i  

 medfør af § 60 a, i lighed med de gebyrer, der opkræves for  

 kontrollerende køreprøver, som aflægges efter en betinget  

 eller ubetinget frakendelse af førerretten.
5. Andre tiltag med henblik på øget  

 færdselssikkerhed 5.1. Yderligere målretning af den automatiske  

 hastighedskontrol mod farlige vejstrækninger Udpegning af målesteder for den automatiske  

 hastighedskontrol foretages i dag af Vejdirektoratet i samarbejde med  

 Rigspolitiet, kommunale og amtslige vejmyndigheder og repræsentanter  

 fra de politikredse, der har automatisk hastighedskontrol.
 De egnede målesteder udpeges efter kriterierne:  

 ulykker, skoleveje, vejarbejde, gennemfartsveje, og veje, der opfattes som  

 utrygge.
I forbindelse med vedtagelsen af finansloven for 2001 blev  

 det besluttet, at ordningen med automatisk hastighedskontrol i løbet  

 af perioden 2001 til 2003 skulle udbredes fra de hidtidige 6  

 forsøgskredse til hele landet.
Den fremtidige indsats skulle  

 koncentreres om særligt farlige eller følsomme  

 vejstrækninger i byerne og på landevej, og indsatsen skulle  

 udføres fra 8 regionskontorer (herefter distriktskontorer) landet  

 over, som hver især dækker flere politikredse.
Automatisk hastighedskontrol er i 2001 fortsat i de 6  

 forsøgskredse: København, Frederiksberg, Gentofte, Gladsaxe,  

 Odense og Svendborg.
Sideløbende hermed er der blevet etableret  

 distriktskontorer.
Der er i 2001 blevet pålagt 134.180 bøder til  

 et beløb efter nedsættelser på i alt 103.721.001 kr.
Den  

 gennemsnitlige bødestørrelse udgør således 773 kr.  

 Det forventede bødeprovenu for 2002 og 2003, hvor den automatiske  

 hastighedsbegrænsning skal være udbredt til hele landet,  

 udgør 240 mio. for 2002 og 334 mio. for 2003.
 Arbejdet med udpegning af målesteder foretages  

 løbende, og de sidste målesteder forventes udpeget i  

 løbet af 2002. Vejdirektoratet vil løbende foretage evaluering  

 af målingerne, og det er aftalt, at de udpegede målesteder  

 ajourføres én gang årligt.
 Herudover er det aftalt, at politiet efter behov og i  

 forhold til de tilførte ressourcer kan udpege målesteder, f.eks.  

 i tilfælde af akut behov ved mange ulykker inden for kort tid på  

 en bestemt vejstrækning.
 Rigspolitichefen har oplyst, at man i samarbejde med  

 Vejdirektoratet og de øvrige vejmyndigheder er meget opmærksomme  

 på, at målingerne skal foretages, hvor der ud fra en samlet  

 trafiksikkerhedsmæssig vurdering er størst behov herfor og ikke  

 med det sigte at optimere bødeprovenuet.
Efter regeringens opfattelse er der imidlertid behov for  

 en skærpet opmærksomhed på dette område.
Man kan ikke  

 bortse fra, at borgerne i visse tilfælde oplever  

 tilrettelæggelsen af den automatiske hastighedskontrol således,  

 at der i for høj grad satses på at udføre kontrol  

 på sikre omfartsveje, der ikke har nogen afgørende betydning for  

 trafiksikkerheden.
Selv om en sådan opfattelse måtte være  

 ubegrundet, er det helt afgørende for den folkelige opbakning bag  

 ordningen, at den automatiske hastighedskontrol opleves som meget  

 målrettet mod »sorte pletter« og farlige strækninger, hvor der er  

 bred(ere) accept af kontrollen blandt befolkningen.
 Justitsministeriet har derfor anmodet Rigspolitichefen om  

 sammen med Vejdirektoratet og vejmyndighederne at sørge for, at den  

 automatiske hastighedskontrol i endnu højere grad, end det er  

 tilfældet i dag, målrettes mod »sorte pletter« og farlige  

 strækninger, herunder strækninger, hvor børn og  

 ældre ofte færdes, og hvor der er risiko for ulykker.
Justitsministeriet har endvidere anmodet Rigspolitichefen  

 om at udbygge det allerede eksisterende samarbejde med amterne med hensyn til  

 de såkaldte fartvisere, der med fordel kan anvendes i kombination med  

 den automatiske hastighedskontrol.
Der henvises til punkt 5.2. herom.
5.2. Øget brug af fartvisere på  

 farlige steder Mange kommuner og amter råder i dag over  

 såkaldte fartvisere, som i et display viser køretøjets  

 hastighed på det pågældende sted.
Fartvisere har i flere undersøgelser vist positive  

 effekter på gennemsnitshastigheden på de enkeltstrækninger,  

 hvor de er blevet anvendt.
Effekten er størst i forhold til grove  

 hastighedsovertrædelser og vil ifølge Vejdirektoratet kunne  

 opnås på alle typer af veje, hvis fartviseren opstilles på  

 steder, hvor trafikanterne oplever, at det er fornuftigt at sætte  

 hastigheden ned.
Det kan f.eks. være på de strækninger, der  

 udpeges til automatisk hastighedskontrol.
Disse strækninger vil  

 være kendetegnet ved at være trafikfarlige strækninger  

 (herunder »sorte pletter«), veje, hvor trafikanterne føler sig utrygge  

 på grund af bilernes høje hastighed, større veje gennem  

 mindre bysamfund eller strækninger med vejarbejde.
Fartvisere og automatisk hastighedskontrol er effektive  

 virkemidler mod for høje hastigheder, som med fordel kan supplere  

 hinanden.
Fartvisere øger trafikantens opmærksomhed på den  

 faktiske hastighed, mens automatisk hastighedskontrol håndhæver  

 hastighedsgrænsen og har en præventiv effekt over for  

 hastighedsovertrædelser.
Ved at anvende en kombination af fartvisere og automatisk  

 hastighedskontrol vil de bilister, der kører for hurtigt, opfatte  

 fartviseren som en venlig advarsel.
Risikoen for en bøde vil  

 øge bilisternes respekt for fartviseren, hvorved effekten øges  

 og bevares på et højt niveau.
Samtidig vil en advarsel  

 før kontrol sandsynligvis øge bilisternes accept af den  

 automatiske hastighedskontrol.
 Det er regeringens opfattelse, at en generel forbedring af  

 færdselssikkerheden bl.a. bør ske gennem øget brug af  

 fartvisere på farlige steder.
Justitsministeriet har på den baggrund anmodet  

 Rigspolitichefen om at indlede forhandlinger med Kommunernes Landsforening og  

 Amtsrådsforeningen om mulighederne for en øget anvendelse af  

 fartvisere i kommuner og amter.
Justitsministeriet har endvidere anmodet  

 Rigspolitichefen om at udvide det eksisterende samarbejde på  

 området, således at fartvisere i videre omfang end i dag anvendes  

 ved sorte pletter og farlige vejstrækninger i kombination med  

 automatisk hastighedskontrol.
5.3. Større færdselssikkerhed  

 på steder, hvor børn og ældre ofte færdes I princippet bør alle veje være indrettet  

 sådan, at samtlige trafikantgrupper kan færdes sikkert.  

 Børn og ældre udgør, ligesom f.eks. handicappede, svage  

 trafikantgrupper, der stiller særlige krav til indretning af  

 trafikanlæg, for at de kan færdes sikkert.
Forbedringer af  

 færdselssikkerheden for disse grupper kommer imidlertid alle  

 trafikantgrupper til gode.
I princippet benyttes alle typer af veje af børn og  

 ældre, men specielt i byområder og andre steder, hvor børn  

 og ældre ofte færdes til fods eller på cykel, kan der  

 være grund til særlig opmærksomhed.
Det kan dreje sig om  

 veje ved skoler, fritidsinstitutioner, sportshaller samt ældre-,  

 indkøbs- og servicecentre.
 Vejreglerne indeholder bestemmelser om, hvordan veje og  

 stier bør indrettes, så der tages særlige hensyn til svage  

 trafikanter, handicappede, cyklister og fodgængere.
Virkemidlerne på dette område er især  

 koncentreret om vejtekniske forbedringer af krydsningsmuligheder, generel  

 forbedring af sikkerheden for fodgængere og cyklister,  

 hastighedsplanlægning samt størst mulig enkelhed og  

 overskuelighed i den samlede vejudformning.
Mange af disse virkemidler er  

 afprøvet i en lang række projekter.
Vejdirektoratets indsats på området har hidtil  

 været koncentreret om vejledning om vejanlæggenes  

 tilgængelighed samt om lokale projekter.
Herudover har Vejdirektoratet  

 bidraget med erfaringsopsamling og formidling af viden til kommuner og amter  

 i form af vejregler, håndbøger i færdselssikkerhed og  

 hastighedsplanlægning mv.
I de løbende bestræbelser på at  

 forbedre færdselssikkerheden er det væsentligt, at der  

 gøres en særlig indsats på steder, hvor børn og  

 ældre ofte færdes.
Dette er hidtil sket bl.a. gennem de  

 forsøgsprojekter, som Vejdirektoratet i en årrække har  

 samarbejdet med kommunerne om, og gennem det oplysnings- og  

 vejledningsarbejde, som løbende er foregået.
 Justitsministeriet vil i samarbejde med Trafikministeriet  

 og Rigspolitichefen løbende følge op på dette arbejde.  

 Vejdirektoratet vil også fremover kunne vejlede kommunerne i arbejdet  

 med at forbedre forholdene for børn og ældre i trafikken ud fra  

 de foreliggende vejledninger mv.
 Endvidere har Justitsministeriet som nævnt under  

 punkt 5.1. anmodet Rigspolitichefen om sammen med Vejdirektoratet og de  

 øvrige vejbestyrelser at sørge for yderligere målretning  

 af den automatiske hastighedskontrol, herunder mod strækninger, hvor  

 børn og ældre ofte færdes, og hvor der er risiko for  

 ulykker.
5.4. Fjernelse af »sorte pletter« fra trafikkens  

 Danmarkskort I år 2000 skete 60 pct. af det samlede antal ulykker  

 med personskade på det vejnet, som primærkommunerne er ansvarlige  

 for.
Der findes således et stort potentiale for bekæmpelse af  

 ulykker på det kommunale vejnet.
 Der findes imidlertid ikke i dag en samlet status over  

 kommunernes registrering af trafikulykker, og hvordan kommunerne i givet fald  

 anvender disse registreringer.
Det skønnes, at 10-25 kommuner anvender  

 ulykkesdatabasen i vejforvaltningssystemet VEJMAN.
Hertil kommer andre former  

 for registreringer, f.eks. »nåle på kort«, der har til  

 formål at skabe overblik over politiregistrerede ulykker på eget  

 vejnet.
Det vurderes, at de fleste kommuner anvender en eller anden form for  

 registrering, men kun meget få kommuner benytter de registrerede  

 ulykkesoplysninger til egentligt systematisk sortpletarbejde med systematisk  

 udpegning, effektvurderinger og prioritering.
Det er Trafikministeriets  

 vurdering, at én blandt flere væsentlige årsager til det  

 forholdsvis beskedne sortpletarbejde skal søges i manglende mulighed  

 for at udnytte datafællesskab vedrørende vej-, trafik- og  

 ulykkesdata for kommunevejene.
Andre årsager kan være manglende  

 fortrolighed med arbejdsmetoder og rentabilitet på  

 sortpletbekæmpelsen.
En styrket indsats mod sorte pletter i kommunerne kan  

 baseres på de kendte metoder og virkemidler.
Trafikministeriet vil  

 derfor bede Vejdirektoratet om at vurdere og forbedre de kendte  

 arbejdsmetoder og formidle enkle metoder til sortpletudpegning til brug for  

 færdselssikkerhedsarbejdet især i de mindre kommuner.
 Der bør på samme tid ske en kortlægning  

 af den kommunale indsats mod sorte pletter på linje med den  

 kortlægning, som Trafikministeriet i 2001 foretog i forhold til de  

 kommuner, der har udarbejdet lokale handlingsplaner for trafiksikkerhed.  

 Trafikministeriet vil derfor udarbejde en  

 spørgeskemaundersøgelse, der skal kortlægge kommunernes  

 færdselssikkerheds- og sortpletarbejde.
 Arbejdet med at identificere og fjerne de »sorte pletter«  

 fra trafikkens Danmarkskort er efter regeringens opfattelse et helt centralt  

 element i den langsigtede indsats til forbedring af  

 færdselssikkerheden.
 Kortlægningen af de sorte pletter på det  

 kommunale vejnet skal sammen med de allerede foreliggende oplysninger  

 vedrørende amtsveje og statsveje på sigt føre til  

 udarbejdelsen af et landsdækkende kort over »sorte pletter«, som kan  

 danne grundlag for yderligere initiativer.
5.5. Spiritus- og  

 promillekørsel 5.5.1. Sanktioner for spiritus- og  

 promillekørsel Reglerne om spiritus- og promillekørsel og  

 sanktionerne herfor fremgår af færdselslovens § 53  

 (promillegrænser mv.), § 117 (bøde og fængselsstraf),  

 § 125 (førerretsfrakendelse/spirituskørsel) og § 126,  

 stk. 1, nr. 5, jf. stk. 2 (betinget  

 førerretsfrakendelse/promillekørsel).
Sanktionsfastsættelsen for spiritus- og  

 promillekørsel sker i det store hele efter et fintmasket takstsystem  

 både for så vidt angår straffens størrelse og  

 førerretsfrakendelsens karakter og længde.
Taksterne for  

 både straf og førerretsfrakendelse tager udgangspunkt i  

 alkoholpromillens størrelse, uforsvarlig kørsel mv.,  

 gentagelsesvirkning, indtægtsforhold (for så vidt angår  

 bødestraffe) samt personlige oplysninger (når betinget dom med  

 vilkår om samfundstjeneste eller alkoholistbehandling kommer på  

 tale).
 De gældende takster kan i grove træk skitseres  

 som følger:
Tabel 16 1. gangstilfælde uden skærpende  

 omstændigheder:
Promille Straf Førerretsfrakendelse 0,51-0,80 Bøde (4.000 kr.) Ingen 0,81-1,20 Bøde (én måneds nettoløn, min.  

 1.000 kr.) Betinget 1,21-1,50 Bøde (én måneds nettoløn, min.  

 1.000 kr.) 1 år 1,51-2,00 Bøde (én måneds nettoløn, min.  

 1.000 kr.) 2 år 2,01-2,50 14 dg. fængsel 2½ år 2,51- 20 dg. fængsel 2½ år 1. gangstilfælde med skærpende  

 omstændigheder:
Promille Straf Førerretsfrakendelse 0,51-0,80 Bøde (5.000 kr.) Betinget 0,81-1,20 Bøde (én måneds nettoløn, min.  

 1.000 kr.) 1 år 1,21-1,50 Bøde (én måneds nettoløn, min.  

 1.000 kr.) 2 år 1,51-2,00 14 dg. fængsel 2½ år 2,01-2,50 20 dg. fængsel 3 år 2,51- 30 dg. fængsel 3 år 2. gangstilfælde:
Promille v. den 2. kørsel Straf Straf i tilfælde af skærpende  

 omstændigheder Førerretsfrakendelse 0,51-0,80 Bøde (5.000 kr.) Bøde (8.000 kr.) Ingen/betinget 0,81-1,51 10 dg. fængsel* 14 dg. fængsel* 3 år, hvis der efter den 1. kørsel er sket  

 betinget frakendelse.
Ellers 5 år.
1,51-2,00 14 dg. fængsel* 20 dg. fængsel* 5 år 2,01-2,50 20 dg. fængsel* 30 dg. fængsel* 5 år 2,51- 30 dg. fængsel* 40 dg. fængsel* 5 år *	Er kørslen sket i frakendelsestiden,  

 forhøjes straffen med fængsel i 10 dage.
 3. gangstilfælde:
Promille Straf Frakendelse Frakendelse i tilfælde af særlig  

 skærpende omstændigheder 0,51-0,80 10-14 dg. fængsel Ingen Betinget 0,80- Minimum 30 dg. fængsel 10 år For bestandig Indtil den 1. juli 2000 var det den  

 altovervejende hovedregel, at den frihedsstraf, som idømtes for  

 spiritus- og promillekørsel, var ubetinget.
Dette er ændret  

 efter gennemførelsen af lov nr. 230 af 4. april 2000 om ændring  

 af straffeloven (udvidet brug af samfundstjeneste og betingede domme med  

 vilkår om alkoholistbehandling for spirituskørsel), der  

 trådte i kraft 1. juli 2000. Loven indebærer, at spiritus- og  

 promillekørsel, som tidligere blev afgjort med ubetinget frihedsstraf  

 imellem 10 og 60 dage, i dag som udgangspunkt straffes med en betinget dom  

 med vilkår om samfundstjeneste eller alkoholistbehandling samt en  

 tillægsbøde.
5.5.2. Konfiskation i medfør af  

 færdselslovens § 133 a Ud over de ovenfor beskrevne sanktioner vedrørende  

 bøde- og frihedsstraf samt førerretsfrakendelse kan der ved  

 særlig grove eller gentagne overtrædelser af færdselsloven  

 ske konfiskation af det motorkøretøj, som har været  

 anvendt ved overtrædelsen, såfremt det må anses for  

 påkrævet for at forebygge yderligere overtrædelser af  

 færdselsloven, og såfremt konfiskationen ikke er urimelig, jf.  

 færdselslovens § 133 a.
Færdselslovens § 133 a blev indført ved  

 lov nr. 278 af 8. maj 1991 og trådte i kraft den 1. juli 1991. De  

 tilfælde, som bestemmelsen tager sigte på, er principielt  

 allerede omfattet af straffelovens regler om konfiskation.
Formålet med  

 bestemmelsen var imidlertid at skabe mulighed for en ændring af  

 retspraksis, således at domstolene ville anvende konfiskation i videre  

 omfang, end det havde været tilfældet hidtil.
Bestemmelsen giver mulighed for konfiskation ved alle  

 former for færdselslovsovertrædelser, for så vidt der er  

 tale om grove eller gentagne overtrædelser.
Ifølge  

 bemærkningerne til bestemmelsen har det dog navnlig været  

 hensigten, at konfiskation skulle ske ved grove eller gentagne tilfælde  

 af spirituskørsel, gentagne kørsler i frakendelsestiden samt  

 gentagne kørsler uden at have erhvervet kørekort.
 Det er alene genstandskonfiskation, det vil sige  

 konfiskation af selve motorkøretøjet, der er omfattet af  

 § 133 a.
I øvrigt gælder straffelovens almindelige  

 regler om konfiskation, jf. § 133 a, stk. 2. Dette indebærer  

 bl.a., at der i medfør af straffelovens § 75, stk. 3, i  

 stedet for genstandskonfiskation principielt kan ske værdikonfiskation,  

 det vil sige konfiskation af et beløb svarende til  

 motorkøretøjets værdi.
Det er dog forudsat i  

 forarbejderne til færdselslovens § 133 a, at  

 værdikonfiskation kun bør ske, hvor tiltalte efter  

 overtrædelsen, men inden domsforhandlingen, sælger  

 køretøjet, og det må befrygtes, at pågældende  

 vil anvende salgssummen til at anskaffe sig et andet  

 køretøj.
Efter straffelovens § 76, stk. 2, kan  

 konfiskation kun ske hos den, der er ansvarlig for lovovertrædelsen og  

 hos den, på hvis vegne han har handlet.
Konfiskation af  

 motorkøretøj i medfør af færdselslovens § 133  

 a, kan således ikke ske, hvis tiltalte ikke selv ejer  

 køretøjet.
Dog kan der i medfør af straffelovens  

 § 77 a i helt særlige tilfælde ske konfiskation af et  

 køretøj, der ejes af eksempelvis en samlever, når det  

 på grund af ganske særlige omstændigheder må  

 befrygtes, at køretøjet på ny vil blive brugt ved en  

 strafbar handling.
Der foreligger ingen aktuel, officiel opgørelse  

 over anvendelsen af færdselslovens § 133 a i retspraksis.
Det er  

 imidlertid usikkert, om konfiskation i dag bruges i særlig vidt omfang,  

 hvilket muligvis kan skyldes tvivl om bestemmelsens  

 anvendelsesområde.
5.5.3. Justitsministeriets overvejelser Som anført under punkt 5.5.1. ovenfor er  

 takstsystemet for sanktionsfastsættelsen i sager om spiritus- og  

 promillekørsel meget nuanceret med mange forskellige strafpositioner,  

 hvis anvendelse ud over selve alkoholpromillen tillige afhænger af en  

 række øvrige omstændigheder.
Systemet er derfor relativt  

 tungt at anvende for politi, anklagemyndighed og domstole, uden at det af den  

 grund nødvendigvis opleves som mere retfærdigt af borgerne, der  

 ofte vil finde det svært gennemskueligt.
 På den baggrund nedsatte den daværende  

 regering i sommeren 2000 et udvalg med deltagelse af repræsentanter for  

 Trafikministeriets og Justitsministeriets departementer, Direktoratet for  

 Kriminalforsorgen, Rigsadvokaten, Politidirektøren i København,  

 Politimesterforeningen, Politi- og Dommerfuldmægtigforeningerne,  

 Advokatsamfundet og Rådet for Større Færdselssikkerhed.  

 Udvalget, som har retspræsident Niels Waage, Roskilde, som formand, fik  

 bl.a. til opgave at komme med forslag til forenkling af systemet.
 Det fremgår af grundlaget for den ny  

 regeringsdannelse, at den nuværende regering ønsker, at der som  

 led i indsatsen for en generel forbedring af færdselssikkerheden,  

 sættes betydeligt hårdere ind over for de bilister, der  

 kører i spirituspåvirket tilstand.
 Justitsministeriet har derfor udvidet udvalgets  

 kommissorium, sådan at udvalgets forslag ikke blot skal indebære  

 en forenkling af gældende regler og praksis vedrørende spiritus-  

 og promillekørsel samt kørsel i frakendelsestiden, men  

 også indebære skærpelser i sanktionssystemet.
 Da det som nævnt under punkt 5.5.2. må anses  

 for usikkert, om de eksisterende konfiskationsbestemmelser udnyttes fuldt ud  

 i praksis, har Justitsministeriet også bedt udvalget overveje  

 mulighederne for at anvende andre typer af sanktioner og indsatsmuligheder  

 som supplement til de nuværende sanktionstyper, herunder f.eks. at  

 fratage føreren rådigheden over køretøjet ved  

 grove eller gentagne overtrædelser   eventuelt for en  

 tidsbegrænset periode.
 Udvalget kan herudover foreslå ændringer af  

 færdselslovens bestemmelser om spiritus- og promillekørsel i det  

 omfang, det findes hensigtsmæssigt.
 Endelig har Justitsministeriet anmodet om, at udvalget  

 efter færdiggørelsen af dette arbejde tillige overvejer  

 spørgsmålet om indførelse af lovbestemmelser, der  

 muliggør anvendelse af måling af alkoholkoncentrationen i  

 udåndingsluften som bevis i sager om spiritus- og  

 promillekørsel.
 Det ændrede kommissorium er medtaget som bilag 4 til  

 lovforslaget.
6. Forslagets økonomiske og  

 administrative konsekvenser 6.1. Gennemgang af motorvejsnettet mv., »sorte  

 pletter« og informationskampagne Udgifterne til den foreslåede gennemgang af  

 motorvejsnettet, opsætning af skilte samt mindre  

 færdselssikkerhedsmæssige indsatser kan opgøres til 29  

 mio. kr., jf. bilag 2. Herudover skal der anvendes 4 mio. kr. til en  

 kortlægning af indsatsen for fjernelse af »sorte pletter« på  

 trafikkens Danmarkskort.
Af det samlede beløb på 33 mio. kr.  

 afholdes 7 mio. kr. inden for Trafikministeriets ramme.
 Endelig anvendes op til 3 mio. kr. til en kampagne om nye  

 hastighedsgrænser mv., som finansieres inden for Justitsministeriets  

 ramme.
6.2. Fremtidige motorvejsanlæg 6.2.1. Anlæg under udførelse For besluttede motorvejsanlæg, som allerede er under  

 udførelse, er det ikke muligt at nå at tilpasse anlægget  

 til en højere hastighedsgrænse.
Disse anlæg må  

 derfor i denne henseende sidestilles med det eksisterende vejnet og vil  

 således være omfattet af gennemgangen af det eksisterende  

 motorvejsnet.
Lovforslaget vil derfor ikke have umiddelbare økonomiske  

 konsekvenser i forhold til disse anlæg.
 Gruppen omfatter følgende anlæg:
E39, Brønderslev-Hjørring E39, Bjergby-Hirtshals Rute 15, Herning-Bording Rute 15, Låsby-Århus E20, Køge Bugt Motorvejen, Vallensbæk Torvevej-Motorring  

 3 6.2.2. Anlæg under projektering Derimod vil de besluttede motorvejsanlæg, som endnu  

 kun er under projektering, blive tilpasset til 130 km i timen.
Denne gruppe  

 af motorvejsprojekter omfatter:
Rute 15/18, Herning-Brande Rute 9, Odense-Svendborg Rute 21, Holbækmotorvejen, Holbæk-Tuse Nord For rute 15/18, Herning-Brande, er der allerede taget  

 højde for højere hastighedsgrænser, og strækningen  

 dimensioneres til 130 km i timen de steder, hvor det kan lade sig  

 gøre.
Den ændrede dimensionering sker inden for  

 anlægsbudgettet, der efter forhøjelsen på 140 mio. kr.,  

 som følge af beslutningen om at anlægge strækningen som  

 motorvej i stedet for motortrafikvej, lyder på i alt 1.710 mio. kr.  

 (2002-prisniveau).
For rute 9, Odense-Svendborg, og rute 21,  

 Holbæk-Tuse Nord, forventes der at blive tale om merudgifter på  

 ca. 50 mio. kr.
Udgifterne forventes at skulle afholdes i 2005-2007.
6.2.3. Anlæg under  

 planlægning For anlæg under planlægning samt kommende, nye  

 motorvejsanlæg gælder, at de vil blive dimensioneret til 130 km i  

 timen, hvor det er muligt og hensigtsmæssigt.
Udgifterne herved vil  

 blive indregnet i anlægsoverslagene for de enkelte anlæg, som vil  

 fremgå af VVM-redegørelser og anlægslovforslag.
6.3. Politiets edb-systemer De foreslåede ændringer af  

 prøvekørekortsordningen samt de tekniske ændringer, der  

 skal foretages som følge af ændrede bødepositioner, vil  

 medføre, at der skal foretages ændringer i politiets centrale  

 edb-systemer.
Det skønnes, at udgifterne hertil vil udgøre i  

 størrelsesordenen 1,5 mio. kr., som vil blive afholdt inden for  

 Justitsministeriets ramme.
6.4. Bødeprovenu Det særlige »højhastighedstillæg«, som  

 ved kørsel med hastigheder på 140 km i timen eller derover skal  

 lægges oven i den bøde, der beregnes efter de eksisterende  

 takster, forventes at føre til øgede  

 bødeindtægter.
Samtidig vil forhøjelsen af  

 hastighedsgrænsen på motorvej imidlertid medføre et fald i  

 bødeprovenuet for så vidt angår kørsel med  

 hastigheder, der efter forslaget ikke længere er højere end det  

 tilladte.
Det er ikke muligt præcist at beregne de økonomiske  

 konsekvenser af disse modsatrettede tendenser, men Rigspolitichefen  

 skønner, at bødeprovenuet samlet set vil falde som følge  

 af lovforslaget.
6.5. Samfundsøkonomisk  

 konsekvensvurdering Der er ikke foretaget en egentlig samfundsøkonomisk  

 konsekvensvurdering af lovforslaget, men Danmarks TransportForskning har i  

 forbindelse med høringen over et udkast til dette lovforslag  

 udarbejdet en vurdering af de samfundsmæssige konsekvenser af en  

 generel forøgelse af middelhastigheden på motorvejene.
Danmarks TransportForskning har beregnet konsekvenserne af  

 en generel stigning i den faktiske kørselshastighed på hele  

 motorvejsnettet i det åbne land, hvilket vil sige ca. 82 pct. af det  

 samlede motorvejsnet.
I vurderingen indgår effekterne af tidsforbrug,  

 brændstofforbrug, uheld og miljø i en cost-benefit analyse, hvor  

 tankegangen er at værdisætte alle de væsentligste  

 konsekvenser for derigennem at give en samfundsmæssig vurdering af, om  

 de positive konsekvenser af en forøgelse af hastighedsgrænserne  

 opvejer de negative.
 Den nuværende middelhastighed på  

 motorvejsnettet er 118 km i timen, og Danmarks TransportForskning har  

 beregnet de samfundsøkonomiske konsekvenser, hvis middelhastigheden  

 for personbiler stiger til henholdsvis 120 km i timen, 125 km i timen og 130  

 km i timen.
 Beregningerne fra Danmarks TransportForskning viser, at  

 hvis middelhastigheden på de nævnte ca. 82 pct. af det samlede  

 motorvejsnet stiger til 120 km i timen, vil der blive tale om et  

 samfundsmæssigt tab på henholdsvis 7 mio. kr. årligt  

 (nutidsværdi i alt 126 mio. kr.) eller 39 mio. kr. årligt  

 (nutidsværdi 681 mio. kr.). De forskellige skøn skyldes  

 anvendelsen af forskellige enhedspriser, som stammer fra henholdsvis  

 Trafikøkonomiske enhedspriser 2000 (Vejdirektoratet 2002) og Det  

 Økonomiske Råd.
 Ved en middelhastighed på 125 km i timen  

 skønnes et samfundsmæssigt tab på henholdsvis 39 mio. kr.  

 årligt (nutidsværdi i alt 696 mio. kr.) eller 219 mio. kr.  

 årligt (nutidsværdi 3.873 mio. kr.) afhængig af den valgte  

 beregningsmodel, mens der ved en middelhastighed på 130 km i timen  

 skønnes et samfundsmæssigt tab på henholdsvis 100 mio. kr.  

 årligt (nutidsværdi i alt 1.761 mio. kr.) eller 440 mio. kr.  

 årligt (nutidsværdi 7.779 mio. kr.) afhængig af den valgte  

 beregningsmodel.
Mens Danmarks TransportForskning således har  

 beregnet konsekvenserne af en generel stigning i kørselshastigheden  

 på hele motorvejsnettet i det åbne land, indebærer  

 lovforslaget, at en hastighedsgrænse på 130 km i timen vil kunne  

 gennemføres på ca. 15 pct. af motorvejsnettet, 120 km i timen  

 på ca. 50 pct. af motorvejsnettet (strækninger i det åbne  

 land) og 110 km i timen eller derunder på ca. 35 pct. af  

 motorvejsnettet.
Uheldsfrekvensen er uensartet på forskellige  

 strækninger af motorvejsnettet, og lovforslaget tilsigter at hæve  

 hastighedsgrænsen målrettet på de steder, hvor det er  

 færdselssikkerhedsmæssigt forsvarligt, herunder på  

 motorvejsstrækninger hvor trafikmængden er forholdsvis lav.
Hertil kommer, at der i Danmarks TransportForsknings  

 vurdering ikke indgår de positive konsekvenser af de kompenserende  

 foranstaltninger, som lovforslaget indeholder.
F.eks. må forslaget om  

 at frakende førerretten ved hastigheder over 180 km i timen forventes  

 at ville have en præventiv effekt og dermed nedsætte hastigheden  

 hos de meget hurtigt kørende bilister, som udgør en stor  

 sikkerhedsrisiko.
Ligeledes må der forventes en præventiv effekt  

 af den øgede politiindsats på motorvejsstrækningerne.
 Beregningerne fra Danmarks TransportForskning kan  

 således ikke overføres direkte på lovforslaget.
Hertil kommer, at der ved beregninger af denne art kan  

 anvendes forskellige beregningsmodeller og vægte.
Som eksempel kan  

 nævnes, at det fremgår af Danmarks TransportForsknings analyse,  

 at det ovennævnte beregnede samfundsøkonomiske tab ved en  

 middelhastighed på 125 km i timen på 39 mio. kr. årligt  

 (baseret på Vejdirektoratets Trafikøkonomiske enhedspriser 2000)  

 bliver ændret til en samfundsøkonomisk gevinst på 120 mio.  

 kr. årligt, såfremt vægten for værdien af tid  

 fordobles.
 Endvidere stammer den til grund liggende empiri for  

 analyserne vedrørende ændring af hastighedsgrænserne i  

 vidt omfang fra udlandet, idet Danmarks TransportForskning anfører, at  

 de danske erfaringer med ændring af hastighedsgrænser er  

 begrænsede.
 Bl.a. som følge af disse forhold er Danmarks  

 TransportForsknings konsekvensvurdering behæftet med betydelig  

 usikkerhed.
 Danmarks TransportForsknings analyse kan således  

 efter Justitsministeriets opfattelse ikke umiddelbart anvendes som grundlag  

 for en vurdering af lovforslagets samfundsøkonomiske konsekvenser.
6.6. Visse betalingsbestemmelser Den foreslåede nye bestemmelse i  

 færdselslovens § 92 d, stk. 3, tjener alene til at  

 præcisere, at kommuner og amtskommuner kan opkræve den  

 nævnte betaling.
Bestemmelsen skønnes således ikke at  

 ville have økonomiske eller administrative konsekvenser for kommuner  

 og amtskommuner.
Forslaget om i færdselslovens § 124 a,  

 stk. 3, at skabe hjemmel til at opkræve et gebyr på 870 kr.  

 for den kontrollerende køreprøve, som foretages i medfør  

 af § 60 a om ophævelse af kørselsforbud, skønnes at  

 ville medføre merindtægter for staten på ikke over 0,5  

 mio. kr. årligt, idet der forventes at blive tale om ca. 500 sager om  

 året.
I overensstemmelse med regeringens skattestop vil provenuet blive  

 anvendt til sænkning af skatter eller afgifter.
6.7. Færdselssikkerheds- og  

 miljømæssige konsekvenser For så vidt angår lovforslagets  

 færdselssikkerhedsmæssige konsekvenser henvises til ovenfor under  

 punkt 3.1.4.2. samt til bilag 2.
Lovforslagets miljømæssige konsekvenser er  

 beskrevet ovenfor under punkt 3.1.4.3. samt i bilag 3. Som det fremgår  

 heraf, vurderes lovforslaget at medføre en vis forøgelse i  

 antallet af boliger, der vil blive støjmæssigt belastet med mere  

 end 55 dB i døgngennemsnit.
Denne stigning, der skønnes at  

 omfatte ca. 65 boliger, skal ses i forhold til, at der på landsplan er  

 omkring 500.000 boliger, der er støjbelastet med mere end 55 dB, og  

 omkring 150.000 boliger, der er støjbelastet med mere end 65 dB i  

 døgngennemsnit.
Lovforslaget skønnes endvidere at  

 medføre en vis forøgelse af emissioner i forhold til  

 transportsektorens samlede nationale emissioner.
6.8. Konsekvenser for erhvervslivet og  

 EU-retlige aspekter Lovforslaget skønnes ikke at have økonomiske  

 eller administrative konsekvenser for erhvervslivet.
Lovforslaget indeholder  

 ikke EU-retlige aspekter.
6.9. Sammenfattende skema Positive konsekvenser/ mindre udgifter Negative konsekvenser/ merudgifter Økonomiske og administrative konsekvenser for  

 staten Merindtægter på ikke over 0,5 mio. kr.  

 årligt som følge af gebyr for den kontrollerende  

 køreprøve, som foretages i forbindelse med ophævelse af  

 kørselsforbud.
I overensstemmelse med regeringens skattestop vil  

 provenuet blive anvendt til sænkning af skatter eller  

 afgifter.
 Samlet set ca. 36 mio. kr., hvoraf 7 mio. kr. afholdes inden  

 for Trafikministeriets ramme, og op til 3 mio. kr. finansieres inden for  

 Justitsministeriets ramme.
Desuden ca. 1,5 mio. kr. til ændring af politiets edb-systemer, som  

 finansieres inden for Justitsministeriets ramme.
Herudover et fald i  

 bødeprovenuet.
Endvidere ca. 50 mio. kr. til ændret udformning af projekterede  

 motorveje.
Udgifterne forventes at skulle afholdes i 2005-2007.
Økonomiske og administrative konsekvenser for kommuner  

 og amtskommuner Ingen Ingen Økonomiske og administrative konsekvenser for  

 erhvervslivet Ingen Ingen Miljømæssige konsekvenser Ingen En vis forøgelse af støjbelastede boliger og en  

 vis forøgelse af emissioner.
Administrative konsekvenser for borgerne Ingen Ingen Forholdet til EU-retten Ingen EU-retlige aspekter 7. Hørte myndigheder  

 mv.
 Et udkast til lovforslaget har været sendt til  

 høring hos følgende myndigheder og organisationer:
 Præsidenten for Østre Landsret,  

 Præsidenten for Vestre Landsret, Præsidenten for  

 Københavns Byret, Præsidenten for Retten i Odense,  

 Præsidenten for Retten i Århus, Præsidenten for Retten i  

 Ålborg, Præsidenten for Retten i Roskilde, Domstolsstyrelsen, Den  

 Danske Dommerforening, Dommerfuldmægtigforeningen, Rigsadvokaten,  

 Rigspolitichefen, Politidirektøren i København, Foreningen af  

 Politimestre i Danmark, Politifuldmægtigforeningen, Politiforbundet i  

 Danmark, Advokatrådet, Det Danske Center for Menneskerettigheder,  

 Rådet for Større Færdselssikkerhed, Danmarks  

 TransportForskning, Amtsrådsforeningen i Danmark, Kommunernes  

 Landsforening, Københavns Kommune, Frederiksberg Kommune, FDM, DMC,  

 Motorcykelbranchens Landsforbund, MC-Touring Club Danmark, Dansk Vejforening,  

 Dansk Transport og Logistik (DTL), Dansk Cyklist Forbund, Danske  

 Sælgere, SID, Chaufførernes Fagforening, NOAH-trafik, Dansk  

 Kørelærer-Union, Dansk Køreskole Forening, Danske  

 Kørelæreres Landsforbund, Centralforeningen af Taxiforeninger i  

 Danmark, Dansk Taxi Forbund, Sund & Bælt, Foreningen Liv og Trafik,  

 Foreningen for Trafikofre, The Ecological Council, Borgernes  

 Havarikommission, Odsherredsgrupen, Mobil uden bil, Trafikforskningsgruppen  

 ved Aalborg Universitet og Rådet for Bæredygtig Trafik.
Bemærkninger til lovforslagets enkelte  

 bestemmelser I lovforslagets bilag 1 er de foreslåede  

 bestemmelser sammenholdt med de gældende regler.
Til § 1 Til nr. 1 Efter den gældende bestemmelse i  

 færdselslovens § 32, stk. 2, skal kørende alene give  

 tegn ved vognbaneskift eller anden ikke ubetydelig ændring af  

 køretøjets placering til siden, når det er  

 påkrævet til vejledning for den øvrige færdsel.
 Efter forslaget gøres det obligatorisk at give tegn  

 ved ethvert vognbaneskift eller enhver anden ikke ubetydelig ændring af  

 køretøjets placering til siden på motorvej.
Ændringen gælder alene motorveje.
Reglerne om  

 tegngivning ved vognbaneskift mv. på andre veje end motorveje forbliver  

 uændrede.
 Forslaget berører ikke de kørendes generelle  

 pligt til i medfør af færdselslovens § 18, stk. 2, 1.  

 pkt., at sikre sig, at vognbaneskiftet eller anden ændring af  

 køretøjets placering til siden kan udføres uden fare  

 eller unødig ulempe for andre.
 Overtrædelse af bestemmelsen kan straffes med  

 bøde, jf. færdselslovens § 118, stk. 1, nr. 1. Det  

 forudsættes, at bødeniveauet forbliver uændret.
 Bestemmelsen træder i kraft den 1. januar 2003.
Til nr. 2 Efter de gældende regler i Trafikministeriets  

 bekendtgørelse nr. 700 af 21. august 1995 om brug af advarselstrekant  

 og havariblink er der ikke nogen generel pligt til at benytte havariblink ved  

 uventet kødannelse eller lignende på motorvej.
Forslaget indeholder en udtrykkelig bemyndigelse til at  

 indføre regler om obligatorisk anvendelse af havariblink ved uventet  

 kødannelse eller anden umiddelbar fare på motorvej.
Endvidere er  

 der efter forslaget mulighed for at fastsætte regler om anvendelse af  

 havariblink i andre situationer, herunder regler om indførelse af  

 obligatorisk anvendelse af havariblink i andre situationer.
Efter forslaget gives bemyndigelsen til trafikministeren,  

 således at regler om anvendelse af havariblink kan fastsættes i  

 sammenhæng med regler om advarselstrekanter.
Det forudsættes, at  

 reglerne fastsættes efter forudgående høring af  

 justitsministeren, idet der er tale om regler vedrørende  

 færdselsadfærd, som efter den almindelige ordning efter  

 ressortomlægningen henhører under Justitsministeriets  

 område, jf. herved bemærkningerne til § 1, nr. 4-6, 9-12,  

 14-17, 21, 23 og 27.
 Der vil blive fastsat regler om bødestraf for  

 overtrædelse af reglerne om obligatorisk anvendelse af havariblink, jf.  

 færdselslovens § 118, stk. 6, som efter forslaget bliver  

 stk. 7.
 Bestemmelsen træder i kraft den 1. januar 2003.
Til nr. 3 De foreslåede ændringer er en konsekvens af  

 den foreslåede ændring i § 1, nr. 2.
Til nr. 4-6, 9-12, 16, 17, 21, 23 og 27 Ved kongelig resolution af 27. november 2001 er det  

 bestemt, at sager vedrørende dansk og international regulering af  

 færdsel og færdselssikkerhed samt sager vedrørende  

 færdselsadfærd overføres fra Trafikministeriet til  

 Justitsministeriet.
Ressortomlægningen indebærer nærmere, at  

 færdselsloven samt opgaver og regelfastsættelse om færdsel,  

 færdselsadfærd, færdselssikkerhed og køre- og  

 hviletid overføres fra Trafikministeriet til Justitsministeriet.
Under  

 Trafikministeriet henhører derimod fortsat opgaver og  

 regelfastsættelse om tekniske krav, herunder om indretning, udstyr,  

 vægt og dimension vedrørende køretøjer, syn heraf  

 og selve synsopgaven samt udformningen og betydningen af færdselstavler  

 og vejafmærkning.
 Ressortomlægningen får betydning for  

 udformningen af en række af de bemyndigelsesbestemmelser, der findes i  

 færdselsloven.
Lovforslagets § 1, nr. 4-6, 9-12, 16, 17, 21, 23 og  

 27, indeholder en række ændringer, som alle er konsekvenser af  

 ressortomlægningen uden dog at kunne siges at være en umiddelbar  

 følge heraf.
Navnlig indsættes der nye bestemmelser  

 vedrørende pligt til forhandling mellem Justitsministeriet og  

 Trafikministeriet forud for udstedelse af visse administrative forskrifter.  

 Endvidere er der foretaget ændringer i visse bemyndigelsesbestemmelser  

 med delt kompetence mellem Justitsministeriet og Trafikministeriet, jf.  

 herved også bemærkningerne til § 1, nr. 14.  

 Justitsministeriet har valgt at medtage bestemmelser af denne karakter i  

 lovforslaget.
De sproglige ændringer af lovteksten, som er en  

 umiddelbar følge af ressortomlægningen medtages derimod ikke i  

 lovforslaget, da de indholdsmæssigt er gennemført ved  

 ovennævnte kongelige resolution.
De nødvendige  

 konsekvensrettelser i lovteksten vil blive medtaget i førstkommende  

 lovbekendtgørelse af færdselsloven, således at  

 »trafikministeren« (og deraf afledte ord) erstattes af »justitsministeren«  

 (og deraf afledte ord) i følgende af lovens bestemmelser:
 § 3, stk. 2, § 4, stk. 2, § 5,  

 stk. 5, § 7, stk. 1, 2 og 3, § 14, stk. 4,  

 § 29, stk. 4, § 33 a, stk. 2, § 37, stk. 2, 3  

 og 5, § 44, stk. 4, 1. pkt., § 46, stk. 2, § 49,  

 stk. 5, § 56, stk. 5, § 57, § 59, § 59 a,  

 stk. 1, § 60, stk. 4, § 60 a, stk. 6, § 61,  

 § 63, stk. 4 og 5, § 64, stk. 5, § 66, stk. 3  

 og 4, § 68 a, § 72, § 73, stk. 1, § 73 a,  

 stk. 1 og 2, § 73 b, stk. 1, § 75, stk. 3,  

 § 79, § 80, stk. 5, § 81, stk. 5, § 82,  

 stk. 5, § 84, stk. 3, § 86 a, § 88 a, stk. 2,  

 § 89, stk. 2 og 3, § 92 c, stk. 1, 2 og 3, § 92 d,  

 stk. 1 og 2, § 93, § 105, stk. 1, 3 og 4, § 107,  

 stk. 1, § 109, stk. 2 og 4, § 122, 2. pkt., § 122 a,  

 § 122 b, stk. 3, § 123, stk. 5, § 124, § 130,  

 stk. 1, § 140, stk. 2, og § 141.
 De foreslåede bestemmelser træder i kraft  

 dagen efter bekendtgørelsen i Lovtidende.
Til nr. 7 Bestemmelsen indebærer, at den generelle  

 hastighedsgrænse på motorveje sættes op fra 110 til 120 km  

 i timen.
 Ændringen gælder alene for kørsel med  

 motorcykler og personbiler, der ikke er omfattet af færdselslovens  

 § 43 om hastighed for særlige typer af  

 køretøjer.
 Der kan fortsat for en vejstrækning fastsættes  

 en lavere lokal hastighedsgrænse end den generelle efter bestemmelserne  

 i § 42, stk. 5.
 Efter lovforslagets § 1, nr. 8, vil der endvidere  

 kunne fastsættes en højere, lokal hastighedsgrænse  

 på 130 km i timen, jf. bemærkningerne hertil.
 Bestemmelsen træder i kraft den 1. september  

 2003.
Til nr. 8 Efter den gældende bestemmelse i  

 færdselslovens § 42, stk. 4, kan der for en  

 vejstrækning fastsættes en højere lokal  

 hastighedsgrænse end den generelle.
For motortrafikveje må  

 hastigheden dog ikke overstige 90 km i timen.
 Lovforslaget gør det muligt at fastsætte en  

 lokal hastighedsgrænse for motorveje på 130 km i timen.
Den foreslåede bestemmelse skal ses i  

 sammenhæng med hele stk. 4 og med de regler om lokale  

 hastighedsgrænser, der er fastsat i Justitsministeriets cirkulære  

 nr. 72 af 5. juli 1985. Det følger heraf, at der ikke i dag kan  

 fastsættes højere lokale hastighedsgrænser end den  

 generelle på motorveje.
Cirkulæret vil blive ændret efter  

 lovforslagets vedtagelse.
 Bestemmelsen træder i kraft den 1. september  

 2003.
Til nr. 13 og 25 Det foreslås, at prøvetidsperioden for  

 førstegangserhververe af førerret forlænges fra to til  

 tre år.
Der foreslås ikke ændringer i ordningen i  

 øvrigt, jf. dog lovforslagets § 1, nr. 22, og  

 bemærkningerne hertil.
 Efter den gældende bestemmelse i § 126,  

 stk. 4, træder et kørselsforbud i stedet for en betinget  

 frakendelse, hvis der er tale om en overtrædelse, der er omfattet af  

 § 125, stk. 2, 2. pkt., eller § 126, stk. 1, nr. 1-3, 5  

 eller 6, og som er begået inden for de første to år efter  

 førstegangserhvervelse af førerret.
Med den foreslåede ændring forlænges  

 prøvetidsperioden fra to til tre år.
Kørselsforbudet vil  

 således træde i stedet for en betinget frakendelse, hvis en af de  

 nævnte overtrædelser begås inden for de første tre  

 år efter førstegangserhvervelse af førerret.
 Efter den gældende bestemmelse i § 60 a,  

 stk. 3, er generhvervelse af førerretten betinget af, at  

 føreren gennemfører fornyet, særlig  

 køreundervisning samt består en kontrollerende  

 køreprøve på samme måde som ved  

 kørselsforbud, hvis den pågældende er frakendt  

 førerretten ubetinget som følge af at have begået en  

 eller flere af de i nr. 1-3 nævnte overtrædelser inden for de  

 første to år efter førstegangserhvervelse af  

 førerret.
Efter forslaget forlænges den to-årige periode  

 som nævnt til tre år, mens ordningen ikke i øvrigt  

 ændres.
Den særlige betingelse om gennemførelse af  

 fornyet, særlig køreundervisning forud for generhvervelse af  

 førerret gælder således, hvor førerretten er  

 frakendt for en overtrædelse, der er begået inden for en periode  

 på tre år efter førstegangserhvervelse af  

 førerret.
 Er førerretten frakendt i medfør af  

 § 60 a, stk. 3, nr. 2, skal det forhold, som er omfattet af  

 § 126, stk. 1, nr. 1-3, efter det foreslåede ligeledes  

 være begået inden for de første tre år efter  

 førstegangserhvervelse af førerret, for at den  

 pågældende bliver omfattet af ordningen.
 Bestemmelserne træder i kraft den 1. januar 2003.  

 Det indebærer, at alle førere, der senere end den 1. januar 2000  

 har erhvervet førerret for første gang, fremover vil være  

 omfattet af ordningen.
Til nr. 14 Den gældende bestemmelse i § 73, stk. 1,  

 indeholder en bemyndigelse til at fastsætte regler om registrering,  

 herunder om syn mv. som betingelse for registrering, nummerplader,  

 medbringelse af registreringspapirer under kørsel og midlertidig eller  

 lejlighedsvis kørsel med registreringspligtig køretøj,  

 der ikke er registreret.
 Den foreslåede ændring er en konsekvens af  

 ressortomlægningen på færdselsområdet, jf. herved  

 bemærkningerne til § 1, nr. 4-6, 9-12, 15-17, 21, 23 og 27.  

 Bestemmelsen overfører beføjelser fra trafikministeren, idet  

 trafikministeren dog fortsat fastsætter regler om registrering i det  

 omfang reglerne henhører under trafikministerens ressortområde,  

 f.eks. regler om syn som betingelse for registrering, herunder regler om  

 godkendelse af køretøjer.
Til nr. 15 Bestemmelserne i § 73 a, stk. 3, og § 73 b,  

 stk. 2, der giver trafikministeren bemyndigelse til at henlægge  

 den endelige administrative afgørelse vedrørende anmodninger om  

 ønskenummerplader og historisk korrekte emaljenummerplader til  

 Rigspolitichefen, foreslås ophævet som følge af  

 ressortomlægningen, jf. herved bemærkningerne til § 1, nr.  

 4-6, 9-12, 14, 16, 17, 21, 23 og 27.
 Da selve bemyndigelsen overføres til  

 justitsministeren vil henlæggelse af de omhandlede administrative  

 afgørelser til Rigspolitichefen kunne ske i medfør af den  

 generelle bemyndigelsesbestemmelse i § 134 b, jf. herved  

 bemærkningerne til § 1, nr. 27.
 Ændringen træder i kraft dagen efter  

 bekendtgørelsen i Lovtidende.
Til nr. 18 Bestemmelsen præciserer, at kommuner og amtskommuner  

 kan opkræve betaling for certifikater, parkeringstilladelser eller  

 lignende, der udstedes i forbindelse med gennemførelse af de  

 forsøg med færdselsregulerende foranstaltninger, der omhandles i  

 § 92 d, stk. 1.
 De gældende bestemmelser i § 92 d om  

 tidsmæssigt og geografisk begrænsede forsøg med  

 færdselsregulerende foranstaltninger blev indført ved lov nr.  

 292 af 28. april 2000 og trådte i kraft den 1. juni 2000.
 Efter bestemmelsen kan kommuner og amtskommuner med  

 justitsministerens (tidligere trafikministerens) godkendelse udføre  

 forsøg med f.eks. etablering af »miljøzoner« eller  

 indførelse af visse sikkerhedsforskrifter m.v., således at  

 handicappede, der selv fører kørestol, eller  

 rulleskøjteløbere kan betragtes som cyklister i trafikken.
 Ansøgning om tilladelse til forsøg indgives  

 af kommunen eller amtskommunen til justitsministeren, som bl.a. på  

 baggrund af en færdselssikkerhedsmæssig og  

 miljømæssig vurdering af forsøget træffer  

 afgørelse om, hvorvidt tilladelse kan gives, herunder eventuelt  

 fastsætter vilkår for godkendelsen.
 Ansøgningen skal bl.a. være ledsaget af en  

 beskrivelse af forsøget, herunder formål, trafikale,  

 miljømæssige og økonomiske konsekvenser, forventet  

 resultat, hvilke bestemmelser i færdselsloven, der efter kommunens  

 eller amtskommunens opfattelse skal fraviges, oplysninger om omkostninger og  

 finansiering af forsøget, høringssvar, evalueringsprogram og  

 politiets vurdering af forsøgets færdselssikkerhedsmæssige  

 effekt.
 I forbindelse med lovændringen blev der tillige  

 foretaget ændringer i de gældende bestemmelser om standsning og  

 parkering (§ 121, nr. 7 og 8), således at der kan  

 pålægges afgift ved overtrædelse af standsnings- og  

 parkeringsregler i forbindelse med udførelse af forsøg.
Vedrørende betaling i forbindelse med  

 udførelse af forsøg anføres det i forarbejderne til lov  

 nr. 292 af 28. april 2000, at »Økonomiske konsekvenser for  

 erhvervslivet [...]   afhængig af forsøgenes udformning  

 endvidere [kan] være udgifter til f.eks. parkeringsordninger,  

 certificeringer, investeringer i nye køretøjer mv.«.
Det  

 anføres videre, »at den foreslåede forsøgsbestemmelse  

 ikke giver hjemmel til at gennemføre forsøg med f.eks. bompenge  

 eller lignende opkrævninger af afgifter ud over standsnings- og  

 parkeringsafgifter.«.
 Justitsministeriet finder det imidlertid mest rigtigt, at  

 det præciseres i selve færdselsloven, at amtskommuner og kommuner  

 kan opkræve betaling for certifikater, parkeringstilladelser eller  

 lignende, der udstedes i forbindelse med gennemførelse af  

 forsøg med færdselsregulerende foranstaltninger.
 Der kan maksimalt kræves betaling for de faktiske  

 omkostninger, der er forbundet med at producere og levere ydelser af den  

 nævnte karakter.
 Bestemmelsen træder i kraft dagen efter  

 bekendtgørelsen i Lovtidende.
Til nr. 19 og 26 De foreslåede ændringer er en konsekvens af  

 den foreslåede ændring i § 1, nr. 20.
Til nr. 20 Det fremgår af den gældende § 118,  

 stk. 3, at der ved fastsættelsen af bøder for  

 overtrædelse af §§ 42 og 43 (generelle, lokale og  

 køretøjsbestemte hastighedsbegrænsninger) skal tages  

 hensyn til den generelle risikoforøgelse, som den  

 pågældende hastighedsoverskridelse medfører.
Ved  

 hastighedsovertrædelser på motorveje med en  

 hastighedsgrænse på 100 km i timen eller derover samt ved  

 overtrædelse af de køretøjsbestemte  

 hastighedsgrænser skal der udmåles en skærpet  

 bøde.
Med den foreslåede § 118, stk. 4,  

 indføres et særligt »højhastighedstillæg«.
Efter  

 bestemmelsen skal det således tillige indgå som en  

 skærpende omstændighed ved bødeudmålingen efter  

 stk. 3, hvis hastigheden har udgjort 140 km i timen eller derover.  

 »Højhastighedstillægget« skal ved hastighedsovertrædelser,  

 hvor hastigheden har udgjort 140 km i timen og derover, lægges oven i  

 den bøde, som beregnes efter de eksisterende takster for  

 overtrædelse af generelle, lokale eller køretøjsbestemte  

 hastighedsgrænser.
Den foreslåede bestemmelse er således udtryk  

 for en skærpelse af bødeniveauet ved  

 hastighedsovertrædelser med høje hastigheder.
Der er derimod  

 ikke tale om en omlægning af bødeberegningssystemet, idet  

 beregningen som hidtil skal tage udgangspunkt i den procentuelle  

 overskridelse af hastighedsgrænsen.
Når bøden  

 således er beregnet ud fra de eksisterende takstskalaer, lægges  

 »højhastighedstillægget« oveni dette beløb.
 Bøden forhøjes efter følgende  

 skala:
Hastighed 140-149 150-159 160-169 170-179 180-189 190-199 200-209 210-219 220-229 230-239 osv.
Tillæg 500 1000 1500 2000 2500 3000 3500 4000 4500 5000 osv.
Ved en hastighedsovertrædelse, hvor  

 hastigheden har udgjort fra 140 til 149 km i timen, er tillægget  

 således 500 kr.
Hvis hastigheden har udgjort fra 150 til 159 km i  

 timen, er tillægget 1.000 kr., osv.
Der er ingen øvre  

 grænse for tillægsskalaen.
»Højhastighedstillægget« er et generelt  

 tillæg, der finder anvendelse ved hastighedsovertrædelser  

 på alle vejtyper.
Tillægget finder anvendelse ved  

 overtrædelse af både generelle, lokale og  

 køretøjsbestemte hastighedsgrænser.
 Højhastighedstillægget vil indgå i  

 Rigsadvokatens meddelelse om sanktionspåstande i færdselssager.  

 Dette medfører, at anklagemyndighedens strafpåstande skal  

 udformes i overensstemmelse med de takster, der er anført  

 nedenfor.
Taksterne vil ikke være bindende for domstolene.
Der  

 er imidlertid fast praksis for, at bøder i hastighedssager  

 udmåles i overensstemmelse med de takster, der fremgår af  

 meddelelsen om sanktionspåstande i færdselssager.
Baggrunden  

 herfor er bl.a., at der er tale om et meget betydeligt antal helt ensartede  

 sager, hvor personlige forhold normalt ikke tillægges betydning ved  

 strafudmålingen.
 Indførelsen af højhastighedstillægget  

 er uden betydning for den praksis, der i dag anvendes i forbindelse med  

 nedsættelse af bøder til personer med særlig lav  

 indtægt, jf. § 118 a, stk. 2.
 Bestemmelsen træder i kraft den 1. september 2003.  

 Det bemærkes, at det følger af straffelovens § 3,  

 første punktum, at den foreslåede skærpede sanktion ikke  

 finder anvendelse på overtrædelser, der er begået inden  

 lovens ikrafttræden, selv om disse måtte blive  

 pådømt herefter.
Til nr. 22 Ved lov nr. 498 af 7. juni 2001 om ændring af  

 færdselsloven blev der bl.a. indført regler om  

 kørselsforbud, jf. herved bemærkningerne til lovforslagets  

 § 1, nr. 13 og 25. Kørselsforbudet træder i stedet for en  

 betinget frakendelse og indebærer, at der bl.a. skal aflægges en  

 kontrollerende køreprøve for at generhverve førerretten.  

 Tilsvarende gælder, hvis førerretten frakendes ubetinget for  

 visse forseelser begået inden for de første to år efter  

 førstegangserhvervelse af førerretten, jf. § 60 a,  

 stk. 3.
Lovforslagets § 1, nr. 22, indebærer, at  

 færdselslovens § 124 a, stk. 3, ændres, således  

 at der kan opkræves gebyr for den første kontrollerende  

 køreprøve, som efter § 60 a skal aflægges med  

 henblik på generhvervelse af førerretten efter et nedlagt  

 kørselsforbud.
Gebyret svarer til det gebyr, der i medfør af  

 § 124, stk. 3, opkræves ved kontrollerende  

 køreprøver i forbindelse med betinget eller ubetinget  

 frakendelse af førerretten.
 Gebyret udgør for tiden 870 kr., jf. § 124 a,  

 stk. 3, og § 1, stk. 4, i bekendtgørelse nr. 931 af 24.  

 oktober 2001 om regulering af betalingsbeløb i henhold til  

 færdselsloven, som er fastsat i medfør af færdselslovens  

 § 124 r.
Det bemærkes, at justitsministeren i  

 indeværende samling agter at fremsætte forslag om ændring  

 af bl.a. færdselsloven med henblik på afskaffelse af den  

 automatiske regulering af visse betalingsbestemmelser som led i  

 skattestoppet.
Dette indebærer, at størrelsen af en række  

 gebyrer, som opkræves i medfør af færdselsloven,  

 fastsættes til 2002-niveau i selve loven.
Gebyret i § 124 a,  

 stk. 3, vil blive fastsat til 870 kr.
Samtidig ophæves  

 bestemmelsen i § 124 r om automatisk prisregulering, således at en  

 eventuel senere forhøjelse af beløbene vil kræve  

 lovændring.
Til nr. 24 Efter den gældende bestemmelse i  

 færdselslovens § 126, stk. 1, nr. 2, skal retten til at  

 føre de i § 125 nævnte køretøjer (motordrevne  

 køretøjer, hvortil der kræves kørekort) frakendes  

 føreren af et sådant køretøj, hvis han har  

 overskredet de tilladte hastigheder efter §§ 42 eller 43 a eller anden  

 hastighedsgrænse fastsat ved færdselstavler eller anden  

 afmærkning med mere end 70 pct.
Dette bevares uændret i den foreslåede  

 bestemmelse, men der fastsættes i modsætning til tidligere en  

 supplerende grænse for frakendelse ved kørsel med hastigheder  

 på 180 km i timen eller derover.
Der skal således fremover ske  

 frakendelse, når føreren har kørt med en hastighed  

 på 180 km i timen eller derover, uanset om den procentuelle  

 overskridelse af hastighedsgrænsen er mindre end 70 pct.
 Grænsen på 180 km i timen svarer til en  

 overskridelse på ca. 64 pct. ved 110 kms begrænsning, en  

 overskridelse på 50 pct. ved 120 kms begrænsning og en  

 overskridelse på ca. 38 pct. ved 130 kms begrænsning.
 Bestemmelsen træder i kraft den 1. september  

 2003.
Til nr. 27 Bestemmelsen indeholder en bemyndigelse til at delegere  

 justitsministerens beføjelser i henhold til loven til  

 Rigspolitichefen.
Bestemmelsen svarer til færdselslovens § 134 a,  

 hvorefter trafikministeren har hjemmel til at delegere beføjelser til  

 bl.a.
Færdselsstyrelsen og til at fastsætte regler om adgangen  

 til at påklage afgørelser.
 Trafikministeren har udnyttet denne bemyndigelse, senest  

 ved bekendtgørelse nr. 928 af 22. oktober 2001, hvorefter  

 beføjelser, herunder til at udstede regler, træffe  

 afgørelser og afgøre klager, som bl.a. efter  

 færdselsloven er tillagt trafikministeren, med enkelte undtagelser  

 udøves af Færdselsstyrelsen.
Ved kongelig resolution af 27. november 2001 er visse dele  

 af færdselsområdet overført fra Trafikministeriet til  

 Justitsministeriet, jf. nærmere bemærkningerne til lovforslagets  

 § 1, nr. 4-6, 9-12, 16, 17, 21, 23 og 27. Ressortomlægningen har  

 medført visse strukturovervejelser i Justitsministeriet.
Disse  

 overvejelser er endnu ikke tilendebragt.
Det er dog sikkert, at der ud fra  

 administrative hensyn vil blive tale om at henlægge beføjelser  

 til Rigspolitichefen i betydeligt omfang.
Det foreslås derfor, at der  

 også for så vidt angår de dele af  

 færdselsområdet, der er overført til Justitsministeriets  

 ressort, etableres en bemyndigelse for justitsministeren til at  

 henlægge beføjelser til Rigspolitichefen svarende til den  

 bemyndigelse, der er hjemlet for trafikministeren i § 134 a i  

 færdselsloven.
 For at opnå de administrative fordele, der er  

 forbundet med henlæggelse af beføjelser til Rigspolitichefen, er  

 det nødvendigt, at klageadgangen til ministeren kan afskæres.  

 Det bestemmes derfor i stk. 2, at ministeren kan fastsætte regler  

 om adgangen til at påklage afgørelser, der er truffet i henhold  

 til bemyndigelsen i stk. 1, herunder at afgørelserne ikke skal  

 kunne indbringes for ministeren.
 Bemyndigelsen til at henlægge beføjelser til  

 Rigspolitichefen og til at fastsætte regler om adgangen til at  

 påklage afgørelser vil blive udmøntet i en  

 bekendtgørelse.
 Bekendtgørelsen forventes at indeholde regler om  

 afskæring af rekurs, hvilket f.eks. vil indebære, at  

 afgørelser i medfør af registreringsbekendtgørelsen, der  

 tidligere blev truffet af Rigspolitichefen som 1. instans med klageadgang til  

 Færdselsstyrelsen, som følge af ressortomlægningen ikke  

 længere vil kunne påklages, men skal træffes endeligt af  

 Rigspolitichefen.
 Bestemmelsen træder i kraft dagen efter  

 bekendtgørelsen i Lovtidende.
Til § 2 Bestemmelsen fastlægger lovens  

 ikrafttrædelsestidspunkt.
Det foreslås i stk. 1, at  

 § 1, nr. 4-6, 9-12, 14-18, 21, 23 og 27, træder i kraft dagen  

 efter bekendtgørelsen i Lovtidende, i stk. 2, at § 1, nr.  

 1-3, 13, 22 og 25, træder i kraft 1. januar 2003, og i stk. 3, at  

 § 1, nr. 7, 8, 19, 20, 24 og 26, træder i kraft den 1. september  

 2003.
Den lange ikrafttrædelsesfrist for hastighedsdelen  

 af lovforslaget (1. september 2003) skal gøre det muligt for politiet  

 og Vejdirektoratet at opsætte de nødvendige skilte mv. på  

 motorvejene forud for de nye hastighedsgrænsers ikrafttræden,  

 samt at foretage de nødvendige ændringer vedrørende  

 bødeberegning mv. i politiets centrale edb-system.
Endvidere skal det  

 være muligt at gennemføre en kampagne vedrørende de nye  

 regler forud for disses ikrafttræden, jf. de almindelige  

 bemærkningers punkt 1. For at give bilisterne tid til at vænne  

 sig til de nye regler om obligatorisk tegngivning ved vognbaneskift på  

 motorvej samt obligatorisk anvendelse af havariblink ved uventet  

 kødannelse mv. foreslås det dog, at lovforslagets § 1, nr.  

 1 og 2, træder i kraft 1. januar 2003.
 Endelig foreslås det i stk. 4, at  

 spørgsmålet om straf og frakendelse af førerret i  

 anledning af hastighedsovertrædelser, som er begået inden den 1.  

 september 2003, afgøres efter de hidtil gældende regler.
Straffelovens § 3 indeholder en generel  

 overgangsbestemmelse, hvoraf det fremgår, at i situationer, hvor den  

 ved en handlings påkendelse gældende straffelovgivning er  

 forskellig fra den, der gjaldt ved handlingens foretagelse, afgøres  

 spørgsmålet om strafbarhed og straf efter den senere lov, dog  

 således at afgørelsen ikke derved må blive strengere end  

 efter den ældre lov.
Hvis ophøret af lovens gyldighed beror  

 på ydre, strafskylden uvedkommende forhold, bliver handlingen at  

 bedømme efter den ældre lov.
Der har i retspraksis været tvivl om, hvorvidt en  

 forhøjelse af færdselslovens hastighedsgrænser må  

 betragtes som et »strafskylden uvedkommende forhold« med den virkning, at  

 hastighedsovertrædelser, der er begået før  

 forhøjelsen af hastighedsgrænsen, men påkendes efter, skal  

 bedømmes efter den ældre lov, eller om forhøjelsen  

 bør betragtes som udtryk for en ændret vurdering af  

 strafværdigheden med den virkning, at hastighedsovertrædelser,  

 der er begået før forhøjelsen af hastighedsgrænsen,  

 men påkendes efter, skal bedømmes efter den nye, lempeligere  

 lov, herunder således at der skal ske frifindelse, hvis  

 hastighedsovertrædelsen ligger inden for det område, der ikke  

 længere er strafbart.
Der kan bl.a. henvises til Højesterets  

 domme af 7. maj 2002 i sag 5/2002 og sag 550/2002 (sidstnævnte trykt i  

 Ugeskrift for Retsvæsen 2002, side 1709).
Efter Justitsministeriets opfattelse bør den  

 foreslåede forhøjelse af den generelle hastighedsgrænse  

 på motorvej for personbiler og motorcykler ikke have betydning for  

 strafbarheden af hastighedsovertrædelser på motorvej, der er  

 begået inden lovens ikrafttræden.
Der er derfor i stk. 4,  

 indsat en udtrykkelig bestemmelse, der præciserer, at  

 spørgsmålet om straf og frakendelse af førerret i  

 anledning af hastighedsovertrædelser, som er begået inden lovens  

 ikrafttræden, afgøres efter de hidtil gældende regler.  

 Sager om overtrædelser, der er begået før den 1. september  

 2003, skal således bedømmes efter de regler, der gjaldt  

 før lovændringen.
 Vedrørende lovforslagets § 1, nr. 20,  

 bemærkes, at det følger af straffelovens § 3, første  

 punktum, at den foreslåede skærpede sanktion ikke finder  

 anvendelse på overtrædelser, der er begået inden lovens  

 ikrafttræden.
 Overtrædelser af hastighedsgrænsen, der er  

 begået før lovens ikrafttræden, skal således i det  

 hele påkendes efter de regler, der var gældende på  

 gerningstidspunktet, uanset hvornår sagen påkendes.
Bilag 1 Lovforslaget sammenholdt med gældende lov Lovforslaget Gældende formulering § 1 I færdselsloven, jf. lovbekendtgørelse nr. 712 af 2. august  

 2001, som ændret ved lov nr. 217 af 22. april 2002 og lov nr. 380 af 6.  

 juni 2002, foretages følgende ændringer:
 1. § 32, stk. 2, affattes således:
§ 32. --- »Stk. 2. Kørende skal give tegn før  

 igangsætning fra kanten af vejen og før vending og svingning.  

 Kørende skal endvidere give tegn før vognbaneskift eller anden  

 ikke ubetydelig ændring af køretøjets placering til siden  

 på motorvej.
Ved vognbaneskift eller anden ikke ubetydelig  

 ændring af køretøjets placering til siden på anden  

 vej end motorvej, skal kørende give tegn, når det er  

 påkrævet til vejledning for den øvrige færdsel.  

 Tegnet skal gives ved hjælp af blinklys, hvor anbringelse heraf  

 på køretøjet er påbudt eller tilladt, og i  

 øvrigt ved, at en arm rækkes vandret ud til siden.« Stk. 2. Kørende skal give tegn før  

 igangsætning fra kanten af vejen og før vending og svingning.  

 Ved vognbaneskift eller anden ikke ubetydelig ændring af  

 køretøjets placering til siden skal kørende give tegn,  

 når det er påkrævet til vejledning for den øvrige  

 færdsel.
Tegnet skal gives ved hjælp af blinklys, hvor  

 anbringelse heraf på køretøjet er påbudt eller  

 tilladt, og i øvrigt ved, at en arm rækkes vandret ud til  

 siden.
Stk. 3 --- 2. I § 32 indsættes efter stk. 2 som nyt  

 stykke:
»Stk. 3. Trafikministeren kan fastsætte regler om  

 anvendelse af havariblink, herunder regler om obligatorisk anvendelse af  

 havariblink ved uventet kødannelse eller anden umiddelbar fare  

 på motorvej.« Stk. 3-4 bliver herefter stk. 4-5.
 3. I § 32, stk. 4, og § 82, stk. 1, ændres  

 »stk. 2 og 3« til: »stk. 2 og 4«.
Stk. 4. De tegn, der nævnes i stk. 2 og 3, skal  

 gives i god tid før den påtænkte manøvre og  

 på en tydeligt synlig og utvetydig måde.
Tegngivningen skal  

 senest være ophørt, når den pågældende  

 manøvre er afsluttet.
 § 82. Personer eller gods må ikke være anbragt  

 på en sådan måde, at føreren ikke har frit udsyn og  

 tilstrækkelig mulighed for at manøvrere køretøjet.  

 Gods skal anbringes således, at den tegngivning, der nævnes i  

 § 32, stk. 2 og 3, eller påbudt lygte eller nummerplade ikke  

 skjules.
Stk. 2. --- 4. I § 35, stk. 1 og 4, § 43, stk. 7,  

 § 55 a, stk. 2, og § 83 ændres  

 »Trafikministeren kan« til: »Justitsministeren kan efter forhandling med  

 trafikministeren«.
§ 35. Er køretøj i lygtetændingstiden  

 standset eller parkeret på vej, skal køretøjets  

 positionslys (parkeringslys), baglygter og nummerpladebelysning holdes  

 tændt.
Trafikministeren kan fastsætte bestemmelser om, at  

 også andre lygter end dem, der er nævnt i 1. pkt., skal eller kan  

 holdes tændt.
Stk. 2-3. --- Stk. 4. Er et motordrevet køretøj, hvis  

 længde og bredde ikke overstiger henholdsvis 6 m og 2 m, parkeret langs  

 vejens kant i tættere bebygget område, behøver kun  

 positionslys (parkeringslys) og baglygte mod vejens midte at være  

 tændt, medmindre køretøjet er tilkoblet andet  

 køretøj.
Trafikministeren kan fastsætte bestemmelser om,  

 at der i stedet kan anvendes særlig sidelygte.
Stk. 5. --- § 43. --- Stk. 2-6. --- Stk. 7. Trafikministeren kan, hvor forholdene taler herfor,  

 fastsætte en højere hastighedsgrænse end de i  

 stk. 1-5 nævnte, gældende for særlige  

 køretøjstyper, såfremt  

 færdselssikkerhedsmæssige eller køretøjstekniske  

 grunde ikke taler derimod.
Stk. 8. --- § 55 a. --- Stk. 2. Trafikministeren kan fastsætte nærmere  

 regler om brug af andet teleudstyr og lignende under kørsel.
 § 83. Trafikministeren kan fastsætte  

 sikkerhedsbestemmelser vedrørende befordring af personer.
 5. I § 37, stk. 6 og 7, ændres  

 »Trafikministeren kan efter forhandling med justitsministeren« til:  

 »Justitsministeren kan efter forhandling med trafikministeren«.
§ 37. --- Stk. 2-5. --- Stk. 6. Motorløb uden for vej, som benyttes til  

 almindelig færdsel af en eller flere færdselsarter, må kun  

 finde sted med politiets tilladelse og på en af politiet godkendt  

 afspærret bane.
Trafikministeren kan efter forhandling med  

 justitsministeren fastsætte bestemmelser om politiets godkendelse af  

 baner til motorløb uden for vej, som benyttes til almindelig  

 færdsel af en eller flere færdselsarter, og meddelelse af  

 tilladelse til afholdelse af sådanne løb samt de nærmere  

 vilkår herfor.
Der kan endvidere fastsættes regler om adgangen  

 til at påklage politiets afgørelser, herunder at  

 afgørelser ikke skal kunne indbringes for anden administrativ  

 myndighed.
 Stk. 7. Trafikministeren kan efter forhandling med  

 justitsministeren fastsætte bestemmelser om sikkerhedsforanstaltninger  

 til beskyttelse af publikum og løbsdeltagere ved kap- eller  

 væddekørsel uden for vej.
 6. I § 40 ændres »Trafikministeren kan« til:  

 »Trafikministeren kan efter forhandling med justitsministeren og«.
 § 40. Trafikministeren kan i samråd med  

 miljøministeren, efter indstilling fra de kommunale myndigheder,  

 fravige reglerne i kapitlerne 2, 3 og 4 i det omfang, det er  

 nødvendigt for i lokalområder at fremme en hensigtsmæssig  

 trafiksanering.
 7. I § 42, stk. 2, ændres »110« til: »120«.
§ 42. --- Stk. 2. På motorveje må hastigheden ikke overstige  

 110 km i timen.
Stk. 3. --- 8. § 42, stk. 4, 2. pkt., affattes  

 således:
»På motortrafikveje og motorveje må hastigheden dog ikke  

 overstige henholdsvis 90 km i timen og 130 km i timen.« Stk. 4. For en vejstrækning kan der fastsættes en  

 højere hastighedsgrænse end den generelle  

 hastighedsgrænse, såfremt omstændighederne, herunder  

 trafikafviklingen, tilsiger det, og afgørelsen  

 færdselssikkerhedsmæssige hensyn ikke taler derimod.
På  

 motortrafikveje må hastigheden dog ikke overstige 90 km i timen.
Stk. 5. --- 9. I § 43, stk. 8, ændres »trafikministeren«  

 til: »justitsministeren efter forhandling med trafikministeren«.
§ 43. --- Stk. 2-7. --- Stk. 8. Uanset bestemmelserne i stk. 2, 1. pkt., og  

 stk. 3 kan trafikministeren træffe bestemmelse om udførelse  

 af forsøg med højere hastigheder på motorveje for de i  

 stk. 2 og 3 nævnte køretøjer.
 10. I § 44, stk. 4, 2. pkt., § 85,  

 stk. 3, og § 134, stk. 3, ændres  

 »Trafikministeren kan efter forhandling med justitsministeren« til:  

 »Justitsministeren kan«.
§ 44. --- Stk. 2-3. --- Stk. 4. Trafikministeren kan fastsætte regler om  

 kørsel med motordrevne køretøjer på motorvej efter  

 stk. 3. Trafikministeren kan efter forhandling med justitsministeren  

 fastsætte bestemmelser om betaling for politimæssig assistance,  

 der efter politiets skøn er påkrævet ved  

 gennemførelse af sådan kørsel.
§ 85. --- Stk. 2. --- Stk. 3. Trafikministeren kan efter forhandling med  

 justitsministeren fastsætte bestemmelser om betaling for  

 politimæssig assistance, der efter politiets skøn er  

 påkrævet ved gennemførelse af transporter, der  

 kræver tilladelse efter stk. 2.
§ 134. --- Stk. 2. --- Stk. 3. Trafikministeren kan efter forhandling med  

 justitsministeren bestemme, at stk. 2 skal finde anvendelse med hensyn  

 til overtrædelser begået i andre stater end de nævnte.
Stk. 4. --- 11. I § 50, stk. 2, ændres »Trafikministeren  

 kan« til: »Trafikministeren kan efter forhandling med  

 justitsministeren«.
§ 50. --- Stk. 2. På en cykel må ikke befordres flere  

 personer, end den er beregnet til.
Trafikministeren kan fastsætte  

 regler om transport af børn på cykel og personer i  

 påhængsvogn (cykelanhænger) eller sidevogn, herunder regler  

 om indretning af passagerers siddeplads og om cyklistens alder.
Stk. 3. --- 12. I § 53, stk. 4, og § 55,  

 stk. 3, ændres »Trafikministeren fastsætter efter  

 forhandling med justitsministeren« til: »Justitsministeren  

 fastsætter«.
§ 53. --- Stk. 2-3. --- Stk. 4. Trafikministeren fastsætter efter forhandling  

 med justitsministeren bestemmelser om, hvilke alkoholkoncentrationer i  

 udåndingsluften der svarer til alkoholkoncentrationen i blodet.
§ 55. --- Stk. 2. --- Stk. 3. Trafikministeren fastsætter efter forhandling  

 med justitsministeren bestemmelser om anvendelse af udstyr til måling  

 af udåndingsluften.
Stk. 4. --- 13. I § 60 a, stk. 3, 1. pkt., og § 60 a,  

 stk. 3, nr. 2, ændres »to år« til: »tre år«.
§ 60 a. --- Stk. 2. --- Stk. 3. For at generhverve førerretten skal fornyet,  

 særlig køreundervisning være gennemført og  

 kontrollerende køreprøve bestået, hvis føreren  

 inden for de første to år efter førstegangserhvervelse af  

 førerret har begået en forseelse, for hvilken førerretten  

 er frakendt ubetinget 1)	--- 2)	som følge af, at føreren har gjort sig skyldig i flere  

 forhold, der hver for sig er omfattet af § 126, stk. 1,og et af  

 forholdene er omfattet af stk. 1, nr. 1-3, og dette forhold er  

 begået inden for de første to år efter  

 førstegangserhvervelse af førerret, eller 3)	--- Stk. 4-6. --- 14. I § 73, stk. 1, ændres  

 »Trafikministeren« til: »Justitsministeren, og for så vidt angår  

 nr. 1, justitsministeren og trafikministeren,« § 73. Trafikministeren fastsætter bestemmelser  

 om:
1)	registrering 2-4)	--- Stk. 2. --- 15. § 73 a, stk. 3, og § 73 b,  

 stk. 2, ophæves.
§ 73 a. --- Stk. 2. --- Stk. 3. Trafikministeren kan bestemme, at den endelige  

 administrative afgørelse vedrørende anmodninger om  

 ønskenummerplader træffes af Rigspolitichefen.
§ 73 b. --- Stk. 2. Trafikministeren kan bestemme, at den endelige  

 administrative afgørelse vedrørende anmodninger om historisk  

 korrekte emaljenummerpladser træffes af Rigspolitichefen.
 16. § 86, stk. 2, affattes således:
»Stk. 2. Trafikministeren fastsætter bestemmelser om  

 blokvognskørsel.
Justitsministeren fastsætter bestemmelser om  

 betaling for politimæssig assistance, der efter politiets skøn  

 er påkrævet ved gennemførsel af sådanne  

 transporter«.
§ 86. --- Stk. 2. Trafikministeren fastsætter bestemmelser om  

 blokvognskørsel og kan efter forhandling med justitsministeren  

 fastsætte bestemmelser om betaling for politimæssig assistance,  

 der efter politiets skøn er påkrævet ved  

 gennemførelse af sådanne transporter.
 17. § 88 a, stk. 1, affattes således:
»Justitsministeren og trafikministeren kan for at imødekomme  

 særlige behov for personer med handicap dispensere fra reglerne i denne  

 lovs kapitel 1-14, når det findes færdselssikkerhedsmæssigt  

 forsvarligt.
Justitsministeren kan endvidere fastsætte regler, der helt  

 eller delvis fritager personer med handicap for at efterkomme bestemmelser om  

 parkering og standsning fastsat i medfør af § 92, stk. 1,  

 nr. 1, og fritager visse personer med handicap for betaling for  

 køreprøver og nummerplader i medfør af kapitel 17 a.  

 Trafikministeren kan fastsætte regler, der fritager visse personer med  

 handicap for betaling for syn i medfør af § 124 g.« § 88 a.
Trafikministeren kan for at imødekomme  

 særlige behov for personer med handicap dispensere fra reglerne i denne  

 lovs kapitel 1-14, når det findes færdselssikkerhedsmæssigt  

 forsvarligt.
Trafikministeren kan endvidere fastsætte regler, der helt  

 eller delvis fritager personer med handicap for at efterkomme bestemmelser om  

 parkering og standsning fastsat i medfør af § 92, stk. 1,  

 nr. 1, og fritager visse personer med handicap for betaling for  

 køreprøver, nummerplader samt syn i medfør af kapitel 17  

 a.
Stk. 2. --- 18. I § 92 d indsættes som stk. 3:
»Stk. 3. Kommuner og amtskommuner kan opkræve betaling  

 for certifikater, parkeringstilladelser eller lignende, der udstedes i  

 forbindelse med gennemførelse af forsøg som omhandlet i  

 stk. 1.« § 92 d. --- Stk. 2. Anmodning om tilladelse til forsøg indsendes af  

 amtsrådet eller kommunalbestyrelsen til Trafikministeriet ledsaget af  

 en nærmere beskrivelse af forsøget.
 19. I § 118, stk. 1, ændres »jf. dog stk. 4« til:  

 »jf. dog stk. 5«.
 § 118. Med bøde, jf. dog stk. 4, straffes den,  

 der:
1)	overtræder § 3, stk. 1 og 2, §§ 4-8, § 9,  

 stk. 2, § 10, § 12, §§ 14-52, § 54, stk. 2-4,  

 § 55 a, stk. 1, § 60, stk. 5, § 60 a, stk. 5,  

 § 62, stk. 2 og 3, §§ 63-65, § 67, § 70, stk. 1  

 og 2, § 72, §§ 74-75, § 78, stk. 3, §§ 80-82,  

 § 83 a, § 84, stk. 2, §§ 86-88, §§ 97-99 og  

 § 105, 2)	tilsidesætter vilkår for en tilladelse i henhold til  

 loven eller i henhold til forskrifter udstedt i medfør af loven  

 eller 3)	undlader at efterkomme forbud eller påbud, der er meddelt i  

 henhold til loven eller i henhold til forskrifter udstedt i medfør af  

 loven.
 Stk. 2. Ved fastsættelsen af bøder for  

 overtrædelse af § 4, stk. 1, § 5, § 14, stk. 1  

 og 2, § 15, stk. 1-4, § 16, § 17, stk. 1,  

 §§ 18-29, §§ 31-36, § 37, stk. 4, § 41,  

 §§ 44-49, § 50, stk. 2 og 3, §§ 51 og 52, § 54,  

 stk. 2-4, § 62, stk. 3, § 63, stk. 1 og 2,  

 § 64, § 67, § 70, stk. 1 og 2, §§ 80-82, § 83  

 a, § 84, stk. 2, og §§ 87 og 88 udmåles en skærpet  

 bøde.
Stk. 3. Ved fastsættelsen af bøder for  

 overtrædelse af §§ 42 og 43 skal der tages hensyn til den  

 generelle risikoforøgelse, som den pågældende  

 hastighedsovertrædelse medfører.
Ved  

 hastighedsovertrædelser på motorveje med en  

 hastighedsgrænse på 100 km i timen eller derover udmåles en  

 skærpet bøde.
Der udmåles ligeledes en skærpet  

 bøde ved hastighedsovertrædelser begået ved kørsel  

 med 1)	biler med tilladt totalvægt på ikke over 3.500 kg med  

 tilkoblet påhængsvogn, sættevogn eller  

 registreringspligtigt påhængsredskab, herunder campingvogn, 2)	lastbiler, hvis tilladte totalvægt overstiger 3.500 kg, 3)	busser, hvis tilladte totalvægt overstiger 3.500 kg, 4)	vogntog bestående af de under nr. 2 og 3 nævnte  

 køretøjer og registreringspligtige  

 påhængskøretøjer, 5)	ledbusser eller 6)	motorcykel med tilkoblet påhængsvogn eller  

 registreringspligtigt påhængsredskab.
 20. I § 118 indsættes efter stk. 3 som nyt  

 stykke:
»Stk. 4. Ved fastsættelsen af bøder for  

 overtrædelse af §§ 42 og 43, jf. stk. 3, skal det tillige  

 indgå som en skærpende omstændighed, hvis hastigheden har  

 udgjort 140 km i timen eller derover.« Stk. 4-8 bliver herefter stk. 5-9.
 Stk. 4. Straf efter stk. 1 kan under de i § 126,  

 stk. 2, nr. 1, nævnte omstændigheder stige til fængsel  

 indtil 1 år.
 Stk. 5. Overtrædelse af de i § 121, stk. 1,  

 nr. 1- 8, nævnte bestemmelser og forbud straffes dog kun, såfremt  

 standsningen eller parkeringen har været til fare for andre eller  

 unødigt voldt ulempe for færdslen.
Stk. 6. I forskrifter, der udstedes i medfør af loven,  

 kan der fastsættes straf af bøde for overtrædelse af  

 bestemmelser i forskrifterne.
Der kan endvidere fastsættes straf af  

 fængsel indtil 4 måneder for overtrædelse af bestemmelser i  

 forskrifter udstedt i medfør af § 86 a.
I forskrifter, der  

 udstedes i medfør af § 68, kan der fastsættes bestemmelser  

 om udmåling af en skærpet bøde for overtrædelse af  

 regler om hastighedsbegrænsere.
Tilsvarende gælder for  

 forskrifter, der udstedes i medfør af § 85 for overtrædelse  

 af regler om køretøjers største tilladte  

 totalvægt, når overtrædelsen er sket under kørsel  

 med et køretøj med en tilladt totalvægt på over  

 3.500 kg.
 Stk. 7. For overtrædelse af forskrifter, der er udstedt  

 efter § 85, stk. 1, og § 86 a, kan der pålægges  

 ejeren eller brugeren af køretøjet bødeansvar, selv om  

 overtrædelsen ikke kan tilregnes ham som forsætlig eller uagtsom.  

 For bødeansvaret fastsættes ingen forvandlingsstraf.
 Stk. 8. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 21. I § 122, stk. 1, 1. pkt., ændres  

 »Trafikministeren kan efter forhandling med justitsministeren« til:  

 »Justitsministeren kan«.
 § 122. Trafikministeren kan efter forhandling med  

 justitsministeren bestemme, at det inden for bestemte områder  

 overdrages særlige parkeringskontrollører, der ansættes  

 under politiet, helt eller delvis at varetage kontrollen med overholdelse af  

 de bestemmelser, der nævnes i § 121, stk. 1. Trafikministeren  

 fastsætter nærmere regler om parkeringskontrollørernes  

 virksomhed.
22. I § 124 a, stk. 3, 2. pkt., indsættes  

 efter »i medfør af § 60, stk. 2 eller 3«: », eller § 60  

 a« § 124 a. --- Stk. 2. --- Stk. 3. For kontrollerende køreprøver betales  

 750 kr.
For første kontrollerende køreprøve betales dog  

 ikke, medmindre prøven aflægges i medfør af § 60,  

 stk. 2 eller 3.
 23. I § 124 q ændres »Trafikministeren« til: »  

 Justitsministeren og trafikministeren«.
§ 124 q.
Trafikministeren kan fastsætte bestemmelser om  

 betalinger efter denne lov.
 24. § 126, stk. 1, nr. 2, affattes  

 således:
»2)	har overskredet de tilladte hastigheder efter §§ 42 og 43 a  

 eller en anden hastighedsgrænse fastsat ved færdselstavler eller  

 anden afmærkning med mere end 70 pct. eller har kørt med en  

 hastighed på 180 km i timen eller derover,« § 126. Retten til at føre de i § 125 nævnte  

 køretøjer skal endvidere frakendes føreren af et  

 sådant køretøj, såfremt han:
1)	--- 2)	har overskredet de tilladte hastigheder efter §§ 42 eller 43 a  

 eller en anden hastighedsgrænse fastsat ved færdselstavler eller  

 anden afmærkning med mere end 70 pct., 3-6) --- Stk. 2-3. --- 25. I § 126, stk. 4, 1. pkt., ændres »to  

 år« til: »tre år«.
Stk. 4. Såfremt en forseelse omfattet af § 125,  

 stk. 2, 2. pkt., eller § 126, stk. 1, nr. 1-3, 5 eller 6,  

 bliver begået inden for de første to år efter  

 førstegangserhvervelse af førerret, træder et  

 kørselsforbud i stedet for en betinget frakendelse.
Ved et  

 kørselsforbud inddrages førerens ret til at føre de i  

 § 125 nævnte køretøjer, indtil særlig  

 køreundervisning eller A/T-kursus, jf. § 60 a, stk. 1 og 2,  

 er gennemført og kontrollerende køreprøve er  

 bestået.
 26. I § 134, stk. 4, ændres »stk. 5«  

 til: »stk. 6«.
§ 134. --- Stk. 2-3. --- Stk. 4. § 118, stk. 5, gælder ikke for de i  

 stk. 1-3 nævnte sager.
 27. Efter § 134 a indsættes:
»§ 134 b.
Justitsministeren kan bemyndige Rigspolitichefen til  

 at udøve de beføjelser, der i denne lov er tillagt  

 justitsministeren.
Stk. 2. Justitsministeren kan fastsætte regler om  

 adgangen til at påklage afgørelser, der er truffet i henhold til  

 bemyndigelse efter stk. 1, herunder at afgørelserne ikke skal  

 kunne indbringes for ministeren.« § 2 Stk. 1. § 1, nr. 4-6, 9-12, 14-18, 21, 23 og 27,  

 træder i kraft dagen efter bekendtgørelsen i Lovtidende.
 Stk. 2. § 1, nr. 1-3, 13, 22 og 25, træder i kraft  

 den 1. januar 2003.
 Stk. 3. § 1, nr. 7, 8, 19, 20, 24 og 26, træder i  

 kraft den 1. september 2003.
 Stk. 4. Spørgsmålet om straf og frakendelse af  

 førerret i anledning af hastighedsovertrædelser, som er  

 begået inden 1. september 2003, afgøres efter de hidtil  

 gældende regler.
Bilag 2 september 2002 Færdselssikkerhedsmæssige konsekvenser af  

 en generel hastighedsgrænse på 120 km/t på motorveje I forbindelse med lovforslaget om at forhøje  

 færdselslovens generelle hastighedsgrænse på motorveje for  

 personbiler og motorcykler fra 110 til 120 km i timen, samtidig med at der  

 åbnes op for lokalt at forhøje hastighedsgrænsen  

 yderligere til 130 km/t, har Vejdirektoratet efter en første  

 gennemgang af motorvejsnettet foreslået, at der arbejdes efter en  

 model, der betyder, at hastighedsgrænsen på 120 km/t får  

 virkning på ca. 50 pct. af det danske motorvejsnet, og der skiltes med  

 130 km/t på strækningerne nord for Ålborg og fra Kolding  

 til Esbjerg, mens ca. 35 pct. af vejnettet skiltes til 110 km/t eller  

 lavere.
 Vurderingen af de færdselssikkerhedsmæssige  

 konsekvenser af denne model omfatter:
1.	Konsekvenserne af øget hastighed 2.	Konsekvenserne af øget politikontrol og højere  

 bødestraffe 3.	Vejtekniske problemstillinger af betydning for  

 færdselssikkerheden på det danske motorvejsnet 4.	Vejtekniske indsatser 5.	Ulykkesudvikling på de danske motorveje 1. Konsekvenserne af øget  

 hastighed En forhøjelse af gennemsnitshastigheden  

 fører alt andet lige til flere ulykker og mere alvorlige  

 ulykker:
For det første medfører højere hastigheder  

 større krav til tid og rum til gennemførelse af de  

 manøvrer, hvormed en faresituation kan forhindres i at udvikle sig til  

 en ulykke, eller hvormed ulykkens omfang kan begrænses.
Situationen  

 skal erkendes af bilisten på endnu større afstand og med endnu  

 mere tid til rådighed, for at den rigtige beslutning kan træffes  

 og bringes til udførelse i rette tid (undvigemanøvrer,  

 opbremsning m.m).
For det andet vokser mængden af informationer, som i et givet  

 tidsrum skal kunne modtages og behandles af bilisten.
Dermed vokser  

 også risikoen for, at bilistens kapacitet som informationsbehandler  

 overskrides.
Det kan medføre, at en potentiel fare slet ikke  

 observeres - eller observeres for sent til, at en ulykke kan  

 afværges.
For det tredje vil den højere udgangshastighed for den  

 eventuelle afværgemanøvre medføre en højere  

 hastighed i ulykkesøjeblikket og dermed en større sandsynlighed  

 for, at ulykken medfører personskade, idet skadesomfanget stiger med  

 kvadratet på hastighedsstigningen.
Andelen af ulykker, der  

 medfører tab af menneskeliv, vil ligeledes vokse.
 For det fjerde vil en stigning i hastighedsgrænserne for mindre  

 køretøjer på motorveje betyde større variation i  

 hastighederne blandt andet mellem personbiler og last- og varebiler.  

 Forskningsresultater har vist, at jo mere køretøjernes  

 indbyrdes hastighed varierer på den samme vejstrækning, desto  

 højere er ulykkesrisikoen.
 Vejdirektoratet har blandt andet på baggrund af internationale  

 erfaringer vurderet, at ved en forhøjelse af den generelle  

 hastighedsgrænse til 120 km/t, vil gennemsnitshastigheden stige med  

 3 km/t i forhold til det nuværende niveau, der er 118 km/t for  

 personbiler, mens en forhøjelse til 130 km/t vil betyde, at  

 gennemsnitshastigheden stiger ca. 6 km/t i forhold til det nuværende  

 niveau.
 Konsekvenserne af denne stigning i hastighederne fremgår af  

 nedenstående tabel, idet beregningerne er baseret på  

 internationale undersøgelser af sammenhæng mellem  

 hastighedsændringer og ændringer i antallet af ulykker.  

 Undersøgelserne stammer hovedsageligt fra Sverige og USA, men  

 resultater fra tidligere ændringer af hastighedsgrænser på  

 motorveje i Danmark indgår også.
 Tabel 1. Konsekvenser ved indførelse af en  

 hastighedsgrænse på 120 km/t på ca. 50 pct. af  

 motorvejsnettet og 130 km/t på ca. 15 pct. af motorvejsnettet.
Stigning i antal dræbte/år 2   3 Stigning i antal tilskadekomne/år 8   17 Stigning i antal personskadeulykker/år 6   12 Beregningen af stigningen i antallet af tilskadekomne og  

 dræbte er forbundet med usikkerhed, blandt andet vedrørende  

 hastighedsudviklingen og vedrørende de vejtekniske  

 forudsætninger i de udenlandske undersøgelser, der ligger til  

 grund.
 Den trafiksikkerhedsmæssige vurdering er  

 således generel, og det kan derfor ikke vurderes om foreslåede  

 tiltag, jfr.afsnit 4, betyder, at ændringerne i  

 trafiksikkerhedsniveauet bliver mindre end det angivne.
2. Konsekvenser af øget politikontrol og  

 højere bødestraffe Lovforslaget om at forhøje færdselslovens  

 generelle hastighedsgrænse på motorveje for personbiler og  

 motorcykler fra 110 km til 120 km i timen, samtidig med at der åbnes  

 mulighed for lokalt at forhøje hastighedsgrænsen yderligere til  

 130 km i timen, ledsages af en række tiltag, der skal øge  

 færdselssikkerheden.
Disse tiltag skal sikre, at  

 hastighedsgrænserne overholdes, så stigningen i  

 gennemsnitshastigheden, og dermed i antallet af trafikulykker på  

 motorvejene, begrænses.
Der er primært tale om en intensivering  

 af politikontrollen og en skærpelse af sanktionerne i forbindelse med  

 overtrædelser af den nye hastighedsgrænse på motorveje.
Politiets kontrolindsats mod hastighedsovertrædelser  

 intensiveres på motorveje, bødeniveauet forhøjes ved  

 overtrædelser, hvor hastigheden har udgjort 140 km/t og derover, den  

 nuværende grænse for betinget frakendelse af førerretten  

 ved hastighedsovertrædelser over 70 pct. suppleres med en fast  

 grænse på 180 km/t, så der fremover sker betinget  

 frakendelse, hvis bare en af grænserne overskrides.
Endelig  

 indføres der i forbindelse med forhøjelsen af  

 færdselslovens generelle hastighedsgrænse lovregler om  

 obligatorisk tegngivning ved vognbaneskift på motorvej og udstedelse af  

 administrative regler om obligatorisk anvendelse af havariblink ved uventet  

 kødannelse m.v. på motorvej.
Flere internationale undersøgelser peger på,  

 at en intensiveret politiindsats kan medvirke til, at de gældende  

 hastighedsgrænser overholdes i større omfang end ellers.  

 Effekten af en kombineret løsning med forhøjelse af  

 hastighedsgrænserne, intensivering af den politimæssige indsats  

 og skærpede sanktioner har det imidlertid ikke været muligt at  

 beregne.
Dog må det formodes, at den øgede politikontrol m.v.  

 vil indebære, at de ovenfor angivne uheldskonsekvenser vil være  

 maksimumstal, mens de faktiske uheldskonsekvenser vil kunne være  

 lavere.
3. Vejtekniske problemstillinger af betydning  

 for færdselssikkerheden på det danske motorvejsnet Det danske motorvejsnet er dimensioneret til en hastighed  

 på 120 km/t, der indgår som maksimal hastighed ved den  

 geometriske udformning.
Geometrien omfatter beregningerne af stopsigt i  

 kurver, længdeprofil, tværprofil, tilslutnings- og  

 forbindelsesanlæg, skiltestørrelser og skilteplacering.
 De elementer, der ikke er tilpasset hastighedsstigningen,  

 er bl.a. autoværn ved faste genstande og langs skråninger,  

 justering af til- og frakørselsramper, geometriske ændringer af  

 betydning for stopsigtet, samt udskiftning og flytning af skilte.
Desuden udgør visse vejtekniske elementer allerede  

 i dag et sikkerhedsmæssigt problem, som vil blive større,  

 når hastigheden øges.
Det drejer sig om de brede midterrabatter  

 uden autoværn, motorvejsstrækninger uden nødspor og  

 manglende nødrabat mellem venstre vejkant og  

 midterautoværnet.
 I nedenstående tabel er centrale vejtekniske forhold  

 sammenlignet på det danske og det tyske motorvejsnet.
 Tabel 2. Vejtekniske forhold på danske og tyske motorveje 1994  

 2000.
Vejtekniske forhold Danmark Tyskland Autoværn i midterabatter Ikke i brede midterrabatter Anvendes generelt Tilkørselsrampe, længde 200 m (kilerampe   flettepligt) 250 m (parallelrampe   ubetinget vigepligt) Kantbane mod midt, bredde 0,5 m 1,0 m Køresporsbredde 3,5 m 3,75 m Stopsigt 210 m 295 m Horisontalkurveradius 2500 m 3500 m Skriftstørrelse Jordtavler:
 Portaltavler:
340 mm 405 mm 350   420 mm 420   490 mm Der er forskelle i dimensioneringen på en  

 række centrale vejtekniske forhold på det danske og det tyske  

 motorvejsnet.
Der er derudover forskel på kontrolindsatsen og på  

 de regler, der gælder for færdsel på motorveje.
I Tyskland varetages overvågnings- og  

 kontrolindsatsen af et særligt motorvejspoliti, som sikrer en effektiv  

 kontrol.
Herudover er der obligatorisk krav om anvendelse af blink ved  

 vognbaneskift og anvendelse af havariblink ved katastrofeopbremsninger.
De  

 sidstnævnte initiativer er medtaget i lovforslaget om ændring af  

 færdselslovens generelle hastighedsgrænse på motorveje til  

 120 km/t for personbiler og motorcykler i Danmark.
4. Vejtekniske indsatser I nedenstående skema beskrives de indsatser, der  

 gennemføres inden den nye hastighedsgrænse på 120 km i  

 timen på motorvej indføres:
 Tabel 3. Indsatser der skal gennemføres, før de nye  

 hastighedsgrænser på hhv. 120 km/t og 130 km/t  

 indføres.
Indsatser Udgifter Gennemgang af motorvejsnettet (inventering) til fastlæggelse af  

 skiltede strækninger samt behovet for vejtekniske foranstaltninger  

 på kort og lang sigt 3 mio. kr.
Gennemgang og justering af rabatkanter på strækninger, hvor  

 der indføres en grænse på 130 km/t 5 mio. kr.
Opsætning af skilte, hvor der indføres en grænse  

 på 130 km/t eller på 110 km/t eller lavere (ca. 50 pct. af  

 motorvejsnettet) 11 mio. kr.
 Mindre indsatser som umiddelbart resultat af inventeringen; afstribning,  

 flytning af skilte, autoværn, flytning/afskærmning af faste  

 genstande.
 10 mio. kr.
I alt 29 mio. kr.
Forhøjelsen af hastighedsgrænserne sker med  

 sigte på senere indførelse af en generel hastighedsgrænse  

 på 130 km/t.
Den inventering, der skal ske af motorvejsnettet, skal  

 derfor afdække behovet for at gennemføre yderligere  

 sikkerhedsforanstaltninger samt vurdere de sikkerhedsmæssige effekter  

 af tiltag ved en hastighedsgrænse på 130 km/t.
 Indsatser, der skal konsekvensvurderes, omfatter bl.a.  

 etablering af autoværn i brede midterrabatter, etablering af  

 asfalterede nødrabatter ved midterautoværn, autoværn langs  

 skråninger, etablering af nødspor, justering af til- og  

 frakørselsramper, samt udskiftning og flytning af skilte.
 Inventeringen vil også afdække behovet for  

 yderligere sikkerhedsforanstaltninger, og de sikkerhedsmæssige  

 konsekvenser heraf, såfremt den generelle hastighedsgrænse  

 på 120 km/t på 50 pct. af vejnettet og 130 km/t på 15 pct.  

 af vejnettet fastholdes.
 Endelig vil inventeringen indeholde en beskrivelse og  

 konsekvensvurdering af foranstaltninger, der er nødvendige ved  

 dimensionering af nye motorvejsprojekter til en fremtidig  

 hastighedsgrænse på 130 km/t.
5. Ulykkesudvikling på de danske  

 motorveje Ulykkesudviklingen og udviklingen i gennemsnitshastigheden  

 på det danske motorvejsnet i perioden 1991 - 2001 er vist i  

 nedenstående tabel.
I perioden er der dog sket en betydelig udvidelse  

 af motorvejsnettet, ligesom trafikken er steget væsentligt.
Tabel 4. Personskader og hastigheder på det danske motorvejsnet  

 1991   2001 År Dræbte Alvorligt tilskadekomne Lettere tilskadekomne Alle personskader Gennemsnitshastighed personbiler (km/t) 1991 20 143 131 294 - 1992 15 140 123 278 - 1993 23 176 129 328 - 1994 33 193 148 374 - 1995 34 202 174 410 114 1996 30 212 167 409 115 1997 37 179 234 450 117 1998 33 197 274 504 118 1999 42 235 274 551 118 2000 29 238 261 528 119 2001 40 224 284 548 118 Tabel 4 viser, at der i absolutte tal er sket en  

 væsentlig stigning i antallet af personskader på det danske  

 motorvejsnet gennem perioden.
Dette hænger til dels sammen med, at  

 længden af motorvejsnettet er udvidet i perioden.
Årsagen til, at der ikke er angivet  

 gennemsnitshastigheder i perioden 1991-1994 er, at der i denne periode kun  

 blev registreret hastigheder på 3 målestationer på  

 motorvejsnettet, så en sammenligning med de senere registreringer er  

 ikke umiddelbart mulig.
Gennemsnitshastigheden for de 3 målestationer  

 lå konstant på knap112 km/t i de 4 år.
Tabel 5. Personskader på det danske motorvejsnet pr km 1991  

 2001 År Dræbte pr. km Dræbte og tilskadekomne pr.  

 km 1991 0,030 0,44 1992 0,020 0,37 1993 0,028 0,40 1994 0,036 0,40 1995 0,037 0,44 1996 0,031 0,42 1997 0,036 0,44 1998 0,031 0,47 1999 0,038 0,50 2000 0,025 0,46 2001 0,033 0,45 Tabel 5 viser, at antallet af dræbte og antallet af  

 dræbte og tilskadekomne i forhold til vejlængden varierer en del  

 fra år til år.
I det store og hele er tallene konstant over  

 perioden, dog med en mindre tendens til lidt højere tal for  

 personskader totalt i slutningen af perioden i forhold til starten af  

 perioden.
Tabel 6. Personskader på det danske motorvejsnet pr mio. vognkm  

 1991   2001 År Dræbte pr. mio.  

 vognkm Dræbte og tilskadekomne pr. mio.  

 vognkm 1991 0,004 0,06 1992 0,003 0,05 1993 0,004 0,05 1994 0,005 0,06 1995 0,005 0,06 1996 0,004 0,06 1997 0,005 0,06 1998 0,004 0,06 1999 0,005 0,06 2000 0,003 0,05 2001 0,004 0,05 I tabel 6 er vist udviklingen i personskader og  

 dræbte i forhold til trafikkens udvikling (antal tilskadekomne pr.  

 kørte million kilometre). Af tabellen fremgår, at antallet af  

 personskader i forhold til trafikkens udvikling har været næsten  

 konstant over perioden.
På baggrund af tabel 4 til 6 kan det konkluderes, at  

 antallet af dræbte og tilskadekomne har været stort set konstant  

 i forhold til vejlængde og trafik på motorvejene over perioden.  

 Det kan bl.a. tilskrives de foranstaltninger, der løbende  

 gennemføres for at forbedre trafiksikkerheden.
Samtidig er det samlede  

 antal personskader i reelle tal dog steget, som det ses af tabel 4.
I den følgende tabel sammenlignes  

 ulykkesudviklingen på motorvejsnettet med ulykkesudviklingen på  

 det øvrige vejnet.
I denne forbindelse er ulykker på det  

 øvrige stats- og amtsvejnet slået sammen for at undgå  

 spring i data som følge af omlægningen i de administrative  

 forhold pr. 1. januar 1998.
Tabel 7. Personskadeulykker på de danske veje 1991   2001 År Motorveje Øvrige stats- og  

 amtsveje Kommuneveje Alle veje 1991 210 3169 5378 8757 1992 205 3257 5503 8965 1993 218 3083 5212 8513 1994 249 3034 4996 8279 1995 270 3013 5090 8373 1996 288 2923 4869 8080 1997 296 2975 4733 8004 1998 318 2843 4395 7556 1999 363 2713 4529 7605 2000 341 2614 4391 7346 2001 345 2452 4064 6861 Det ses, at antallet af personskadeulykker i reelle tal  

 har været stigende på motorveje, hvor det har været  

 faldende på det øvrige vejnet.
 I tabel 8 sammenlignes udviklingen i antallet af  

 dræbte og tilskadekomne i forhold til trafikkens udvikling.
Tabel 8. Personskader på de danske veje pr. mio. vognkm 1991  

 2001 År Motorveje Øvrige stats- og  

 amtsveje Kommuneveje Alle veje 1991 0,06 0,28 0,38 0,29 1992 0,05 0,28 0,39 0,29 1993 0,05 0,27 0,36 0,27 1994 0,06 0,26 0,34 0,26 1995 0,06 0,25 0,35 0,26 1996 0,06 0,25 0,32 0,25 1997 0,06 0,24 0,30 0,23 1998 0,06 0,23 0,28 0,22 1999 0,06 0,22 0,28 0,21 2000 0,05 0,22 0,27 0,21 2001 0,05 0,20 0,25 0,19 Af tabel 8 fremgår det, at antallet af personskader  

 i forhold til trafikken har været faldende undtagen for motorveje, hvor  

 tallet har været konstant over perioden.
For at belyse hastighedens mulige påvirkning  

 på uheldsbilledet er det valgt at sammenligne ulykkesudviklingen  

 på det danske og det tyske motorvejsnet.
I Tyskland har man i  

 princippet fri hastighed, dog anbefales 130 km/t.
Samtidig er en række  

 motorvejsstrækninger skiltet med lavere hastighed end 130 km/t.
Det er ikke helt simpelt at sammenligne ulykkerne for  

 Danmark og Tyskland, da definitionen af lettere skader er forskellig i de to  

 lande.
Den nedre grænse for, hvad der regnes for lettere skader er  

 lavere i Tyskland end i Danmark.
Det er derfor valgt alene at se på  

 antal dræbte og antal alvorligt tilskadekomne i forhold til  

 trafikken.
Tabel 9. Antal dræbte og tilskadekomne pr. mio. vognkm på  

 danske og tyske motorveje 1993   2000 År Dræbte pr.  

 mio. vognkm Dræbte og alvorligt tilskade pr. mio. vognkm Danmark Tyskland Danmark Tyskland 1993 0,004 0,006 0,03 0,06 1994 0,005 0,006 0,02 0,06 1995 0,005 0,005 0,03 0,06 1996 0,004 0,006 0,03 0,05 1997 0,005 0,005 0,03 0,05 1998 0,004 0,004 0,03 0,05 1999 0,005 0,004 0,02 0,05 2000 0,003 0,004 0,02 0,04 I tabel 9 har udviklingen kun kunnet vises for perioden  

 1993-2000, da informationerne for Tyskland kun har kunnet skaffes for denne  

 periode.
Udviklingen for de to lande er relativt ens, idet der i  

 begge tilfælde i det store og hele er tale om et konstant niveau.
For  

 dræbte ligger de tyske motorveje en anelse over de danske, hvorimod der  

 for dræbte og alvorligt tilskadekomne er tale om, at de tyske motorveje  

 generelt ligger dobbelt så højt som de danske.
 Det har desværre ikke været muligt at skaffe  

 information om hastighedsniveauet på de tyske motorveje, så en  

 direkte sammenhæng mellem det højere antal dræbte og  

 alvorligt tilskadekomne i forhold til trafikken og et højere  

 hastighedsniveau kan ikke påvises.
Nedenstående tabel viser hvilke typer af ulykker,  

 der er sket på det danske motorvejsnet.
Det sker på baggrund af  

 en analyse af ulykker for perioden 1993-1998. De 5 mest forekommende  

 uheldssituationer på det statslige motorvejsnet er:
 Tabel 10. Uheldssituation for ulykker på motorveje 1993  

 1998.
Uheldssituation Antal uheld Bagendekollision 1566 Eneuheld til venstre for kørselsretningen 1399 Eneuheld til højre for kørselsretningen 1254 Uheld ved overhaling venstre om 394 Uheld ved vognbaneskift til venstre eller indfletning i  

 trafikstrøm 389 I alt 5002 Bagendekollisioner samt eneuheld til venstre og  

 højre for kørselsretningen er de hyppigst forekommende  

 uheldstyper på motorvejsnettet.
 Ved en gennemlæsning af kortfattede beskrivelser af  

 uheldene på motorveje for samtlige af de registrerede uheld i perioden  

 1993   1998 fremkommer følgende opgørelse:
 Tabel 11. Uheldssituation (»hovedgruppe«) for ulykker på  

 motorveje 1993   1998.
»Hovedgruppe« Medvirkende årsagsfaktorer til  

 uheldet Antal uheld Vejr og føre Glat føre 641 Aquaplaning 137 Vindstød 78 Blænding 45 Snedrive på kørebanen 31 Køretøj Punktering 139 Eksploderende dæk 74 Mekanisk fejl 71 Tabt hjul 20 Mistet slidbane 11 Chaufføren/bilisten Søvn 122 Spritkørsel 91 Brugstyveri 78 Ildebefindende 45 Chikanekørsel 23 Spøgelsesbilist 20 Sygdom 16 Distraktorer Anden uopmærksomhed 587 Justering af køretøjets radio 16 Passager 11 Børn i bilen 10 Mobiltelefon 8 Rygning 8 Læskedrikke 5 Manøvre Overhaling 430 Vognbaneskift 359 Hjul i rabat 327 Hjul på »rumlestribe« 11 Dyr og genstande Påkørsel af dyr/genstand 462 Rest Rest 3067 Total 6943 Bilag 3 september 2002 Miljømæssige konsekvenser af en generel  

 hastighedsgrænse på 120 km/t på motorveje I forbindelse med lovforslaget om at forhøje  

 færdselslovens generelle hastighedsgrænse på motorveje for  

 personbiler og motorcykler fra 110 til 120 km i timen, samtidig med at der  

 åbnes op for lokalt at forhøje hastighedsgrænsen  

 yderligere op til 130 km i timen, har Vejdirektoratet efter en første  

 gennemgang af motorvejsnettet foreslået, at der arbejdes efter en  

 model, der betyder, at hastighedsgrænsen på 120 km/t får  

 virkning på ca. 50 pct. af det danske motorvejsnet, og der skiltes med  

 130 km/t på strækningerne nord for Ålborg og fra Kolding  

 til Esbjerg, mens ca. 35 pct. af vejnettet skiltes til 110 km/t eller lavere.
 De miljømæssige  

 vurderinger omfatter:
1.	Støj 2.	Emissioner 1. Støj Grundlaget er ændringer i antallet af  

 støjbelastede boliger ved opskiltning af hastigheder til 130 km/t  

 på 15 pct. af motorvejsnettet, 120 km/t på 50 pct. af  

 motorvejsnettet og 110 km/t eller lavere på 35 pct. af  

 motorvejsnettet.
Ved en stigning i gennemsnitshastigheden på 3 km/t  

 vil støjniveauet øges med ca. 1-2 decibel.
I nedenstående  

 tabel er ændringen i antallet af støjramte boliger beregnet.
Interval Antal boliger Tilgang afgang ændring bemærkning < 55 1300 - - - skønsmæssigt ansat 55-60 900 65 45 +20 Skønnet 60-65 330 45 15 +30 Skønnet 65-70 90 15 5 +10 Skønnet > 70 10 5 0 +5 Skønnet Forhøjelsen af den generelle hastighedsgrænse  

 på motorveje for personbiler og motorcykler til 120 km i timen samt  

 mulighed for lokalt at skilte op til maksimum 130 km i timen skønnes  

 således at betyde, at antallet af boliger langs motorvejsnettet  

 belastet med mere end 55 dB vil blive forøget med 65 boliger.
Dette  

 tal skal ses i forhold til, at der på landsplan er omkring 500.000  

 boliger støjbelastet med mere end 55 dB og omkring 150.000 boliger  

 støjbelastet med mere end 65 dB i døgngennemsnit.
2. Emissioner Nedenstående tabel viser forøgelsen af  

 emissioner i forhold til transportsektorens samlede nationale emissioner.  

 Beregningen er baseret på, at gennemsnitshastigheden stiger fra 118  

 km/t til 121 km/t på ca. halvdelen af motorvejsnettet og fra 118 til  

 124 på 15 pct. af motorvejsnettet.
Modelberegningen er baseret på  

 trafikbelastningens fordeling på det berørte vejnet som opgjort  

 i Vejdirektoratets VIS-database, bilparkens sammensætning samt  

 specifikke hastighedsafhængige emissionsfaktorer.
I nedenstående  

 tabel er den beregnede konsekvens af lovforslaget angivet som den procentvise  

 ændring i den nationale emission fra transportsektoren.
Det skal  

 bemærkes at opgørelsen p.g.a. en række  

 skønsmæssige forudsætninger er forbundet med nogen  

 usikkerhed.
Emissionskomponenter Procentvis ændring i forhold til  

 transportsektorens samlede nationale emissioner .
NOx HC CO SO2 Partikler CO2 0,4 0,1 1,0 0,4 0,2 0,4 Bilag 4 Kommissorium  

 for  

 Udvalget om sanktionsfastsættelse i sager om spiritus- og  

 promillekørsel mv.
 Den 27. juli 2000 nedsatte den daværende regering et  

 »Udvalg til forenkling af sanktionsfastsættelsen i sager om spiritus-  

 og promillekørsel«.
 Nedsættelsen af udvalget var bebudet i forarbejderne  

 til lov nr. 292 af 28. april 2000 om ændring af færdselsloven,  

 der bl.a. indførte en ændret beregningsmetode i sager om  

 generhvervelse af førerretten inden frakendelsestidens  

 udløb.
 Udvalget fik følgende kommissorium:
 »Udvalget skal gennemgå og beskrive  

 færdselslovgivningens bestemmelser om samt den nuværende  

 sanktionsfastsættelse i tilfælde af spiritus- og  

 promillekørsel (straf og førerretsfrakendelse). Udvalget skal  

 komme med forslag til forenkling heraf, herunder endvidere en forenkling af  

 reglerne for generhvervelse af førerretten inden frakendelsestidens  

 udløb.
Udvalget skal endvidere gennemgå  

 færdselslovgivningens bestemmelser om kørsel under  

 påvirkning af andet end alkohol med henblik på et eventuelt  

 forslag til revision heraf.« Det fremgår af grundlaget for den ny  

 regeringsdannelse, at den nye regering som led i indsatsen for en generel  

 forbedring af færdselssikkerheden ønsker, at der sættes  

 betydeligt hårdere ind over for de bilister, der kører i  

 spirituspåvirket tilstand.
Under henvisning hertil udvides det ovennævnte  

 kommissorium, sådan at udvalgets forslag ikke blot skal indebære  

 en forenkling af gældende regler og praksis vedrørende spiritus-  

 og promillekørsel samt kørsel i frakendelsestiden, men  

 også indebære skærpelser i sanktionssystemet.
Udvalget skal  

 i den forbindelse overveje mulighederne for at anvende andre typer af  

 sanktioner og indsatsmuligheder som supplement til de nuværende  

 sanktionstyper, herunder f.eks. udvide mulighederne for at fratage  

 føreren rådigheden over køretøjet ved grove eller  

 gentagne overtrædelser   eventuelt for en tidsbegrænset  

 periode.
 Udvalget kan herudover foreslå ændringer af  

 færdselslovens bestemmelser om spiritus- og promillekørsel i det  

 omfang, det findes hensigtsmæssigt.
 Efter færdiggørelsen af ovennævnte  

 arbejde anmodes udvalget endelig om at overveje indførelse af  

 lovbestemmelser, der muliggør anvendelse af måling af  

 alkoholkoncentrationen i udåndingsluften som bevis i sager om spiritus-  

 og promillekørsel.
Udvalget betegnes fremover: »Udvalget om  

 sanktionsfastsættelse i sager om spiritus- og promillekørsel  

 mv.« 1)   Motorveje: Ingen  

 hastighedsgrænse, men anbefalet hastighed på 130 km/t.
På  

 over halvdelen af motorvejsnettet er der dog hastighedsbegrænsninger  

 på 120 km/t eller derunder.
 2)   Trafikministeriet har dog oplyst, at  

 hastighedsgrænsen på motorvejene omkring de store byer er 100  

 km/t.
 3)   Trafikministeriet har dog oplyst, at  

 hastighedsgrænsen er 100 km/t om vinteren og omkring byerne.
