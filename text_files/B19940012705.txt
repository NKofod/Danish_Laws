 I medfør af §§ 3 og 26 i lov om tjenestemænd, jf. lovbekendtgørelse nr.  

 572 af 5. august 1991 som ændret ved lov nr. 208 af 28. april 1993,  

 fastsættes:
 § 1.  Direktøren for Beredskabsstyrelsen bemyndiges  

 til at udnævne og afskedige tjenestemænd i lønramme 1-34 i  

 Beredskabsstyrelsen og Beredskabskorpset, jf. dog stk. 2 og  

 tjenestemandslovens § 26, stk. 1, om kongeligt udnævnte.
 Stk. 2.  Uansøgt afsked af tjenestemænd, inden den  

 pligtige afskedigelsesalder er nået, foretages af indenrigsministeren, jf.  

 dog tjenestemandslovens § 33, stk. 3, om prøveansatte.
 § 2.  Befalingsmænd af reserven i Beredskabskorpset  

 udnævnes og afskediges efter de regler, der gælder for tjenestemænd i  

 Beredskabskorpset, idet dog også uansøgt afsked foretages af direktøren for  

 Beredskabsstyrelsen.
 § 3.  Bekendtgørelsen træder i kraft den 1. marts  

 1994.
 Stk. 2.  Samtidig ophæves bekendtgørelse nr. 258 af 26.  

 april 1989 om udnævnelse og afskedigelse af statstjenestemænd m.fl. i  

 civilforsvaret.
