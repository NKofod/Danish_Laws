Klage  

 over tvangsbehandling med tablet Solian,  

  

 subsidiært injektion Risperdal Depot Det lokale Psykiatriske Patientklagenævn godkendte  

 beslutningen om tvangsmedicinering.
Nævnet lagde blandt andet til grund, at  

 der  

 ville blive behov for ikke ubetydelig magtanvendelse i forbindelse med  

 tvangsbehandling med tablet Solian.
Nævnet lagde endvidere vægt på, at  

 overlægen på mødet udtalte, at Risperdal depot var den bedste behandling,  

 idet  

 patienten fik bivirkninger af de typiske præparater, og at der ikke var  

 tilstrækkelig erfaring med præparatet Zeldox i mere end 4 dage kontinuerligt.  

 Endelig lagde nævnet vægt på, at det ikke var muligt at behandle med daglige  

 injektioner Risperdal, idet daglig injektion ikke kan gives i tilstrækkelige  

 doser.
Sundhedsvæsenets Patientklagenævn tiltrådte delvis  

 afgørelsen fra Det lokale Psykiatriske Patientklagenævn, idet nævnet dog  

 fandt,  

 at betingelserne for anvendelse af depotpræparatet ikke var opfyldt.
Nævnet  

 lagde ved sin afgørelse vægt på, at betingelserne for tvangsbehandling var  

 opfyldt, og at behandlingen opfyldt kravet om anvendelse af afprøvede  

 lægemidler i sædvanlig dosering og med færrest mulige bivirkninger.
Nævnet  

 oplyste,  

 at det af § 5 i den dagældende bekendtgørelse om tvangsbehandling, fiksering,  

 tvangsprotokoller m.v. på psykiatriske afdelinger fremgår, at depotpræparater  

 i  

 videst muligt omfang bør undgås, og at depotpræparater ikke må være  

 begyndelsesbehandling ved tvangsmedicinering af patienter, hvis reaktion på  

 behandlingen man ikke kender.
På den baggrund fandt nævnet, at betingelserne  

 for anvendelse af depotpræparatet Risperdal ikke var opfyldt.
