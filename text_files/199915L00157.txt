Tillægsbetænkning afgivet af  

 Skatteudvalget den 2. november 1999 Tillægsbetænkning over Forslag til lov om ændring af lov om  

 registreringsafgift af motorkøretøjer m.v.
(Justering af afgiftsskalaer m.v. for brugte  

 køretøjer) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder stillet spørgsmål til skatteministeren, som denne  

 har besvaret skriftligt.
 Endvidere har udvalget modtaget skriftlige henvendelser  

 fra:
B.T.
Automobiler ApS, Bering, Jesper, Fjenneslev, Bilbørs Århus, Bosnack, Michael, København N, Christiansen, Erich, Gråsten, Foreningen Danske Brugtbil Importører, Olsen, Frank Hoelgaard, København Ø, Padborg Bil Center og Thostrup, Atli, Bagsværd.
 Herefter indstiller et mindretal  

 (Socialdemokratiets, Socialistisk Folkepartis, Det Radikale Venstres og  

 Enhedslistens medlemmer af udvalget) lovforslaget til vedtagelse i den  

 affattelse, hvori det foreligger efter 2. behandling.
 Et andet mindretal (Venstres, Det Konservative  

 Folkepartis, Centrum-Demokraternes og Kristeligt Folkepartis medlemmer af  

 udvalget) indstiller lovforslaget til forkastelse.
 Mindretallet kan støtte substansen i lovforslaget,  

 men vil på grund af lovforslagets tilbagevirkende kraft stemme imod  

 lovforslaget ved 3. behandling.
Et tredje mindretal (Dansk Folkepartis medlem af  

 udvalget) indstiller lovforslaget til forkastelse.
Mindretallet vil  

 uden for tillægsbetænkningen stille ændringsforslag til 3.  

 behandling vedrørende mulighed for eftermontering af katalysatorer,  

 som bevirker, at køretøjerne opfylder miljøkravene i  

 Tyskland.
 Et fjerde mindretal (Frihed 2000 s medlem af  

 udvalget) indstiller lovforslaget til forkastelse.
