Bekendtgørelse om indførsel af  

 pistacienødder m.m. fra Iran og jordnødder m.m. fra  

 Ægypten1) I medfør af § 54, stk. 2, § 61, stk. 1, samt § 78, stk. 3, i lov  

 nr. 471 af 1. juli 1998 om fødevarer m.m. (fødevareloven), som  

 ændret ved lov nr. 351 af 2. juni 1999, og tekstanmærkning nr.  

 120 ad § 24 på de løbende bevillingslove samt efter bemyndigelse  

 fra Ministeren for Fødevarer, Landbrug og Fiskeri  

 fastsættes:
Kapitel 1 Område § 1. Bekendtgørelsen omfatter  

 indførsel til Danmark af pistacienødder under KN-kode 08025000  

 samt ristede pistacienødder under KN-kode 20081913 og 20081993 med  

 oprindelse i eller hidrørende fra Iran, der er beregnet til anvendelse  

 som fødevare eller fødevareingrediens.
 § 2. Bekendtgørelsen omfatter tillige  

 indførsel til Danmark af jordnødder under KN-kode 12021090 med  

 skal og 12022000 afskallede, også knuste, samt ristede  

 jordnødder under KN-kode 20081192 (i pakninger af nettovægt over  

 1 kg) og 20081196 (ikke over 1 kg) med oprindelse i eller hidrørende  

 fra Ægypten, der er beregnet til anvendelse som fødevare eller  

 fødevareingrediens.
§ 3. Bekendtgørelsen omfatter ikke de i §§  

 1-2 anførte produkter, der er indført direkte via andre  

 EU-medlemsstater.
Såfremt disse produkter herefter overgår til  

 fri omsætning i Danmark, er produkterne omfattet af bestemmelserne i  

 bekendtgørelse om visse forureninger i fødevarer.
Kapitel 2 Indførsel af pistacienødder m.m. med  

 oprindelse i eller hidrørende fra Iran § 4. Indførsel af de i § 1 anførte  

 produkter er kun tilladt, såfremt hvert parti ledsages af resultaterne  

 af officielle prøver og analyser for indhold af aflatoksin i partiet,  

 og såfremt hvert parti ledsages af et sundhedscertifikat i  

 overensstemmelse med den i bilag 1 viste model, og såfremt  

 sundhedscertifikatet er udfyldt, underskrevet og bekræftet af en  

 repræsentant fra det iranske sundhedsministerium.
 Stk. 2. Hver forsendelse af de i § 1 anførte  

 produkter skal være forsynet med en kode, som svarer til koden på  

 resultatet af de officielle prøver og analyser for indhold af  

 aflatoksin i partiet og på sundhedscertifikatet, jf. stk. 1 og bilag  

 1.
Kapitel 3 Indførsel af jordnødder m.m. med  

 oprindelse i eller hidrørende fra Ægypten § 5. Indførsel af de i § 2 anførte  

 produkter er kun tilladt, såfremt hvert parti ledsages af resultaterne  

 af officielle prøver og analyser for indhold af aflatoksin i partiet,  

 og såfremt hvert parti ledsages af et sundhedscertifikat i  

 overensstemmelse med den i bilag 2 viste model, og såfremt  

 sundhedscertifikatet er udfyldt, underskrevet og bekræftet af en  

 repræsentant fra det ægyptiske sundhedsministerium.
 Stk. 2. Hver forsendelse af de i § 2 anførte  

 produkter skal være forsynet med en kode, som svarer til koden på  

 resultatet af de officielle prøver og analyser for indhold af  

 aflatoksin i partiet og på sundhedscertifikatet, jf. stk. 1 og bilag  

 2.
Kapitel 4 Fællesbestemmelser § 6. De i §§ 1-2 anførte produkter skal  

 indføres via danske havne eller lufthavne.
§ 7. Forud for indførsel af de i §§ 1-2  

 anførte produkter skal den ansvarlige for partiet anmelde  

 indførslen til fødevareregionen i det område, hvor  

 produkterne indføres til Danmark.
Anmeldelsen skal være  

 fødevareregionen i hænde senest den sidste arbejdsdag (mandag  

 til fredag) forud for indførslen.
 § 8. Fødevareregionen kontrollerer for  

 hvert parti, at partiet er ledsaget af resultaterne af officielle  

 prøver og analyser for indhold af aflatoksin i partiet og af et  

 sundhedscertifikat, jf. § 4, stk. 1 og bilag 1 (pistacienødder med  

 oprindelse i eller hidrørende fra Iran), henholdsvis § 5, stk. 1 og  

 bilag 2 (jordnødder med oprindelse i eller hidrørende fra  

 Ægypten) er korrekt udfyldt og foretager systematisk  

 prøveudtagning af hvert parti af de i §§ 1-2 anførte  

 forudanmeldte produkter med henblik på analyse til bestemmelse af  

 indholdet af aflatoksin B1 og summen af aflatoksinerne  

 B1, B2, G1 og G2.
 Stk. 2. De i §§ 1-2 anførte produkter må  

 ikke omsættes eller tages i anvendelse før  

 fødevareregionen har meddelt tilladelse hertil.
 § 9. For den i § 8, stk. 1 anførte kontrol  

 samt prøveudtagning og analyse betales en afgift i henhold til  

 taksterne i bilag 1, nr. 1 og bilag 10 i bekendtgørelse om betaling  

 for kontrol af fødevarer og levende dyr m.v.
 Stk. 2. Betalingen af den i stk. 1 nævnte afgift  

 påhviler den, der er ansvarlig for partiet.
 § 10. Betalingsforpligtelser, der er fastsat ved  

 forordning eller som følge af regler fastsat i henhold til  

 fødevareloven eller lov om sygdomme og infektioner hos dyr og som ikke  

 opfyldes rettidigt over for den myndighed, der opkræver afgiften,  

 tillægges, medmindre andet er fastsat ved forordning, en årlig  

 rente svarende til renten i henhold til rentelovens § 5. For  

 erindringsskrivelse betales et gebyr på 50 kr., som reguleres i henhold  

 til § 3 i lov om satsreguleringsprocent.
Kapitel 5 Straffe- og ikrafttrædelsesbestemmelser m.m.
 § 11. Med bøde straffes den, der  

 overtræder §§ 4-7 eller § 8, stk. 2.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 med forsæt eller grov uagtsomhed, og der ved overtrædelsen  

 er 1)	forvoldt skade på sundheden eller fremkaldt fare herfor  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder ved  

 besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 12. Bekendtgørelsen træder i kraft  

 den 9. maj 2001.
 Stk. 2. Samtidig ophæves bekendtgørelse nr.  

 68 af 30. januar 1998 om indførsel af pistacienødder m.m. med  

 oprindelse i eller hidrørende fra Iran.
Fødevaredirektoratet, den 27. april  

 2001 Per H.
Kristiansen /Erik Engelst Petersen Bilag 1 Sundhedscertifikat  

 Indførsel til Det Europæiske Fællesskab af  

 pistacienødder og visse afledte produkter med oprindelse i eller  

 hidrørende fra Iran Forsendelseskode: __________________________ Certifikatnummer:  

__________________________________ I henhold til Kommissionens beslutning nr. 97/830/EF om særlige  

 betingelser for import af pistacienødder under KN-kode 08025000 og  

 produkter afledt af pistacienødder under KN-kode 20081913 og 20081993  

 med oprindelse i eller hidrørende fra Iran ATTESTERER  

_____________________________________________________________________________  

_ (sundhedsmyndigheden under direkte kontrol af  

 Sundhedsministeriet for Den islamiske Republik Iran) HERMED at pistacienødderne i dette parti med kodenummer  

_________________________ (angivelse af forsendelseskode) bestående af _____________________________________________________________________________  

______________ (beskrivelse af parti, produkt, nummer og  

 emballagetype samt brutto- og nettovægt) afsendt fra  

_____________________________________________________________________________  

_____ (afsendelsessted) af  

_____________________________________________________________________________  

____________ (speditør) destination  

_____________________________________________________________________________  

_____ (bestemmelsessted og  land) hidrørende fra virksomheden  

____________________________________________________________________ (navn og adresse på virksomheden) er blevet produceret, sorteret, håndteret, forarbejdet, emballeret  

 og transporteret under gode hygiejniske forhold.
Fra dette parti er ___________ (antal udtagne prøver) prøver  

 af pistacienødder udtaget den ____________ (dato) af laboratoriet _________________________________ (navn på  

 laboratoriet) under Sundhedsministeriet for Den Islamiske Republik med henblik på at bestemme kontamineringsniveauet  

 for aflatoksin B1 og den samlede aflatoksin.
 Informationer om prøveudtagning, analysemetoder og samtlige  

 resultater er vedlagt.
Udfærdiget i _______________________________________, den  

_____________________________________ Stempel  

  ______________________________________________________________________ (underskrift af en  

 repræsentant for Sundhedsministeriet for Den Islamiske Republik  

 Iran) Bilag 2 Sundhedscertifikat  

 Indførsel til Det Europæiske Fællesskab af  

 jordnødder og bestemte jordnøddeprodukter med oprindelse i  

 eller hidrørende fra Ægypten Partiets kodenummer: ________________________  

 Certifikatnummer: __________________________________ I henhold til Kommissionens beslutning nr. 2000/49/EF om særlige  

 betingelser for import af jordnødder under KN-kode 12021090 med skal  

 eller 12022000 og jordnøddeprodukter under KN-kode 20081192 (i  

 pakninger af nettovægt over 1 kg) eller 20081196 (ikke over 1 kg) med  

 oprindelse i eller hidrørende fra Ægypten Landbrugsministeriet BEKRÆFTER:
at jordnødderne i dette parti med kodenummer  

________________________________ (kodenummeret indsættes) bestående af _____________________________________________________________________________  

______________ (beskrivelse af parti og produkt, pakningernes  

 antal og type, brutto- og nettovægt) indlastet i  

_____________________________________________________________________________  

_____ (indladningssted) af  

_____________________________________________________________________________  

____________ (transportfirmaets navn) bestemt for  

_____________________________________________________________________________  

____ (bestemmelsessted og  land) hidrørende fra virksomheden  

___________________________________________________________________ (navn og adresse på virksomheden) er blevet fremstillet, sorteret, håndteret, forarbejdet, emballeret  

 og transporteret i overensstemmelse med god hygiejnepraksis.
Der er af dette parti taget _______________ (antal stikprøver)  

 jordnøddeprøver den ___________________ (dato), som blev underkastet laboratorieanalyse den _________________ (dato)  

 på ______________________________ (laboratoriets navn) for at fastslå indholdet af aflatoksin  

 B1 og den samlede aflatoksinforurening.
 Oplysninger om prøveudtagning, analysemetoder og resultater er  

 vedlagt.
Udfærdiget i _______________________________________, den  

_____________________________________ Stempel  

  ______________________________________________________________________ (underskrift af en  

 repræsentant for Det Ægyptiske Landbrugsministerium) 1)   

  Bekendtgørelsen indeholder bestemmelser, der gennemfører  

 Kommissionens beslutning 97/830/EF af 11. december 1997 om ophævelse af  

 beslutning 97/613/EF og fastsættelse af særlige betingelser for  

 importen af pistacienødder og visse afledte produkter med oprindelse i  

 eller hidrørende fra Iran (EF-Tidende 1997 L 343 s. 30), senest  

 ændret ved Kommissionens beslutning 2000/238/EF af 9. marts 2000  

 (EF-Tidende 2000 L 75 s. 59), og Kommissionens beslutning 2000/49/EF af 6.  

 december 1999 om ophævelse af beslutning 1999/356/EF om midlertidig  

 suspension af indførsel af jordnødder og bestemte  

 jordnøddeprodukter, som stammer fra jordnødder, der har  

 oprindelse i eller er afsendt fra Ægypten (EF-Tidende 2000 L 19 s.  

 46).
