Bekendtgørelse om ændring af bekendtgørelse om god skik for finansielle virksomheder § 1 I bekendtgørelse nr. 330 af 7. april 2016 om god skik for finansielle virksomheder, som ændret ved bekendtgørelse nr. 484 af 16. maj 2017 og bekendtgørelse nr. 1159 af 18. september 2018, foretages følgende ændringer:
 1. I § 1, stk. 3, ændres »og §§ 8-10« til: »§§ 8-10 og § 16 a«.
 2. Efter § 16 indsættes:
»§ 16 a.
Et penge- eller realkreditinstitut må ikke stille krav om erhvervelse af ejerandele i instituttet selv eller i et selskab, der er koncernforbundet med det pågældende institut som betingelse for at indgå en låneaftale.
Stk. 2. Stk. 1 finder dog ikke anvendelse på krav om erhvervelse af andelskapital i en andelskasse under forudsætning af, at kravet fremgår af andelskassens vedtægter, og at der højest stilles krav om erhvervelse af andelskapital svarende til 5 % af hovedstolen, dog højest 30.000 kr. pr. forbruger og højest 100.000 kr. pr. erhvervsdrivende.« § 2 Bekendtgørelsen træder i kraft den 1. juli 2019.
