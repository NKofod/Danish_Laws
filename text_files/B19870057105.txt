 I medfør af § 10 i Landbrugsministeriets bekendtgørelse nr. 182 af 3.  

 april 1986 om IBR-infektion fastsættes følgende bestemmelser:
 § 1.  Der oprettes et særligt bekæmpelsesområde for  

 IBR-infektioner omfattende Ringkøbing, Ribe, Vejle og Sønderjyllands amt.
 § 2.  Der oprettes et særligt overvågningsområde  

 omfattende Københavns og Frederiksberg Kommuner samt Bornholms, Københavns,  

 Frederiksborg, Roskilde, Vestsjællands, Storstrøms, Fyns, Nordjyllands,  

 Viborg og Århus amt.
Blodprøvning af kvæg § 3.  For det i § 1 nævnte område gælder, foruden de i  

 bekendtgørelse nr. 182 af 3. april 1986 om IBR-infektion fastsatte  

 bestemmelser, de i stk. 2-5 anførte regler.
Stk. 2.  Ejere (brugere) af kvægbesætninger skal i  

 perioden 1. juli 1987 - 1. juli 1988, dog inden udbinding, lade disse  

 blodprøve til undersøgelse for IBR-antistoffer i overensstemmelse med  

 reglerne i § 5, stk. 1 og 2, i bekendtgørelse nr. 182 af 3. april 1986 om  

 IBR-infektion.
Dog skal der i kvægbesætninger, der på tidspunktet for  

 blodprøvernes udtagning kan anses for fri for IBR i overensstemmelse med  

 nævnte § 5. kun blodprøves 10 pct. af samtlige dyr fra besætningen, dog  

 mindst 10, der udvælges blandt de ældre dyr.
 Stk. 3.  Kvægbesætninger, der udelukkende består af  

 indkøbte fededyr, skal blodprøves 2 gange med mindst 12 og højst 14 måneders  

 mellemrum, første gang inden 1. december 1987. Blodprøver skal udtages af 10  

 pct. af samtlige dyr fra besætningen, dog mindst 10, der udvælges blandt de  

 ældre dyr.
 Stk. 4.  Undtaget fra bestemmelserne i stk. 2 og stk. 3  

 er kvæg, der ved undersøgelse af en blodprøve, udtaget da det var ældre end  

 12 måneder, har vist reaktion for IBR.
Stk. 5.  De i stk. 2 og 3 nævnte blodprøver skal  

 indsendes til Kvægsundhedstjenestens laboratorium, Ladelundvej 85 A, 6650  

 Brørup, der underretter besætningsejeren (brugeren) og indsendende dyrlæge om  

 resultatet af undersøgelserne.
Resultaterne indberettes til  

 Veterinærdirektoratet efter nærmere aftale.
 § 4.  For det i § 2 nævnte område gælder, foruden de i  

 bekendtgørelse nr. 182 af 3. april 1986 om IBR-infektion fastsatte  

 bestemmelser, de i stk. 2 anførte regler.
 Stk. 2.  Samtlige besætninger, der een gang har opnået  

 status som IBR-fri i henhold til § 5, stk. 1 eller 2, i Landbrugsministeriets  

 bekendtgørelse nr. 182 af 3. april 1986, skal fortsat undersøges efter  

 retningslinjerne i § 5, stk. 3, i samme bekendtgørelse med henblik på at  

 sikre, at de pågældende besætninger forbliver IBR-fri.
Stk. 3.  Kvægbesætninger, der udelukkende består af  

 indkøbte fededyr, og som er førstegangsprøvede i overensstemmelse med § 3,  

 stk. 1, i bekendtgørelse nr. 183 af 3. april 1986, eller bekendtgørelse nr.  

 156 af 24. marts 1987, skal blodprøves anden gang tidligst 12 og senest 14  

 måneder efter datoen for den første blodprøve.
Blodprøverne skal udtages af  

 10 pct. af samtlige dyr i besætningen, dog mindst 10, der udvælges blandt de  

 ældre dyr.
Flytning og udbinding af kvæg § 5.  I de af §§ 1 og 2 omfattede områder, må kvæg kun  

 flyttes fra en besætning og indsættes i en besætning, på et dyrskue, en  

 fælles græsgang eller en anden samling af kvæg, såfremt det er ledsaget af en  

 attest udstedt i henhold til § 9, stk. 3 a eller b i bekendtgørelse nr. 182  

 af 3. april 1986 om IBR-infektion.
 Stk. 2.  Undtaget fra bestemmelsen i stk. 1 er kvæg, der  

 føres direkte til slagtning eller til en destruktionsanstalt samt kvæg, der  

 føres til et slagtekvægmarked fra en besætning i området.
 § 6.  I de af §§ 1 og 2 omfattede områder må kvæg fra  

 en besætning, der ikke er IBR-fri i henhold til § 5 i bekendtgørelse nr. 182  

 af 3. april 1986 om IBR-infektioner, eller som ikke er undersøgt med negativt  

 resultat i henhold til samme bekendtgørelses § 12, ikke udbindes, undtagen  

 efter forudgående tilladelse fra Veterinærdirektoratet.
 Stk. 2.  I en udbindingstilladelse kan der fastsættes  

 nærmere vilkår for hegning, tilsyn, drikkevandsforsyning m.v.
 Stk. 3.  En udbindingstilladelse kan tilbagekaldes, hvis  

 der skønnes at være opstået en øget risiko for smitteoverførsel, hvis der  

 foreligger en overtrædelse af vilkår meddelt i henhold til stk. 2, eller hvis  

 særlige forhold i øvrigt taler for det.
 Stk. 4.  Ansøgningsskemaer fås ved henvendelse til den  

 lokale kredsdyrlæge.
 § 7.  Inden for afgrænsede dele af det i § 2 nævnte  

 område kan Veterinærdirektoratet erstatte bestemmelserne i § 5 i nærværende  

 bekendtgørelse samt § 9 i bekendtgørelse nr. 182 af 3. april 1986 om  

 IBR-infektion med bestemmelsen i stk. 2.
Stk. 2.  Kvæg, der flyttes fra en besætning, og kvæg,  

 der indsættes i en besætning, på et dyrskue, en fælles græsgang eller i en  

 anden samling af kvæg, skal være mærket med et blivende identifikationsmærke  

 og være ledsaget af en erklæring, der entydigt angiver samme mærke.
I  

 erklæringen bekræfter ejeren med sin daterede underskrift, at besætningen er  

 IBR-fri i henhold til bestemmelserne i § 5 i Landbrugsministeriets  

 bekendtgørelse nr. 182 af 3. april 1986. Erklæringen, der skal afgives på en  

 formular godkendt af Veterinærdirektoratet, gælder for een flytning og er  

 gyldig i 3 dage efter underskrivelsen.
Erklæringen skal opbevares i mindst 1  

 år af den, der ejer kreaturet ved gyldighedsperiodens udløb.
Straf og ikrafttræden § 8.  I medfør af § 18 i lov nr. 156 af 14. april 1920  

 straffes overtrædelse af bestemmelserne i § 3, stk. 2 og 3, § 4, stk. 2 og 3,  

 § 5, stk. 1, § 6, stk. 1 samt § 7, stk. 2, med bøde.
På samme måde straffes  

 overtrædelse af vilkår, fastsat i medfør af § 6, stk. 2.
§ 9  Bekendtgørelsen træder i kraft dagen efter  

 offentliggørelsen i Lovtidende.
Samtidig ophæves bekendtgørelse nr. 156 af  

 24. marts 1987.
