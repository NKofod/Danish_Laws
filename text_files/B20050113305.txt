Bekendtgørelse om procedure for koordinering af  

 uddannelsesinstitutionernes optagelse af ansøgere til ungdomsuddannelserne og  

 de videregående uddannelser (procedurebekendtgørelsen) I henhold til § 14, stk. 2, i lov nr. 298 af 30. april  

 2003 om vejledning om valg af uddannelse og erhverv, fastsættes:
Kapitel 1 Formål § 1.  

  

 Uddannelsesinstitutionernes optagelse af ansøgere til henholdsvis  

 ungdomsuddannelserne og de videregående uddannelser skal koordineres for at  

 sikre, at ansøgeren optages på den højest mulige prioriterede uddannelse og  

 uddannelsesinstitution, og at den samlede optagelseskapacitet udnyttes bedst  

 muligt.
 Stk. 2.  

  

 Tilmelding til  

 ungdomsuddannelserne og ansøgning om optagelse ved de videregående  

 uddannelser  

 sker digitalt via Undervisningsministeriets optagelsesportal på  

 internetadressen www.optagelse.dk eller manuelt ved brug af skemaer på papir.  

 Skemaerne kan udskrives fra optagelsesportalen.
Kapitel 2 Tilmelding til ungdomsuddannelserne § 2.  

  

 Proceduren for koordinering af tilmelding til ungdomsuddannelserne, jf. §§ 3  

   

 5, omfatter institutioner, der udbyder ungdomsuddannelser på  

 Undervisningsministeriets område.
 § 3.  

  

 Unge, der ønsker optagelse på en ungdomsuddannelse i umiddelbar forlængelse  

 af  

 grundskolen eller 10. klasse, skal sende eller aflevere tilmeldingsskemaet,  

 jf.  

 § 1, stk. 2, til deres skole, således at skolen har det i hænde senest den  

 15.  

 marts i det år, hvor ungdomsuddannelsen ønskes påbegyndt.
Stk. 2.  

  

 Skemaet kan  

 udfyldes med op til 5 uddannelsesønsker, der anføres i prioriteret orden.
Ved  

 et uddannelsesønske forstås en uddannelse kombineret med en  

 uddannelsesinstitution, som angivet i skemaet.
 Stk. 3.  

  

 Tilmelding til  

 en uddannelse, jf. stk. 1, er samtidig en ansøgning om optagelse, hvis  

 tilmeldingen  

 indeholder de oplysninger, som er nødvendige for ansøgningens behandling.
 § 4.  

  

 Skolen kontrollerer, at skemaet er fyldestgørende udfyldt og tilføjer de  

 oplysninger, som skolen skal give, herunder den unges prøve- og  

 standpunktskarakterer.
 Stk. 2.  

  

 Skolen giver ved  

 ansøgning til de gymnasiale uddannelser oplysning om en eventuel indstilling  

 til adgangsprøve.
 Stk. 3.  

  

 Skolen sender  

 tilmeldingsskemaet med kopi af den unges uddannelsesplan til den højest  

 prioriterede  

 uddannelsesinstitution senest 4 hverdage efter den 15. marts.
 § 5.  

  

 Uddannelsesinstitutionen behandler de modtagne ansøgninger efter de  

 optagelsesregler, der gælder for den søgte uddannelse.
 Stk. 2.  

  

 Hvis en ansøger  

 ikke kan optages på den søgte uddannelse, videresender institutionen straks  

 tilmeldingsskemaet  

 til den første uddannelsesinstitution, der indgår i et uddannelsesønske, som  

 omfatter en anden uddannelse end allerede behandlede ønsker.
 Stk. 3.  

  

 Hvis en ansøger  

 opfylder betingelserne for optagelse på den søgte uddannelse, men af  

 kapacitetsmæssige  

 grunde ikke kan optages på den institution, der modtager ansøgningen,  

 behandles  

 ansøgningen efter de fordelingsregler, der gælder for den pågældende  

 uddannelse, jf. dog stk. 4.
Stk. 4.  

  

 Hvis ansøgeren  

 ikke kan få plads på den højest prioriterede institution eller på en af de  

 institutioner,  

 der indgår i eventuelle umiddelbart efterfølgende ønsker om samme uddannelse,  

 videresender det gymnasiale fordelingsudvalg, eller for øvrige  

 ungdomsuddannelsers vedkommende den institution, der har tilmeldingsskemaet i  

 hænde, straks ansøgningen.
Ansøgningen videresendes til den første  

 institution,  

 der indgår i et uddannelsesønske, som omfatter en anden uddannelse end  

 allerede  

 behandlede ønsker.
 Stk. 5.  

  

 Modtager en  

 uddannelsesinstitution et tilmeldingsskema, der ikke er fyldestgørende  

 udfyldt,  

 jf. § 4, stk. 1 og 2, indhenter institutionen de nødvendige oplysninger, før  

 der træffes afgørelse om optagelse eller videresendelse efter stk. 1-4.
 Stk. 6. Hvis der ikke  

 senest den 1. maj er truffet afgørelse om en ansøgers optagelse, sender den  

 uddannelsesinstitution, der har skemaet i hænde, kopi heraf til de  

 efterfølgende uddannelsesinstitutioner med henblik på en samlet koordinering  

 af  

 tilmeldingen i overensstemmelse med ansøgerens prioritering.
 Stk. 7.  

  

 Senest den 1.  

 juli skal ansøgeren have skriftligt svar.
 § 6.  

  

 Ansøgere, der ikke er omfattet af § 3, tilmelder sig direkte til den ønskede  

 uddannelsesinstitution, jf. § 1, stk. 2, efter de regler, der gælder for den  

 pågældende ungdomsuddannelse, herunder eventuelle regler om ansøgningsfrist.
Kapitel 3 Koordinering af optagelse på videregående  

 uddannelser § 7.  

  

 Der  

 foretages en koordinering af optagelsesproceduren til videregående  

 uddannelser  

 omfattet af bekendtgørelse om adgang, indskrivning og orlov m.v. ved visse  

 videregående uddannelser og bekendtgørelse om adgang m.v. ved bachelor- og  

 kandidatuddannelser ved universiteterne.
 Stk. 2.  

  

 Koordineringen  

 varetages af et koordineringssekretariat, der er bemyndiget hertil af  

 Undervisningsministeriet.
 Stk. 3.  

  

 Andre  

 videregående uddannelser end de i stk. 1 nævnte kan omfattes af  

 koordineringen  

 efter aftale med Undervisningsministeriet.
Kapitel 4 Forskellige bestemmelser § 8.  

  

 Institutioner, der er omfattet af procedure for koordinering, jf. §§ 2 og 7,  

 skal på begæring meddele Undervisningsministeriet oplysninger, der er  

 nødvendige  

 for koordinering af ansøgning og tilmelding, herunder oplysninger om ansøgere  

 til og optagne ved uddannelserne.
 Stk. 2.  

  

 Undervisningsministeriet kan bestemme, at oplysninger efter stk. 1 skal  

 leveres  

 i elektronisk form, herunder bestemme i hvilket format oplysningerne skal  

 leveres.
Kapitel 5 Ikrafttrædelsesbestemmelser mv.
 § 9.  

  

 Bekendtgørelsen træder i kraft den 1. januar 2006.
 Stk. 2.  

  

 Samtidig ophæves  

 bekendtgørelse nr. 1317 af 14. december 2004 om procedure for koordinering af  

 uddannelsesinstitutionernes optagelse af ansøgere til ungdomsuddannelserne og  

 de videregående uddannelser.
