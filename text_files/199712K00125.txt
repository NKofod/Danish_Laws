Nr LSF 125 Forslag til Lov om meddelelse af dansk indfødsret til Hendes Højhed  

 Prinsesse Alexandra Rosemarie Ingrid Benedikte og Hendes Højhed Prinsesse  

 Nathalie Xenia Margareta Benedikte Fremsat af Poul Nødgaard (DF) Kristian Thulesen Dahl (DF) Ole Donner (DF)  

 Pia Kjærsgaard (DF) den 5. december 1997 § 1. Der meddeles dansk indfødsret til Hendes Højhed Prinsesse  

 Alexandra Rosemarie Ingrid Benedikte og Hendes Højhed Prinsesse  

 Nathalie Xenia Margareta Benedikte.
Begge er født i København.
 § 2. Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Ansøgerne, der er statsborgere i Tyskland, er døtre af Hendes Kongelige  

 Højhed Prinsesse Benedikte og Hans Højhed Richard-Casimir Karl August  

 Konstantin, Prins til Sayn-Wittgenstein-Berleburg.
Ifølge oplysninger fra den  

 tyske ambasssade vil ansøgerne ved tildeling af dansk indfødsret miste deres  

 tyske statsborgerskab.
Det er forslagsstillernes ønske, at Hendes Kongelige Højhed Prinsesse  

 Benediktes og Hans Højhed Prins Richards to døtre meddeles indfødsret ved en  

 særskilt lov.
Forslagsstillerne ønsker, at de to prinsesser skal ligestilles  

 med prinsesse Alexandra, der forud for sit ægteskab med prins Joachim blev  

 dansk statsborger ved en særskilt lov.
 Forslagsstillerne er af den opfattelse, at det er helt urimeligt, at de to  

 prinsessers indfødsretssager skal behandles som et led i de kommende  

 massetildelinger af dansk indfødsret, side om side med bl.a. personer, som  

 har begået grov kriminalitet i Danmark, og som derfor ikke bør kunne få dansk  

 indfødsret.
Prinsesse Benedikte gør et enestående, uegennyttigt arbejde for Danmark,  

 og hendes to døtre taler perfekt dansk og har et indgående kendskab til  

 Danmark.
På den baggrund og ud fra den kendsgerning, at Danmark er et  

 grundlovssikret monarki finder Dansk Folkeparti ikke, at der bør være  

 betænkeligheder ved en øjeblikkelig tildeling af dansk indfødsret til de to  

 døtre af prinsesse Benedikte og prins Richard.
Forslagsstillerne vil endvidere tilkendegive, at de kongelige har en  

 særstilling i samfundet, der kræver, at samfundets institutioner og love  

 udviser respekt for kongehuset.
Det vil efter forslagsstillernes opfattelse  

 være en respektfuld gestus over for ansøgerne at undtage disse fra  

 ligestilling med de almindelige ansøgere, hvoraf en del som nævnt har begået  

 kriminalitet i Danmark og eventuelt i andre lande.
 Dansk Folkeparti ønsker således, at sagerne om tildeling af indfødsret til  

 Hendes Kongelige Højhed Prinsesse Benediktes og Hans Højhed Prins Richards  

 døtre undtages fra den almindelige behandling i Indfødsretsudvalget, og at  

 prinsesserne omgående meddeles dansk indfødsret.
Skriftlig fremsættelse Poul Nødgaard (DF):
 Som ordfører for forslagsstillerne tillader jeg mig herved at fremsætte:
 Forslag til lov om meddelelse af dansk indfødsret til Hendes Højhed  

 Prinsesse Alexandra Rosemarie Ingrid Benedikte og Hendes Højhed Prinsesse  

 Nathalie Xenia Margareta Benedikte.
(Lovforslag nr.
L 125).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
