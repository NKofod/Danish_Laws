Dagpengeret,  

 rådighed De har under henvisning til Beskæftigelsesministeriets  

 kampagne for senioraftaler ønsket at få svar på nogle spørgsmål:
1)  

 	  

 Er der mulighed for økonomisk kompensation f.eks. i  

 form af dagpenge, hvis man vælger at nedtrappe, når man fylder 60? 2)  

 	  

 Hvis man vælger en reduceret arbejdsuge med dermed nedsat  

 løn, påvirker det så efterlønnen? Og hvad med den bonus, man er stillet i  

 udsigt, hvis man venter med at gå på efterløn? Deres spørgsmål er sendt til Arbejdsdirektoratet til  

 besvarelse.
Vejledende udtalelse Arbejdsdirektoratet er klagemyndighed i forhold til de  

 afgørelser, som a-kasserne træffer.
Direktoratet kan derfor kun vejlede  

 generelt om reglerne.
Deres a-kasse har pligt til at give en individuel og  

 personlig vejledning, hvis De har behov for det.
Se § 5 i bekendtgørelse nr.  

 481 af 10. juni 2003 om en a-kasses pligt til at vejlede mv.
 Direktoratet kan generelt udtale følgende:
 En senioraftale er en helt individuel aftale mellem en  

 arbejdsgiver og en senior om arbejdsvilkår, der er anderledes end standard.  

 Det  

 kan være alt lige fra en ugentlig fridag til andre opgaver og jobfunktioner.  

 Naturligvis inden for de rammer, der allerede gælder på virksomheden.
Senioraftaler kan således være indbyrdes meget  

 forskellige.
Det er derfor ikke muligt at sige noget generelt om, hvilke  

 muligheder der er for kompensation i forbindelse med senioraftaler.
 For så vidt angår muligheden for at få dagpenge kan  

 direktoratet oplyse, at der ikke er fastsat særlige regler om udbetaling af  

 dagpenge i forbindelse med indgåelse af senioraftaler.
 Muligheden for at få dagpenge i forbindelse med  

 indgåelse af en senioraftale følger således de almindelige regler om ret til  

 dagpenge.
 En person, der frivilligt vælger at gå varigt ned i  

 arbejdstid, vil som udgangspunkt ikke kunne få dagpenge, da pågældende så  

 ikke  

 anses for at stå fuldt til rådighed for arbejdsmarkedet.
 Hvis en sådan person imidlertid er tilmeldt  

 Arbejdsformidlingen som arbejdssøgende og selv er reelt aktivt arbejdssøgende  

 til fuldtidsarbejde (hvis pågældende er fuldtidsforsikret) eller til arbejde  

 til op til 30 timer pr. uge (hvis pågældende er deltidsforsikret), vil  

 personen  

 efter en konkret vurdering kunne anses for at stå til rådighed for  

 arbejdsmarkedet og dermed kunne få supplerende dagpenge.
 Hvis der i ansættelsesforholdet som udgangspunkt gælder  

 et opsigelsesvarsel fra den ansattes side i henhold til lov eller kollektiv  

 overenskomst eller aftale,  

  

 og  

  

 hvis  

 den ansatte  

  

 ikke  

  

 til enhver tid selv  

 kan placere sin arbejdstid, så arbejdstiden ikke er til hinder for  

 overtagelse  

 af andet arbejde, er ret til supplerende dagpenge endvidere betinget af, at  

 arbejdsgiveren udsteder en såkaldt frigørelsesattest.
 En frigørelsesattest er en erklæring fra arbejdsgiveren  

 om, at arbejdsgiveren giver afkald på opsigelsesvarslet fra den ansattes side  

 i  

 tilfælde af, at den ansatte opnår arbejde med en længere arbejdstid.
 For en person, der arbejder på nedsat tid i et  

 ansættelsesforhold, hvor der som udgangspunkt gælder et opsigelsesvarsel fra  

 den ansattes side i henhold til lov eller kollektiv overenskomst eller  

 aftale,  

 udløber retten til supplerende dagpenge, når pågældende har fået udbetalt  

 supplerende dagpenge i sammenlagt 52 uger inden for 70 uger.
 Hvis en person er berettiget til supplerende dagpenge,  

 udbetales der supplerende dagpenge for det antal timer, som svarer til  

 forskellen mellem pågældendes arbejdstid i ugen og 37 timer (hvis pågældende  

 er  

 fuldtidsforsikret) eller til forskellen mellem pågældendes arbejdstid i ugen  

 og  

 den gennemsnitlige ugentlige arbejdstid før pågældende begyndte at få  

 supplerende dagpenge (hvis pågældende er deltidsforsikret).
 Hvis arbejdet, der udføres, anses for at være  

 ukontrollabelt, sker beregningen af antallet af timer, der skal ske fradrag  

 for, ved at indtægten omregnes til timer ved hjælp af en såkaldt  

 omregningssats.
 For så vidt angår betydningen af, at man går ned i  

 arbejdstid og indtægt i relation til reglerne om efterløn kan direktoratet  

 oplyse følgende:
 Hvis man går ned i tid, inden man opnår ret til  

 efterløn, kan det få betydning for efterlønssatsen, hvis lønnen er blevet  

 mindre end det der kræves, for at opnå den maksimale sats eller 91 pct.  

 satsen.  

 Det kan samtidig få betydning for, om man kan anses for at stå til rådighed  

 for  

 arbejde på fuld sædvanlig tid, hvilket er en betingelse for at kunne gå på  

 efterløn.  

 Det samme gælder i forhold til at få udstedt et efterlønsbevis.
 Det er derfor særlig vigtigt at søge vejledning i sin  

 a-kasse, hvis man vil indgå en senioraftale,  

  

 inden  

  

 man opnår ret til efterløn og efterlønsbevis.
 Efterlønsbevis,  

 2-årsregel og skattefri præmie m.v.:
Hvis man får udstedt et efterlønsbevis, udskyder sin  

 overgang til efterløn i mindst 2 år, og samtidig arbejder i mindst 3.120  

 timer  

 (som fuldtidsforsikret) i denne periode, opnår man en række fordele.
Man får  

 mulighed for efterløn med en højere sats, et lempeligere fradrag for  

 pensioner  

 og mulighed for at optjene en skattefri præmie.
Man skal især være opmærksom på, at opfyldelse af  

 2-års-reglen, ud over opfyldelse af kravene om efterlønsbevis, periodens  

 længde  

 og beskæftigelsens omfang, er betinget af, at man ikke modtager efterløn i  

 perioden.
Man skal også være opmærksom på, at hvis arbejdstiden nedsættes til  

 under 30 timer som ugentligt gennemsnit, tager det mere end 2 år at nå de  

 3.120  

 timer.
Omvendt er man med efterlønsbeviset sikret sit  

 beregningsgrundlag for satsen.
Man skal uanset bevis fortsat opfylde det  

 almindelige rådighedskrav og det almindelige beskæftigelseskrav ved senere  

 overgang til efterløn.
Opfylder man 2-års-reglen, og fortsætter man på  

 arbejdsmarkedet, kan man optjene til den skattefri præmie.
En præmieportion  

 opnås efter 481 timers beskæftigelse, og svarer til 10.405 kr. i 2006. Man  

 kan  

 maksimalt optjene 12 præmieportioner, og udbetalt efterløn har betydning for  

 præmiens endelige størrelse.
Endelig skal det bemærkes, at er man overgået til  

 efterløn, kan man frit tage lønarbejde.
Det gælder uanset om 2-årsreglen er  

 opfyldt.
Arbejdet medfører fradrag i efterlønnen efter de principper, der  

 gælder for fradrag i dagpenge, det vil sige time for time.
Det betyder for en  

 fuldtidsforsikret, at man fx kan tage arbejde i op til 29,6 timer pr. uge, og  

 stadig få efterløn for ned til 7,4 timer.
Arbejder man mere end 29,6 timer  

 pr.  

 uge, udbetales der ikke efterløn for den pågældende uge.
 De nævnte regler fremgår af §§ 57, 59, 60 og 62 samt  

 kapitel  

 11 a  

 i lov  

 om arbejdsløshedsforsikring m.v., og af bekendtgørelserne nr. 516 af 17. juni  

 2003 om rådighed, nr. 966 af 8. november 2001 om supplerende dagpenge og nr.  

 872 af 20. august 2004 om fleksibel efterløn.
