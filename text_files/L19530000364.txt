 Den 9. september 1952 er der i København undertegnet følgende  

 handelsaftale mellem Kongeriget Danmark og Republikken Indonesien:
HANDELSAFTALE mellem Kongeriget Danmark og Republikken Indonesien.
 Den kongelige danske regering og Republikken Indonesiens regering, der  

 ønsker at befæste venskabet mellem deres folk og yderligere at udvikle  

 handelsforbindelserne, mellem Danmark og Indonesien er enedes om følgende:
 Artikel I.
 De kontraherende parter vil træffe alle egnede foranstaltninger til at  

 fremme udvekslingen af varer mellem deres to lande, herunder den direkte  

 handel.
 Artikel II.
 Udvekslingen af varer skal være underkastet de almindelige indførsels- og  

 udførselsbestemmelser i hvert af landene.
 Artikel III.
 De kontraherende parter anser det for nødvendigt at fastsætte kontingenter  

 for udvekslingen af visse varer.
 For tidsrummet fra 1. juli 1951 til 30. juni 1952 er man enedes om de i  

 vedføjede lister I og II angivne kontingenter.
 For hver følgende eetårsperiode skal de to kontraherende parter efter  

 gensidig aftale fastsætte nye kontingentlister.
 Indenfor en hvilken som helst eetårig periode kan de i listerne angivne  

 kontingenter suppleres efter gensidig aftale; forslag i så henseende fra den  

 ene af de kontraherende parter skal overvejes velvilligt af den anden  

 kontraherende part.
 Artikel IV.
 Indenfor rammerne af de aftalte kontingenter skal de to kontraherende  

 parter give alle nødvendige tilladelser til indførsel og udførsel af de  

 pågældende varer og udstede de modsvarende valutabevillinger i  

 overensstemmelse med den gældende betalingsordning mellem de to lande.
 Artikel V.
 Som hovedregel bør de to kontraherende parter ikke indenfor nærværende  

 aftales rammer tillade varebytteforretninger eller private eller offentlige  

 kompensationsforretninger.
 Artikel VI.
 Som hovedregel skal indførsels- og udførselsbevillinger indenfor  

 kontingenternes rammer udstedes pro rata temporis under behørig hensyntagen  

 til særlige forhold og omstændigheder for de forskellige varer.
 Artikel VII.
 Forretningstransaktioner, som er blevet behørigt godkendt under nærværende  

 aftales gyldighedsperiode, men som ikke eller kun delvis er blevet afviklet  

 før aftalen udløber, skal tillades gennemført indenfor rammerne af  

 vedkommende kontingenter i overensstemmelse med artikel IV.
 Såfremt gennemførelsen af en forretning i henhold til den til grund  

 liggende kontrakt strækker sig over en periode på flere år, og såfremt den  

 pågældende forretning i sin helhed er behørigt godkendt i henhold til  

 nærværende overenskomsts bestemmelser, skal de kontraherende parter tillade  

 gennemførelsen også af den del af kontrakten, som ikke måtte være opfyldt ved  

 udløbet af nærværende aftale.
 Artikel VIII.
 De kontraherende parter skal udpege et fælles udvalg, hvis formål skal  

 være af overvåge denne aftales gennemførelse og i almindelighed at fremme  

 samhandelen og de økonomiske forbindelser mellem de to lande.
 Artikel IX.
 Nærværende aftale skal træde i kraft midlertidigt den dag, den paraferes  

 og endeligt den dag den underskrives, og være gyldig fra og med den 1. juli  

 1951. Den forbliver i kraft indtil den 30. juni 1952 og fornyes automatisk  

 fra år til år, medmindre den ene af de to kontraherende parter opsiger den  

 mindst tre måneder før udløbet af en eetårs periode.
 Udfærdiget i to eksemplarer i København,  

 den 9. september 1952.
 For Kongeriget Danmarks regering:
 (sign.) Ole Bjørn Kraft.
For Republikken Indonesiens regering:
 (sign.) Tamzil.
 LISTE I.
Oversættelse, Republikken Indonesiens eksport til Kongeriget Danmark.
 For perioden 1. juli 1951 til 30. juni 1952.
 LISTE II.
 Kongeriget Danmarks eksport til Republikken Indonesien.
 For perioden 1. juli 1951 til 30. juni 1952.
 Udenrigsministeriet, den 16. januar  

 1953.
 Ole Bjørn Kraft.
