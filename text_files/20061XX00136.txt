Skriftlig fremsættelse (6.  

 december 2006) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for  

 Folketinget at fremsætte:
Forslag til lov om ændring af lov om sikkerhed til søs, sømandsloven og  

 søloven (Begrænsning af virksomheders strafansvar, gensidig anerkendelse af  

 dispachører mv.) (Lovforslag nr.
L 98).
 I 2006 udsendte regeringen  

 handlingsplanen Danmark som Europas førende søfartsnation, som  

 bl.a. sætter  

 fokus på kvalitet i dansk skibsfart.
 Lovforslaget indeholder i  

 forlængelse heraf en række mindre justeringer, som har til formål at  

 tilvejebringe  

 grundlag for en række nye, skærpede kontroltiltag med henblik på at fremme  

 kvalitetsskibsfart og højne sikkerheden til søs.
Som anført i  

 regeringsgrundlaget, Nye mål, fra februar 2005 er det endvidere  

 regeringens ønske,  

 at arbejdsgivere, der har gjort alt, hvad der er muligt, for at sikre et  

 sikkert og sundt arbejdsmiljø, ikke skal straffes, når medarbejderne  

 overtræder  

 reglerne.
Lovforslaget indeholder i forlængelse af handlingsplanen og  

 bestemmelsen i regeringsgrundlaget også regler om arbejdsgiveransvaret i  

 sager  

 om arbejdsmiljø på skibe.
 Jeg henviser i øvrigt til  

 lovforslaget og de bemærkninger, der ledsager det, og anbefaler forslaget til  

 Folketingets velvillige behandling.
