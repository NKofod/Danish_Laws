§ 1 I bekendtgørelse nr. 557 af 13. december 1985 om apotekervæsenets  

 pensionsordning foretages følgende ændringer:
 1. § 11, stk. 5, 2. pkt., affattes således:
 »Ved afsked på grund af alder og ved opgørelse af krav på opsat  

 pension eller fratrædelsesgodtgørelse medregnes som forhøjet pensionsalder  

 højst et tidsrum svarende til ansættelsestiden«.
 2. § 12, stk. 3, ophæves.
 3. I § 15 indsættes efter stk. 2 som nyt stykke:
 »Stk. 3.  Sundhedsstyrelsen kan, hvor ganske  

 særlige forhold taler derfor, bestemme, at stk. 1 kan finde anvendelse, hvor  

 fratræden sker umiddelbart efter det fyldte 60. år«.
 4. § 21, stk. 2, 2. pkt., affattes således:
 »Det samme gælder, såfremt den afdøde ægtefælle var pensioneret med  

 ret til pension efter § 16«.
 5. Kapitel 8 affattes således:
 OPSAT PENSION M.V.
 § 30.  Et medlem, der har opnået en pensionsalder på  

 mindst 3 år, og som fratræder sin stilling uden at være berettiget til  

 pension efter § 9 og uden at overgå til anden ansættelse, som efter §§ 11 og  

 12 medregnes i pensionsalderen, er berettiget til opsat pension, jfr. stk. 5.
 Stk. 2.  Retten til opsat pension ophører, såfremt den  

 pågældende får bevilling til at drive apotek eller ansættes i en stilling som  

 efter §§ 11 og 12 medregnes i pensionsalderen.
Stk. 3.  Opsat pension beregnet efter stk. 5 udbetales  

 fra den 1. i måneden efter det fyldte 67. år eller den 1. i måneden efter den  

 berettigedes udtræden af arbejdsmarkedet efter det fyldte 60. år.
Såfremt den  

 pågældende får tilkendt social førtidspension som følge af nedsat  

 erhvervsevne på grund af helbredsmæssige forhold, udbetales pension dog fra  

 samme tidspunkt som førtidspensionen.
 Stk. 4.  Ved død har den pågældendes eventuelle  

 ægtefælle og børn indtil deres fyldte 18. år ret til at få udbetalt en  

 pensionsydelse fra den 1. i måneden efter dødsfaldet, jfr. § 31. Dette gælder  

 for en ægtefælle, selv om ægteskab er indgået efter medlemmets afsked med  

 opsat pension, men ikke, hvis ægteskabet er indgået på dødslejet eller efter,  

 at den afdøde var fyldt 60 år.
Stk. 5.  Den opsatte pension efter stk. 1 svarer til  

 egenpensionen beregnet efter § 14, stk. 1, jfr. § 33, på grundlag af  

 medlemmets pensionsalder og pensionsgivende lønindtægt ved fratrædelsen.
Hvor  

 udbetaling af den opsatte pension sker før det fyldte 67. år efter stk. 3, 1.  

 pkt., nedsættes pensionen i forhold til den tid, der står tilbage, indtil  

 medlemmet fylder 67 år, efter de regler, som er nævnt i § 14, stk. 2.
 § 31.  Pension til den efterlevende ægtefælle udgør  

 2/3 af den pension, hvortil den afdøde var berettiget efter § 30, stk. 5, 1.  

 pkt.
Stk. 2.  Børnepension udgør for hvert barn 10 pct.  

 eller, såfremt der ikke udbetales ægtefællepension, 20 pct. af den pension,  

 hvortil afdøde efter § 30, stk. 5, 1. pkt. var berettiget.
Børnepensionen kan  

 dog ikke overstige pensionen efter § 24, jfr. § 33.
Stk. 3.  Pension efter stk. 2 i forbindelse med pension  

 til ægtefællen kan ikke overstige pensionen efter § 30, stk. 5, 1. pkt.
Det  

 samme gælder de samlede pensioner til efterlevende børn.
 § 32.  Efter de for tjenestemænd i staten, folkeskolen  

 og folkekirken til enhver tid gældende regler kan et medlem, der fratræder  

 sin stilling få en fratrædelsesgodtgørelse, der skal anvendes som indbetaling  

 til en pensionsordning, der kan godkendes af sundhedsstyrelsen, og som ikke  

 senere kan tilbagekøbes uden sundhedsstyrelsens samtykke.
 Stk. 2.  Et medlem, som fratræder sin stilling uden at  

 være berettiget til pension efter § 9, kan for ansættelsestid forud for den  

 30. juni 1970 vælge at få udbetalt pensionsbidrag efter bestemmelserne i § 15  

 i bekendtgørelse nr. 35 af 4. februar 1959, som ændret ved bekendtgørelse nr.  

 35 af 20. februar 1961, istedet for at bevare ret til opsat pension eller  

 evt. fratrædelsesgodtgørelse.
Stk. 3.  Pensionsbidrag, der i henhold til stk. 2 er  

 udbetalt ved ophør af tidligere medlemskab, samt fratrædelsesgodtgørelse  

 efter stk. 1 skal ved genoptagelse i pensionsordningen tilbageføres efter de  

 for tjenestemænd i staten, folkeskolen og folkekirken til enhver tid gældende  

 regler.« 6. § 33, stk. 1, affattes således:
»§ 33.  Pensioner og efterindtægt efter  

 bestemmelserne i kapitel 4-7 reguleres på samme måde som  

 statstjenestemandspensioner.« 7. § 33, stk. 3, affattes således:
 »De i § 30 nævnte opsatte pensioner reguleres med virkning fra 1.  

 april 1986 efter bestemmelserne i stk. 1-2.«.
 8. Kapitel 10 affattes således:
SAMORDNINGSFRADRAG § 34.  Ved udbetaling af pension efter denne  

 bekendtgørelse til en person, der får udbetalt pension i henhold til lov om  

 social pension, foretages samordningsfradrag efter reglerne i §§ 35-36.
 Stk. 2.  Indtil 1. januar 1989 foretages  

 samordningsfradrag for den folkepension, som pensionistens ægtefælle får  

 udbetalt, jfr. § 35, stk. 3.
 Stk. 3.  For samlevende ægtefæller, der begge oppebærer  

 pension efter denne bekendtgørelse eller fra en stilling, i hvilken  

 ansættelsen efter §§ 11 og 12 ville kunne medregnes i pensionsalderen,  

 foretages samordningsfradrag i hver af ægtefællernes pension på grundlag af  

 den sociale pension, som vedkommende pensionist selv får udbetalt.
 Stk. 4.  Såfremt en ægtefællepension deles mellem flere  

 pensionsberettigede, udgør samordningsfradraget for hver af de  

 pensionsberettigedes sociale pension samme brøkdel af det beregnede  

 samordningsfradrag, som andelen af ægtefællepensionen udgør.
 § 35.  For en person, der får udbetalt folkepension  

 med fuldt eller delvist grundbeløb i henhold til § 12 i lov om social  

 pension, jfr. § 5, udgør fradraget for hvert års pensionsalder, som er lagt  

 til grund ved beregningen af pensionen fra pensionsordningen, 2 pct. af  

 folkepensionens grundbeløb pr. 1. januar 1987 for henholdsvis enlige og  

 samgifte.
 Stk. 2.  Satserne for samordningsfradrag efter stk. 1  

 reguleres efter samme principper, som er gældende for regulering af  

 tjenestemandspensionister, jfr. § 33, dog således, at den samlede regulering  

 inden for de seneste 12 måneder ikke kan overstige den samlede procentvise  

 ændring af folkepensionens grundbeløb i samme periode.
Stk. 3.  Samordningsfradrag for ægtefællens folkepension  

 udgør for hvert års pensionsalder, som er lagt til grund ved pensionens  

 beregning, 1 1/2 pct. af det udbetalte grundbeløb.
Fradragsprocenten  

 nedsættes fra 1. januar 1988 til 1 pct. og fra 1. januar 1989 bortfalder  

 fradrag for ægtefællens folkepension.
 § 36.  For en person, der får udbetalt  

 indtægtsreguleret folkepension med et grundbeløb, der overstiger den del af  

 folkepensionens grundbeløb, der ville restere efter § 35, stk. 1-2, fradrages  

 det overskydende beløb som samordningsfradrag i pensionen.
 Stk. 2.  For en person, der får udbetalt førtidspension  

 i henhold til lov om social pension, fastsættes samordningsfradraget som  

 anført i stk. 1. Dette fradrag bortfalder fra 1. januar 1989.
Stk. 3.  For et medlem, der er fratrådt med pension  

 efter bestemmelserne i § 9, stk. 2, jfr. §§ 15 og 16, og som får udbetalt  

 højeste førtidspension i henhold til lov om social pension, fradrages som  

 samordningsfradrag et beløb svarende til det erhvervsudygtighedsbeløb, som  

 den pågældende får udbetalt.
Den pågældende kan indtil det 67. år vælge i  

 stedet at få udbetalt ordinær pension i henhold til § 9, stk. 1, jfr. § 14.
 § 37.  Sundhedsstyrelsen kan tillade, at  

 samordningsfradrag efter §§ 35-36 nedsættes eller bortfalder, såfremt den  

 samordnede efterlønsydelse er lavere end pensionen med tillæg af  

 indtægtbestemt social pension efter de forud for 1. april 1970 gældende  

 regler.
 Stk. 2.  Samordningsfradrag efter §§ 35-36 bortfalder,  

 hvis den sociale pension er nedsat efter § 46 i lov om social pension eller  

 efter § 84, jfr. §§ 110 og 118 i lov om social bistand.
Stk. 3.  Såfremt en pensionist eller samgifte  

 pensionister, der er pensioneret før 1. januar 1987, som følge af de ændrede  

 bestemmelser om samordningsfradrag vil få udbetalt en lavere pension end  

 forud for 1. januar 1987, kan sundhedsstyrelsen tillade, at  

 samordningsfradraget efter §§ 35-36 nedsættes.« 9. § 51 ophæves.
§ 2 Bekendtgørelsen træder i kraft den 15. februar 1987. Bestemmelserne i § 1,  

 nr. 1-7 og 9, har virkning fra den 1. april 1986. Bestemmelserne i § 1, nr.  

 8, har virkning fra den 1. januar 1987.
