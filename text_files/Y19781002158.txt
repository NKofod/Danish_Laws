Forbrugerombudsmanden udtalte, at en konkurrence gående ud på at gætte  

 en udstillet gris vægt var en overtrædelse af markedsføringslovens § 8, stk.  

 1, og foranledigede at der blev rejst tiltale ved Sø- og Handelsretten.
En  

 indsigelse om, at angivelse af grisens vægt ikke beroede på tilfældet, men  

 var resultatet af en præstation i form af en vurdering efter iagttagelse af  

 grisen, blev tilsidesat af retten, der idømte arrangøren en bøde på 4000 kr.
Gæt grisens vægt! En slagtermeter i et større butikscenter havde i anledning af centrets  

 sommerfestival i et reklameblad, som blev husstandsomdelt i ca. 100.000  

 eksemplarer, indrykket en annonce med et billede af et  

 »Antonius-skinkesvin« samt følgende tekst: »Gæt! hvor meget  

 Antonius vejer« og en rubrik til angivelse af antal kilo.
Den person,  

 der gættede den rigtige vægt, vandt Antonius-grien.
Grisen var udstillet i en  

 fold i centret på nærmere angivne dage, hvor den kunne beses.
Det blev i alt  

 indsendt ca. 1.600 forslag på, hvor meget grisen vejede.
Antonius-grisens  

 værdi var efter udsalgsprisen ca. kr. 2.000.
På FO's foranledning blev der af anklagemyndigheden rejst tiltale mod  

 slagtermesteren ved Sø- og Handelsretten, og under sagens foretagelse i  

 retten gjorde slagtermesteren gældende, at konkurrencedeltagernes angivelse  

 af grisens vægt ikke havde beroet på tilfældet, men var resultatet af en  

 præstation i form af en vurdering efter iagttagelse af grisen.
FO, der mødte  

 for anklagemyndigheden, gjorde gældende, at der var tale om »en  

 foranstaltning, hvis udfald helt eller delvis beroede på tilfældet«,  

 hvorfor der forelå en overtrædelse af markedsføringslovens § 8, stk. 1.
 Sø- og Handelsretten fandt, at der var tale om en foranstaltning, hvis  

 udfald helt eller delvis beroede på tilfældet, og idømte slagtermesteren en  

 bøde på kr. 4.000.
 (* 1) Offentliggjort i Forbrugerombudsmandens Årsberetning 1979-1980, side  

 142.
