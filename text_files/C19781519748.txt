(Til landets apoteker og  

 sygehusapoteker) I medfør af § 6, stk. 2, i lov nr. 327 af 26. juni 1975 om lægemidler  

 fastsættes:
I.
EMBALLAGE.
 § 1.  Den emballage, der anvendes til magistrelle  

 lægemidler, skal yde lægemidlet en passende beskyttelse mod ydre  

 påvirkninger, og må ikke påvirke dette på en sådan måde, at de fastsatte krav  

 ikke fortsat opfyldes.
Stk. 2.  Emballagen skal i fysisk og mekanisk henseende  

 være formålstjenlig.
Den skal være udformet således, at den så vidt muligt  

 ikke giver anledning til misforståelser med hensyn til måden, hvorpå  

 lægemidlet skal anvendes samt til forvekslinger med nærings- og  

 nydelsesmidler eller kosmetiske præparater.
Stk. 3.  Såfremt der for den pågældende lægemiddelform i  

 Danske Lægemiddelstandarder er fastsat anvendelse af en særlig emballage,  

 skal denne anvendes.
Magistrelle øjendråber må dog udleveres i  

 engangsbeholdere uden afdrypningsanordning, når den ordinerende læge  

 udtrykkeligt angiver dette, og under forudsætning af, at der er tale om  

 udlevering til sygehus og lignende eller til øjenlægens brug i praksis Stk. 4.  Magistrelle lægemidler henhørende under  

 brandfarlige væsker af klasse I skal i mængder på 2 l og derover emballeres i  

 overensstemmelse med de af justitsministeriet fastsatte bestemmelser. (* 1) Stk. 5.  Nedennævnte stoffer m.v. skal, når de udleveres  

 som magistrelle lægemidler, emballeres i overensstemmelse med de af  

 miljøministeriet fastsatte regler for emballering af farlige stoffer. (* 2)  

 Arsenholdige opløsninger med indhold af 15 % arsen og derover.  

 Formaldehydholdige opløsninger over 5 %. Jodholdige opløsninger på 5 % og  

 derover.
Kaliumklorat.
Kloramin og kloraminholdige præparater over 1 %.  

 Klofenotan (DDT). Nikotinholdige opløsninger.
Merkurikloridholdige  

 præparater.
Sølvnitratholdige opløsninger over 2 %. Ætsende stoffer og  

 præparater.
 Stk. 6.  Forbrugerpakninger af magistrelle lægemidler  

 omfattet af § 5, stk. 1, i sundhedsstyrelsens bekendtgørelse nr. 585 af 1.  

 december 1977 om rekvirering og udlevering af lægemidler m.v., skal være  

 lukket på en sådan måde, at brud på pakningen let ses.
II.
ETIKETTER.
 § 2.  Magistrelle lægemidler skal forsynes med en  

 etiket, hvorpå følgende oplysninger skal anføres:
a.
Lægemiddelform.
Såfremt lægemiddelformen er optaget i Danske  

 Lægemiddelstandarder, skal dennes danske navn anvendes.
b.
Lægemidlets deklaration: Lægemiddel- og hjælpestoffer betegnes med det  

 i Danske Lægemiddelstandarder fastsatte danske navn.
Er stoffet ikke optaget  

 i Danske Lægemiddelstandarder, betegnes det med stoffets almindelige danske  

 navn efterfulgt af en evt. formelsamlingsbetegnelse, medmindre  

 sundhedsstyrelsen på anden måde har fastsat et navn for stoffet.
Indeholder  

 en magistrel blanding en farmaceutisk specialitet, anvendes specialitetens  

 navn i deklarationen.
Indeholder et magistrelt lægemiddel et mellemprodukt,  

 der er beskrevet i en tidligere gældende formelsamling, og som udelukkende  

 indeholder hjælpestoffer, eller som er fremstillet ved udtrækning af droger,  

 eller som er triturationer af salveagtig konsistens med indhold af faste  

 lægemiddelstoffer, kan mellemproduktets danske navn, efterfulgt af  

 formelsamlingens betegnelse, anvendes.
Foreskrives der i en  

 lægemiddelformstandard tilsætning af et hjælpestof, angives dette på  

 etiketten, hvorimod hjælpestoffer, foreskrevet under særlige bestemmelser i  

 en råvarestandard, ikke skal anføres på etiketten.
For doserede perorale  

 lægemidler skal dog kun angives lægemiddelstoffer.
c.
Mængdeangivelser.
Vægtmængder angives i g, hvis indholdet er 1 g eller  

 mere, i mg, hvis mængden er under 1 g og i mikrogram, hvis mængden er under  

 0,1 mg.
Rumfangsenheder angives i ml.
For doserede lægemidler skal mængden  

 angives pr. dosis.
d.
Pakningsstørrelse.
For doserede lægemidler skal antallet af doser  

 anføres.
Overskud i ampuller og lignende angives ikke.
e.
Fremstillerapotekets navn eller officielle nummer.
f.
Batchnummer.
g.
Udløbsdato, der angives som »Anvendes inden ............«.
h.
Evt. opbevaringsanvisninger eller advarsler.
 Udleveres lægemidlet i flere pakninger, skal hver enkelt pakning, herunder  

 delpakning, forsynes med etiket indeholdende de under a-h nævnte oplysninger.  

 Lægemidler i ampuller og lignende emballage skal på de enkelte enheder være  

 forsynet med angivelse af lægemiddelstof og mængde.
Stk. 2.  Udløbsdato fastsættes på grundlag af en  

 holdbarhedsdokumentation eller en farmaceutisk faglig vurdering.
Den i stk.  

 1, punkt g, nævnte udløbsdatering må højst fastsættes til 2 år, medmindre  

 sundhedsstyrelsen i konkrete tilfælde på baggrund af indsendt dokumentation  

 har givet tilladelse til længere opbevaringstid.
§ 3.  Det er ikke tilladt på etiketten for et  

 magistrelt lægemiddel at anføre en anden deklaration end den, der svarer til  

 det udleverede lægemiddel.
Dette gælder også selv om receptudstederen måtte  

 have udtalt ønske herom.
Stk. 2.  Et magistrelt lægemiddels deklaration må ikke  

 indeholde navnet på en farmaceutisk specialitet, medmindre den til navnet  

 svarende farmaceutiske specialitet er anvendt ved fremstillingen.
En  

 farmaceutisk specialitet må kun anvendes til fremstilling af et magistrelt  

 lægemiddel, når det udtrykkeligt er forlangt.
 § 4.  Såfremt der for den pågældende lægemiddelform,  

 eller lægemiddelstof, i Danske Lægemiddelstandarder er fastsat særlige  

 bestemmelser vedrørende etikettering og signering, skal disse følges.
 Signeringen skal anføres på iøjnefaldende måde.
 § 6.  Ved udlevering af klofenotan samt  

 klofenotanholdige lægemidler i mængder over 50 g, skal emballagen forsynes  

 med: »Må ikke anvendes til behandling af utøj på malkekvæg, svin eller  

 fjerkræ«.
III.
DIVERSE BESTEMMELSER.
 § 7.  Sundhedsstyrelsen kan i særlige tilfælde og på  

 vilkår, der fastsættes i hvert enkelt tilfælde, meddele dispensation fra  

 foranstående bestemmelser.
 § 8.  Nærværende regler træder i kraft 1. januar 1979.
 Stk. 2.  Samtidig bortfalder sundhedsstyrelsens regler  

 af 9. december 1977 om forbrugerpakninger af magistrelle lægemidler.
SUNDHEDSSTYRELSEN, DEN 12. DECEMBER 1978 P.D.V.
Jens Overø /Bodil Strøh (* 1) For tiden justitsministeriets bekendtgørelse nr. 521 af 17. oktober  

 1978 om brandfarlige væsker.
 (* 2) For tiden miljøministeriets bekendtgørelse nr. 348 af 16. juni 1977  

 om klassificering, emballering og mærkning af farlige stoffer.
 (* 3) Bilag 2 i miljøministeriets bekendtgørelse nr. 348 af 16. juni 1977  

 om klassificering, emballering og mærkning af farlige stoffer.
