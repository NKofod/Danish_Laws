 I medfør af § 1, stk. 2, nr. 3, og § 6, stk. 2, i lov nr. 282 af 8. maj  

 1991 om foderstoffer og § 7, stk. 2, nr. 2, og stk. 3, i lovbekendtgørelse  

 nr. 381 af 7. juni 1993 om husdyrsygdomme og efter bemyndigelse fastsættes:
 § 1.  Med henblik på at hindre forekomst af  

 salmonellabakterier i foderstoffer skal registrerede foderstofvirksomheder  

 tilrettelægge og gennemføre produktionen efter bestemmelserne i bilaget,  

 afsnit A-F.
Stk. 2.  Uanset stk. 1 kan virksomheder, der er tilmeldt  

 et frivilligt regelsæt om god produktionspraksis for produktion af  

 salmonellafri foderstoffer, der er godkendt af Plantedirektoratet, og på  

 grundlag heraf har modtaget godkendelsesrapport, tilrettelægge og gennemføre  

 produktionen efter dette regelsæt.
Tilmelding til et frivilligt regelsæt kan  

 ske med virkning fra begyndelsen af et kvartal.
 Stk. 3.  Direktoratet kan i særlige tilfælde godkende,  

 at et produktionsmæssigt adskilt fabrikationsanlæg inden for en registreret  

 virksomhed tilmeldes et regelsæt som nævnt i stk. 2.
Stk. 4.  Udtræder en virksomhed af et frivilligt  

 regelsæt, skal dette samtidig meddeles skriftligt til Plantedirektoratet.
En  

 virksomhed, der i to på hinanden følgende kvartaler ikke har modtaget  

 godkendelsesrapport, betragtes som udtrådt af det frivillige regelsæt.
 § 2.  Råvarer og foderstoffer, hvori der er  

 konstateret forekomst af salmonellabakterier, må ikke sælges eller anvendes  

 til fodring, medmindre de har gennemgået varmebehandling efter bestemmelserne  

 i bilaget, afsnit F.
 § 3.  Konstateres forekomst af salmonellabakterier i  

 et parti foderstoffer, efter at partiet er solgt, skal den virksomhed, der  

 har solgt partiet, efter anmodning meddele Plantedirektoratet navn og adresse  

 på køberen.
 § 4.  Plantedirektoratet fører kontrol med, at  

 virksomhederne overholder bestemmelserne i bekendtgørelsen, og udtager prøver  

 af råvarer og foderstoffer, der sælges, til undersøgelse for forekomst af  

 salmonellabakterier.
 Stk. 2.  Ved prøvetagning på lagre skal en repræsentant  

 for virksomheden udpege de partier, der er færdiggjort til salg til den  

 endelige forbruger som ublandede foderstoffer eller foderblandinger, med  

 mindre dette klart er angivet ved skiltning eller på anden tydelig måde.
 Stk. 3.  Direktoratet offentliggør kontrolresultaterne,  

 herunder resultaterne fra virksomheder, der er omfattet af regelsæt godkendt  

 efter § 1, stk. 2.
 § 5.  Ved salg forstås også opbevaring med henblik på  

 salg, udbud til salg, fordeling, levering eller anden form for overdragelse.
 § 6.  Overtrædelse af § 1, § 2 og § 3 kan straffes med  

 bøde.
 § 7.  Bekendtgørelsen træder i kraft den 1. august  

 1995.
 Stk. 2.  Samtidig ophæves bekendtgørelse nr. 875 af 18.  

 november 1993 om produktion af salmonellafri foderstoffer.
Plantedirektoratet, den 7. juli 1995 Mogens Nagel Larsen / Henrik Wanscher Bilag Produktion af foderstoffer A.
GENERELLE HYGIEJNEREGLER B.
RENGØRING OG DESINFEKTION Virksomheden skal udarbejde et dateret rengørings- og  

 desinfektionsprogram, der skal være tilgængeligt for Plantedirektoratet.
C.
RÅVARER D.
TILSÆTNINGSSTOFFER Tilsætningsstoffer må ikke tilsættes efter varmebehandlingen uden  

 Plantedirektoratets forudgående godkendelse.
E.
OPBEVARING OG TRANSPORT Virksomheden skal sikre, at foderstoffer opbevares og transporteres  

 således, at de ikke bliver befængt med salmonellabakterier.
