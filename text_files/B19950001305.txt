§ 1 I Arbejdsministeriets bekendtgørelse nr. 1200 af 27. december 1993 om en  

 aktiv arbejdsmarkedsindsats som ændret ved § 1 i bekendtgørelse nr. 134 af  

 24. februar 1994 fastsættes:
 1. I kapitel 7 ændres overskriften »Beregning og  

 udbetaling af løntilskud« til: »Løntilskud ved ansættelse i  

 jobtræning hos en privat eller statslig arbejdsgiver«.
 2. I kapitel 8 ændres overskriften  

»Løntilskud« til: » Løntilskud ved ansættelse i  

 særligt tilrettelagt jobtræningsforløb hos en privat eller statslig  

 arbejdsgiver«.
 3. Kapitel 22 affattes således:
 » Løntilskud ved ansættelse i jobtræning eller særligt  

 tilrettelagt jobtræningsforløb hos en (amts)kommunal arbejdsgiver.
 § 162.  Ved ansættelse af ledige medlemmer af en  

 arbejdsløshedskasse i jobtræning eller særligt tilrettelagt jobtræningsforløb  

 hos en (amts)kommunal arbejdsgiver inden for den (amts)kommunale  

 jobtræningskvote afregner Indenrigsministeriet løntilskud til (amts)kommunen.
Stk. 2.  Indenrigsministeriet udbetaler et foreløbigt  

 tilskud til (amts)kommunerne bagud for en måned ad gangen.
Det foreløbige  

 tilskud beregnes med udgangspunkt i den enkelte (amts)kommunes kvote af  

 jobtræningspladser.
 Stk. 3.  Indenrigsministeriet afregner løbende det  

 foreløbigt udbetalte tilskud på baggrund af kvartalsvise opgørelser af  

 tilskudsberettigende timer m.v. fra (amts)kommunerne.
 Stk. 4.  På grundlag af de kvartalsvise opgørelser af  

 det faktiske forbrug, jf. stk. 3, fremsender (amts)kommunerne opgørelser til  

 Arbejdsformidlingen indeholdende oplysninger om bl.a. (amts)kommunens navn,  

 den lediges navn, personnummer, ansættelsesdato, timelønssats og antal  

 arbejdstimer for hvilke, der er udbetalt løn i den pågældende måned.  

 Opgørelserne skal være Arbejdsformidlingen i hænde senest den 15. i måneden  

 efter kvartalets udløb.
 Stk. 5.  Det påhviler (amts)kommunerne at sikre et  

 korrekt afregningsgrundlag.
 Stk. 6.  Indenrigsministeriet og Arbejdsministeriet  

 fastsætter i fællesskab nærmere regler om afregning af tilskud ved ansættelse  

 i jobtræning og særligt tilrettelagt jobtræningsforløb hos en (amts)kommune.
 Stk. 7.  Bestemmelserne i henholdsvis §§ 62-68 og §§  

 80-82a finder i øvrigt anvendelse.
§ 163.  Ved ansættelse i selvfunden jobtræning hos en  

 (amts)kommune udbetaler Arbejdsformidlingen løntilskuddet til (amts)kommunen  

 månedsvis bagud.
Bestemmelserne i §§ 62-68 finder anvendelse.
 Stk. 2.  Ved ansættelse ud over kvoterne skal  

 Arbejdsformidlingen udrede hele lønudgiften til ansættelsesstedet, jf. § 149,  

 stk. 3.
§ 2 Bekendtgørelsen træder i kraft ved offentlig-gørelse i lovtidende og har  

 virkning fra den 1. januar 1995.
 Stk. 2.  Ved bekendtgørelsens ikrafttræden ophæves  

 bekendtgørelse nr. 134 af 24. februar 1994 om ændring af bekendtgørelse om en  

 aktiv arbejdsmarkedsindsats og ændring af bekendtgørelse om  

 overgangsordninger for medlemmer af anerkendte arbejdsløshedskasser ved  

 ikrafttræden af lov om en aktiv arbejdsmarkedspolitik og lov om  

 arbejdsløshedsforsikring m.v.
