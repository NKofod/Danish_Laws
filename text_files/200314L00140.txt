Betænkning afgivet af Kulturudvalget den 3. december 2003 Betænkning over Forslag til lov om  

 ændring af musikloven (Frivillige amtsmusikudvalg) [af kulturministeren (Brian Mikkelsen)] 1. Udvalgsarbejdet Lovforslaget blev fremsat den 6. november 2003 og var til 1.  

 behandling den 18. november 2003. Lovforslaget blev efter 1. behandling  

 henvist  

 til behandling i Kulturudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring.
Den 6. november 2003 sendte kulturministeren de indkomne høringssvar  

 samt et notat herom til udvalget.
Spørgsmål Udvalget har stillet 3 spørgsmål til kulturministeren til  

 skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, SF, RV, EL og KD) indstiller  

 lovforslaget til forkastelse ved 3. behandling.
 Socialdemokratiet, Socialistisk Folkeparti, Det Radikale  

 Venstre, Enhedslisten og Kristendemokraterne kan ikke tilslutte sig den  

 foreslåede ændring af musikloven, der medfører, at amternes forpligtelse til  

 at  

 oprette amtslige musikudvalg fjernes.
De amtslige musikudvalg har en vigtig betydning for det lokale  

 musikliv, herunder musikskoler og rytmiske spillesteder.
Amtsmusikudvalgene  

 understøtter således lokale musikinitiativer og er samtidig et godt bindeled  

 mellem det lokale og det nationale musikliv.
Flertallet ser amtsmusikudvalgene som centrale aktører i  

 indsatsen for den lokale og regionale musikkultur.
Partierne lægger i den  

 forbindelse stor vægt på, at langt størstedelen af høringssvarene i  

 forbindelse  

 med lovforslaget har beklaget en eventuel realisering af den foreslåede  

 lovændring med henvisning til amtsmusikudvalgenes store betydning for den  

 lokale og regionale musikkultur.
Flertallet ser således lovforslaget som en forringelse af  

 vilkårerne for den lokale og regionale musikkultur.
Flertallet er endvidere  

 betænkeligt ved lovforslagets bemærkninger, hvoraf det fremgår, at der ikke  

 forventes negative erhvervspolitiske konsekvenser.
Forringes vilkårene for  

 den  

 lokalt forankrede kulturpolitiske indsats, så må det samtidig forventes, at  

 vilkårene forringes for i dette tilfælde musikerne med tilhørende tab af  

 arbejdspladser.
 Dertil kommer, at flertallet ikke finder tidspunktet rigtigt til  

 markante ændringer i de lokale og regionale kulturordninger, set i lyset af  

 den  

 igangværende Strukturkommissions arbejde vedrørende den fremtidige amts- og  

 primærkommunale organisering.
 Flertallet kan derfor ikke støtte lovforslaget og opfordrer til,  

 at amtsmusikudvalgenes lovbundne status fastholdes.
 Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse uændret.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget  

 og havde dermed ikke adgang til at komme med indstillinger eller politiske  

 udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Kim Andersen (V)  

  

  fmd.  

  

    

  

 Ester Larsen (V)  

    

  

 Leif Mikkelsen (V)  

    

  

 Preben Rudiengaard (V)  

    

  

 Louise Frevert (DF)  

  

  nfmd.  

  

    

  

 Poul Nødgaard (DF)  

    

  

 Carina Christensen (KF)  

    

  

 Charlotte Dyremose (KF)  

    

  

 Bodil Kornbek (KD)  

    

  

 Frode Sørensen (S)  

    

  

 Jytte Andersen (S)  

    

  

 Jytte Wittrock (S)  

    

  

 Mette Frederiksen (S)  

    

  

 Poul Qvist Jørgensen (S)  

    

  

 Ole Sohn (SF)  

    

  

 Naser Khader (RV)  

    

  

 Søren Søndergaard (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 64 Bilagsnr.
