 Resumé  


  

 Politiets Efterretningstjeneste og Justitsministeriet afviste en anmodning  

 om at oplyse hvorvidt efterretningstjenesten var i besiddelse af  

 registreringer  

 eller oplysninger i øvrigt om ansøgeren.
Ombudsmanden havde ikke grundlag for at kritisere  

 efterretningstjenestens retsopfattelse hvorefter tjenesten - efter en konkret  

 vurdering - kan afslå at oplyse hvorvidt tjenesten har oplysninger om en  

 person.
Ombudsmanden mente heller ikke der var særlige omstændigheder som  

 kunne  

 føre til kritik af myndighedernes afslag i det konkrete tilfælde. (J.nr.  

 1998-2212-601).
Aktindsigt.
Afslag på oplysning om hvorvidt Politiets  

 Efterretningstjeneste har registreret oplysninger om den pågældende Den 6. marts 1998 bad en  

 person, A, Justitsministeriet og Rigspolitichefen om at få oplyst hvad der  

 var  

 registreret om ham hos Politiets Efterretningstjeneste og om at modtage kopi  

 af materialet.
 I brev af 8. april 1998 traf  

 Politiets Efterretningstjeneste følgende afgørelse i sagen:
 "...
 Politiets  

 Efterretningstjeneste har forstået Deres henvendelse som en anmodning om  

 indsigt i eventuelle registreringer og sagsakter vedrørende Deres person.
 I den anledning skal man  

 indledningsvis meddele, at Politiets Efterretningstjenestes formål først og  

 fremmest er at overvåge, forebygge og modvirke de forbrydelser, der er nævnt  

 i  

 straffelovens kapitler 12 og 13, det vil sige forbrydelser mod statens  

 sikkerhed og mod statsforfatningen og de øverste statsmyndigheder m.v.  

 Politiets  

 Efterretningstjenestes hovedopgaver i denne relation kan i overskriftsform  

 beskrives som kontraspionage, kontraterrorisme, kontraekstremisme, bekæmpelse  

 af visse former for organiseret kriminalitet samt hindring af spredning af  

 masseødelæggelsesvåben.
 Politiets  

 Efterretningstjenestes registreringer har navnlig til formål at virke som et  

 arbejdsredskab for tjenesten i forbindelse med efterforskningen.
På baggrund af de særlige  

 arbejdsopgaver, der påhviler Politiets Efterretningstjeneste, er det  

 efterretningstjenestens opfattelse, at det typisk ikke kan oplyses, at en  

 person er registreret, idet en sådan oplysning i sig selv kan medføre  

 afgørende  

 skadevirkninger for efterretningstjenestens virksomhed.
I disse tilfælde kan  

 der naturligvis heller ikke gives indsigt i de oplysninger, der måtte findes.
Det kan normalt heller ikke  

 oplyses, at efterretningstjenesten ikke er i besiddelse af oplysninger om en  

 person.
I givet fald ville personer, der ikke modtog et sådant svar, kunne  

 slutte sig til, at efterretningstjenesten er i besiddelse af oplysninger om  

 dem  

 med de ovenfor nævnte skadevirkninger til følge.
 På den anførte baggrund er  

 det efterretningstjenestens praksis, at man - med mindre der foreligger  

 særlige  

 omstændigheder - ikke oplyser personer om, hvorvidt man er i besiddelse af  

 oplysninger om dem.
 Politiets  

 Efterretningstjeneste har efter en konkret vurdering fundet det nødvendigt  

 ikke  

 at oplyse, hvorvidt De er registreret, eller om man i øvrigt er i besiddelse  

 af  

 oplysninger om Dem.
 Politiets  

 Efterretningstjeneste skal som grundlag for afgørelsen henvise til  

 egenaccesreglen i offentlighedslovens § 4, stk. 2, sammenholdt med  

 undtagelsesbestemmelserne til reglerne om aktindsigt i offentlighedslovens §  

 13, stk. 1, nr. 1 og 3, der peger på væsentlige hensyn til blandt andet  

 statens sikkerhed samt forebyggelse, opklaring og forfølgning af  

 lovovertrædelser.
 Det skal endelig bemærkes, at  

 offentlighedsloven efter lovens § 2 ikke finder anvendelse på sager indenfor  

 strafferetsplejen samt, at lov om offentlige myndigheders registre ikke  

 finder  

 anvendelse for registre, der føres for Politiets Efterretningstjeneste, jf.  

 lovens § 31.
..." I brev af 15. april 1998  

 klagede A til Justitsministeriet over efterretningstjenestens afgørelse.
Han  

 anførte særligt at intet tydede på at der var foretaget en konkret vurdering  

 af  

 hans anmodning således som Politiets Efterretningstjeneste har pligt til  

 ifølge  

 offentlighedsloven.
Justitsministeriet,  

 Lovafdelingen, bad Politiets Efterretningstjeneste om en udtalelse i  

 anledning  

 af A's klage.
Efterretningstjenesten henholdt sig i det hele til afgørelsen  

 af  

 8. april 1998.
I en afgørelse af 21. juli  

 1998 meddelte Justitsministeriet at ministeriet ikke fandt grundlag for at  

 ændre Politiets Efterretningstjenestes afgørelse.
Justitsministeriet  

 fortsatte:
 "Begrundelsen herfor er  

 følgende:
 Politiets  

 Efterretningstjeneste er ikke omfattet af loven om offentlige myndigheders  

 registre og dermed heller ikke af lovens regler om indsigtsret (egen-acces).
 Heller ikke efter  

 forvaltningsloven er der adgang til partsaktindsigt i Politiets  

 Efterretningstjenestes virksomhed (med at overvåge, forebygge og modvirke  

 forbrydelser mod bl.a. statens sikkerhed).
Offentlighedsloven gælder  

 ikke for sager inden for strafferetsplejen.
Det betyder, at størstedelen af  

 Politiets Efterretningstjenestes virksomhed ikke er omfattet af reglerne om  

 aktindsigt i offentlighedsloven.
I de få tilfælde, hvor  

 efterretningstjenestens  

 virksomhed ikke er en del af strafferetsplejen (f.eks. sager om  

 sikkerhedsgodkendelse),  

 giver offentlighedsloven mulighed for, at aktindsigt kan afslås, hvis det kan  

 skade efterretningstjenestens virksomhed at give aktindsigt.
 På grundlag af den nævnte  

 lovgivning er det Politiets Efterretningstjenestes faste og langvarige  

 praksis, at der i almindelighed ikke - heller ikke ud fra princippet om  

 meroffentlighed (offentlighedslovens § 4, stk. 1, 2. pkt.) - gives aktindsigt  

 i oplysninger, som efterretningstjenesten har om en person.
Baggrunden for denne  

 retstilstand er, at det vil kunne skade Politiets Efterretningstjenestes  

 virksomhed,  

 hvis man gav en person indsigt (egen-acces) i oplysninger, som  

 efterretningstjenesten har om den pågældende.
Det ville således kunne  

 modvirke  

 løsningen af de opgaver, som efterretningstjenesten skal varetage, hvis en  

 person ved at få aktindsigt (egen-acces) f.eks. blev sat i stand til at  

 vanskeliggøre afsløringen eller opklaringen af eventuelt strafbart forhold.
 Det oplyses i almindelighed  

 heller ikke, at efterretningstjenesten  

  

 ikke  

  

 er i besiddelse af oplysninger om en person.
Dette skyldes, at det også  

 vil kunne skade efterretningstjenestens virksomhed, hvis personer, om hvem  

 efterretningstjenesten ingen oplysninger har, fik dette at vide.
Gjorde man  

 det, ville en person, der ikke fik denne oplysning, nemlig modsætningsvis  

 kunne  

 slutte sig til, at efterretningstjenesten er i besiddelse af oplysninger om  

 den  

 pågældende.
Det skal således fremhæves,  

 at et afslag på aktindsigt (egen-acces)  

  

 ikke  

  

 er ensbetydende med, at en person er registreret hos Politiets  

 Efterretningstjeneste, eller at efterretningstjenesten i øvrigt har  

 oplysninger  

 om den pågældende.
Når en person, der ikke er registreret, ikke kan få  

 oplysninger herom, skyldes det alene de ovennævnte beskyttelseshensyn.
 Vedlagte notits indeholder -  

 i overensstemmelse med forvaltningslovens krav til begrundelse - bl.a. en  

 henvisning til de relevante lovbestemmelser og en nærmere omtale af deres  

 betydning i det foreliggende tilfælde.
 Som det i øvrigt fremgår af  

 notitsen, kontrolleres Politiets Efterretningstjenestes registrering af  

 oplysninger af det såkaldte 'Wamberg-udvalg'. Udvalget blev nedsat i 1964 og  

 består af 4 personer, der er uafhængige af efterretningstjenesten.  

 Registreringer  

 af danskere og herboende udlændinge kan kun ske med udvalgets godkendelse, og  

 udvalget kontrollerer, at fristerne for sletning af registreringer  

 overholdes.
Som det endvidere fremgår af  

 notitsen (pkt. 6), har Justitsministeriet for nylig nedsat et udvalg om  

 Politiets og Forsvarets Efterretningstjenester.
Udvalget har bl.a. til opgave  

 at overveje spørgsmålet om den enkelte borgers adgang til at få oplysning om,  

 hvorvidt vedkommende er registreret i efterretningstjenesternes registre.  

 Udvalget er i den forbindelse særligt blevet anmodet om at overveje, hvorvidt  

 der kan etableres en særlig oplysningsordning, der giver adgang til  

 (historiske) oplysninger om efterretningstjenesternes registreringer af i  

 Danmark hjemmehørende personer og organisationer i en tidligere, afsluttet  

 periode, f.eks. i en årrække frem til murens fald i 1989.
 Udvalget skal - så vidt  

 muligt - afgive en deludtalelse om dette spørgsmål inden udgangen af dette  

 år.
Hvis deludtalelsen fører til,  

 at der gennemføres en særlig oplysningsordning på dette område, vil De have  

 mulighed for at fremsætte en ny anmodning om aktindsigt (egen-acces) og få  

 den  

 behandlet efter den nye ordning." I den notits - også af 21.  

 juli 1998 - som Justitsministeriet henviste til i afgørelsen, vurderede  

 Justitsministeriet A's klage efter reglerne i lov om offentlige myndigheders  

 registre, forvaltningsloven og offentlighedsloven.
Vurderingen blev foretaget  

 i forhold til Politiets Efterretningstjenestes edb-registre, manuelle  

 registre  

 og sager som efterretningstjenesten har oprettet som led i sin virksomhed.
Af  

 notitsen fremgik således bl.a. følgende:
 "  

  

 3. Indsigt i Politiets Efterretningstjenestes edb‑registre.
 Lov om offentlige  

 myndigheders registre gælder ikke for Politiets Efterretningstjeneste, jf.  

 lovens § 31. Der er derfor ikke efter denne lov adgang til indsigt i  

 Politiets  

 Efterretningstjenestes edb‑registre.
 Politiets Efterretningstjeneste  

 er en forvaltningsmyndighed og er som sådan omfattet af forvaltningsloven,  

 jf.  

 lovens § 1, stk. 1. Reglerne om partsaktindsigt i forvaltningsloven giver  

 imidlertid ikke ret til indsigt i Politiets Efterretningstjenestes  

 edb‑registre.  

 Forvaltningslovens regler om partsaktindsigt gælder nemlig alene for  

 behandlingen af sager, hvori der er eller vil blive truffet afgørelse af en  

 forvaltningsmyndighed, jf. lovens § 2, stk. 1, og § 9, stk. 1. Det forhold,  

 at  

 Politiets Efterretningstjeneste fører edb‑registre som led i sin  

 virksomhed, udgør ikke en afgørelsessag efter forvaltningslovens § 2, stk. 1,  

 eller § 9, stk. 1.
Politiets  

 Efterretningstjeneste er ‑ i sin egenskab af forvaltningsmyndighed  

 ‑  

 også omfattet af offentlighedsloven, jf. lovens § 1, stk. 1. Heller ikke  

 reglerne om aktindsigt i offentlighedsloven giver imidlertid ret til indsigt  

 i  

 de nævnte edb‑registre.
Det skyldes, at retten til aktindsigt ikke  

 omfatter edb‑registre, jf. lovens § 5, stk. 2.
 Sammenfattende har De således  

 ikke krav på at få oplyst, om Politiets Efterretningstjeneste har oplysninger  

 om Dem i efterretningstjenestens edb‑registre, og ‑ i givet fald  

 ‑  

 indsigt i disse oplysninger.
 Justitsministeriet finder  

 derfor ikke grundlag for at ændre Politiets Efterretningstjenestes afgørelse  

 herom.
 4. Indsigt i Politiets Efterretningstjenestes manuelle registre.
Lov om offentlige  

 myndigheders registre omfatter ikke manuelle registre, jf. § 1, stk. 1, og  

 gælder i øvrigt ‑ som nævnt i pkt. 3 ovenfor ‑ ikke for Politiets  

 Efterretningstjeneste.
Der er derfor ikke adgang til indsigt i Politiets  

 Efterretningstjenestes manuelle registre efter denne lov.
Som anført ovenfor under pkt.  

 3 gælder forvaltningslovens regler om partsaktindsigt alene i  

 afgørelsessager.  

 Selve tilførslen til et manuelt register er ikke en afgørelsessag.
Der er  

 således ikke ret til indsigt i Politiets Efterretningstjenestes manuelle  

 registre efter forvaltningsloven.
 Offentlighedsloven gælder  

 ikke for sager inden for strafferetsplejen, jf. lovens § 2, stk. 1, 1. pkt.  

 Det betyder, at der ikke er ret til indsigt i de manuelle registre, som  

 Politiets Efterretningstjeneste har oprettet som led i sin virksomhed inden  

 for strafferetsplejen, f.eks. i forbindelse med efterforskning af  

 forbrydelser.
 I andre tilfælde er  

 spørgsmålet om, hvorvidt en person har ret til indsigt i oplysninger om sig  

 selv, reguleret i offentlighedslovens § 4, stk. 2 (bestemmelsen om  

 egen‑acces).
Det fremgår af denne  

 bestemmelse, at den, hvis personlige forhold er omtalt i et dokument, som  

 udgangspunkt  

 kan forlange at blive gjort bekendt med oplysningerne herom.
Det gælder dog  

 ikke, hvis f.eks. hensynet til statens sikkerhed eller til forebyggelse,  

 opklaring og forfølgning af lovovertrædelser efter en konkret vurdering med  

 afgørende vægt taler herimod, jf. offentlighedslovens § 13, stk. 1, nr. 1 og  

 3.
 Som det fremgår af Politiets  

 Efterretningstjenestes afgørelse, vil det i almindelighed have afgørende  

 skadevirkning for Politiets Efterretningstjenestes virksomhed at oplyse en  

 person om, at den pågældende er registreret i efterretningstjenestens  

 manuelle  

 registre.
 Det ville således kunne  

 modvirke løsningen af de opgaver, som efterretningstjenesten skal varetage,  

 hvis en person ved at få aktindsigt (egen‑acces) f.eks. blev sat i  

 stand  

 til at vanskeliggøre afsløringen eller opklaringen af eventuelt strafbart  

 forhold.
 Det oplyses normalt heller  

 ikke, at Politiets Efterretningstjenestes manuelle registre  

  

 ikke  

  

 indeholder oplysninger om en person.
 Dette skyldes, at det også  

 vil kunne skade efterretningstjenestens virksomhed, hvis personer, om hvem  

 efterretningstjenesten ikke har registreret oplysninger, fik dette at vide.  

 Gjorde man det, ville en person, der ikke fik denne oplysning, modsætningsvis  

 kunne slutte sig til, at efterretningstjenesten har registreret oplysninger  

 om  

 den pågældende.
Under hensyn hertil har  

 Politiets Efterretningstjeneste efter en konkret vurdering, jf.  

 offentlighedslovens § 4, stk. 2, sammenholdt med § 13, stk. 1, nr. 1 og 3,  

 fundet det nødvendigt ikke at oplyse Dem om, hvorvidt De er registreret i  

 efterretningstjenestens manuelle registre.
Denne vurdering giver ikke  

 Justitsministeriet anledning til bemærkninger.
 Sammenfattende finder  

 Justitsministeriet således ikke grundlag for at ændre Politiets  

 Efterretningstjenestes afgørelse, hvorefter efterretningstjenesten ikke har  

 fundet at burde oplyse Dem om, hvorvidt efterretningstjenestens manuelle  

 registre  

 indeholder oplysninger om Dem.
 5. Aktindsigt i sager hos Politiets Efterretningstjeneste.
 5.1. Sager om strafferetlig forfølgning.
Der er ikke efter  

 offentlighedsloven ret til aktindsigt i Politiets Efterretningstjenestes  

 sager  

 om strafferetlig forfølgning, herunder sager om telefonaflytning, ransagning  

 m.v.
Det skyldes, at offentlighedsloven ikke gælder for sager inden for  

 strafferetsplejen, jf. lovens § 2, stk. 1, 1. pkt.
Offentlighedsloven giver  

 således ikke ret til aktindsigt i straffesager.
Dette gælder, uanset om der  

 er  

 tale om verserende eller afsluttede straffesager.
Politiets  

 Efterretningstjenestes sager om strafferetlig forfølgning er heller ikke  

 omfattet af forvaltningslovens regler om partsaktindsigt, jf. lovens § 9,  

 stk. 3. Efter denne bestemmelse gælder reglerne om partsaktindsigt ikke i  

 sager om strafferetlig forfølgning.
Der er dog en vis ret til partsaktindsigt  

 i  

 afsluttede straffesager, jf. forvaltningslovens § 18 (bestemmelsen omtales  

 nedenfor).
 De har således ikke krav på  

 at få oplyst, om verserende sager om strafferetlig forfølgning hos Politiets  

 Efterretningstjeneste indeholder oplysninger om Dem, og ‑ i givet fald  

 ‑  

 aktindsigt i disse oplysninger.
Det fremgår af  

 forvaltningslovens § 18, stk. 1, at en part i en straffesag, når sagen er  

 afgjort, kan forlange at blive gjort bekendt med sagens dokumenter i det  

 omfang, dette er rimeligt begrundet af hensyn til varetagelse af den  

 pågældendes  

 interesser, og hensynet til forebyggelse, opklaring og forfølgning af  

 lovovertrædelser eller særlige hensyn til beskyttelse af sigtede, vidner  

 eller  

 andre ikke taler herimod.
Afgørelsen om aktindsigt træffes af den myndighed,  

 der har truffet den administrative beslutning i straffesagen, jf. § 18, stk.  

 3.
Politiets  

 Efterretningstjeneste har ikke ‑ som politimestrene i de enkelte  

 politikredse ‑ kompetence til at rejse straffesager.
Giver Politiets  

 Efterretningstjenestes efterforskning grundlag for at rejse sigtelse,  

 overgives sagen således til vedkommende anklagemyndighed. Ønsker De  

 aktindsigt  

 i en afsluttet straffesag, som har været behandlet af anklagemyndigheden, og  

 hvori De er part, må De derfor fremsætte begæring herom over for vedkommende  

 anklagemyndighed, jf. forvaltningslovens § 18, stk. 3.
 5.2. Andre sager.
 Der er ikke ret til  

 aktindsigt efter forvaltningslovens regler om partsaktindsigt i de sager, som  

 Politiets Efterretningstjeneste i øvrigt opretter som led i sit arbejde med  

 at  

 overvåge, forebygge og modvirke bl.a. de forbrydelser, der er nævnt i  

 straffelovens  

 kapitel 12 og 13.
 Det skyldes, at  

 forvaltningslovens regler om partsaktindsigt som nævnt alene gælder for  

 behandlingen af sager, hvori der er eller vil blive truffet afgørelse, jf.  

 forvaltningslovens § 2, stk. 1, og § 9, stk. 1. De nævnte sager er ikke  

 afgørelsessager i forvaltningslovens forstand.
 Med hensyn til aktindsigt  

 efter reglerne i offentlighedsloven bemærkes følgende:
Efter offentlighedslovens §  

 2, stk. 1, 1. pkt., gælder loven som nævnt ikke for sager inden for  

 strafferetsplejen.
I det omfang, de nævnte sager falder inden for  

 strafferetsplejen, vil der således heller ikke være aktindsigt heri efter  

 offentlighedsloven.
 Det bemærkes i den  

 forbindelse, at en sag kan være en del af 'strafferetsplejen', selv om den  

 ikke er en sag om 'strafferetlig forfølgning' efter forvaltningslovens § 9,  

 stk. 3. Om spørgsmålet henvises bl.a. til Hans Gammeltoft‑Hansen m.fl.,  

 Forvaltningsret (1994), side 330, og Kommenteret Forvaltningslov ved John  

 Vogter (1992), side 156.
 I andre tilfælde kan retten  

 til aktindsigt efter offentlighedsloven begrænses, hvis f.eks. hensynet til  

 statens sikkerhed eller til forebyggelse, opklaring og forfølgning af  

 lovovertrædelser  

 efter en konkret vurdering med afgørende vægt taler herimod, jf.  

 offentlighedslovens § 4, stk. 2, sammenholdt med § 13, stk. 1, nr. 1 og 3.  

 Bestemmelsen giver også mulighed for ‑ ud fra en konkret vurdering  

 ‑  

 at afslå oplysning om selve eksistensen af en sag eller et dokument.
 Som anført i Politiets  

 Efterretningstjenestes afgørelse vil det i almindelighed have afgørende  

 skadevirkning for Politiets Efterretningstjenestes virksomhed at oplyse en  

 person om, at efterretningstjenesten er i besiddelse af oplysninger om den  

 pågældende.  

 På grund af muligheden for en modsætningsslutning vil det i almindelighed  

 også have afgørende skadevirkning for Politiets Efterretningstjenestes  

 virksomhed,  

 hvis en person fik at vide, at efterretningstjenesten  

  

 ikke  

  

 er i besiddelse af oplysninger om den pågældende, jf. pkt. 4  

 ovenfor.
Under hensyn hertil har  

 Politiets Efterretningstjeneste efter en konkret vurdering, jf.  

 offentlighedslovens § 4, stk. 2, sammenholdt med § 13, stk. 1, nr. 1 og 3,  

 fundet det nødvendigt ikke at oplyse Dem om, hvorvidt efterretningstjenesten  

 har sager, hvori indgår oplysninger om Dem.
Denne vurdering giver ikke  

 Justitsministeriet anledning til bemærkninger.
Sammenfattende finder  

 Justitsministeriet således ikke grundlag for at ændre Politiets  

 Efterretningstjenestes afgørelse, hvorefter efterretningstjenesten ikke har  

 fundet at burde oplyse Dem om, hvorvidt efterretningstjenesten har sager, der  

 indeholder oplysninger om Dem." Den 27. juli 1998 klagede A  

 til mig over afslaget på aktindsigt.
Han gjorde særligt gældende at  

 offentlighedslovens § 13, stk. 2, måtte betyde at myndighederne ikke kunne  

 afvise at bekræfte at de har materiale om ham og udlevere den del af  

 dokumenterne  

 som ikke kan undtages efter § 13, stk. 1, nr.1 og 3, dvs. i det mindste et  

 stykke papir med hans navn på hvor resten af indholdet var streget ud.
Jeg indhentede en udtalelse  

 fra Justitsministeriet der den 4. september 1998 meddelte at ministeriet  

 henholdt sig til afgørelsen af 21. juli 1998 med den begrundelse der var  

 angivet i afgørelsen.
Justitsministeriet oplyste endvidere at regeringen  

 havde  

 besluttet at lægge op til at Politiets Efterretningstjenestes virksomhed  

 undersøges ved en særlig undersøgelseskommission, og at det for tiden var  

 under  

 overvejelse hvilken betydning en sådan undersøgelseskommission ville få for  

 arbejdet i det nedsatte udvalg om Politiets og Forsvarets  

 Efterretningstjenester.
Ombudsmandens udtalelse "  

  

 1.  

  

 Jeg bemærker først at jeg i sager af denne art bliver orienteret af  

 Justitsministeriet om hvorvidt Politiets Efterretningstjeneste har  

 registreret oplysninger om den pågældende klager.
For så vidt dette er  

 tilfældet, bliver jeg orienteret om registreringens indhold.
 2.  

  

 Det giver mig ikke anledning til bemærkninger at Politiets  

 Efterretningstjeneste og Justitsministeriet i afgørelserne og ministeriets  

 notits om baggrunden for afgørelsen fandt at der ikke er adgang til indsigt i  

 Politiets Efterretningstjenestes manuelle registre eller edb-registre efter  


  

 lov om offentlige myndigheders registre  


  

 , jf. lovens § 1, stk. 1, og § 31.
 3.  

  

 Justitsministeriet har endvidere anført at der ikke efter bestemmelserne i  


  

 forvaltningsloven  


  

 er adgang til indsigt i  

  

 tjenestens  

 registre  

  

 eller  

  

 sager som ikke angår strafferetlig forfølgning  

  

 , jf. herved forvaltningslovens § 2, stk. 1, og § 9, stk. 1, hvorefter loven,  

 herunder reglerne om partsaktindsigt, alene gælder for afgørelsessager.
 Jeg lægger efter det oplyste til grund at de sager som Politiets  

 Efterretningstjeneste opretter som led i arbejdet med at overvåge, forebygge  

 og modvirke bl.a. de forbrydelser der er nævnt i straffelovens kapitel 12 og  

 13, ikke er afgørelsessager i forvaltningslovens forstand, jf.  

 Justitsministeriets oplysninger herom i notitsen.
 For så vidt angår  

  

 sager om strafferetlig forfølgning  

  

 har ministeriet henvist til forvaltningslovens § 9, stk. 3, hvorefter  

 bestemmelserne i forvaltningsloven om partens aktindsigt ikke gælder sager om  

 strafferetlig forfølgning.
 Justitsministeriet har endvidere omtalt muligheden for partsaktindsigt i  

 afsluttede straffesager, jf.  

 forvaltningslovens § 18. Ministeriet har i den forbindelse oplyst at  

 Politiets  

 Efterretningstjeneste ikke har kompetence til at rejse straffesager, og at De  

 derfor - hvis De ønsker aktindsigt i en afsluttet straffesag som har været  

 behandlet af anklagemyndigheden og hvori De er part - må fremsætte begæring  

 herom over for vedkommende anklagemyndighed, jf. kompetencebestemmelsen i §  

 18,  

 stk. 3.
 Heller ikke denne del af  

 Justitsministeriets afgørelse giver mig anledning til bemærkninger.
 4.  

  

 Herudover har Justitsministeriet vurderet Deres anmodning om  

 aktindsigt (egen-acces) efter bestemmelserne i  


  

 offentlighedsloven  

  

 .
 Ministeriet har bemærket at  

 offentlighedsloven ikke gælder for sager inden for strafferetsplejen, jf. §  

 2,  

 stk. 1, 1. punktum, og at retten til aktindsigt efter offentlighedsloven ikke  

 omfatter aktindsigt i edb-registre, jf. § 5, stk. 2.
 Vedrørende de resterende  

 'andre sager' (andre sager end sager inden for strafferetsplejen) og manuelle  

 registre vedrørende disse andre tilfælde henviste Justitsministeriet til  

 offentlighedslovens § 4, stk. 2, sammenholdt med § 13, stk. 1, nr. 1 og 3. De  

 har desuden selv henvist til bestemmelsen i offentlighedslovens § 13, stk. 2.
 Offentlighedslovens § 4, stk.  

 2, er sålydende:
'Den, hvis personlige forhold  

 er omtalt i et dokument, kan med de undtagelser, der er nævnt i §§ 7 - 11 og  

 §  

 14, forlange at blive gjort bekendt med oplysningerne herom.
Det gælder dog  

 ikke i det omfang de hensyn, der er nævnt i § 13, eller hensynet til den  

 pågældende selv eller andre med afgørende vægt taler imod.' Offentlighedslovens § 13,  

 stk. 1, nr. 1 og 3, og stk. 2, har følgende indhold:
'  

  

 § 13.  

  

 Retten til aktindsigt kan begrænses i det omfang, det er  

 nødvendigt til beskyttelse af væsentlige hensyn til 1) statens sikkerhed eller  

 rigets forsvar, 2) ...(udeladt) 3) forebyggelse, opklaring og  

 forfølgning af lovovertrædelser, straffuldbyrdelse og lignende samt  

 beskyttelse  

 af sigtede, vidner eller andre i sager om strafferetlig eller disciplinær  

 forfølgning, 4) - 6) ... (udeladt) Stk. 2.  

  

 Gør hensyn som nævnt i stk. 1 sig kun gældende for en del  

 af et dokument, skal den pågældende gøres bekendt med dokumentets øvrige  

 indhold.' Ministeriet har i sin  

 afgørelse og notitsen tiltrådt Politiets Efterretningstjenestes opfattelse  

 hvorefter det er nødvendigt for at varetage de beskyttelseshensyn som er  

 omtalt i § 13, stk 1, nr. 1 og 3, i almindelighed at afslå anmodninger om  

 aktindsigt og i den forbindelse afvise overhovedet at oplyse om  

 efterretningstjenesten er i besiddelse af oplysninger om personer som ønsker  

 egen-acces.
Baggrunden for denne praksis er efter det oplyste et ønske om at  

 udelukke de modsætningsslutninger som det ville være muligt for personer om  

 hvem tjenesten har oplysninger at foretage hvis efterretningstjenesten  

 omvendt gav meddelelse herom til peroner om hvem man  

  

 ikke  

  

 er i besiddelse af oplysninger.
Muligheden for at drage  

 sådanne slutninger vil efter efterretningstjenestens opfattelse have  

 afgørende  

 skadevirkninger for tjenestens virksomhed.
 De har heroverfor gjort  

 gældende at bestemmelsen i § 13, stk. 2, medfører at myndighederne i det  

 mindste (i givet fald) må bekræfte at være i besiddelse af materiale om Dem  

 og  

 udlevere den del af dokumenterne som ikke kan undtages efter § 13, stk. 1,  

 nr.  

 1 og 3.
§ 13 i offentlighedsloven  

 blev vedtaget efter justitsministerens lovforslag nr.
L 4, fremsat den 2.  

 oktober 1985. I bemærkningerne til lovforslagets § 12 og § 13 er der bl.a.  

 anført følgende (Folketingstidende 1985-86, tillæg A, spalte 227 og 230):
 '...
[vedr. § 12; min bemærkning] Efter bestemmelsen i  

  

 stk. 2  

  

 skal der gives aktindsigt i den  

 del af et dokuments indhold, der ikke kan undtages efter stk. 1. Bestemmelsen  

 svarer til § 2, stk. 3, i den gældende lov.
Om gældende ret henvises til side  

 265 f. i betænkningen.
 I overensstemmelse med  

 forståelsen af den gældende offentlighedslov vil bestemmelsen tillige  

 indeholde  

 en pligt til i tilfælde, hvor en begæring om aktindsigt ikke fuldt ud kan  

 imødekommes, at gøre den pågældende bekendt med, at et eller flere dokumenter  

 er tilbageholdt i henhold til stk. 1. Dette gælder dog ikke, såfremt  

 hemmeligholdelsen af selve eksistensen af dokumentet anses for påkrævet, idet  

 der i så fald typisk vil være hjemmel til i det hele at afslå begæringen om  

 aktindsigt.
 ...
[vedr. § 13; min bemærkning] Bestemmelsen i  

  

 stk. 2  

  

 svarer til lovforslagets § 12,  

 stk. 2. Der henvises til bemærkningerne til denne bestemmelse.
...' Jeg må herefter lægge til  

 grund at selve eksistensen af dokumenter under særlige omstændigheder kan  

 hemmeligholdes.
Jeg har derfor ikke grundlag for at kritisere  

 efterretningstjenestens retsopfattelse hvorefter tjenesten - efter en konkret  

 vurdering - kan afslå at oplyse hvorvidt tjenesten har oplysninger om en  

 person.
 5.  

  

 Det er en forudsætning for at begrænse retten til aktindsigt  

 efter § 13 - og herunder afvise at oplyse hvorvidt efterretningstjenesten er  

 i  

 besiddelse af oplysninger om den pågældende person som omtalt ovenfor - at  

 begrænsningen i aktindsigt i det konkrete tilfælde er nødvendig til  

 beskyttelse  

 af væsentlige hensyn af den karakter der er omtalt i bestemmelsens stk. 1,  

 nr.  

 1-6.
Politiets  

 Efterretningstjeneste bygger efter det oplyste tjenestens afgørelser i  

 sådanne  

 sager på en vurdering i det enkelte tilfælde af om det vil have afgørende  

 skadevirkning for tjenestens virksomhed at oplyse hvorvidt tjenesten har  

 oplysninger om den pågældende.
Dette er efter efterretningstjenestens  

 opfattelse  

 i almindelighed tilfældet.
 Som ombudsmand har jeg ikke  

 særlige forudsætninger for at foretage en vurdering af skadevirkningerne på  

 en  

 anden og bedre måde end Politiets Efterretningstjeneste.
Normalt kan jeg derfor ikke  

 gå ind i en nærmere efterprøvelse af en konkret vurdering af denne karakter.  

 Kun hvis der er tale om ganske særlige omstændigheder, kan jeg kritisere  

 efterretningstjenestens (og Justitsministeriets) afgørelse.
Det kan f.eks.  

 være  

 tilfældet hvis sagen er mangelfuldt oplyst eller afgørelsen i forhold til  

 andre  

 lignende sager er udtryk for en forskelsbehandling der ikke er sagligt  

 begrundet.
 Under min gennemgang af Deres  

 sag har jeg ikke fundet sådanne særlige omstændigheder, og jeg kan derfor  

 ikke  

 kritisere at efterretningstjenesten og Justitsministeriet i Deres tilfælde  

 afslog at oplyse om efterretningstjenesten er i besiddelse af oplysninger  

 vedrørende Dem.
6.  

  

 De har under sagen over for Justitsministeriet anført at intet  

 tydede på at Politiets Efterretningstjeneste havde foretaget en konkret  

 vurdering af Deres anmodning som efterretningstjenesten er forpligtet til  

 ifølge offentlighedsloven.
Jeg går ud fra at De bygger denne opfattelse på  

 den  

 begrundelse der blev givet for afslaget på Deres anmodning om aktindsigt.
 Jeg bemærker hertil at  

 indholdet af en begrundelse efter forvaltningslovens § 24, stk. 3, kan  

 begrænses 'i det omfang partens interesse i at kunne benytte kendskab til  

 denne  

 til varetagelse af sit tarv findes at burde vige for afgørende hensyn til den  

 pågældende selv eller til andre private eller offentlige interesser, jfr. §  

 15'. Forvaltningslovens § 15 omtaler bl.a. de samme hensyn som fremgår af  

 offentlighedslovens § 13, stk. 1, nr. 1 og 3.
