Lov om tilskud til Færøernes  

 hjemmestyre for årene 1999-2001 VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
 § 1. Staten yder i 1999, 2000 og 2001 et  

 årligt tilskud på 932,8 mio. kr. til Færøernes  

 hjemmestyre.
 § 2. Tilskuddet reguleres i 2000 og 2001 med en  

 procent, der svarer til den gennemsnitlige pris- og lønregulering  

 på statens driftsbudget for det pågældende år.
 § 3. Tilskuddet udbetales forskudsvis i lige store  

 rater hver måned, medmindre der træffes anden aftale om  

 udbetalingsterminer mellem finansministeren og Færøernes  

 hjemmestyre.
 § 4. Loven træder i kraft den 1. januar 1999. Samtidig  

 ophæves lov nr. 1075 af 20. december 1995 om tilskud til  

 Færøernes hjemmestyre for årene 1996-98..
Givet på Marselisborg Slot, den 23. december  

 1998 Under Vor Kongelige Hånd og Segl Margrethe R.
