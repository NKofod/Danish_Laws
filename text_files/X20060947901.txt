Forening  ikke skattepligtig   

 eksterne bidrag  foreningens finansiering Spørgsmål Kan Skatterådet  

 bekræfte, at foreningen A ikke er skattepligtig af indtægter som eksterne  

 bidragsydere bidrager med til foreningens finansiering? Svar Ja Beskrivelse af de faktiske forhold Om faktum  

 oplyste repræsentanten, at foreningen A har til formål at udvikle tv for en  

 bestemt målgruppe herunder at etablere en ny generation af medarbejde med  

 interesse for tv, samt styrke opmærksomheden omkring tv ved at afholde en  

 festival  

 hvert andet år, hvor der uddeles priser i forskellige kategorier for bedste  

 tv-produktion.
 Foreningen har  

 15 medlemmerne og er registreret som en frivillig forening.
Af foreningens  

 vedtægter fremgår, at bestyrelsen arbejder for, at omkostninger til  

 foreningens  

 drift dækkes ved bidrag fra eksterne bidragsydere.
Såfremt bidragene ikke er  

 tilstrækkelige til at dække omkostningerne, betaler medlemmerne et årligt  

 bidrag.
Størrelsen af bidraget fastsættes af generalforsamlingen.
 Repræsentanten  

 oplyste, at foreningen finansieres ved medlemsafgifter, offentlig støtte og  

 støtte fra private, der har en særlig interesse i at støtte tv-produktioner.
Festivalen, der  

 afholdes hvert andet år, er en lukket festival, hvor der ikke er adgang for  

 publikum.
Festivalen er dog ikke kun for foreningens medlemmer, idet  

 branchefolk, der ikke er medlem af foreningen, også er velkomne.
De eksterne  

 bidragsydere får en modydelse i form af kreditering på festivalmappen, der er  

 en mappe, der udleveres til festivaldeltagerne med praktiske oplysninger samt  

 oplysninger om de deltagende produktioner mv.
Mappen udleveres kun i det  

 lukkede forum på festivalen.
Krediteringen indebærer, at bidragsydernes navn  

 og  

 logo trykkes i festivalmappen.
I nogle tilfælde  

 er der sket kreditering af eksterne bidragsydere på den "jingle",  

 der  

 ved festivalen introducerer hver screening.
Nævnte "jingle" vises  

 kun  

 på det lukkede forum på festivalen.
 Repræsentanten  

 anførte, at foreningen er skattepligtig efter selskabsskattelovens § 1, stk.  

 1,  

 nr. 6, og således skattepligtig af erhvervsmæssig indkomst.
Der var  

 repræsentantens opfattelse, at foreningen ikke er skattepligtig af bidrag som  

 ydes fra eksterne bidragsydere idet der ikke er tale om sponsorering, idet  

 sponsorering karakteriseres ved at være en ydelse, der bliver givet i  

 forventning om en vis modydelse eksempelvis i form af omtale.
Da foreningen  

 kun  

 afholder festivalen for foreningens medlemmer og branchefolk, vil bidragydere  

 kun opnå reklame overfor disse.
SKATs indstilling og begrundelse SKAT anførte  

 indledningsvis, at foreningen er skattepligtig efter selskabsskattelovens §  

 1,  

 stk. 1, nr. 6. Foreningens skattepligt er således begrænset til den  

 erhvervsmæssige virksomhed.
 Som indtægt ved  

 erhvervsmæssig virksomhed for de i selskabsskattelovens § 1, stk. 1, nr. 6,  

 omhandlede  

 foreninger m.v. forstås indtægt fra nærings- eller anden  

 forretningsvirksomhed,  

 herunder indtægt fra drift, udlejning og bortforpagtning af fast ejendom, jf.  

 selskabsskattelovens § 1, stk. 4, 1. pkt.
Foreningen  

 finansieres ifølge foreningens vedtægter ved bidrag fra eksterne bidragydere,  

 og i det omfang disse bidrag ikke dækker foreningens omkostninger, bidrag fra  

 foreningens medlemmer.
Derudover ydes der støtte fra offentlige  

 bidragydere.
Af foreningens  

 vedtægter fremgår, at formålet med foreningen er en styrkelse af niveauet hos  

 producenter af tv for den pågældende målgruppe samt en styrkelse af kontakten  

 mellem medarbejdere og beslutningstagere i tv-stationerne.
Ifølge vedtægterne  

 er formålet tillige at styrke opmærksomheden omkring tv.
 Repræsentanten  

 oplyste for så vidt angår festivalens mål, at festivalen tilsigter en  

 "styrkelse af niveauet hos producenter". Dette skal dog ikke  

 forstås  

 som en henvisning til en øget produktion, men alene som en henvisning til  

 højnelse af kvaliteten.
 Afgørende for  

 hvorvidt foreningen er skattepligtig af bidragene fra eksterne bidragsydere  

 er  

 arten af den virksomhed foreningen udøver, jf. også LV Selskaber og  

 aktionærer  

 S.C.6.1.1.. Ved vurdering af foreningens skattepligt er det således ikke kun  

 afgørende, hvorvidt foreningen er tilrettelagt med henblik på indtjening af  

 et  

 overskud.
 Selvom det ikke  

 af vedtægterne fremgår, at foreningen har indtjening som formål, var det  

 SKATs  

 opfattelse af det jf. ovenstående konkret skal vurderes, hvorvidt den udøvede  

 aktivitet kan betegnes som erhvervsmæssig.
 SKAT fandt især  

 aktiviteten i henhold til afholdelsen af en festival relevant, idet der heri  

 kan forekomme et væsentligt kommercielt hensyn.
 Henset til at  

 festivalen udelukkende afholdes for foreningens medlemmer samt branchefolk,  

 og  

 at medlemstallet er relativt begrænset fandt SKAT på baggrund af det oplyste,  

 at der ikke ved afholdelsen af selve festivalen er tale om aktivitet, der  

 henhører under begrebet erhvervsmæssig virksomhed i selskabsskattelovens § 1,  

 stk. 1, nr. 6, jf. § 1, stk. 4.
 I forbindelse  

 med festivalen gives en modydelse til de eksterne bidragsydere i form af  

 kreditering,  

 bl.a. ved at nævne bidragyderen i festivalmaterialet.
 Det var dog  

 SKATs opfattelse, at den modydelse, der bliver leveret til de eksterne  

 bidragsydere er af begrænset karakter.
 SKAT lagde ved  

 vurderingen heraf vægt på, at foreningen i dag har 15 medlemmer, og at kun  

 medlemmerne  

 samt branchefolk har adgang til festivalen, hvorved eksterne bidragsydere kun  

 opnår kreditering overfor en begrænset kreds.
I RR.83 SM 77  

 gengives det tidligere Statsskattedirektorats udtalelser vedrørende en  

 idrætsorganisation, der ikke fandtes skattepligtig af et sponsortilskud, da  

 beløbet ikke tilgik en erhvervsmæssig virksomhed.
Direktoratet udtalte under  

 sagen, at en betingelse om kommunikation og rådgivning, som fulgte  

 sponsortilskuddet, blot måtte betragtes som et forhold, der reducerede  

 værdien  

 af den gave, der blev ydet.
 Det var på  

 baggrund af ovenstående SKATs opfattelse, at aktiviteten i form af  

 kreditering  

 ikke kan karakteriseres som erhvervsmæssig virksomhed efter  

 selskabsskatteloven  

 § 1, stk. 1, nr. 6, jf. § 1, stk. 4.
 SKAT indstillede  

 således, at spørgsmålet blev besvaret bekræftende.
Skatterådets afgørelse Skatterådet tiltrådte SKATs indstilling.
