Den 16. november 1990 fandt en noteveksling sted i Bonn mellem Det tyske Udenrigsministerium og Den danske Ambassade om overenskomsten af 23. oktober 1954 mellem Amerikas Forenede Stater, Det Forenede Kongerige Storbritannien og Nordirland, Den Franske Republik og Forbundsrepublikken Tyskland om fremmede styrkers tilstedeværelse i Forbundsrepublikken Tyskland.
Overenskomsten blev tiltrådt af Danmark den 4. maj 1955, jf.
Udenrigsministeriets bekendtgørelse nr.
 48 af 26. august 1955, Lovtidende C.
 Notevekslingen har følgende ordlyd:
Oversættelse Bonn, den 16. november 1990 Statssekretæren Udenrigsministeriet Deres Excellence, Jeg har den ære over for Kongeriget Danmarks regering på vegne af  

 Forbundsrepublikken Tysklands regering og under henvisning til de samtaler,  

 som er blevet ført mellem repræsentanter for vore regeringer vedrørende  

 overenskomsten af 23. oktober 1954 om fremmede styrkers tilstedeværelse i  

 Forbundsrepublikken Tyskland (overenskomsten om tilstedeværelse), at foreslå  

 følgende:
 1. Under forbehold af punkt 2 og 3 i nærværende note  

 forbliver overenskomsten om tilstedeværelse i kraft efter gennemførelsen af  

 Tysklands enhed og afslutningen af traktaten om den endelige ordning  

 vedrørende Tyskland, som blev underskrevet den 12. september 1990.
 Overenskomstens gældende geografiske anvendelsesområde ændres ikke ved  

 gennemførelsen af Tysklands enhed.
 2. Overenskomsten om tilstedeværelse vil blive taget  

 op til overvejelse af overenskomstparterne efter anmodning fra en af  

 parterne.
3. Enhver overenskomstpart, som har styrker  

 stationeret, kan ved notifikation af de andre overenskomstparter under  

 iagttagelse af en frist på 2 år træde tilbage fra overenskomsten om  

 tilstedeværelse.
Forbundsrepublikken Tyskland kan opsige overenskomsten over  

 for en eller flere overenskomstparter ved notifikation af alle parter under  

 iagttagelse af en frist på 2 år.
 Hvis Kongeriget Danmarks regering erklærer sig indforstået med indholdet  

 af denne note, vil denne note og svarnoten, hvori Deres regerings  

 indforståelse bringes til udtryk, udgøre en aftale mellem vores to  

 regeringer.
 Modtag, Deres Excellence, forsikringen om min mest udmærkede højagtelse.
Lautenschlager H.
E.
Kongeriget Danmarks ambassadør Bonn Bonn, den 16. november 1990 Kongelig Dansk Ambassade Ambassadøren Deres Excellence, Jeg har den ære at bekræfte modtagelsen af Deres Note af 16. november 1990  

 vedrørende overenskomsten af 23. oktober 1954 om fremmede styrkers  

 tilstedeværelse i Forbundsrepublikken Tyskland, hvis ordlyd er følgende:
(Her følger teksten til foranstående note) Jeg har den ære at meddele Dem, at Kongeriget Danmarks regering er  

 indforstået med indholdet af Deres note.
Som følge heraf vil Deres note og  

 denne svarnote udgøre en aftale mellem vores regeringer.
 Modtag, Deres Excellence, forsikringen om min mest udmærkede højagtelse.
K.
E.
Tygesen Kgl. dansk ambassadør Statssekretær i Udenrigsministeriet H.
E.
Hr.
Dr.
Hans Werner Lautenschlager Bonn Aftalen trådte i kraft på datoen for noternes udveksling den 16.  

 november 1990.
