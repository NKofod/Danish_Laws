I en bindende forhåndsbesked var rejst spørgsmål om den skattemæssige  

 stilling for modtageren af nogle aktier, overdraget ved bodeling i  

 forbindelse med separation.
Landsskatteretten fandt, at overdragerens  

 hovedaktionærmæssige status ikke ville blive overført til modtageren for  

 sådanne aktier.
Modtageren ville kunne sælge aktierne skattefrit efter  

 aktieavancebeskatningslovens § 4, stk. 1.
 A og B klagede over den af Ligningsrådet afgivne bindende forhåndsbesked  

 vedrørende aktieoverdragelse m.v. i forbindelse med separation.
 Der var ønsket bindende forhåndsbesked om følgende spørgsmål:
1) Indtræder A i forbindelse med separation fra B, hvor hun får udlagt  

 aktier og konvertible gældsbreve fra ægtefællens bodel, i dennes  

 skattemæssige anskaffelsessum og anskaffelsestidspunkt for disse  

 værdipapirer? 2) Vil A's aktionærstatus efter separationen alene afhænge af hendes og  

 hendes families aktiebesiddelser? 3) Kan A efter separationen afhænde aktierne og de konvertible gældsbreve  

 skattefrit efter aktieavance- beskatningslovens § 4, stk. 1, 2. punktum,  

 enten til det udstedende selskab efter meddelt dispensation i medfør af  

 ligningslovens § 16 B, stk. 6, jf. stk. 1, eller til C? Det fremgik af sagen, at ægtefællerne A og B havde indgivet ansøgning om  

 bevilling til separation.
I forbindelse med separationen havde ægtefællerne,  

 jf. bodelingsoverenskomstens § 8, hvor fællesformuen i det fuldstændige  

 formuefællesskab var opgjort til 4.105.000 kr., besluttet, at A skulle have  

 udlagt en del af sin boslod i B-aktier og konvertible gældsbreve i selskabet  

 C Handels- og Ejendomsselskab A/S, såfremt hun ville kunne afhænde såvel  

 aktierne som de konvertible gældsbreve skattefrit.
C Handels- og Ejendomsselskab A/S havde en nominel aktiekapital på 600.000  

 kr., fordelt med nominelt 150.000 kr.
A-aktier og nominelt 450.000 kr.  

 B-aktier.
Endvidere havde selskabet i juni 1981 udstedt nominelt 300.000 kr.  

 i konvertible gældsbreve.
B ejede sammen med faderen C mere end 25% af  

 aktiekapitalen i selskabet.
Ægtefællernes samlede beholdning af aktier og konvertible gældsbreve i C  

 A/S udgjorde nominelt 92.500 kr.
B-aktier og nominelt 50.500 kr. konvertible  

 gældsbreve.
Såvel B-aktierne som de konvertible gældsbreve tilhørte B's  

 bodel.
Aktierne var erhvervet af B til pari kurs i 1971 og 1972. De  

 konvertible gældsbreve var erhvervet af B i juni 1981 ved indskud til pari  

 kurs.
 Den gennemsnitlige skattekurs for aktierne og de konvertible gældsbreve  

 udgjorde pr. 1. januar 1990 2.265.
 Efter separationen, der var sket ved bevilling i juni 1989, overvejede A  

 af økonomiske årsager at sælge såvel B-aktierne som de konvertible gældsbreve  

 enten til C eller til det udstedende selskab.
 Ligningsrådet havde meddelt klagerne følgende begrundede svar:
 »B er hovedaktionær i relation til aktieavancebeskatningslovens § 4,  

 stk. 2 og 3, i C Handels- og Ejendomsselskab A/S, idet han sammen med sin  

 fader ejer mere end 25% af selskabets aktiekapital.
B's overdragelse af aktier og konvertible gældsbreve i selskabet til A i  

 forbindelse med separationen behandles ikke som en afståelse i skattemæssig  

 henseende.
Til gengæld indtræder A i skattemæssig henseende i B's  

 anskaffelsessum og anskaffelsestidspunkt samt hovedaktionærstatus vedrørende  

 de erhvervede aktier og konvertible gældsbreve.
Der henvises herved til  

 Skatteministeriets cirkulære nr. 1 af 2. januar 1984 om beskatning ved  

 afståelse af aktier m.v. pkt. 3, afsnit 3.
 A skal derfor ved afståelse af de erhvervede aktier og konvertible  

 gældsbreve efter separationen beskattes efter de regler, der gælder for  

 afståelse af hovedaktionæraktionæraktier«.
 Klagerne påklagede besvarelsen af spørgsmål 2 og 3 og påstod afgørelsen  

 ændret i overensstemmelse med vedkommende ligningskommissions og  

 amtsskatteinspektorats opfattelse, der var gået ud på følgende:
 » ad spørgsmål 2.
 Ja, en tidligere ægtefælles aktiebesiddelse medregnes ikke ved afgørelse  

 af, om skatteyder er undergivet hovedaktionærbeskatning, idet en sådan  

 sammenkædning ophører ved separationens indtræden.
 ad spørgsmål 3.
Ja, ud fra den opfattelse, at der i den beskrevne situation ikke skal ske  

 beskatning af en opnået avance ved salget af aktierne.« Told- og  

 Skattestyrelsen udtalte over for Landsskatteretten bl.a., at udgangspunktet  

 for den skattemæssige behandling af overdragelse af aktier mellem samlevende  

 ægtefæller er kildeskattelovens § 26 B, som er en successionsregel.  

 Successionen medfører, at overdrageren ikke beskattes af sin aktieavance.  

 Heller ikke overdragelse af aktier mellem ægtefællerne i forbindelse med  

 separation eller skilsmisse behandles som afståelse.
Beskatningen udskydes,  

 indtil erhververen afstår aktierne.
Til gengæld indtræder erhververen i  

 overdragerens skattemæssige stilling, herunder hovedaktionærstatus.
 Styrelsen henviste til en række yderligere bestemmelser, herunder  

 cirkulære nr. 78 af 29. maj 1989, og indstillede Ligningsrådets afgørelse  

 stadfæstet.
 Landsskatteretten bemærkede, at den successionsregel, Told- og  

 Skattestyrelsen henviste til - kildeskattelovens § 26 B - kun gælder for  

 samlevende ægtefæller.
 Henvisningen til cirkulære af 29. maj 1989 fandtes heller ikke afgørende,  

 da personkredsen her var begrænset til børn, børnebørn, søskende og deres  

 børn m.v., jf. punkt 4.
Landsskatteretten bemærkede dernæst, at spørgsmålet om hustruens  

 hovedaktionærstatus, jf. aktieavancebeskatningslovens § 4, stk. 2 og 3,  

 specielt var omtalt i Skattedepartementets cirkulære nr. 1 af 2. januar 1984,  

 pkt. 14. Det fremgik heraf, jf. afsnit 4, 5 og 6, at den skattepligtige, der  

 får overdraget aktier fra ægtefællen, indtræder i ægtefællens stilling ved  

 afgørelsen af, om der foreligger et hovedaktionærforhold.
Det fremgik  

 endvidere, at overdrager manden - der er omfattet af  

 hovedaktionærbeskatningen som følge af sin faders aktiebesiddelse (hvad der  

 er tilfældet her i sagen) - aktier til hustruen, vil hun overtage mandens  

 hovedaktionærstilling.
 Endelig fremgik det af sidste afsnit, at dette dog kun gælder, for så vidt  

 angik de aktier, hun havde fået overdraget, og denne hovedaktionærstilling  

 som følge af svigerfamiliens aktiebesiddelse ville ophøre straks ved  

 separationen.
 Landsskatteretten fandt, at ordlyden af nævnte cirkulæres punkt 14 direkte  

 omhandlede forholdet i den påklagede sag.
 Landsskatteretten var således enig med klagerne i, at de to påklagede  

 spørgsmål skulle besvares bekræftende.
 LV 1990, SH 1.3.1.
