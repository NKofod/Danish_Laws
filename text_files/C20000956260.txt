Sandblæsning  

  

 At-vejledning  

 D.2.1  

  

 Marts 2000  

  

 Erstatter At-anvisning nr. 4.2.1.1 af januar 1991 Sandblæsning med tør fristråle i kabine og hal samt  

 udendørs sandblæsning, herunder bygge- og anlægsarbejde, skal ske i  

 overensstemmelse med denne At-vejledning, eller på en måde, der er  

 tilsvarende  

 sikkerheds- og sundhedsmæssig forsvarlig.
 Ved sandblæsning forstås blæsning med natursand,  

 stålsand (gritt), støbejernssand, bagepulver, stålkugler, korund, glas-shot,  

 aluminiumsilikat, aluminiumslagge, kobberslagge eller kulslagge med tør  

 fristråle samt sandblæsning, hvor der til blæsemidlet er tilsat vand eller  

 andre støvhæmmende midler, fx skumgummigranulat.
Ved sandblæsning opstår der en uacceptabel  

 støvbelastning.
Støvet kan indeholde sundhedsfarlige bestanddele.
 Støv, der opstår ved tør sandblæsning af asbestholdige  

 og/eller malede overflader, kan fx indeholde asbest eller blyforbindelser,  

 chromater og organiske bestanddele.
Blæsning med natursand, der indeholder kvarts, bør  

 undgås.
Kvarts er særligt sundhedsfarligt og indebærer fare for silikose og  

 kræft.
1. Generelle  

 forhold 1.1. Fælles for  

 al sandblæsning Sandblæsningsarbejde skal planlægges og tilrettelægges,  

 så det kan udføres sikkerheds- og sundhedsmæssigt fuldt forsvarligt.
Når  

 sandblæsning foregår på en arbejdsplads, hvor der stilles krav om en  

 sikkerheds- og sundhedsplan, skal sandblæsningsarbejdet være omfattet af  

 planen.
Det gælder fx ved bygge- og anlægsarbejde.
Der må kun sandblæses, når det ikke er til gene for  

 andre.
Omgivelserne skal sikres i henhold til Miljø- og Energiministeriets  

 regler.
Sandblæsestrålen skal afbrydes, når pistolens  

 betjeningsanordning slippes (dødmandsknapfunktion). Sandblæsten skal standse  

 hurtigst muligt.
Ved brug af lange slanger (over  

 40 m  

 ) tilrådes det derfor, at der bruges  

 elektrisk styring i stedet for luftstyring.
Enstrenget luftstyring er ikke  

 tilladt.
Hvis der sandblæses ved så lav en omgivelsestemperatur,  

 at der er risiko for, at kondensvand fryser, kan det medføre utilsigtede  

 funktioner, fx igangsætning og svigt af dødmandsknapfunktion.
Anlægget skal  

 derfor forsynes med et doseringsapparat, der tilfører antifrostvæske.
Ved sandblæsning forekommer der ofte tungt arbejde, fx  

 bæring af blæsepistol og slange samt manuel påfyldning af blæsemiddel.
Der  

 skal  

 træffes foranstaltninger, som nedsætter den fysiske belastning mest muligt  

 (1,  

 2, 3).
 1.2. Personlige  

 værnemidler mv.
 Alle personer, der sandblæser eller opholder sig på  

 områder, hvor der sandblæses, skal bære følgende beskyttelse, også selv om  

 opholdet er kortvarigt:
  

 	  

 Særligt  

 støvafvisende beskyttelsestøj bestående af tætsluttende overtræksdragt,  

 langskaftede støvler og arbejdshandsker med lange manchetter   

 	  

 Luftforsynet  

 åndedrætsværn, enten i form af en hætte, der dækker hoved, hals og skuldre og  

 har sikre, tætte slangeforbindelser eller i form af en helmaske plus hætte.  

 Maskeruden skal være særlig modstandsdygtig (resistent glas) (4).
Beskyttelsestøj skal rengøres eller skiftes hyppigt,  

 alt efter arbejdets art.
Beskyttelsestøj må ikke bæres i spisepauser.
 Hverken den der sandblæser eller andre må opholde sig i  

 en sandblæsekabine eller i nærheden af andre arbejdssteder uden  

 åndedrætsværn,  

 før der der sikkerhed for, at det er forsvarligt at arbejde der.
 Der skal forefindes en øjenskylleflaske i umiddelbar  

 nærhed af, hvor der sandblæses.
1.3.  

 Foranstaltninger mod skadelig støj Støj skal så vidt muligt bekæmpes ved tekniske  

 foranstaltninger, fx ved at beklæde vægge med støjdæmpende materiale og ved  

 at  

 gøre ventilationsanlægget så støjsvagt som muligt.
Derudover skal der bruges  

 høreværn,  

 når det er nødvendigt (5, 6, 7).
 Det kan være nødvendigt at støjdæmpe  

 sandblæsekabiner/-haller, så omgivelserne ikke generes.
1.4. Genbrug og  

 rengøring Blæsemidler må kun genbruges, når de er effektivt  

 renset for urenheder fra sandblæste emner samt renset for den fineste  

 fraktion  

 af blæsemidlet.
Rengøring af sandblæste emner må ikke ske ved  

 trykluftblæsning.
Det skal ske med støvsuger i det omfang, det er muligt.
Rengøring af arbejdsstedet efter sandblæsningens ophør,  

 og efter at blæsemidlet er fjernet, skal ske med støvsuger.
I kabiner/haller  

 skal ventilationsanlægget være i funktion.
Rengøring af udendørs arbejdssteder skal foretages på  

 en måde, så omgivelserne ikke belastes.
Affaldssandet skal holdes fugtigt, så  

 støvet ikke spredes.
Hvis det ikke er muligt, skal der bruges støvsuger.
 Tekniske hjælpemidler, fx stilladser og løfteborde, der  

 har været brugt under sandblæsningsarbejdet, skal rengøres forsvarligt inden  

 nedtagning.
 Affald skal bortskaffes i henhold til Miljø- og  

 Energiministeriets regler.
2. Sandblæsning  

 i kabine og hal 2.1. Særlige  

 regler for sandblæsning i kabine og hal Sandblæsning skal normalt foregå i en dertil indrettet  

 kabine eller hal.
Kabinen/hallen skal være forsynet med effektiv mekanisk  

 ventilation, der er indrettet, så   

 	  

 anlægget hurtigt kan  

 tømme kabinen/hallen for støv under og efter blæsningen   

 	  

 der er god  

 sigtbarhed under blæsningen   

 	  

 overtryk undgås   

 	  

 der er en  

 lufthastighed mellem 0,25 og 0,50 m/s eller mere, hvis det er nødvendigt   

 	  

 der sker en effektiv  

 gennemskylning af kabinen/hallen.
Det brugte blæsemiddel skal hurtigst muligt fjernes fra  

 kabinen/hallen.
Det kan bedst ske gennem gulvrist og mekanisk transportanlæg.  

 Et mekanisk transportanlæg skal være støvtæt og have afsugning, så overtryk i  

 anlægget undgås.
 Jo større ristarealet er, desto hurtigere fjernes  

 blæsemidlet automatisk.
Hvis gulvristen af tekniske årsager ikke kan dække hele  

 gulvarealet, er det nødvendigt at fjerne det brugte blæsemiddel fra arealerne  

 uden rist.
Støvet skal fjernes på en måde, der sikrer mindst mulig udvikling  

 af  

 støv.
Normalt kan man bruge en truck, minilæsser e.l., der er forsynet med en  

 lodretstående frontplade, som skubber det brugte blæsemiddel hen over gulvet  

 til risten.
Kabinens/hallens ventilation skal være i drift under  

 skubningen.
Skubningen skal så vidt muligt ske i retning mod kabinens/hallens  

 udsugningspanel.
Hvor det er teknisk muligt, skal trucken eller  

 minilæsseren være forsynet med en såkaldt overtrykskabine med tilførsel af  

 ren  

 luft, som beskytter føreren mod støv.
Hvor det ikke er teknisk muligt, skal  

 føreren bruge egnet åndedrætsværn.
Åndedrætsværnet skal være tilpasset støvets art og  

 mængde.
Hvis der fx er kræftfremkaldende stoffer og materialer i det brugte  

 blæsemiddel, skal der bruges luftforsynet åndedrætsværn.
I andre tilfælde kan  

 filtrerende åndedrætsværn, eventuelt med motor, være tilstrækkeligt.
Hvis brugt blæsemiddel ikke kan fjernes ved skubning,  

 skal det fjernes ved støvsugning.
Brugt blæsemiddel må ikke skovles eller  

 fejes  

 væk.
 Kabinens/hallens ventilationsanlæg skal give hørligt og  

 synligt alarmsignal, hvis anlæggets effektivitet er nedsat.  

 Ventilationsanlægget  

 skal rengøres hyppigt, og det skal kontrolleres og justeres af en  

 kvalificeret  

 person.
Kabinen/hallen skal have effektiv belysning eventuelt  

 med flytbare lamper.
Belysningen skal rengøres hyppigt.
 Kabinen/hallen skal have glatte vægge, og der må ikke  

 være hylder e.l., som kan samle støv.
Skilte uden for kabinen/hallen skal advare om, at  

 adgang til kabinen/hallen er forbudt for uvedkommende under sandblæsning og  

 en  

 vis tid efter sandblæsningens ophør.
Der kan eventuelt suppleres med en rød  

 advarselslampe, som er tændt under sandblæsningen og en vis tid efter dens  

 ophør.
 Kabinen bør indrettes, så uhåndterlige og/eller tunge  

 emner kan vendes og opstilles med tekniske hjælpemidler (1).
 3. Sandblæsning  

 udendørs og ved bygge- og anlægsarbejde m.m.
 3.1. Særlige  

 regler for sandblæsning udendørs og ved bygge- og anlægsarbejde m.m.
 Afsnittet omhandler sandblæsningsarbejde, der ikke  

 foregår i kabine eller hal.
Arbejdsstedet skal indrettes, så arbejdet kan foregå  

 ergonomisk forsvarligt og i rigtige arbejdsstillinger.
Fx skal stilladser,  

 hvorfra der foretages sandblæsning, have den nødvendige bredde, dog mindst  

 110 cm.
Før der udføres udendørs sandblæsning, skal det  

 anmeldes til den lokale miljømyndighed, jf.
Miljøministeriets bekendtgørelse  

 om  

 anden virksomhed end listevirksomhed.
 På områder, hvor der udføres sandblæsning, skal der  

 opsættes advarselsskilte og foretages afspærring, så uvedkommende færdsel  

 hindres.
Sandblæsning med tør fristråle må som udgangspunkt ikke  

 foregå udendørs.
Hvor det er nødvendigt at foretage tør sandblæsning skal  

 der,  

 hvor det er muligt, tilsættes et støvnedsættelsesmiddel, fx  

 skumgummigranulat.  

 Arbejdet skal foregå under presenning eller en anden afdækning, der er lige  

 så  

 tæt.
Afdækningen skal sikre, at støvet ikke spredes til omgivelserne.
 Læs også  

 Arbejdstilsynets vejledninger om:
(1)  

 	  

 Ensidigt, belastende  

 arbejde (2)  

 	  

 Vurdering af løft (3)  

 	  

 Manuel håndtering (4)  

 	  

 Åndedrætsværn (5)  

 	  

 Bekæmpelse af støj (6)  

 	  

 Ventilation på faste  

 arbejdssteder (7)  

 	  

 Høreværn Læs også  

 branchearbejdsmiljørådenes vejledninger mv.
 Branchearbejdsmiljørådenes vejledninger kan findes på  

 Arbejdstilsynets hjemmeside www.at.dk.
