Samtidig med offentliggørelsen af basisprocenterne offentliggøres det  

 såkaldte socialbidragsbeløb Socialbidragsbeløbet indgår i beregningen af honorarer efter de regler,  

 der gælder i medfør af lov nr. 127 af 31.3.1985 om begrænsning i stigninger i  

 avancer og priser.
I denne beregning indgår også det såkaldte  

 arbejdsgivertilskud, som er fastsat ved lov nr. 138 af 6.4.1985 om tilskud  

 til arbejdsgivernes betaling til arbejdsmarkedsbidrag.
 Da socialbidragsbeløbet således nu indgår i pris- og  

 avancelovbestemmelserne, som forvaltes af Monopoltilsynet, er det besluttet  

 indtil videre ikke at offentliggøre noget socialbidragsbeløb, men det skal  

 med hensyn til det nævnte arbejdsgivertilskud oplyses, at der kan anlægges  

 den praksis straks at trække tilskuddet fra honorarberegningen og så løbende  

 lægge omkostningsstigninger på honoraret i det omfang, dette efter pris- og  

 avanceloven lader sig gøre, eller at lade rådgiverne beholde tilskuddet og så  

 efterfølgende beregne de indtrufne omkostningsstigninger og modregne disse i  

 tilskuddet.
 Vejledning fås hos Praktiserende Arkitekters Råd, Foreningen af Rådgivende  

 Ingeniører eller Byggestyrelsen.
