Skriftlig fremsættelse (12. marts 2003) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om  

 finansiel virksomhed.
(Lovforslag nr.
L 176).
Lovforslaget er sammen med det samtidigt fremsatte forslag  

 til lov om realkreditlån og realkreditobligationer m.v. et vigtigt skridt i  

 retning mod en forenklet lovstruktur på det finansielle område.
Forslaget  

 skal  

 ses som en del af en fortløbende proces med henblik på at harmonisere og  

 ensrette den finansielle lovgivning.
Lovforslaget medfører, at der sker en  

 betydelig reduktion i antallet af finansielle love, idet 7 love med  

 branchespecifikke regler ophæves.
Langt størstedelen af lovforslagets regler indebærer derfor  

 ikke ændringer af den nuværende retstilstand.
Der vil i det fortsatte arbejde  

 med loven blandt andet blive set nærmere på muligheden for yderligere  

 indholdsmæssige og administrative forenklinger af reglerne.
Dette arbejde er  

 sat i gang og sker med inddragelse af de berørte brancheorganisationer.
 Lovforslaget bygger på det grundlag, at ens forhold skal  

 behandles ens, uanset hvilken virksomhed, det drejer sig om.
 Forslaget skal også sikre, at formkrav i den finansielle  

 lovgivning angående skriftlighed m.v. ikke er til hinder for elektronisk  

 informationsudveksling og opbevaring.
 Inden for forsikringsområdet udvides mulighederne for at  

 videregive fortrolige oplysninger til brug for administration, uanset  

 hvorledes  

 de administrerende selskaber er organiseret.
 For at begrænse virksomhedernes administrative byrder,  

 foreslås reglerne om ledelse og spekulation forenklet.
Forslaget giver endelig Finanstilsynet hjemmel til at påbyde  

 bestyrelsen i en finansiel virksomhed at afsætte et medlem af direktionen,  

 hvis  

 den pågældende ikke kan bestride hvervet eller stillingen.
Hvis den  

 finansielle  

 virksomhed ikke følger Finanstilsynets påbud, kan virksomhedens tilladelse  

 inddrages.
Afgørelser af denne art forelægges for Det Finansielle  

 Virksomhedsråd.
 Med disse bemærkninger og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 høje Tings velvillige behandling.
