Nr LSF 282 Forslag til Lov om ændring af lov om midlertidig opholdstilladelse til  

 visse personer fra det tidligere Jugoslavien m.v. (Midlertidig  

 opholdstilladelse til spontane asylansøgere) Fremsat af indenrigsministeren (Birte Weiss) den 28. april 1993 Vedtaget ved tredjebehandling den 25. juni 1993 Lov nr. 459 af 30/06/1993 § 1 I lov nr. 933 af 28. november 1992 om midlertidig opholdstilladelse til  

 visse personer fra det tidligere Jugoslavien m.v. foretages følgende  

 ændringer:
 1. § 4, stk. 2, affattes således:
»Stk. 2. Nære familiemedlemmer til de af § 15 og § 15 a  

 omfattede personer med midlertidig opholdstilladelse kan dog efter ansøgning  

 i særlige tilfælde af humanitær karakter meddeles midlertidig  

 opholdstilladelse her i landet.« 2. § 13, stk. 2, affattes således:
»Stk. 2. Direktoratets afgørelser kan bortset fra afgørelser  

 i henhold til §§ 1, 4, 14, 15 og 15 a påklages til indenrigsministeren.« 3. § 15, stk. 1, affattes således:
»En person fra det tidligere Jugoslavien, der er indrejst til Danmark  

 og i forbindelse hermed eller senere har ansøgt om asyl i henhold til  

 udlændingelovens § 7, kan meddeles opholdstilladelse efter denne lov, såfremt  

 vedkommende på grund af krigshandlinger eller lignende uroligheder i det  

 område, vedkommende ellers kan vende tilbage til, må antages at have behov  

 for midlertidig beskyttelse her i landet.« 4. Efter § 15 indsættes som ny paragraf:
»§ 15 a.
En person fra det tidligere Jugoslavien, der  

 befinder sig i det tidligere Jugoslavien eller i nærområdet hertil, kan  

 meddeles opholdstilladelse efter denne lov, såfremt det på baggrund af  

 oplysninger tilvejebragt i samarbejde med De Forenede Nationers Højkommissær  

 for Flygtninge (UNHCR) må antages, at vedkommende på grund af krigshandlinger  

 eller lignende uroligheder umiddelbart har behov for beskyttelse.
Stk. 2. Ansøgning om midlertidig opholdstilladelse efter stk. 1  

 skal indgives til en dansk repræsentation i ansøgerens hjemland eller i det  

 land, hvor ansøgeren har ophold.« 5. I § 16, 1. og 2. pkt., og § 19 ændres  

 »justitsministeren« til: »indenrigsministeren«.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 933 af 28. november 1992 om midlertidig opholdstilladelse til  

 visse personer fra det tidligere Jugoslavien m.v., foretages følgende  

 ændring:
 1. § 15, stk. 1, affattes således:
»En person fra det tidligere Jugoslavien, der er indrejst til Danmark  

 og i forbindelse hermed eller senere har ansøgt om asyl i henhold til  

 udlændingelovens § 7, kan meddeles opholdstilladelse efter denne lov, såfremt  

 vedkommende på grund af krigshandlinger eller lignende uroligheder i det  

 område vedkommende ellers kan vende tilbage til, må antages at have behov for  

 midlertidig beskyttelse her i landet.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Borgerkrigen i det tidligere Jugoslavien har medført tusindvis af sårede  

 og tilskadekomne, samtidig med at hundredetusindvis af mennesker er blevet  

 drevet på flugt fra deres hjem.
De vestlige lande yder en massiv humanitær bistand for at afhjælpe  

 følgerne af konflikten i området.
Danmarks samlede humanitære bistand til  

 fordel for ofre for borgerkrigen i det tidligere Jugoslavien androg således i  

 1992 i alt godt 180 millioner kroner.
Størstedelen af denne hjælp er ydet i  

 konfliktområderne og i regionen tæt ved disse områder.
Baggrunden herfor er bl.a., at der på en af UNHCR indkaldt konference den  

 29. juli 1992 om situationen i det tidligere Jugoslavien var enighed om, at  

 hjælpeindsatsen hovedsageligt burde lægges i og omkring konfliktområderne.
På  

 den måde sikrer man den mest effektive hjælp og modvirker bedst muligt, at  

 konflikten skaber et permanent flygtningeproblem.
 Den alvorlige konflikt har imidlertid vist, at der tillige er behov for at  

 hjælpe visse særligt nødstedte personer uden for regionen.
Dette var baggrunden for gennemførelsen af loven om midlertidig  

 opholdstilladelse til visse personer fra det tidligere Jugoslavien m.v.
Ved  

 loven indførtes for det første en invitationsordning, hvorefter regeringen  

 efter aftale med UNHCR eller lignende international organisation kan invitere  

 et antal særligt nødstedte personer fra det tidligere Jugoslavien til at tage  

 ophold her i landet med henblik på lægelig behandling eller anden hjælp, som  

 ikke kan ydes i det område, hvor vedkommende befinder sig.
For det andet  

 giver loven mulighed for, at personer fra det tidligere Jugoslavien, der  

 inden lovens ikrafttræden er indrejst til Danmark og i forbindelse hermed  

 eller senere har ansøgt om asyl, kan meddeles midlertidig opholdstilladelse,  

 såfremt vedkommende på grund af krigshandlinger eller lignende uroligheder i  

 det område, vedkommende ellers kan vende tilbage til, må antages at have  

 behov for midlertidig beskyttelse her i landet.
På grundlag af loven kunne der umiddelbart inviteres i alt 200 særligt  

 nødstedte personer.
Ved nye invitationstiltag udarbejdes et aktstykke med de  

 fornødne oplysninger med henblik på forelæggelse for Finansudvalget.
Danmark  

 har indtil nu modtaget i alt 172 inviterede.
Der har været tale om tidligere  

 internerede fra serbiske krigsfangelejre samt deres nærmeste  

 familiemedlemmer.
Folketingets Finansudvalg har den 31. marts 1993 tiltrådt  

 et aktstykke (Akt 170), hvorved der er etableret bevillingsmæssigt grundlag  

 for forøgelse af den oprindelige kvote med 600 personer, således at Danmark  

 kommer til at modtage i alt 800 inviterede.
Ordningen, hvorefter spontane asylansøgere fra det tidligere Jugoslavien  

 efter visse nærmere angivne kriterier kan meddeles midlertidig  

 opholdstilladelse, blev gjort tidsbegrænset, således at den kun gælder  

 personer, der er indrejst før lovens ikrafttræden den 1. december 1992.  

 Baggrunden for denne udformning af bestemmelsen var den helt uafklarede  

 situation i det tidligere Jugoslavien.
Det var på daværende tidspunkt ikke  

 muligt, at sige noget om, hvor længe konflikten ville vare, hvilket omfang  

 den ville have i fremtiden m.v.
Hertil kom at der var tale om en helt ny  

 kategori af opholdstilladelser, som man ikke umiddelbart ønskede at tilføje  

 som en permanent udvidelse af udlændingelovens regler om meddelelse af  

 opholdstilladelse.
Direktoratet for Udlændinge havde pr. 25. marts 1993 meddelt  

 opholdstilladelse efter denne ordning til 2.698 personer fra det tidligere  

 Jugoslavien.
Der har været tale om spontane asylansøgere fra  

 Bosnien-Hercegovina samt enkelte fra Kroatien.
Direktoratet for Udlændinge  

 forventer, at der ialt vil blive meddelt midlertidig opholdstilladelse til  

 ca. 3000 af de spontane asylansøgere, der indrejste inden lovens  

 ikrafttræden.
Justitsministeren gav under 2. behandlingen af lovforslaget til loven om  

 midlertidig opholdstilladelse til visse personer fra det tidligere  

 Jugoslavien tilsagn om, at han var indstillet på efter en periode på 3-5  

 måneder at gøre status og i den forbindelse overveje, om ordningen skulle  

 udvides til også at kunne gælde for visse personer fra det tidligere  

 Jugoslavien, som efter lovens ikrafttræden er indrejst og har søgt asyl i  

 Danmark.
Der var samtidig i den politiske følgegruppe, der var nedsat til  

 løbende at vurdere flygtningesituationen i det tidligere Jugoslavien, enighed  

 om inden for nogle måneder at vende tilbage til spørgsmålet med henblik på at  

 vurdere behovet for en udvidelse af ordningen.
Det må nu konstateres, at der ikke i dag er nogen bedre udsigt til løsning  

 af konfliktsituationen i det tidligere Jugoslavien, end der var ved lovens  

 vedtagelse.
Dette er baggrunden for den ved nærværende lovforslag foreslåede  

 tidsmæssige forlængelse af ordningen med meddelelse af midlertidig  

 opholdstilladelse til visse spontane asylansøgere fra det tidligere  

 Jugoslavien.
Forlængelsen indebærer, at også personer, som er indrejst efter, at loven  

 om midlertidig opholdstilladelse til visse personer fra det tidligere  

 Jugoslavien trådte i kraft, kan meddeles midlertidig opholdstilladelse.
Dette  

 gælder både personer, som er indrejst mellem den 1. december 1992 og dette  

 lovforslags ikrafttrædelsesdato og personer, som indrejser efter  

 lovforslagets ikrafttræden.
De materielle betingelser for meddelelse af  

 opholdstilladelse ændres ikke.
Spontane asylansøgere fra det tidligere Jugoslavien Antallet af spontane asylansøgere fra det tidligere Jugoslavien øgedes  

 voldsomt navnlig i 2. halvår af 1992. Af de ialt 9003 spontane asylansøgere  

 fra det tidligere Jugoslavien, som indrejste i 1992, indrejste de 8.127 efter  

 1. juli.
Af disse var 4.595 fra Bosnien-Hercegovina.
Det samlede antal  

 spontane asylansøgere fra Bosnien-Hercegovina i 1992 udgjorde 4.795.
 Andelen af spontane asylansøgere fra det tidligere Jugoslavien, der var  

 fra Bosnien-Hercegovina steg betydeligt i de sidste måneder af 1992. I  

 oktober var således 869 af de spontane asylansøgere fra Bosnien-Hercegovina,  

 medens de tilsvarende tal i henholdsvis november og december var 1.614 og  

 1.477.
De høje indrejsetal for så vidt angår asylansøgere fra det tidligere  

 Jugoslavien har stort set konstant ligget på det samme høje niveau siden  

 lovens ikrafttræden den 1. december 1992. Der er således ifølge Direktoratet  

 for Udlændinges foreløbige opgørelser i perioden fra den 1. december 1992 til  

 den 1. april 1993 indrejst ialt 5.592 spontane asylansøgere fra det tidligere  

 Jugoslavien.
Heraf var 5.411 eller ca. 97% fra Bosnien-Hercegovina.
Fra 1. januar til 1. april 1993 er der ifølge Direktoratet for Udlændinges  

 foreløbige opgørelser indrejst ialt 4.069 spontane asylansøgere fra det  

 tidligere Jugoslavien.
Heraf var de 3.934 fra Bosnien-Hercegovina.
Ordningen med midlertidig opholdstilladelse til spontane asylansøgere  

 fra det tidligere Jugoslavien Efter den ordning, som ved lovforslaget ønskes forlænget, kan der meddeles  

 midlertidig opholdstilladelse til personer fra det tidligere Jugoslavien, der  

 er indrejst til Danmark og i forbindelse hermed eller senere har ansøgt om  

 asyl, såfremt de pågældende på grund af krigshandlinger eller lignende  

 uroligheder i det område, de ellers kan vende tilbage til, må antages at have  

 behov for midlertidig beskyttelse her i landet.
På baggrund af den afgrænsning, som fremgår af lovens § 15, og som  

 videreføres med ændringsloven, vil udgangspunktet bedømt på baggrund af den  

 hidtidige situation i området fortsat være, at personer fra Makedonien,  

 Kroatien og Slovenien ikke omfattes af ordningen med midlertidig  

 opholdstilladelse, mens f.eks. navnlig personer fra Bosnien-Hercegovina vil  

 falde inden for gruppen af personer, der kan have behov for midlertidig  

 beskyttelse her i landet.
Ordningen vil også kunne omfatte personer fra de  

 zoner i Kroatien, hvor der for tiden er vedvarende krigsfare, og som det  

 derfor kan være meget problematisk for fordrevne personer at vende tilbage  

 til.
 Situationen i de forskellige områder af det tidligere Jugoslavien kan  

 fortsat ændre sig med meget kort varsel, og en sådan ændring vil påvirke  

 vurderingen af, om en person fra et af de angivne områder kan blive omfattet  

 af ordningen.
For så vidt angår Serbien-Montenegro vil udgangspunktet som hidtil være,  

 at personer derfra ikke vil kunne meddeles midlertidig opholdstilladelse  

 under hensyn til, at der ikke pågår krigshandlinger eller lignende  

 uroligheder.
Men eksempelvis vil forholdene omkring Kosova-provinsen kunne  

 udvikle sig på en sådan måde, at personer derfra vil kunne omfattes af  

 ordningen.
 Det må i det hele taget understreges, at situationen i alle dele af det  

 tidligere Jugoslavien hurtigt kan ændre sig, hvilket vil påvirke  

 afgrænsningen af, hvilke personer, der kan meddeles opholdstilladelse efter  

 loven.
Det bemærkes, at der ikke bør meddeles midlertidig opholdstilladelse til  

 en asylansøger, om hvem der foreligger oplysninger, der giver grund til at  

 antage, at vedkommende har gjort sig skyldig i forbrydelser som beskrevet i  

 flygtningekonventionens kapitel 1, artikel 1, F, litra a-c, uanset om  

 betingelserne for meddelelse af midlertidig opholdstilladelse i øvrigt måtte  

 være opfyldt.
I sådanne tilfælde bør spørgsmålet om meddelelse af  

 opholdstilladelse afgøres efter de almindelige asylretlige regler herom.
 Det er Direktoratet for Udlændinge, der træffer afgørelse om meddelelse af  

 midlertidig opholdstilladelse til spontane asylansøgere.
Såfremt en person ikke frafalder sin asylansøgning samtidig med, at  

 vedkommende meddeles midlertidig opholdstilladelse, er der i lovens § 15,  

 stk. 2, hjemmel til, at udlændingemyndighederne kan bestemme, at  

 asylansøgningen ikke færdigbehandles, sålænge den pågældende person har  

 imidlertid opholdstilladelse.
Der gælder dog en maksimumgrænse på 2 år for  

 denne udskydelse af behandlingen af ansøgningen om asyl.
Det er den  

 myndighed, der aktuelt har asylsagen under behandling, som tager stilling  

 til, hvorvidt man i relation til en person, der er meddelt midlertidig  

 opholdstilladelse, vil fortsætte behandlingen af vedkommendes asylsag, eller  

 om der - hvilket vil være den normale situation - skal træffes bestemmelse  

 om, at asylsagen ikke færdigbehandles, så længe den midlertidige  

 opholdstilladelse er gældende.
Der er ikke adgang til at påklage en afgørelse  

 fra Direktoratet for Udlændinge om meddelelse af midlertidig  

 opholdstilladelse.
Det samme gælder beslutningen om udskydelse af  

 asylsagsbehandlingen.
Den midlertidige opholdstilladelse vil blive meddelt for en periode af 6  

 måneders varighed, jf. herved lovens § 1, stk. 3, og opholdstilladelsen vil,  

 jf. § 15, stk. 3, kunne forlænges for 6 måneder ad gangen.
Efter § 15, stk.  

 3, jf. § 2, knyttes vurderingen af, om en opholdstilladelse skal forlænges  

 til, om der pågår krigshandlinger eller lignende uroligheder i det område,  

 vedkommende ellers kan vende tilbage til.
Det er herefter ikke afgørende, om  

 en person har mulighed for at vende tilbage til nøjagtig samme by eller  

 lokalområde som vedkommende forlod.
Opnås der i relation til en republik  

 eller et område en ordnet fred og indebærer fredsslutningen ændrede  

 grænsedragninger, vil det afgørende være, at den pågældende person kan vende  

 tilbage til det, der i konsekvens af den etablerede fredsslutning må  

 betragtes som vedkommendes hjemområde.
Personer, der meddeles midlertidig opholdstilladelse efter § 15, har ikke  

 krav på at få familiemedlemmer her til landet.
Situationen vil imidlertid i  

 mange tilfælde være den, at en familie er indrejst samlet her til landet, og  

 i disse tilfælde vil der kunne meddeles hele familien en midlertidig  

 opholdstilladelse, såfremt de falder ind under lovforslagets kriterier.
Men  

 også i den situation, hvor en del af en familie er indrejst til Danmark fra  

 et område med krigshandlinger eller lignende uroligheder, kan der være  

 særlige tilfælde af humanitær karakter, hvor et nært familiemedlem  

 undtagelsesvis bør kunne meddeles midlertidig opholdstilladelse her i landet.  

 Meddelelse af en sådan opholdstilladelse sker efter lovens § 4. Ved nære  

 familiemedlemmer forstås ægtefælle og mindreårige børn.
Spontane asylansøgere fra det tidligere Jugoslavien, der meddeles  

 midlertidig opholdstilladelse, vil generelt skulle behandles efter de samme  

 retningslinier, som er gældende for de personer fra det tidligere  

 Jugoslavien, der inviteres til Danmark.
De pågældende vil således ikke have  

 ret til at tage lønnet eller ulønnet beskæftigelse, eller til at udøve  

 selvstændig erhvervsvirksomhed eller til med eller uden vederlag at udføre  

 tjenesteydelser her i landet, jf. herved lovens § 3. De pågældende vil få  

 udgifter til underhold dækket af Direktoratet for Udlændinge, der også  

 tilvejebringer og driver særskilte indkvarteringscentre for disse personer.  

 Direktoratet for Udlændinge kan bestemme, at en person med midlertidig  

 opholdstilladelse, uanset om vedkommende har tilstrækkelige midler til sit  

 underhold, skal tage ophold efter direktoratets nærmere bestemmelse, jf.  

 lovens § 7.
Børn i den undervisningspligtige alder modtager særskilt tilrettelagt  

 undervisning, og voksne tilbydes særskilt tilrettelagt undervisning og kurser  

 i visse faglige tekniske fag af betydning for tilbagevenden til hjemlandet,  

 jf. lovens § 5. De pågældende vil have ret til sygehusbehandling og anden  

 lægelig behandling.
Udgifterne hertil afholdes af Direktoratet for  

 Udlændinge, jf. herved lovens § 6.
Efter lovens § 8 bortfalder den midlertidige opholdstilladelse, når  

 personen har opgivet sin bopæl her i landet eller har opholdt sig uden for  

 Danmark i mere end to på hinanden følgende måneder.
Efter lovens § 9 kan  

 inddragelse af opholdstilladelsen ske, såfremt opholdstilladelsen er opnået  

 ved svig, eller såfremt der foreligger omstændigheder som nævnt i  

 udlændingelovens § 10.
 Udvisning af en person med midlertidig opholdstilladelse kan efter lovens  

 § 10 ske, hvis den pågældende idømmes frihedsstraf eller anden strafferetlig  

 retsfølge, der giver mulighed for frihedsberøvelse for en lovovertrædelse,  

 der kan medføre højere straf end hæfte.
Lovforslagets økonomiske og administrative konsekvenser Det er ikke muligt på nuværende tidspunkt at fastlægge antallet af  

 spontane asylansøgere, der vil blive meddelt midlertidig opholdstilladelse  

 efter den foreslåede bestemmelse.
Der kan på baggrund af tilgangen i den  

 forgangne del af året med forbehold alene gøres nogle skøn.
 Til belysning af størrelsesordenen af de udgifter, der vil være forbundet  

 med modtagelsen af disse personer, kan det oplyses, at udgifterne til  

 indkvartering og underhold af asylansøgere i 1991 gennemsnitlig udgjorde  

 112.000 kr. pr. asylansøger.
Personer fra det tidligere Jugoslavien, der meddeles midlertidig  

 opholdstilladelse, skal indkvarteres i centre, som tilvejebringes af  

 Direktoratet for Udlændinge og på direktoratets vegne drives af Dansk Røde  

 Kors i alt væsentligt i overensstemmelse med principperne i den  

 rammeoverenskomst, der er indgået mellem Justitsministeriet og Dansk Røde  

 Kors.
Det er endvidere forudsat, at opgaven med hensyn til at tilbyde de  

 pågældende undervisning m.m., deltagelse i forskellige kulturelle og sociale  

 aktiviteter og udvikling gennem kurser, varetages af Dansk Flygtningehjælp.
Indenrigsministeriet anslår, at udgifterne til indkvartering og underhold  

 af personer fra det tidligere Jugoslavien, der meddeles midlertidig  

 opholdstilladelse, vil udgøre ca. 120.000 kr. årligt pr. person.
I beløbet  

 indgår udgifter til ordinær sygehusbehandling, der afholdes af  

 Indenrigsministeriet i overenstemmelse med de retningslinier, der gælder for  

 asylansøgere.
 Udgifterne til uddannelses- og aktivitetsprogrammet, som skal iværksættes  

 af Dansk Flygtningehjælp, udgør samlet 29.500 kr. pr. år pr. person, hvoraf  

 2.400 kr. dækkes ved besparelser på underholdsudgiften.
Såfremt tilgangen af spontane asylansøgere fra det tidligere Jugoslavien,  

 der opfylder betingelserne for meddelelse af midlertidig opholdstilladelse,  

 fortsætter i samme takt som i de første 3 måneder af 1993, vil godt 15.000  

 mennesker være omfattet af loven svarende til 7.500 helårspersoner.
Dette vil  

 med de ovennævnte forudsætninger medføre en udgift på ca. 1,1 mia. kr.  

 årligt.
Det ovennævnte finansieringsbehov vil blive afholdt af den på finansloven  

 for 1993 under § 13.11.15.20. Underhold m.v. af asylansøgere opførte  

 bevilling.
Når bevillingen på denne konto er opbrugt, kan der blive tale om  

 at søge ekstra bevillinger.
 Lovforslagets bevillingsmæssige konsekvenser i kommende finansår vil blive  

 indbudgetteret på de årlige bevillingslove.
Bemærkninger til lovforslagets enkelte bestemmelser Til § 1 Bestemmelsen indebærer en tidsmæssig forlængelse af ordningen, hvorefter  

 der kan meddeles midlertidig opholdstilladelse til visse spontane  

 asylansøgere fra det tidligere Jugoslavien.
Ordningen udvides til også at  

 gælde de spontane asylansøgere, der er indrejst efter den 1. december 1992,  

 hvor loven om midlertidig opholdstilladelse til visse personer fra det  

 tidligere Jugoslavien m.v. trådte i kraft.
Kriterierne for meddelelse af opholdstilladelse er i øvrigt de samme som  

 hidtil har været gældende for så vidt angår asylansøgere indrejst inden den  

 1. december 1992, og opholdstilladelse efter loven kan således meddeles,  

 såfremt vedkommende asylansøger på grund af krigshandlinger eller lignende  

 uroligheder i det område, vedkommende ellers kan vende tilbage til, må  

 antages at have behov for midlertidig beskyttelse her i landet.
Der henvises  

 herom til de almindelige bemærkninger.
Heller ikke de nærmere vilkår for opholdet her i landet ændres.  

 Midlertidig opholdstilladelse meddeles således for en periode af 6 måneder  

 med mulighed for forlængelse samt for udskydelse af behandlingen af en ikke  

 frafalden asylansøgning i op til 2 år.
Herom samt om de nærmere bestemmelser  

 om opholdet her i landet for de personer, der meddeles midlertidig  

 opholdstilladelse, henvises til de almindelige bemærkninger.
Efter 2. behandling den 23. juni 1993 § 1 I lov nr. 933 af 28. november 1992 om midlertidig opholdstilladelse til  

 visse personer fra det tidligere Jugoslavien m.v. foretages følgende ændring:
 1. § 4, stk. 2, affattes således:
»Stk. 2. Nære familiemedlemmer til de af § 15 og § 15 a  

 omfattede personer med midlertidig opholdstilladelse kan dog efter ansøgning  

 i særlige tilfælde af humanitær karakter meddeles midlertidig  

 opholdstilladelse her i landet.« 2. § 13, stk. 2, affattes således:
»Stk. 2. Direktoratets afgørelser kan bortset fra afgørelser  

 i henhold til §§ 1, 4, 14, 15 og 15 a påklages til indenrigsministeren.« 3. § 15, stk. 1, affattes således:
»En person fra det tidligere Jugoslavien, der er indrejst til Danmark  

 og i forbindelse hermed eller senere har ansøgt om asyl i henhold til  

 udlændingelovens § 7, kan meddeles opholdstilladelse efter denne lov, såfremt  

 vedkommende på grund af krigshandlinger eller lignende uroligheder i det  

 område, vedkommende ellers kan vende tilbage til, må antages at have behov  

 for midlertidig beskyttelse her i landet.« 4. Efter § 15 indsættes som ny paragraf:
»§ 15 a.
En person fra det tidligere Jugoslavien, der  

 befinder sig i det tidligere Jugoslavien eller i nærområdet hertil, kan  

 meddeles opholdstilladelse efter denne lov, såfremt det på baggrund af  

 oplysninger tilvejebragt i samarbejde med De Forenede Nationers Højkommissær  

 for Flygtninge (UNHCR) må antages, at vedkommende på grund af krigshandlinger  

 eller lignende uroligheder umiddelbart har behov for beskyttelse.
Stk. 2. Ansøgning om midlertidig opholdstilladelse efter stk. 1  

 skal indgives til en dansk repræsentation i ansøgerens hjemland eller i det  

 land, hvor ansøgeren har ophold.« 5. I § 16, 1. og 2. pkt., og § 19 ændres  

 »justitsministeren« til: »indenrigsministeren«.
§ 2 Loven træder i kraft dagen efter bekendtgørelsen i Lovtidende.
