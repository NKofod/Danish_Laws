Der blev nedlagt indsigelse mod registrering af ansøgning om  

 mønsterbeskyttelse af en luftkanal til et tørringsanlæg.
Indsigelsen blev  

 begrundet med, at mønstret ikke var nyt på ansøgningstidspunktet, idet det  

 var blevet fremvist på en landbrugsmesse 4-5 måneder tidligere.  

 Patentdirektoratet afslog ansøgningen som påstået af indsiger, idet mønstret  

 ikke fandtes at adskille sig væsentligt fra, hvad der var kendt før  

 ansøgningens indleveringsdag.
Kaj Hansen rådgivende ingeniørfirma ApS, Elsegårde Skovvej 5, 8400 Ebeltoft.
06 nov 1986 Ansøger:
Lau Jørgensen Maskinfabrik A/S, Allingaabro.
 -Vedr.: Indsigelse mod mønsteransøgning MA 03)o 1985.
I medfør af bestemmelsen i mønsterlovens § 18 stk. 2 har A/S J.C.
Løkkes  

 Maskinfabrik i skrivelse af 22 feb 1986 nedlagt indsigelse mod registreringen  

 af det af Dem under MA 0390 1985 ansøgte mønster for en luftkanal til et  

 tørringsanlæg.
 Indsigelsen begrundes med, at mønstret ikke var nyt på  

 ansøgningstidspunktet den 06 maj 1985, da det blev vist på landbrugsmessen  

 AGROMEK 1985, som afholdes i januar 1985. Endvidere anføres det, at et  

 lignende mønster blev fremstillet af indsigernes firma allerede i 1980.
 Trods opfordringer dertil har De ikke udtalt Dem i sagen, som herefter er  

 taget op til afgørelse.
 Da de således ikke har bestridt det i indsigers skrivelse af 22 feb 1986  

 oplyste, har direktoratet lagt disse oplysninger til grund ved afgørelsen.  

 Herefter anses det ansøgte mønster ikke at adskille sig væsentligt fra hvad  

 der var kendt før ansøgningens indleveringsdag, jfr. mønsterlovens § 2.
 Ansøgningen afslås derfor i medfør af bestemmelsen i mønsterlovens § 15,  

 jfr. § 2 stk. 1.
Denne afgørelse kan De i medfør at bestemmelsen i mønsterlovens § 22, jfr.  

 § 1 stk. 2 i bekendtgørelse nr. 14 af 24 sep 1970, inden 2 måneder fra dato  

 indbringe for Mønsterankenævnet, Nyropsgade 47, København V.
Samtidig med  

 klagen må den fastsatte klageafgift på 500,- kr. indbetales.
 P.D.V.
