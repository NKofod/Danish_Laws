 I henhold til § 59, stk. 4, og § 73, stk. 4, i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 752 af 1. september  

 1992, fastsættes efter forhandling med Landsarbejdsnævnet:
§ 1.  Når et fuldtidsforsikret medlem i de forudgående  

 13 uger før tidspunktet for tilmeldingen til Arbejdsformidlingen og  

 anmodningen om dagpenge (opgørelsestidspunktet) sammenlagt har haft lønnet  

 arbejde af større omfang end svarende til fagets normale arbejdstid, skal  

 alle overskydende timer overføres. 13-ugers-perioden forlænges kun med  

 perioder, hvor medlemmet har været i konflikt.
Medlemmet vil ikke være  

 dagpengeberettiget, før de overskydende timer er opbrugt eller bortfaldet,  

 jf. § 7.
 Stk. 2.  Har medlemmet i 13-ugers-perioden haft  

 bibeskæftigelse som lønmodtager eller ved selvstændig erhvervsvirksomhed,  

 medregnes disse timer i opgørelsen.
 Stk. 3.  Har medlemmet i 13-ugers-perioden fået kontant  

 dækning for et antal timer uden at have haft arbejde, medregnes disse timer i  

 opgørelsen ved beregningen af beskæftigelsens omfang i de enkelte uger.
§ 2.  Hvis der inden for 13 uger fra  

 opgørelsestidspunktet skal foretages en ny opgørelse, jf. § 1, opgøres kun  

 overskydende timer efter det sidste opgørelsestidspunkt.
Medlemmet vil  

 herefter ikke være dagpengeberettiget, før samtlige overskydende timer er  

 opbrugt eller bortfaldet.
 § 3.  Når overskydende timer i en uge kan henføres til  

 tidligere uger, hvor medlemmets arbejdstid som led i en turnusordning har  

 været mindre end fagets normale arbejdstid eller den i øvrigt aftalte  

 arbejdstid for medlemmet, skal der ikke ske overførsel af overskydende timer.
 § 4.  Reglerne om overførsel af overskydende timer  

 finder tilsvarende anvendelse for et deltidsforsikret medlem, der har haft  

 lønnet arbejde af større omfang end svarende til en ugentlig arbejdstid på 30  

 timer i de forudgående 13 uger før opgørelsestidspunktet.
 § 5.  Kan et medlems arbejdstid ikke eller kun  

 vanskeligt kontrolleres, omregnes medlemmets indtægt fra arbejdet i de  

 forudgående 13 uger før opgørelsestidspunktet til arbejdstimer med den til  

 enhver tid gældende omregningssats.
 § 6.  Har et medlem drevet selvstændig virksomhed i  

 væsentligt omfang og samtidig haft lønnet arbejde, skal løntimerne fra de  

 forudgående 13 uger før ophøret med den selvstændige virksomhed overføres,  

 medmindre lønarbejdet har en sådan tilknytning til den selvstændige  

 virksomhed, at lønindtægten efter de gældende regler vil kunne medregnes i  

 beregningsgrundlaget for den selvstændige virksomhed.
 § 7.  Overskydende timer kan opbruges i uger, hvor et  

 medlem helt eller delvist er uden beskæftigelse, holder fri for egen regning  

 eller afspadserer.
Stk. 2.  Et fuldtidsforsikret medlem vil i en uge kunne  

 opbruge overskydende timer op til fagets normale ugentlige arbejdstid.
Selv  

 om fagets normale ugentlige arbejdstid har været under 37 timer, vil  

 medlemmet efter dette ansættelsesforholds ophør kunne opbruge 37 timer om  

 ugen.
 Stk. 3.  Et deltidsforsikret medlem vil i en uge alene  

 kunne opbruge overskydende timer op til medlemmets gennemsnitlige ugentlige  

 arbejdstid.
Stk. 4.  Overskydende timer kan ikke opbruges i  

 perioder, hvor medlemmets dagpengekort er belagt som følge af, at medlemmet  

 har modtaget kontant dækning eller har været i konflikt.
Overskydende timer  

 kan endvidere ikke opbruges i perioder, hvor medlemmet i henhold til  

 arbejdsløshedsforsikringslovens § 63 og/eller § 87 er udelukket fra at  

 modtage arbejdsløshedsdagpenge.
 Stk. 5.  Overskydende timer bortfalder, hvis de ikke er  

 opbrugt inden 9 måneder fra opgørelsestidspunktet.
 § 8.  Der udarbejdes en vejledning til  

 bekendtgørelsen.
 § 9.  Bekendtgørelsen træder i kraft den 1. oktober  

 1992.
 Stk. 2.  Samtidig ophæves følgende retsforskrifter:
