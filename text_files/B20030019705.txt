Bekendtgørelse om indløsning af rabatmærker I medfør af § 8, stk. 2, i lov om markedsføring, jf.  

 lovbekendtgørelse nr. 699 af 17. juli 2000, og bekendtgørelse nr. 889 af 26.  

 oktober 1994 om henlæggelse af visse beføjelser til Forbrugerstyrelsen  

 fastsættes:
 § 1.  

  

 Ydes ved salg af varer eller ved udførelse af arbejds- og tjenesteydelser  

 rabat  

 eller anden ydelse i form af mærker, kuponer eller lignende til senere  

 indløsning, er rabatmærkeudstederen pligtig til at indløse mærkerne her i  

 landet til deres pålydende værdi, når mærker til et beløb af mindst 20,00 kr.  

 kræves indløst.
 § 2.  

  

 Overtrædelse af bestemmelsen i § 1 straffes med bøde.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 3.  

  

 Bekendtgørelsen træder i kraft den 1. april 2003. Samtidig ophæves  

 bekendtgørelse nr. 186 af 14. maj 1975 om indløsning af rabatmærker.
