 I medfør af §§ 24, 25, 43, 44 og 63 i lov nr. 310 af 6. juni 1973 om  

 levnedsmidler m.m., som ændret ved lov nr. 250 af 23. maj 1984, fastsættes:
§ 1 I bekendtgørelse nr. 66 af 20. februar 1981 om mærkning af færdigpakkede  

 levnedsmidler bestemt til den endelige forbruger foretages følgende  

 ændringer:
 1. Efter § 9 indsættes:
 »§ 9 a.  Drikkevarer, der indeholder mere end 1,2  

 volumenprocent alkohol, skal være mærket med oplysning om det virkelige  

 alkoholindhold.
Stk. 2.  Tallet for alkoholindholdet skal angives med  

 højst en decimal.
Det skal efterfølges af symbolet »% vol«, og  

 udtrykket »alkohol«, eventuelt forkortet til »alk.«, kan  

 sættes foran.
Stk. 3.  Alkoholbestemmelse og tilladte tolerencer  

 fremgår af Bilag 2.' 2. § 16, stk. 3 affattes således:
»Stk. 3.  Oplysninger om varebetegnelse,  

 alkoholindhold, nettoindhold og dato for mindste holdbarhed skal være anført  

 i samme synsfelt.
Mærkning indenfor samme synsfelt kan dog indtil 1. maj 1989  

 udelades på glasflasker, som er beregnet til genbrug, og på hvilke en af de  

 nævnte oplysninger er angivet med uudslettelig mærkning.« § 2 Bekendtgørelsen træder i kraft ved offentliggørelsen i Lovtidende.
 Stk. 2.  Drikkevarer, der indeholder mere end 1,2  

 volumenprocent alkohol og som er mærket efter de hidtil gældende regler, kan  

 fortsat sælges indtil den 1. maj 1989. Handel med sådanne drikkevarer kan,  

 såfremt de er mærket inden denne dato, i detailleddene fortsætte, indtil  

 disses lagre er opbrugt.
