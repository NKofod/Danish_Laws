Genanbringelse af ejendomsavance i  

 landbrugsbygning i Litauen Spørgsmål Svar Beskrivelse af de faktiske forhold Spørger købte i  

 1998 landbrugsejendommen H.
Ejendommen er solgt med overtagelse pr. 1.  

 december  

 2005.
 Spørger ønsker  

 ejendomsavancen genanbragt i udenlandsk ejendom.
 Spørger og  

 hendes ægtefælle har i 2005 erhvervet landbrug i Litauen, hvilket ligger i  

 selskabsform.
 Det er ifølge  

 det oplyste, ikke muligt at erhverve landbrugsjord i Litauen i personligt  

 regi.  

 Derimod er det oplyst, at det er muligt at erhverve landbrugsbygninger i  

 personligt regi, hvorfor driftsbygningerne påtænkes erhvervet i personligt  

 regi  

 og ejendomsavance fra salget i Danmark ønskes genanbragt heri.
Der påtænkes  

 tilkøbt landbrugsbygninger fra en nabo.
Bygningerne skal efter købet  

 renoveres.  

 Alle driftsbygningerne bruges i landbrugsmæssig sammenhæng.
 Ægtefællerne har  

 haft fælles bopæl på adressen S indtil 20. april 2005, hvor ægtefællen  

 udrejste  

 til Litauen.
Spørger og  

 ægtefællernes søn, der er født i 2005, har fra 1. december 2005 til 1.  

 december  

 2006 boet til leje på adressen G.
Spørger har sammen med sin søn fra 1.  

 december 2006 boet på adressen M.
Spørger vil  

 gerne vide, om det er muligt at genanbringe ejendomsavancen fra kvægbedriften  

 i  

 Danmark i landbrugsbygningerne i Litauen.
Landbrugsbygningerne i Litauen  

 påtænkes bortforpagtet til ægteparrets selskab i Litauen, der ejer  

 landbrugsjorden samt maskinerne.
 Det er oplyst,  

 at begge ægtefæller fortsat er fuldt skattepligtige i Danmark.
Spørgers eventuelle opfattelse ifølge anmodning og bemærkninger til  

 sagsfremstilling Ad spørgsmål 1 Fortjeneste  

 opgjort ved spørgers salg i 2005 af landbrugsejendommen beliggende i Danmark  

 kan for så vidt angår fortjeneste vedrørende den erhvervsmæssige anvendte del  

 af ejendommen genanbringes i anskaffelsessum vedrørende den erhvervsmæssige  

 anvendte del af en anden ejendom, uanset denne ejendom beliggenhed.
 Det er en  

 betingelse, at den ejendom, hvori fortjenesten skal genanbringes, er  

 erhvervet  

 i indkomståret før afståelsesåret, i afståelsesåret eller i indkomståret  

 efter  

 afståelsesåret, jf. §  

 6 A, stk. 2. Ligeledes  

 er det en forudsætning, at ejendommen anvendes erhvervsmæssigt i spørgers  

 eller  

 den samlevende ægtefælles erhvervsvirksomhed, jf. §  

 6 A, stk. 1, 2. pkt.
 Spørgers køb af  

 landbrugsbygninger i Litauen kan danne grundlag for genanbringelse af  

 fortjeneste  

 konstateret i 2005, når køb af landbrugsbygningerne sker inden udgangen 2006,  

 og spørger eller spørgers samlevende ægtefælle anvender landbrugsbygningerne  

 erhvervsmæssigt.
 Da spørger er  

 fuldt skattepligtig til Danmark og har skattemæssigt hjemsted i Danmark, må  

 betingelserne for genanbringelse anses for opfyldt.
Ad spørgsmål 2 Genanbringelse  

 kan ske i anskaffelsessum ved køb af anden ejendom for så vidt angår den del  

 af  

 anskaffelsessummen, der vedrører den erhvervsmæssige anvendte del af  

 ejendommen.
Ifølge ejendomsavancebeskatningslovens §  

 6 A, stk. 1, 4. pkt. anses udlejning af anden fast  

 ejendom end fast ejendom som nævnt i vurderingslovens § 33, stk. 1 og 7 ikke  

 for erhvervsvirksomhed i relation til genanbringelsesreglerne.
 Afgørende for om  

 der kan ske genanbringelse ved erhvervelse af landbrugsbygninger beliggende i  

 Litauen, som bortforpagtes til et litauisk aktieselskab, er derfor, om  

 landbrugsbygningerne kan anses for en landbrugsejendom i vurderingslovens §  

 33,  

 stk. 1's forstand.
Det er  

 repræsentantens opfattelse, at landbrugsbygninger med tilhørende jord må  

 anses  

 for en landbrugsejendom, hvorfor bortforpagtning af landbrugsbygningerne med  

 tilhørende jord må anses for en erhvervsmæssig anvendelse.
Som følge heraf  

 kan  

 der ske genanbringelse i anskaffelsessummen ved erhvervelse af  

 landbrugsbygningerne i Litauen, også hvor bygningerne bortforpagtes til et  

 litauisk  

 aktieselskab.
Ad spørgsmål 4 Ifølge  

 ejendomsavancebeskatningslovens §  

 6 A, stk. 4 er  

 nedsættelse af anskaffelsessummen betinget af, at ejeren på  

 nedsættelsestidspunktet er skattepligtig til Danmark efter kildeskattelovens  

 §  

 1 uden at være hjemmehørende i en fremmed stat, Færøerne eller Grønland, når  

 den erhvervede ejendom er beliggende i en fremmed stat, Færøerne eller  

 Grønland.
 Da spørger er  

 fuldt skattepligtig til Danmark og har skattemæssigt hjemsted i Danmark i  

 henhold  

 til dobbeltbeskatningsoverenskomsten indgået mellem Litauen og Danmark på  

 tidspunktet for indgåelse af bindende aftale om erhvervelse af  

 landbrugsbygninger i Litauen, opfylder spørger betingelserne i §  

 6 A, stk. 4 om fuldt skattepligt til Danmark og  

 skattemæssigt hjemsted i Danmark på tidspunktet for nedsættelse af  

 anskaffelsessummen for den erhvervede ejendom.
Ad spørgsmål 6 Ifølge  

 ejendomsavancebeskatningslovens §  

 6 A, stk. 3 kan  

 fortjeneste genanbringes i anskaffelsessummen vedrørende en ejendom erhvervet  

 af ægtefællen.
Det er en betingelse, at ægtefællerne er samlevende ved  

 udgangen  

 af både det indkomstår, hvori afståelsen finder sted, og det indkomstår,  

 hvori  

 erhvervelsen finder sted.
 Spørgers  

 ægtefælle skiftede adresse til Litauen i 2005. Efter kildeskattelovens § 4,  

 stk. 6 anses samlivet i skattemæssig henseende for ophævet på tidspunktet for  

 bortfald af skattepligt efter kildeskattelovens § 1. Spørger og spørgers  

 ægtefælle må dog anses for samlevende, idet ægtefællen stadig er fuldt  

 skattepligtig efter kildeskattelovens § 1 til Danmark, idet spørger og  

 ægteparrets fælles barn er bosiddende i Danmark, og samlivet ikke er ophævet  

 som følge af uoverensstemmelse mellem ægtefællerne.
 Ifølge  

 Ligningsvejledningen 2006-2, afsnit  


  

 A.A.4.2.3  


,  

 anses samlivet som udgangspunkt ikke for ophævet, hvis ægtefællerne lever  

 adskilt som følge af deres erhverv, fordi adskillelsen ofte vil være af  

 midlertidig karakter, jf. også TfS.1991.248.VLD og TfS.1990.560.LR , hvor  

 fraflytning skyldtes forretningsmæssige hensyn.
 Spørger kan  

 således genanbringe i anskaffelsessummen ved køb af landbrugsbygninger i  

 Litauen,  

 idet bygningerne anvendes i den samlevende ægtefælles erhvervsvirksomhed.
 Ved  

 genanbringelse i anskaffelsessummen vedrørende en erhvervet ejendom  

 beliggende  

 i udlandet er det desuden en forudsætning, at ejeren på  

 nedsættelsestidspunktet  

 er skattepligtige til Danmark efter kildeskattelovens § 1 uden at være  

 hjemmehørende i en fremmed stat, Færøerne eller Grønland, i henhold til en  

 dobbeltbeskatningsoverenskomst, jf. ejendomsavancebeskatningslovens §  

 6 A, stk. 4.
 Da ægtefællen er  

 ejer af den ejendom, hvori en fortjeneste ønskes genanbragt, skal ægtefællen  

 ligeledes være fuldt skattepligtig til Danmark efter kildeskattelovens § 1  

 uden  

 at have skattemæssigt hjemsted i Litauen.
I henhold til  

 artikel 4 i dobbeltbeskatningsoverenskomsten mellem Danmark og Litauen anses  

 en  

 fysisk person for hjemmehørende i den stat, hvor han har bopæl.
Ved  

 dobbeltdomicil anses personen for at være hjemmehørende i den stat, i hvilken  

 han har de stærkeste personlige og økonomiske forbindelser (midtpunkt for  

 sine  

 livsinteresser), jf. artikel 4, litra a.
 Da spørger og  

 ægteparrets fælles barn har bopæl i Danmark, og ægtefællen derved også har  

 fast  

 bolig til rådighed i Danmark, må ægtefællen anses for hjemmehørende til  

 Danmark  

 ud fra kriteriet "midtpunkt for sine livsinteresser".
 Ved  

 selvangivelse for indkomståret 2005 og indkomståret 2006 vil såvel spørger  

 som  

 spørgers ægtefælle (ejeren af den erhvervede ejendom) være skattepligtig til  

 Danmark efter kildeskattelovens § 1 og have skattemæssigt hjemsted i Danmark.
 Betingelserne,  

 for at spørger kan genanbringe en ejendomsavance i de af ægtefællen  

 erhvervede  

 landbrugsbygninger i Litauen, er således opfyldte.
Ad  

 sagsfremstillingen Repræsentanten  

 er fremkommet med nye talmæssige oplysninger vedrørende ejendomsafståelsen.
 Disse  

 oplysninger er nu indarbejdet i sagsfremstillingen men har i øvrigt ikke  

 betydning for afgivelsen af det bindende svar.
 Herudover har  

 det fremsendte udkast ikke givet repræsentanten anledning til bemærkninger.
SKATs  

 indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring, skal som udgangspunkt medregnes ved indkomstopgørelsen efter reglerne  

 i  

 ejendomsavancebeskatningsloven.
 Efter §  

 6 A  

 i ejendomsavancebeskatningsloven kan en skattepligtig  

 dog i visse tilfælde ved at genanskaffe en ny ejendom i forbindelse med  

 afståelse af en fast ejendom udskyde beskatningen af fortjeneste ved  

 afståelse  

 af en fast ejendom til en senere ejendomsafståelse.
 Den  

 skattepligtige kan således vælge mellem at lade sig beskatte ved afståelsen  

 af  

 ejendommen eller at udskyde beskatningen til en senere afståelse ved at  

 modregne fortjenesten i anskaffelsessummen for den nyerhvervede ejendom.
 Det er bl.a. en  

 betingelse for anvendelse af reglerne om genanbringelse, at den  

 skattepligtige  

 enten erhverver fast ejendom i samme indkomstår, hvori den skattepligtige  

 afstår fast ejendom, eller erhverver fast ejendom senest i det indkomstår,  

 der  

 følger efter afståelsesåret, eller erhverver fast ejendom i det seneste  

 indkomstår forud for afståelsesåret.
 Det er endvidere  

 en betingelse, at den skattepligtige senest for det indkomstår, hvori  

 erhvervelsen  

 finder sted, begærer nedsættelsesreglen anvendt ved indsendelse af rettidig  

 selvangivelse eller, såfremt erhvervelsen af fast ejendom finder sted i det  

 seneste indkomstår forud for afståelsesåret, begærer reglen anvendt senest  

 ved  

 indsendelse af rettidig selvangivelse for afståelsesåret.
Der gælder  

 særlige regler for genanbringelse i fast ejendom i udlandet.
Genanbringelse i  

 udenlandsk ejendom er således yderligere betinget af, at ejeren, når denne er  

 en fysisk person, på nedsættelsestidspunktet er skattepligtig til Danmark  

 efter  

 § 1 i kildeskatteloven uden at være hjemmehørende i en fremmed stat, på  

 Færøerne eller i Grønland i henhold til bestemmelserne i en  

 dobbeltbeskatningsoverenskomst.
 Skatterådet har  

 i   


  

 SKM2006.730.SR  


  

  tiltrådt,  

 at fortolkningen af nedsættelsestidspunktet, som anført ovenfor, dog  

 ikke er ensbetydende med, at der kan stilles krav om, at en spørger skal  

 forblive fuldt skattepligtig til Danmark uden at være hjemmehørende i en  

 fremmed stat, på Færøerne eller i Grønland i henhold til bestemmelserne i en  

 dobbeltbeskatningsoverenskomst helt frem til udløbet af den formelle  

 selvangivelsesfrist for det pågældende indkomstår, jf. § 4 i  

 skattekontrolloven.
Det er  

 herefter tilstrækkeligt for anvendelse af genanbringelsesreglerne i  

 forbindelse med en ejendom i udlandet, at en spørger, der opfylder  

 skattepligtskravene, ved fraflytning begærer fortjeneste ved afståelsen  

 af  

 den danske ejendom genanbragt i den udenlandske ejendom.
Det er dog en  

 betingelse  

 for anvendelse af genanbringelsesreglerne, at spørger i forbindelse med  

 begæringen afgiver de nødvendige oplysninger om de implicerede ejendomme,  

 således at skattemyndighederne kan konstatere, om det formelle og reelle  

 grundlag for genanbringelse efter §§ 6 A-6 C er opfyldt.
 Det  

 er fortsat en betingelse for genanbringelse, at der indgives rettidig  

 selvangivelse for det pågældende indkomstår, jf. §  

 6 A, stk. 2, i ejendomsavancebeskatningsloven.
 Begrebet fast  

 ejendom eller begrebet ejendomsret er ikke defineret specielt i skatteretten.  

 Der tages derfor udgangspunkt i begrebets anvendelse i civilretten.
Ifølge  

 tinglysningslovens ejendomsbegreb anses fast ejendom således at omfatte  

 jordarealer evt. med bygninger samt bygninger uden jordareal, jf.
Finn Träff,  

 Køb og salg af fast ejendom, 3. udg. 2005, pp. 31-34.
 Efter SKATs  

 opfattelse omfatter fast ejendom i ejendomsavancebeskatningslovens forstand  

 derfor også såvel bebyggede ejendomme, ubebyggede ejendomme som bygninger på  

 fremmed grund.
 Udgangspunktet  

 er derfor efter SKATs opfattelse, at genanbringelsesreglerne i §§ 6 A-6 B i  

 ejendomsavancebeskatningsloven  

 finder tilsvarende anvendelse, når der er tale om bygninger på lejet grund,  

 forudsat, at bygningerne anvendes erhvervsmæssigt.
 Efter §  

 6 A, stk. 1, i ejendomsavancebeskatningsloven anses  

 udleje af fast ejendom ikke for erhvervsmæssig virksomhed, medmindre der er  

 tale om udlejning af fast ejendom, der benyttes til landbrug, gartneri,  

 planteskole, frugtplantage eller skovbrug, jf. vurderingslovens § 33,  

 stk. 1 eller 7.
 En bygning på  

 lejet grund, beliggende i Danmark, er omfattet af § 33, stk. 1, i  

 vurderingsloven,  

 idet told- og skatteforvaltningen generelt skal træffe bestemmelse om en  

 hvilken som helst selvstændig ejendoms benyttelse.
Derimod anses en  

 bygning på lejet grund, selv om den anvendes til landbrugsformål, ikke for en  

 "landbrugsejendom" i vurderingslovens forstand, idet en  

 "landbrugsejendom" i vurderingsmæssig forstand er en bebygget  

 ejendom, bestående af såvel jord som bygninger.
Bygning på lejet grund anses  

 derimod for indgå under benyttelsen "Andre bygninger på fremmed  

 grund." Det er  

 imidlertid SKATs opfattelse, at det i denne situation må være bygningens  

 faktiske benyttelse til erhvervsformål, der er afgørende for, om  

 genanbringelsesreglerne kan finde anvendelse på bygningen eller ej.
Det  

 betyder  

 derfor, at der kan ske genanbringelse af fortjeneste efter de almindelige  

 regler i en bygning på fremmed grund, når bygningen anvendes erhvervsmæssigt  

 til landbrugsformål mv.
 Når bygningen  

 befinder sig på fremmed grund i udlandet, vil bygningen allerede af denne  

 årsag  

 ikke være omfattet af § 33, stk. 1, i vurderingsloven, idet vurderingsloven  

 kun  

 omfatter fast ejendom i Danmark.
SKAT finder  

 imidlertid ikke, at dette forhold kan betyde, at der ikke vil kunne ske  

 genanbringelse i en bygning på fremmed grund i udlandet, idet en sådan  

 afgørelse i givet fald ville stride mod EU-reglerne.
Det afgørende er derfor  

 efter SKATs opfattelse, om bygningen anvendes erhvervsmæssigt til  

 landbrugsformål mv.
 Hvis en persons  

 skattepligt efter kildeskattelovens § 1 ophører som følge af fraflytning,  

 eller  

 hvis en person efter bestemmelserne i en dobbeltbeskatningsoverenskomst  

 bliver  

 hjemmehørende i en fremmed stat, på Færøerne eller i Grønland, foretages der  

 fraflytterbeskatning efter § 6 B i ejendomsavancebeskatningsloven, såfremt  

 der  

 er sket nedsættelse af anskaffelsessummen på en ejendom beliggende i  

 udlandet.
 Der vil efter §  

 6 B, stk. 2, i ejendomsavancebeskatningsloven kunne gives henstand med  

 betalingen  

 af skatten indtil salg eller død efter reglerne i kildeskattelovens § 73 E.
SKAT bemærker,  

 at der ifølge ejendomsavancebeskatningslovens §  

 6 A  

 alene kan ske genanbringelse af den del af  

 fortjenesten, der vedrører den del af den afståede ejendom, som blev anvendt  

 erhvervsmæssigt i ejerens eller den samlevende ægtefælles erhvervsvirksomhed,  

 dvs. den skattepligtige del af fortjenesten, jf.
Ligningsvejledningen 2007,  

 afsnit E.J.2.6 Geninvestering.
 Endvidere kan  

 fortjenesten kun anvendes til at nedsætte anskaffelsessummen for den del af  

 den  

 erhvervede ejendom, der anvendes erhvervsmæssigt i ejerens eller den  

 samlevende  

 ægtefælles virksomhed.
Ad spørgsmål 1 Det fremgår af  

 ovenstående, at det bl.a. er en betingelse for genanbringelse af  

 ejendomsavance  

 i anskaffelsessummen ved køb af en ejendom i udlandet, at ejeren på  

 nedsættelsestidspunktet er skattepligtig til Danmark efter § 1 i  

 kildeskatteloven uden at være hjemmehørende i en fremmed stat, på Færøerne  

 eller i Grønland i henhold til bestemmelserne i en  

 dobbeltbeskatningsoverenskomst.
SKAT indstiller  

 derfor, at spørgsmålet besvares med et ja, idet det er forudsat, at spørger  

 på  

 nedsættelsestidspunktet er fuldt skattepligtig til Danmark og har  

 skattemæssigt  

 hjemsted her.
Det er endvidere forudsat, at spørger inden fraflytningen har  

 anmodet skattemyndighederne om tilladelse til genanbringelse af avance i den  

 erhvervede udenlandske ejendom efter §  

 6 A  

 i ejendomsavancebeskatningsloven og har afgivet de  

 nødvendige oplysninger om de implicerede ejendomme.
 Det er herved  

 forudsat, at spørger er eneejer af begge ejendomme.
 Herudover skal  

 de øvrige betingelser for genanbringelse som nævnt i §  

 6 A  

 i ejendomsavancebeskatningsloven være opfyldt, for at  

 reglerne kan finde anvendelse.
 Spørgsmålet om,  

 hvorvidt betingelserne for genanbringelse rent faktisk er opfyldt på  

 nedsættelsestidspunktet, afgøres enten ved anmodning om et nyt bindende svar  

 efter dette tidspunkt eller ved ligningen af selvangivelsen for det  

 pågældende  

 indkomstår.
Ad spørgsmål 2 Det fremgår af §  

 6 A, stk. 1, i  

 ejendomsavancebeskatningsloven, at reglerne om genanbringelse kun omfatter  

 afståede ejendomme, der er blevet anvendt i ejerens eller den samlevende  

 ægtefælles erhvervsvirksomhed og erhvervede ejendomme, der skal anvendes  

 erhvervsmæssigt i ejerens eller den samlevende ægtefælles erhvervsvirksomhed.
 Det fremgår  

 endvidere modsætningsvis af bestemmelsen, at bortforpagtning af fast ejendom  

 som nævnt i vurderingslovens § 33, stk. 1 og 7, anses for erhvervsmæssig  

 virksomhed ved anvendelse af genanbringelsesreglerne.
 Da det er  

 oplyst, at spørger vil bortforpagte sin landbrugsbygning til landbrugsformål,  

 er det SKATs opfattelse, at betingelsen om, at bygningen anvendes  

 erhvervsmæssigt vil være opfyldt.
SKAT indstiller  

 derfor, at spørgsmålet besvares med et ja, idet det er forudsat, at spørger  

 på  

 nedsættelsestidspunktet er fuldt skattepligtig til Danmark og har  

 skattemæssigt  

 hjemsted her.
Det er endvidere forudsat, at spørger inden fraflytningen har  

 anmodet skattemyndighederne om tilladelse til genanbringelse af avance i den  

 erhvervede udenlandske ejendom (bygning) efter §  

 6 A  

 i ejendomsavancebeskatningsloven og har afgivet de  

 nødvendige oplysninger om de implicerede ejendomme.
Herudover skal de øvrige  

 betingelser for genanbringelse som nævnt i §  

 6 A  

 i ejendomsavancebeskatningsloven være opfyldt, for at  

 reglerne kan finde anvendelse.
 Spørgsmålet om,  

 hvorvidt betingelserne for genanbringelse rent faktisk er opfyldt på  

 nedsættelsestidspunktet, afgøres enten ved anmodning om et nyt bindende svar  

 efter dette tidspunkt eller ved ligningen af selvangivelsen for det  

 pågældende  

 indkomstår.
Ad spørgsmål 3 Genanbringelsesreglerne  

 i ejendomsbeskatningsloven finder anvendelse, når den skattepligtige  

 erhverver  

 en ejendom, der er omfattet af lovens regler, jf. §  

 6 A, stk. 1, i ejendomsavancebeskatningsloven.
 SKAT finder, at  

 der i denne formulering ligger en betingelse om, at spørger skal have  

 erhvervet  

 ejendomsretten til den pågældende ejendom, dvs. at der skal være indgået  

 bindende aftale om erhvervelse af ejendommen, inden der anmodes om anvendelse  

 af regelsættet.
 Da spørger før  

 udrejse fra Danmark således ikke kan anmode om anvendelse af regelsættet på  

 en  

 ejendom, som hun ikke endnu ejer, opfylder hun allerede af denne grund ikke  

 de  

 formelle betingelser for genanbringelse af ejendomsavance efter §  

 6 A  

 i ejendomsavancebeskatningsloven.
 SKAT indstiller,  

 at spørgsmålet besvares med et nej.
Ad spørgsmål 4 SKAT indstiller,  

 at spørgsmålet besvares med et ja, idet det er forudsat, at spørger inden  

 fraflytningen har anmodet skattemyndighederne om tilladelse til  

 genanbringelse  

 af avance i den erhvervede udenlandske ejendom efter §  

 6 A  

 i ejendomsavancebeskatningsloven og har afgivet de  

 nødvendige oplysninger om de implicerede ejendomme.
Herudover skal de øvrige  

 betingelser for genanbringelse som nævnt i §  

 6 A  

 i ejendomsavancebeskatningsloven være opfyldt, for at  

 reglerne kan finde anvendelse.
 Spørgsmålet om,  

 hvorvidt betingelserne for genanbringelse rent faktisk er opfyldt på  

 nedsættelsestidspunktet, afgøres enten ved anmodning om et nyt bindende svar  

 efter dette tidspunkt eller ved ligningen af selvangivelsen for det  

 pågældende  

 indkomstår.
Ad spørgsmål 5 Spørgsmålet  

 bortfalder, da spørgsmål 4 er besvaret med et ja.
Ad spørgsmål 6 Efter §  

 6 A, stk. 3, i ejendomsavancebeskatningsloven finder  

 genanbringelsesreglerne tilsvarende anvendelse, hvis den ene ægtefælle afstår  

 fast ejendom, og den anden ægtefælle erhverver fast ejendom.
Det er en  

 betingelse, at ægtefællerne er samlevende ved udgangen af både det  

 indkomstår,  

 hvori afståelsen finder sted, og det indkomstår, hvori erhvervelsen finder  

 sted.
 Når der er tale  

 om genanbringelse i ægtefællens ejendom i udlandet, finder SKAT, at det er en  

 yderligere forudsætning for anvendelse af genanbringelsesreglerne, at begge  

 ægtefæller på nedsættelsestidspunktet opfylder skattepligtsbestemmelserne i §  

 6 A, stk. 4, i ejendomsavancebeskatningsloven.
Det fremgår af  

 de foreliggende oplysninger, at begge ægtefæller fortsat er fuldt  

 skattepligtige til Danmark.
Det er oplyst, at ægtefællerne fortsat er  

 sambeskattede efter kildeskattelovens § 4, uanset at kun den ene ægtefælle  

 -  spørger - bor i Danmark, medens den anden ægtefælle er  

 fraflyttet  

 til Litauen den 20. april 2005.
SKAT finder  

 efter de foreliggende oplysninger om ægtefællernes skattepligts- og  

 sambeskatningsforhold samt under henvisning til artikel 4, stk. 2, litra a, i  

 dobbeltbeskatningsoverenskomsten mellem Danmark og Litauen, at spørgers  

 ægtefælle kan anses for hjemmehørende i Danmark.
SKAT lægger herved vægt på,  

 at  

 spørger og ægtefællernes fælles mindreårige barn har bopæl i Danmark, og at  

 ægtefællen derved også har en helårsbolig til rådighed i Danmark.
Centrum for  

 ægtefællens livsinteresser må således være i Danmark.
 Spørgsmålet om,  

 hvorvidt betingelserne for genanbringelse rent faktisk er opfyldt på  

 nedsættelsestidspunktet, herunder skattepligtsbestemmelserne mv.,   

 afgøres  

 enten ved anmodning om et nyt bindende svar efter dette tidspunkt eller ved  

 ligningen af selvangivelsen for det pågældende indkomstår.
 SKAT skal  

 bemærke, at der ikke ved ovenstående er taget stilling til, hvorledes den  

 fortjeneste, der kan genanbringes, nærmere skal opgøres.
 SKAT skal  

 endvidere bemærke, at reglerne om genanbringelse i §§ 6 A-  

 6 C  

 i ejendomsavancebeskatningsloven ikke omfatter  

 udskydelse af beskatning af genvundne afskrivninger på erhvervsmæssige  

 ejendomme, jf. afskrivningslovens § 21.
Skatterådets afgørelse og begrundelse Skatterådet er  

 enig i indstillingerne og begrundelserne.
Svaret er bindende for skattemyndighederne i følgende periode Svaret er  

 bindende for skattemyndighederne indtil 1. juli 2007.
