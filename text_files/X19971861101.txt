Ligningsrådet fandt, at driftsbygninger, som var sammenbyggede, og som  

 derfor skulle afskrives samlet var at anse for et skatteobjekt i relation til  

 reglerne om succession ved familieoverdragelse Spørgsmål Kan den på en landbrugsejendom værende slagtesvinestald med tilhørende  

 møddingplads/ajlebeholder og driftsbygningerne opført i 1857 anses som 2  

 særskilte enheder i relation til succession, således at erhververen særskilt  

 kan vælge at succedere i forældrenes afskrivningsgrundlag på  

 slagtesvinestald, møddingplads og ajlebeholder samt ajlebeholderen opført i  

 1992 uden at succedere i afskrivningsgrundlaget på driftsbygningerne opført i  

 1857? Svar Nej.
Se sagsfremstilling og begrundelse.
Sagsfremstilling og begrundelse En skatteyder ønskede at erhverve sine forældres landbrugsejendom med  

 forventet overtagelsen pr. 1. januar 1998.
 Ejendommens bygninger bestod af en firelænget ejendom med utidssvarende  

 driftsbygninger, der var opført i 1857, og en tilbygget lade fra 1925.  

 Desuden et fritliggende maskinhus fra 1975.
Ved siden af driftsbygningerne var der i 1978 opført en slagtesvinestald  

 og i forlængelse heraf en møddingplads og ajlebeholder.
Slagtesvinestalden  

 var sammenbygget med bygningerne fra 1857, men stod som en selvstændig  

 bygning med foderopbevaring og selvstændig indgang.
Der var kun gennemgang  

 mellem de 2 bygninger med en enkelt dør.
Samtidig med slagtesvinestanden var der bygget en møddingplads og en  

 ajlebeholder på ca. 20 kvm. i forlængelse af slagtesvinestalden.  

 Slagtesvinestalden, møddingplads og ajlebeholder blev afskrevet samlet, og  

 anskaffelsessummen udgjorde 331.254 kr.
I 1992 blev der opført en større  

 ajlebeholder, der blev afskrevet særskilt.
Anskaffelsessummen udgjorde  

 159.847 kr.
 Ejendommens bygninger bestod således af følgende:
 Nr. 1: Stuehus opført i 1857.
 Nr. 2: Avls- og driftsbygning opført i 1857.
 Nr. 3: Avls- og driftsbygning opført i 1857.
 Nr. 4: Lade opført i 1925.
 Nr. 5: Maskinhus opført i 1975.
 Nr. 6: Slagtesvinestald opført i 1978.
 Nr. 7: Garage opført i 1992.
 Bygning nr. 1 (stuehus) og bygning nr. 5 (maskinhus) var fritliggende.  

 Øvrige bygninger var sammenbyggede og indgik i en bygningshelhed, der tjente  

 landbrugsdriften.
 Erhververen var fuld skattepligtig til Danmark efter kildeskattelovens §  

 1, og havde kun bopæl i Danmark.
 Ligningsrådet udtalte:
 Ifølge kileskattelovens § 33 C kan en virksomhed overdrages til børn med  

 skattemæssig succession, således at erhververen indtræder i overdragerens  

 skattemæssige stilling, herunder overdragerens afskrivningsgrundlag.
Ifølge punkt 27 i cirkulære nr. 78 af 29. maj 1989 om succession ved  

 familieoverdragelse kan overdrageren og erhververen vælge, om der skal  

 succederes eller ej fra skatteobjekt til skatteobjekt.
Derimod kan  

 erhververen og overdrageren ikke vælge at succedere i en del af et  

 skatteobjekt.
 Den på ejendommen værende slagtesvinestald med tilhørende møddingplads og  

 ajlebeholder er sammenbygget med driftsbygningerne opført i 1857 og laden  

 opført 1925. I afskrivningsmæssig henseende er der derfor tale om een  

 bygning, der skal afskrives særskilt.
Når henses hertil, er det Ligningsrådets opfattelse, at slagtesvinestalden  

 med tilhørende møddingplads og ajlebeholder samt driftsbygningerne opført i  

 1857 og laden opført i 1925 må anses for eet skatteobjekt i relation til  

 successionsbestemmelsen i kilddeskattelovens § 33 C.
Eventuel succession  

 efter kildeskattelovens § 33 C vil således skulle omfatte såvel  

 slagtesvinestalden med tilhørende møddingplads og ajlebeholder som  

 driftsbygningerne opført i 1857 og laden opført i 1925.
