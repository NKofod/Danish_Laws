Den  

 momsmæssige behandling af husbåde På baggrund af en konkret henvendelse vedrørende husbåde,  

 er Told- og Skattestyrelsen blevet bedt om at tage stilling til den  

 momsmæssige  

 behandling af salg og udlejning af husbåde, samt af udlejning af liggeplads i  

 havn til husbåde.
Husbåde - flydende boliger - anden lovgivning Husbåde, eller flydende boliger, kan beskrives  

 som: flydende indretninger, der anvendes til beboelse på samme sted, som ikke  

 er af rent forbigående karakter.
De kan opdeles i :
 1)  

  

 Flydende  

 boliger, som er forsynet med eget fremdriftsmiddel, men som anvendes til  

 beboelse,  

 som ikke er af rent forbigående karakter.
 2)  

  

 Flydende boliger, som tidligere har været anvendt som skibe.
 3)  

  

 Flydende boliger, som er bygget med henblik på at blive anvendt som  

 stationære  

 flydende boliger.
Flydende boliger er omfattet af både  

 byggelovgivningen og lov om sikkerhed til søs.
Flydende boliger, der ikke  

 anvendes til at sejle som skibe, men i stedet ligger fast i havn og anvendes  

 som boliger, betragtes først og fremmest som boliger, der er reguleret  

 af  

 byggeloven og skal opfylde de relevante bestemmelser i bygningsreglementet.  

 Byggelovgivningen suppleres af søfartslovgivningens krav til skibet opdrift  

 og  

 stabilitet.
Når den flydende bolig anvendes som skib enten ved egen fremdrift  

 eller ved forsejling er den omfattet af søfartslovgivningen.
 Flydende boliger kan registeres i skibsregisteret.  

 En flydende bolig, der ikke kan bevæge sig ved egen drift registreres som en  

 "pram". En flydende bolig, der er udstyret med motor og kan bevæge  

 sig ved egen drift registreres som et "lystfartøj".
 Ved salg af fyldende boliger udarbejdes der et  

 skibsskøde og eventuelt skibspantebrev.
 Flydende boliger, er ikke omfattet af  

 tinglysningslovens § 19 og betragtes således ikke som fast ejendom i  

 tinglysningslovens forstand.
Flydende boliger er ikke omfattet af  

 ejendomsværdiskatteloven.
De vurderes ikke, og der er derfor ikke noget  

 grundlag at beregne ejendomsværdiskatten på.
 En flydende bolig, der ikke kan sejle ved egen  

 kraft, er ikke omfattet af lov om afgift af lystfartøjsforsikringer, idet  

 den,  

 i den henseende, anses for at være en pram.
 Ligningsrådet har udtalt i  

  

 SKM2003.418.LR  

  

 , at 4  

 nærmere beskrevet husbåde anses for skibe i afskrivningslovens forstand, når  

 de  

 anvendes erhvervsmæssigt.
Husbåde - flydende boliger - momsloven Fast ejendom Det er styrelsens opfattelse, at flydende boliger,  

 der ligger fortøjet i en havn, ikke har den nødvendige faste forankring på en  

 fast grund til at de momsmæssigt kan anses for at være fast ejendom.  

 Levering,  

 udlejning, administration mv. af flydende boliger er således ikke omfattet af  

 fritagelsesbestemmelsen i momslovens § 13, stk. 1, nr. 8 og 9.
Skib / lystfartøj Momsloven § 34, stk. 1, fritager:
 8)  

  

 Salg og  

 udlejning af fly og af skibe med en bruttotonnage på 5 eller en  

 bruttoregistertonnage  

 på 5 t eller derover bortset fra sportsfly og lystfartøjer.
 9)  

  

 Reparartion, vedligeholdelse og ombygning på de af nr. 8 omfattede fly og  

 skibe  

 samt levering, udlejning, reparation og vedligeholdelse af disses faste  

 udstyr.
 Den danske momslov sondrer imellem  

 "skibe" og "lystfartøjer". Fritagelsen for salg,  

 udlejning,  

 reparation og vedligeholdelse af skibe blev indsat i lov om almindelig  

 omsætningsafgift, nr. 102 af 31. marts 1967. Det fremgår af bemærkningerne  

 til  

 lov om ændring af lov om almindelig omsætningsafgift, fremsat den 30.  

 november  

 1967, at fritagelsen for salg, udlejning, reparation og vedligeholdelse mv.  

 blev indsat i loven om almindelig omsætningsafgift for at imødekomme et ønske  

 fra rederierne og skibsværftsindustrien.
 Momsvejledningens afsnit  

  

 I.1.4  

  

 . definerer ikke  

 begrebet "skib". Om lystfartøjer fremgår det, at:
 "Afgrænsningen må i hvert tilfælde bero på en  

 konkret afgørelse af, om fartøjet fremstår som et lystfartøj eller ej.
 Der kan lægges vægt på fartøjets klassificering  

 efter reglerne om skibsregistrering....
Der vil også kunne lægges vægt på fartøjets  

 konstruktion, indretning og anvendelse.
I tvivlstilfælde vil anvendelsen  

 vægte  

 mere end de andre parametre." 6. momsdirektiv art. 15, nr. 4 og 5 fritager efter  

 ordlyden skibe, der anvendes til erhvervsmæssig sejlads.
Når dette  

 sammenholdes  

 med hensigten med momslovens § 34, stk.1, nr. 8 og 9, er det styrelsens  

 opfattelse, at fritagelsen for skibe i momslovens § 34 som udgangspunkt  

 fritager skibe, der anvendes erhvervsmæssigt som skibe.
 Flydende boliger, der kan flyde og bevæges igennem  

 vand, må anses for at være fartøjer der ikke anvendes erhvervsmæssigt som  

 skibe, og den momsmæssige behandling må således skulle sidestilles med den  

 momsmæssige behandling af lystfartøjer.
 Salg, udlejning, reparation og vedligeholdelse mv.  

 af flydende boliger er således momspligtigt efter lovens almindelige regler.
Liggeplads i havn Efter fast praksis er udlejning af bådeplads,  

 liggeplads på land, havne- og beddingspladser momspligtig.
Der skal derfor  

 betales moms af pladsleje, herunder evt. indskud eller deposita, der  

 opkræves.
Det er styrelsens opfattelse, at den havneplads,  

 som en husbåd ligger på, skal anses for at være en bådeplads.
Der skal  

 således  

 betales moms af pladslejen.
Det skal bemærkes, at spørgsmålet om momspligten  

 af en bådeplads er indbragt for Vestre Landsret i en konkret sag.
Der er i  

 sagen sket præjudiciel forelæggelse til EF-domstolen omkring spørgsmålet om,  

 hvorvidt udlejning af bådepladser er omfattet af fritagelsen i art. 13B,  

 punkt  

 b.
