Skrivelse om lov nr. 268 af 27. marts 2012 om ændring af lov om en aktiv beskæftigelsesindsats Til samtlige jobcentre, kommuner, arbejdsløshedskasser m.v.
Folketinget har den 22. marts 2012 vedtaget L 76  Forslag til lov om ændring af lov om en aktiv beskæftigelsesindsats (Nedsættelse af varighedskrav til ret og pligt-tilbud og ændring af tidspunktet for gentagen aktivering for ikke-arbejdsmarkedsparate kontanthjælpsmodtagere, der er fyldt 30 år, m.v.) Loven træder i kraft den 2. april 2012.
 Loven indeholder følgende ændringer:
  Varighedskravet til ret og pligt tilbud nedsættes fra 4 til 2 uger for dagpenge- og kontanthjælpsmodtagere.
  Ikke-arbejdsmarkedsparate kontanthjælpsmodtagere, der er fyldt 30 år, og som har afsluttet det første tilbud, har ret og pligt til at påbegynde et nyt tilbud, hver gang den pågældende har modtaget kontanthjælp i en sammenhængende periode på 12 måneder i stedet for 6 måneder.
 Loven indeholder i øvrigt overgangsregler for de ledige, der har opnået ret og pligt til tilbud inden lovens ikrafttræden.
