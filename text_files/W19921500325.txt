I en sag vedrørende tandskade opstået i forbindelse med operation,  

 fandt patientklagenævnet ikke anledning til kritik.
Der lagdes vægt på, at  

 det forud for operationen var blevet aftalt med patienten, at der skulle  

 anvendes tandbeskytter, hvilket også skete.
 5.1.3. Information om risiko for tandskade i forbindelse med  

 intubation.
Patientklagenævnet har behandlet flere sager, hvor tandskader i  

 forbindelse med bedøvelsen af patienter giver anledning til klager over den  

 forudgående information om denne risiko.
Patientklagenævnet er enig  

 med  Sundhedsstyrelsen i, at der kan forekomme skader og at disse i  

 mangel af andet holdepunkt må anses for hændelige.
Da der hos den enkelte  

 patient kan foreligge særlige forhold, bør der dog - efter behov - informeres  

 om risikoen.
I en konkret sag fandt hverken Sundhedsstyrelsen eller  

Patientklagenævnet anledning til kritik, selvom der efter klagers  

 opfattelse ikke var givet tilstrækkelig information.
Der blev herved lagt  

 vægt på, at det forud for operationen var blevet aftalt, at der skulle  

 anvendes tandbeskytter, og at det rent faktisk skete.
Det var desuden oplyst,  

 at klager tidligere flere gange havde været bedøvet samt herved havde været  

 ude for en tandskade.
 Nævnets tiltrædelse af Sundhedsstyrelsens udtalelse i denne dag er  

 udtryk for, at patienten uanset det aktuelle informationsniveau må siges at  

 have accepteret risikoen for tandskade.
