Fremsat den 4. marts 2021 af Lars Boje Mathiesen (NB), Peter Seier Christensen (NB), Mette Thiesen (NB) og Pernille Vermund (NB) Forslag til folketingsbeslutning om mulighed for tabsfradrag i tidligere års overskud Folketinget pålægger regeringen at fremsætte lovforslag om mulighed for at trække underskud fra 2020, 2021 og 2022 fra i virksomhedsoverskuddet for årene 2018 og 2019.
Bemærkninger til forslaget For en lang række virksomheder var årene op til covid19-krisen gode år, hvor der blev betalt meget i selskabsskat til staten.
I 2020 og meget vel i 2021 må det desværre forventes, at mange virksomheder får underskud i driften.
Underskuddet kan fremføres til modregning i kommende år, men ikke modregnes i tidligere års skattebetaling.
I flere andre lande har man permanent en mulighed for at føre underskud tilbage  herunder bl.a.
Tyskland, Holland og Frankrig.
 Dansk Erhverv foreslår som et særligt krisetiltag, jf. publikationen »Dansk Erhverv: Færre omkostninger  flere investeringer og arbejdspladser« fra den 22. april 2020, at virksomhederne i årene 2020-22 kan underskudsmodregne i årene 2018-19, sådan at opbyggede underskud i 2020 hurtigt kan komme væk og virksomhederne kan komme fuldt tilbage efter krisen.
Grundet forslagets hastende karakter har det ikke været muligt for forslagsstillerne på forhånd at undersøge de provenumæssige konsekvenser af forslaget.
Forslagsstillerne har dog stillet spørgsmål herom, jf. spørgsmål 1. Svaret vil blive omdelt på forslaget, når det foreligger.
 Finansiering af forslaget skal aftales mellem de partier, der stemmer for forslaget.
Skriftlig fremsættelse Lars Boje Mathiesen (NB):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om mulighed for tabsfradrag i tidligere års overskud.
(Beslutningsforslag nr.
B 197) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
