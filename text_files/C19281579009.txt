 Justitsministeriet har i Cirkulære til samtlige Underretsdommere og  

 Politimestre af 30. August 1928 meddelt, at fra 1. Oktober 1928 skal i alle  

 Paternitets- og Alimentationssager udenfor København Spørgsmaal om den  

 Tidsfrist, indenfor hvilken et Barn kan være avlet, forelægges vedkommende  

 Embedslæge til Afgørelse.
 Skønner Embedslægen, at Tilfældet er kompliceret, saasom naar der  

 foreligger Sygdomme hos Barnemoderen, Sygdomme eller Misdannelser hos Barnet  

 eller Forandringer i Efterbyrden, vil Spørgsmaalet være at forelægge for  

 Retslægeraadet, til hvilket Sagen da indsendes direkte af Embedslægen.
For Københavns Vedkommende forelægges alle Spørgsmaal om et Barns  

 Avlingstid som hidtil direkte for Retslægeraadet.
Endvidere skal Spørgsmaal  

 om Avlingsmulighed paa bestemte Dage ved Avlingstidens Ydergrænser, særlige  

 Befrugtningsspørgsmaal, samt Sager, hvori der er foretaget  

 Blodtypebestemmelser, vedblivende forelægges Retslægeraadet direkte, selv om  

 Sagen ikke hører hjemme i København.
 I denne Anledning paalægges det herved Embedslægerne at afgive de  

 omhandlede Erklæringer, idet man til nærmere Oplysning vedlægger en af  

 Retslægeraadet udarbejdet Vejledning, med tilhørende Tabeller Nr. 1, 2 og 3,  

 som vil være at følge ved Afgivelsen af de nævnte Erklæringer. (549-1938).
