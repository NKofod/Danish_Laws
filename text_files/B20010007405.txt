Bekendtgørelse om  

 fjerkrækontrol1) I medfør af § 52, stk. 2, § 61, stk. 1, §§ 62 og 63, § 66, stk. 3,  

 og § 78, stk. 3 i lov nr. 471 af 1. juli 1998 om fødevarer m.m.  

 (fødevareloven) som ændret ved lov nr. 351 af 2. juni 1999 samt  

 §§ 5 og 8, § 9, stk. 1, §§ 12, 13, 15 og 35 og § 43, stk. 2 i lov nr. 351 af  

 2. juni 1999 om sygdomme og infektioner hos dyr, fastsættes:
Kapitel 1 Område og definitioner § 1. Bekendtgørelsen fastsætter  

 bestemmelser om kontrol af fjerkræ, som skal leveres til autoriseret  

 fjerkræslagteri.
 § 2. I denne bekendtgørelse forstås  

 ved:
 1)	Fjerkræproducenter: producenter af fjerkræ, der leverer  

 dyr til autoriseret fjerkræslagteri.
 2)	Elitebesætninger:
 a)	Slagtekyllingebesætninger, hvor der efter denne  

 bekendtgørelses ikrafttræden er gennemført et  

 produktionsforløb uden anmærkninger og uden konstatering af  

 salmonella i mindst 1 år eller 6 på hinanden følgende  

 rotationer.
 b)	Øvrige fjerkræbesætninger, hvor der efter denne  

 bekendtgørelses ikrafttræden er gennemført et  

 produktionsforløb uden anmærkninger i mindst 1 år eller 6  

 på hinanden følgende rotationer.
 3)	Delslagtning: Opdeling af en fjerkræflok i 2 eller flere  

 delmængder, hvor slagtning af hver delmængde foregår  

 tidsmæssig adskilt fra de øvrige delmængder.
 Stk. 2. Under nr. 2 litra a og b kan  

 fødevareregionen dog beslutte, at anmærkninger af ringe  

 betydning ikke skal tages i betragtning ved vurderingen af, om en  

 besætning skal have status som elitebesætning.
Kapitel 2 Kontrol af besætningerne § 3. Inden levering af fjerkræ til et  

 fjerkræslagteri foretager fødevareregionen tilsyn i  

 oprindelsesbesætningerne.
 Stk. 2. Besætninger, som leverer færre end  

 20.000 høns eller kyllinger, 15.000 ænder, 10.000 gæs  

 eller 10.000 kalkuner pr. år, er dog ikke omfattet af stk. 1.
 Stk. 3. Antallet af tilsyn i elitebesætninger kan  

 uanset stk. 1 nedsættes til 2 tilsyn pr. år for  

 slagtekyllingeproducenter og 1 tilsyn pr. år for producenter af  

 kalkuner, gæs og ænder.
 § 4. Kontrollen med oprindelsesbesætningerne  

 omfatter forhold, der er af betydning for bedømmelsen af flokken,  

 herunder især:
 1)	anvendelse af lægemidler og fodertilsætningsstoffer m.m.
2)	de i § 6 nævnte produktionsdata 3)	forekomst af forhøjet dødelighed samt 4)	forekomst af øjensynligt syge eller stærkt tilsmudsede  

 dyr.
 Stk. 2. Fjerkræproducenten er forpligtiget til at  

 sørge for, at den i stk. 1 anførte kontrol kan foregå ved  

 tilstrækkeligt dagslys eller kunstig belysning, der kan sidestilles  

 hermed.
§ 5. Fjerkræproducenten skal som led i  

 kontrollen for salmonella udtage materiale fra hvert fjerkræhus og  

 indsende prøver til laboratorieundersøgelse i tidsrummet 3 uger  

 til 2 uger før slagtning.
Prøverne skal udtages efter  

 fødevareregionens anvisning og skal indsendes til Statens  

 Veterinære Serumlaboratorium, Hangøvej 2, 8200 Århus N  

 eller et andet laboratorium, der er akkrediteret til  

 undersøgelserne.
§ 6. Fjerkræproducenten skal før  

 slagtning eller delslagtning til fjerkræslagteriet fremsende de  

 produktionsoplysninger, der er angivet i bek. nr. 878 af 20.oktober 1994 om  

 fersk fjerkrækød, kapitel 6, nr. 27. Produktionsoplysningerne  

 skal være slagteriet i hænde senest 3 døgn før  

 slagtning.
Ved udarbejdelsen kan skemaerne i bilagene anvendes for så  

 vidt angår slagtekyllinger, kalkuner og ænder.
Stk. 2. Hvis der er maksimum 7 dage mellem 2  

 delslagtninger kan produktionsoplysninger indsendt før den  

 første delslagtning også gælde for den følgende  

 delslagtning.
Dog skal der indsendes nye produktionsoplysninger ved  

 pludselige ændringer i produktionsforholdene, hvis disse har betydning  

 for fjerkræets sundhed, udseende m.m.
 § 7. Transportmidler, fangemaskiner, kasser, vogne  

 m.m. til afhentning af slagtedyr skal være rengjorte og desinficerede  

 før anvendelse til indfangning og transport af fjerkræ.
Kapitel 3 Tomgangsperiode § 8. Før hver indsættelse af nyt  

 fjerkræ i huse, hvor der har været fjerkræ inficeret med  

 Salmonella Enteritidis eller Salmonella Typhimurium, skal  

 fødevareregionen foranledige udtagning af prøver til  

 undersøgelse på Statens Veterinære Serumlaboratorium,  

 Hangøvej 2,  8200 Århus N, til kontrol af, at den  

 nødvendige rengøring har fundet sted.
 Stk. 2. Såfremt, der ved denne undersøgelse  

 konstateres positive prøver af ovennævnte serotyper, skal  

 fjerkræproducenten efter den nærmeste  

 påfølgende rotation etablere en tomgangsperiode på mindst  

 14 dage, hvor der skal foretages ekstraordinær rengøring og  

 desinfektion samt grundig udluftning og tørring af de  

 pågældende huse.
Kapitel 4 Levende syn og slagtning § 9. Inden slagtning skal fjerkræet  

 undersøges af fødevareregionen (levende syn). Slagteriet er  

 forpligtiget til at sørge for, at undersøgelsen kan  

 foregå under forsvarlige forhold og ved tilstrækkeligt dagslys  

 eller kunstig belysning, der kan sidestilles hermed.
§ 10. Et hold fjerkræ skal slagtes som det  

 sidste på dagen og adskilt fra de øvrige slagtninger, hvis der  

 fra en producent leveres et hold fjerkræ, som 1)	indeholder særligt mange syge dyr, eller 2)	må antages at have været i kontakt med dyr, der lider af  

 alvorlige smitsomme sygdomme på en sådan måde, at disse  

 sygdomme kan være overført til det pågældende hold  

 fjerkræ.
 Stk. 2. Efter slagtning af de i stk. 1 nævnte hold  

 skal der ske grundig rengøring og desinfektion af  

 slagterilokalerne.
 Stk. 3. Såfremt, der ved slagtningen af et hold  

 fjerkræ konstateres alvorlige smitsomme sygdomme med forhøjet  

 dødelighed og kassation, kan fødevareregionen før  

 slagtning af næste hold bestemme, at der skal foretages kontrol i  

 oprindelsesbesætningen udover den i § 4 anførte kontrol.
 Stk. 4. Såfremt, der ved konstatering af  

 sygdomsproblemer i henhold til stk. 2 endnu befinder sig slagtedyr i  

 oprindelsesbesætningen, kan fødevareregionen bestemme, at der  

 omgående foretages tilsyn i oprindelsesbesætningen og  

 udføres levende syn af slagtedyrene, inden de sendes til  

 slagtning.
§ 11. Fødevareregionen skal påbyde  

 udsættelse af slagtningen, hvis 1)	der er mistanke om forekomst af akut eller anden alvorlig sygdom i  

 flokken, 2)	tilbageholdelsesperioden ikke er overholdt, eller 3)	de i § 6 nævnte oplysninger er mangelfulde eller ikke er  

 modtaget rettidigt.
 Stk. 2. Udover de i stk. 1 nævnte tilfælde  

 kan fødevareregionen udsætte slagtningen, hvis det af andre  

 årsager skønnes nødvendigt.
 § 12. Den maksimale slagtehastighed må ikke  

 uden særlig tilladelse fra fødevareregionen overstige 9.000  

 kyllinger pr. time.
Stk. 2. Hvis slagtehastigheden overstiger 8.000 kyllinger  

 pr. time, skal slagtelinien deles efter organudtagningen, således at  

 der ved organkontrollen højst passerer 4.500 kyllinger forbi den  

 enkelte kontrollør pr. time.
Andre tekniske ændringer af  

 slagtelinien, som sikrer en tilsvarende kontrol kan anvendes efter  

 særlig tilladelse fra fødevareregionen.
 Stk. 3. Fødevareregionen kan i tilfælde,  

 hvor det skønnes nødvendigt for at udføre kontrollen,  

 påbyde slagtehastigheden nedsat.
Kapitel 5 Undersøgelse efter slagtningen § 13. Undersøgelse efter slagtningen  

 omfatter kontrol af slagtekroppe og tilhørende organer.
 Stk. 2. Slagtekroppe og organer, der udviser tegn  

 på sygdom eller beskadigelse, skal frasorteres, jf. bek. nr. 878 af 20.  

 oktober 1994 om fersk fjerkrækød, bilag 1, kapitel IX.
 Stk. 3. Den udvendige båndkontrol (benkontrollen)  

 og den efterfølgende organkontrol kan efter særlig tilladelse  

 fra fødevareregionen udføres som en enhedskontrol.
§ 14. Undersøgelse efter slagtning  

 foretages af fødevareregionen.
Benkontrollen kan foretages med bistand  

 af slagteripersonale.
Frasortering i forbindelse med organkontrollen kan  

 foretages af slagteripersonale under overvågning af  

 fødevareregionen.
 § 15. Kasserede dyr skal hurtigst muligt fjernes  

 fra slagtelokalerne på en hygiejnisk forsvarlig måde.
 Stk. 2. Ved lidelser, der kræver nærmere  

 undersøgelse, skal dyrekroppen tilbageholdes.
 Stk. 3. Fødevareregionen afgør, om de  

 frasorterede kroppe og organer kan godkendes til menneskeføde, eller  

 om de skal kasseres.
 Stk. 4. Slagteriet er forpligtiget til at sørge for, at den  

 i stk. 3 anførte kontrol kan foregå ved en lysintensitet  

 på kontrolpladserne på mindst 540 Lux.
 § 16. Slagteriet skal i det omfang  

 fødevareregionen finder det nødvendigt, stille  

 slagteripersonale til rådighed til de i § 14 nævnte opgaver.
 Stk. 2. Fødevareregionen er ansvarlig for den  

 frasortering slagteripersonalet foretager i medfør af § 14.  

 Fødevareregionen oplærer og godkender personalet for  

 virksomhedens regning.
Kapitel 6 Dispensation § 17. Fødevaredirektoratet kan, når  

 der foreligger særlige undskyldelige omstændigheder i forbindelse  

 med introduktion af salmonella i en elitebesætning, afkorte den  

 periode, som er nævnt i § 2 nr. 2 litra a for tilbagevenden til  

 elitebesætningsstatus.
Kapitel 7 Betaling, straf, ikrafttræden m.m.
§ 18. Udgifter ved udførelsen af de i § 5  

 anførte laboratorieundersøgelser afholdes af  

 Fødevaredirektoratet inden for et i bevillingslovene fastsat  

 beløb, idet udgifterne i forbindelse med fremsendelse af prøver  

 til laboratorieundersøgelser er Fødevaredirektoratet  

 uvedkommende.
I øvrigt betales der i overensstemmelse med  

 bekendtgørelse om betaling for kontrol af fødevarer og levende  

 dyr m.v.
§ 19. Med bøde straffes den, der 1)	overtræder § 4, stk. 2, § 5, §§ 6 og 7, § 8, stk. 2, § 9, §  

 10, stk. 1, § 12, stk. 1 og 2, § 13, stk. 2, § 15, stk. 1, 2 og 4, § 16, stk.  

 1, 2)	tilsidesætter vilkår, der er fastsat i medfør af  

 § 12, stk. 1 og 2 eller § 13, stk. 3, eller 3)	undlader at efterkomme påbud meddelt i medfør af § 11,  

 stk. 1 og § 12, stk. 3.
Stk. 2. Straffen kan stige til hæfte eller  

 fængsel i indtil 1 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på sundheden eller fremkaldt fare derfor,  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder ved besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 20. Bekendtgørelsen træder i kraft  

 den 15. februar 2001.
 Stk. 2. Samtidig ophæves bekendtgørelse nr.  

 244 af 22. april 1999 om fjerkrækontrol.
Fødevaredirektoratet, den 6. februar  

 2001 Henrik G.
Jensen /Annette Perge Bilag 1 Produktionsoplysninger Slagtekyllinger Navn Foderfabrik Coccidiostat Postadresse Startfoder Postnummer og by Voksefoder Leveringsadresse Slutfoder Postnummer og by Fodring med slutfoder påbegyndt den:
 Hus nr.
Slagtning CHR nummer Antal kyllinger til slagtning:
Rugeri Forventet slagtedato:
Forældredyrsflok Slagteri:
Forældredyrenes alder Afstamning Antal kyllinger leveret Leveringsdato Evt. chauffør og bil nr.
Alder i uger Antal døde Gns. vægt (g) Eventuel behandling Påbegyndt den:
 Afsluttet den:
Medikament/ vaccine/dosering 1 2 3 4 5 6 7 Samlet indtagelse af vand:
 Samlet indtagelse af foder inkl. hel hvede o.lign.:
 Størrelse m.v.
Fjerdragt Tør Ren Hård/skorpet Snavset Våd Biller Ja Nej Lysprogram Nej Ja Mørkeperiodens længde (timer) Undertegnede slagtefjerkræproducent (besætningsejer)  

 erklærer hermed under strafansvar, jf. straffelovens § 161, at  

 ovennævnte oplysninger er korrekte, at dyrene forekommer sunde og raske  

 og at tilbageholdelsesfrister er overholdt, jf. § 39 i lov nr. 471 af 1. juli  

 1998 om fødevarer m.m.
 Undertegnede erklærer ligeledes vedrørende denne flok, at  

 alle diagnosticeringer foretaget af dyrlæge samt resultat af eventuelt  

 foretagne laboratorieundersøgelser i forbindelse hermed er vedlagt som  

 bilag til denne formular.
Dato:_____________ Underskrift:_______________________________ Vedlagte bilag (Antal sider angives):
Bilag 2 Produktionsoplysninger Kalkuner Navn Foderfabrik Coccidiostat Postadresse Startfoder Postnummer og by Voksefoder Leveringsadresse Slutfoder Postnummer og by Fodring med slutfoder påbegyndt den:
 Hus nr.
Slagtning CHR nummer Antal kalkuner til slagtning:
Rugeri Forventet slagtedato:
Forældredyrsflok Slagteri:
Forældredyrenes alder Afstamning Antal kyllinger leveret Leveringsdato Evt. chauffør og bil nr.
Alder i uger Antal døde Gns. vægt (g) Eventuel behandling Påbegyndt den:
 Afsluttet den:
Medikament/ vaccine/dosering 1 2 3 4 5 6 7 8 9 10 11 12 13 14 15 16 17 18 19 20 21 22 23 24 25 26 Samlet indtagelse af vand:
 Samlet indtagelse af foder inkl. hel hvede o.lign.:
 Størrelse m.v.
Fjerdragt Tør Ren Hård/skorpet Snavset Våd Biller Ja Nej Lysprogram Nej Ja Mørkeperiodens længde (timer) Undertegnede slagtefjerkræproducent (besætningsejer)  

 erklærer hermed under strafansvar, jf. straffelovens § 161, at  

 ovennævnte oplysninger er korrekte, at dyrene forekommer sunde og raske  

 og at tilbageholdelsesfrister er overholdt, jf. § 39 i lov nr. 471 af 1. juli  

 1998 om fødevarer m.m.
 Undertegnede erklærer ligeledes vedrørende denne flok, at  

 alle diagnosticeringer foretaget af dyrlæge samt resultat af eventuelt  

 foretagne laboratorieundersøgelser i forbindelse hermed er vedlagt som  

 bilag til denne formular.
Dato:_____________ Underskrift:_______________________________ Vedlagte bilag (Antal sider angives):
Bilag 3 Produktionsoplysninger Ænder Navn Foderfabrik Postadresse Startfoder Postnummer og by Voksefoder Leveringsadresse Slagtning Postnummer og by Antal ænder til slagtning Hus nr.
 Forventet slagtedato:
CHR nummer Slagteri:
Rugeri Forældredyrsflok Forældredyrenes alder Afstamning Antal ænder leveret Alder i uger Antal døde Gns. vægt (g) Eventuel behandling Påbegyndt den:
 Afsluttet den:
Medikament/ vaccine/dosering 1 2 3 4 5 6 7 8 9 10 11 12 13 Samlet indtagelse af vand:
 Samlet indtagelse af foder inkl. hel hvede o.lign.:
 Undertegnede slagtefjerkræproducent (besætningsejer)  

 erklærer hermed under strafansvar, jf. straffelovens § 161, at  

 ovennævnte oplysninger er korrekte, at dyrene forekommer sunde og raske  

 og at tilbageholdelsesfrister er overholdt, jf. § 39 i lov nr. 471 af 1. juli  

 1998 om fødevarer m.m.
 Undertegnede erklærer ligeledes vedrørende denne flok, at  

 alle diagnosticeringer foretaget af dyrlæge samt resultat af eventuelt  

 foretagne laboratorieundersøgelser i forbindelse hermed er vedlagt som  

 bilag til denne formular.
Dato:_____________ Underskrift:_______________________________ Vedlagte bilag (Antal sider angives):
 1)   Bestemmelsen  

 indeholder bestemmelser, der gennemfører dele af Rådets direktiv  

 71/118/EØF af 15. februar 1971 om sundhedsmæssige  

 problemer i forbindelse med handel af fersk fjerkrækød  

 (EF-Tidende L 55 af 8.3.1971, s. 230) , som ændret ved direktiv  

 92/116/EØF (EF-Tidende 1993, L 62, s. 1).
