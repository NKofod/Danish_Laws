1. Ansøgningsperiode, 6. oktober - 28. november 1986 1. Indledning I henhold til Rådets forordning nr. 1336/86 af 6. maj 1986 samt til  

 Landbrugsministeriets bekendtgørelse nr. 568 af 29. august 1986, kan  

 mælkeproducenter, der er tildelt en basisandel (mælkekvote) i henhold til  

 artikel 5c i Rådets forordning nr. 804/68, og som forpligter sig til  

 definitivt at ophøre med mælkeproduktionen, få udbetalt en godtgørelse  

 (ophørspræmie) af de til ovennævnte forordning (1336/86) knyttede EF-midler.
 Ansøgning kan indgives på grundlag af de i denne vejledning anførte  

 forhold, og ansøgningerne vil blive imødekommet i den udstrækning, de kan  

 finansieres af det beløb, der stilles til rådighed efter forordning nr.  

 1336/86. Dette gælder også mælkeproducenter, der af EF-direktoratet er blevet  

 tildelt en referencemængde vedrørende salg af mælk og mejeriprodukter direkte  

 til forbrug (stalddørssalg).
 Ved mælkeproduktion forstås enhver leverance af mælk og  

 mejeriprodukter til mejerier og mejerivirksomheder samt salg til direkte  

 forbrug (stalddørssalg).
Ved definitivt ophør forstås, at mælkeproducenten forpligter sig  

 til at ophøre med enhver form for mælkeproduktion, så længe denne ordning  

 (forordning EØF nr. 1336/86) eller kvoteringsordningen (forordning EØF nr.  

 857/84) er i kraft.
Mælkeproducenten afstår samtidig fra enhver ret til at få  

 tildelt en basisandel/referencemængde i henhold til artikel 5c i Rådets  

 forordning nr. 804/68.
 Ansøgning om ophørspræmie skal indgives på det af Mælkeudvalget  

 udarbejdede ansøgningsskema, og ansøgningen skal indsendes til  Danske  

 Mejeriers Mælkeudvalg, Postbox 700, 8100 Århus C.
Såfremt der er EF-midler til rådighed, udgør præmiebeløbet 12 øre  

  pr. kg støtteberettiget basisandel/ referencemængde pr. år.
Beløbet  

 udbetales hvert år over en periode på 7 år.
Opmærksomheden henledes på, at afhændelsen af en pantsat ejendoms  

 kvægbesætning uden forudgående samtykke fra panthavere (f.eks. en  

 kreditforening) almindeligvis udgør en misligholdelse af panteforhold, som  

 fører til dets opsigelse uden varsel.
Der vil herudover kunne rejses tiltale  

 for strafbart forhold.
Retsgrundlag - Rådets forordning (EØF) nr. 804/68 af 28. juni 1968 om den fælles  

 markedsordning for mælk og mejeriprodukter med senere ændringer.
 - Rådets forordning (EØF) nr. 857/84 af 31. marts 1984 om almindelige  

 regler for anvendelse af den i artikel 5c i forordning (EØF) nr. 804/68  

 omhandlede afgift på mælk og mejeriprodukter med senere ændringer.
 - Kommissionens forordning (EØF) nr. 1371/84 af 16. maj 1984 om  

 gennemførelsesbestemmelserne for den tillægsafgift, der er omhandlet i  

 artikel 5c i forordning (EØF) nr. 804/68 med senere ændringer.
 - Rådets forordning (EØF) nr. 1336/86 af 6. maj 1986 om fastsættelse af en  

 godtgørelse for definitivt ophør med mælkeproduktion.
 - Kommissionens forordning (EØF) nr. 2321/86 af 24. juli 1986 om  

 gennemførelsesbestemmelser til Rådets forordning (EØF) nr. 1336/86 om  

 fastsættelse af en godtgørelse for definitivt ophør med mælkeproduktion.
 - Lov nr. 595 af 22. december 1972 om administration af Det europæiske  

 Fællesskabs forordninger om markedsordninger for landbrugsvarer m.v., med  

 senere ændringer, jvf. lovbekendtgørelse nr. 487 af 13. september 1984.
 - Landbrugsministeriets bekendtgørelse nr. 568 af 29. august 1986 om  

 godtgørelse for definitivt ophør med mælkeproduktion.
2. Ansøgningsperioder samt datoer for leveringsophør Der er til denne ordning etableret to ansøgningsperioder, afhængig af  

 hvornår mælkeproducenten ønsker at ophøre med mælkeproduktionen.
 1. ansøgningsperiode omfatter perioden 6. oktober -  

 28. november 1986, d.v.s. ansøgningen skal være Mælkeudvalget i hænde  

senest  den 28. november 1986, og ansøger forpligter sig til at ophøre  

 med mælkeproduktionen senest den 31. marts 1987.
 2. ansøgningsperiode omfatter perioden 1. december  

 1986 - 30. oktober 1987, d.v.s. ansøgningen skal være Mælkeudvalget i hænde  

senest den 30. oktober 1987, og ansøger forpligter sig til at ophøre  

 med mælkeproduktionen senest den 31. marts 1988.
 Ansøgninger, der er Mælkeudvalget i hænde før den 6. oktober 1986, vil  

 blive betragtet som modtaget den 6. oktober 1986.
3. Hvem kan få ophørspræmie? Ansøgningsberettigede i medfør af denne ordning er personer, herunder  

 sammenslutninger af fysiske og/eller juridiske personer, der på en bedrift  

 eller flere bedrifter, pr. 1. maj 1986 var tildelt en  

 basisandel/referencemængde, dog jvf. pkt. 4.
 Hvis en bedrift eller en del af en bedrift er blevet overdraget den 1. maj  

 1986 eller mellem denne dato og ansøgningstidspunktet, er det ejeren eller  

 forpagteren på ansøgningstidspunktet, der er ansøgningsberettiget i henhold  

 til denne ordning.
Hvis en mælkeproducent er forpagter af en bedrift eller en del af en  

 bedrift, skal ansøgningen tiltrædes af bortforpagter, jvf. pkt. 9 i  

 ansøgningsskemaet.
Det er forpagteren, der skal indgive ansøgning, og som  

 modtager ophørspræmien.
4. For hvilke mængder kan der ydes ophørspræmie? Beregning af ophørspræmien sker på grundlag af den  

 basisandel/referencemængde, der pr. 1. maj 1986 er tilknyttet bedriften, dog  

 jvf. næste afsnit.
 Eventuelle ekstra tildelinger af basisandele, tildelt efter ansøgning til  

 Mælkeudvalget, kan ikke medregnes ved beregning af ophørspræmie, idet  

 der dog kan medregnes ekstra basisandele, der er tildelt bedriften i  

 afgiftsåret 1984/85 på grundlag af »særlige forhold« i 1983  

 (ansøgningsgrundlag E), som er nærmere beskrevet i pkt. 9.4. i vejledningen.
 Ved beregning af ophørspræmie kan endvidere tillægges de basisandele, der  

 er overført i forbindelse med ejendomsoverdragelse.
5. prioritering af ansøgninger 5. 1. Ansøgningernes behandling, samt evt. tildeling  

 af ophørspræmie, vil ske i den rækkefølge, de enkelte ansøgninger, i form af  

 et udfyldt ansøgningsskema, er Mælkeudvalget i hænde.
 Hvis en ansøgning på et eller flere afgørende punkter er mangelfuldt  

 udfyldt, vil den blive returneret, og først når en korrekt udfyldt ansøgning  

 er modtaget, vil ansøgningen indgå i prioriteringsrækkefølgen.
Såfremt samtlige ansøgninger ikke kan imødekommes på grundlag af de til  

 rådighed værende EF-midler, foretages der en prioritering blandt de  

 ansøgninger, der er indkommet samme dag, således at den ældre ansøger  

 imødekommes frem for den yngre.
I tilfælde af, at ansøgning indgives af en  

 sammenslutning af personer, er den ældste persons alder afgørende.
 5.2. Ansøgninger, der er modtaget i 1. ansøgningsperiode, jvf. pkt. 2, vil  

 blive overført til 2. ansøgningsperiode, hvis ansøgningen ikke kan  

 imødekommes på grund af manglende EF-midler til 1. ansøgningsperiode.  

 Overførslen vil dog kun ske, hvis det i ansøgningen er tilkendegivet, at en  

 sådan overførsel ønskes, jvf. pkt. 6 i ansøgningsskemaet.
 Overføres en ansøgning fra 1. til 2. ansøgningsperiode, vil ansøgningen  

 blive betragtet som indgået den 1. december 1986 og i øvrigt blive behandlet  

 under hensyn til den under pkt. 5.1. nævnte prioritering, der også vil gælde  

 for 2. ansøgningsperiode.
5.3. Når en ansøgning er modtaget i Mælkeudvalget, vil der inden for 4  

 uger efter modtagelsen af ansøgningen tilgå ansøger en kvittering, der  

 angiver datoen for modtagelsen af ansøgningen.
Hvis ansøgningen på afgørende  

 punkter er mangelfuld udfyldt, vil ansøgningen blive returneret, jvf. pkt.  

 5.1.
6. Betingelser og forpligtelser 6. 1. En forudsætning for modtagelse af ophørspræmie  

 er, at mælkeproduktionen er ophørt senest den 31. marts 1987 og den 31. marts  

 1988, for henholdsvis 1. og 2. ansøgningsperiode.
Dette betyder, at sidste  

 mælkeleverance eller salg direkte til forbrug  ikke må ske senere end  

 henholdsvis 31. marts 1987 og 31. marts 1988, uanset at  

 mælkeafregningsperioden med den pågældende dato har en senere slutdato end  

 denne dato.
 6.2. Ansøgningens godkendelse under 1. ansøgningsperiode betyder, at  

 bedriftens basisandel bortfalder med virkning fra begyndelsen af afgiftsåret  

 1987/88, hvilket vil ske selv om producenten ikke opfylder betingelsen nævnt  

 under pkt. 6.1. Tilsvarende gælder for en referencemængde, tildelt af  

 EF-direktoratet, vedrørende salg af mælk og mejeriprodukter til direkte  

 forbrug.
 6.3. Ansøgningens godkendelse betyder endvidere, at vedkommende  

 mælkeproducent afstår fra enhver ret til at få tildelt en basisandel i den 7  

 års periode, ophørsordningen er i kraft, eller så længe kvoteringsordningen  

 gælder, hvis denne dato ligger senere end udløbet af ophørsordningen.  

 Tilsvarende gælder tildeling af en referencemængde vedrørende salg af mælk og  

 mejeriprodukter til direkte forbrug.
 6.4. Hvis der for en bedrift er blevet godkendt en ophørsordning, vil der,  

 uanset ejer/brugerskifte, ikke for samme bedrift kunne ske en tildeling af  

 basisandel/referencemængde i de to første hele afgiftsår.
 6.5. En ansøger, der for en bedrift har fået godkendt en ansøgning om  

 ophørspræmie, må ikke være økonomisk ansvarlig eller medansvarlig i  

 mælkeproduktion på andre bedrifter efter den 31. marts 1987.
6.6. Forinden ansøgning om ophørspræmie indsendes, er ansøger forpligtet  

 til at underrette samtlige medejere og parthavere vedrørende bedriften og den  

 tilknyttede mælkeproduktion, som danner grundlag for ansøgningen.
Ligeledes  

 skal samtlige medejere og parthavere underskrive en erklæring om, at de  

 indgår i de rettigheder og forpligtelser, som ophørsordningen medfører, jvf.  

 pkt. 8 i ansøgningsskemaet.
 6.7. Udbetalt ophørspræmie kan kræves tilbagebetalt, hvis det viser sig,  

 at betingelserne for ansøgningens godkendelse ikke er opfyldt, samt hvis der  

 i ansøgningen er afgivet urigtige oplysninger, hvilket gælder for alle  

 parthavere, hvis en af disse ikke opfylder betingelserne eller har afgivet  

 urigtige oplysninger.
6.8. Ansøgere, der har fået udbetalt ophørspræmie, er forpligtet til,  

 omgående og uopfordret, at give EF-direktoratet meddelelse, hvis der sker  

 ændring af de forhold, som har betydning for berettigelsen til at modtage  

 ophørspræmie.
Undladelse heraf straffes i henhold til lovbekendtgørelse nr.  

 487 af 13. september 1984.
6.9. En eller flere arvinger kan indtræde i retten til at modtage  

 ophørspræmie, såfremt de overtager de med denne ordning forbundne  

 forpligtelser.
Henvendelse herom rettes til EF-direktoratet.
7. Besvarelse af ansøgninger og udbetaling af præmie 7.1. Besvarelse af ansøgninger, modtaget i 1. ansøgningsperiode, vil ske  

 løbende efter den 6. oktober 1986 og senest den 31. januar 1987. For  

 ansøgninger vedrørende 2. ansøgningsperiode vil besvarelse ske senest 31.  

 december 1987.
7.2. Mælkeudvalgets afgørelse vedrørende ansøgningen vil blive tilsendt  

 ansøger; og evt. godkendelse har virkning fra datoen for Mælkeudvalgets  

 afgørelse.
Samtidig vil der, ved godkendelse af ansøgningen, blive fremsendt  

 en kontrakt, idet der mellem ansøger og EF-direktoratet, Frederiksborggade  

 18, 1360 København K, etableres en kontrakt vedrørende præmiebetalingen og de  

 dermed forbundne forpligtelser.
 Endvidere tilsendes der ansøger et skema til meddelelse om pengeinstitut,  

 kontonr. o.l. til brug ved præmieudbetalingen.
 Ansøger skal inden 14 dage efter modtagelsen underskrive og tilbagesende  

 kontrakten til Mælkeudvalget, og tilsvarende gælder skemaet vedrørende  

 oplysninger om pengeinstitut m.v.
 7.3. Udbetaling af ophørspræmie for godkendte ansøgninger foretages af  

 EF-direktoratet og sker hvert år i 2. kvartal i en periode på 7 år.
 Det er dog muligt at få udbetalt 1. rate af ophørspræmien i 1. kvartal  

 1987, såfremt det overfor Mælkeudvalget er dokumenteret, at mælkeleverancen  

 fra den pågældende bedrift er ophørt senest  31. december 1986, jvf.  

 pkt. 5 i ansøgningsskemaet.
8. Generelle retningslinier vedrørende ansøgning 8.1. Ansøgning skal indgives til Mælkeudvalget og på det af Mælkeudvalget  

 udarbejdede ansøgningsskema (gult skema) mærket »1. ansøgningsperiode 6.  

 oktober - 28. november 1986«.
Henvendelser til Mælkeudvalget i brevform  

 eller på anden måde er ikke gyldige som ansøgninger.
 Ansøgningen skal være Mælkeudvalget i hænde senest den 28. november  

 1986, såfremt den skal være gældende for 1. ansøgningsperiode.
 8.2. Ansøgningen skal være forsynet med underskrift af ansøger og evt.  

 parthavere vedrørende bedriften.
 8.3. Ansøgningens indhold og de betingelser m.v., der er tilknyttet  

 godkendelsen, er underkastet kontrol af Statskontrollen med Mejeriprodukter  

 og Æg m.m.
 8.4. Ansøgningen vil blive behandlet af Mælkeudvalget ud fra de af  

 EF-myndighederne og Landbrugsministeriet fastsatte retningslinier.
8.5. Afgørelser truffet af Danske Mejeriers Mælkeudvalg kan af ansøgeren  

 indbringes for EF-direktoratet inden 4 uger efter, at afgørelsen er meddelt  

 klageren.
Afgørelser truffet af EF-direktoratet kan af ansøgeren indbringes  

 for Landbrugsministeriet inden 4 uger efter, at afgørelsen er meddelt  

 klageren.
9. Vejledning vedrørende de enkelte punkter i  

 ansøgningsskemaet Det skal bemærkes, at 2. ciffer og evt. bogstav i de enkelte punkter  

 henviser til punktet i ansøgningsskemaet (eks. 9.4.a omhandler pkt. 4.a i  

 ansøgningsskemaet).
 Hvis der under et af punkterne i ansøgningsskemaet ikke er plads til alle  

 oplysninger, kan der anvendes en fotokopi af den omhandlede side i skemaet,  

 og de resterende oplysninger kan da anføres på denne kopi, eller evt. på et  

 særskilt ark.
 9.1. Under pkt. 1 i ansøgningsskemaet anføres ansøgers navn, adresse,  

 CPR-nr. m.v.
Hvis der er flere parthavere, f.eks. ved interessentskab (I/S), skal under  

 pkt. 1 anføres den, der normalt tegner bedriften, idet der ved ligestilling  

 derom anføres navn m.v. for den ældste af dem, der tegner bedriften.
De andre  

 parthaveres navne, adresser, CPR-nr. m.v.
Anføres under pkt. 7 i  

 ansøgningsskemaet, idet disse desuden skal underskrive under pkt. 8 på  

 skemaet.
9.2. Under pkt. 2 i ansøgningsskemaet anføres bedriftens CKR-nr. og  

 mejerinavn samt leverandørnr.
Hvis bedriftens adresse er forskellig fra  

 ansøgers adresse, skal bedriftens adresse anføres under pkt. 2.
9.3. Under pkt. 3 i ansøgningsskemaet anføres den basisandel, der ansøges  

 på grundlag af, idet denne beregnes under pkt. 4 i skemaet.
Tilsvarende skal  

 anføres den referencemængde, der vedrørende direkte salg er anført under pkt.  

 4.e.
 9.4. Under pkt. 4 i ansøgningsskemaet skal beregnes den mængde  

 basisandele, som ansøgningen skal baseres på, idet der skal udfyldes det af  

 punkterne 4.a.-c (evt. 4.e.), der svarer til bedriftens situation med hensyn  

 til tildeling og overdragelse af basisandele.
 De i vejledning og ansøgningsskema anvendte udtryk  

 »1983-leverance« og »basisandele« svarer til henholdsvis  

 »tildelingsgrundlag« og »mælkekvote«, der anvendes i  

 andre sammenhænge.
9.4.a.
Under pkt. 4.a. anføres den basisandel, der blev  

 meddelt i brev af den 19. juni 1986 fra Mælkeudvalget, idet der dog senere  

 kan være foretaget korrektioner.
 Ansøgninger på grundlag af »særlige forhold i 1983« er de  

 ansøgninger, der for afgiftsåret 1984/85 blev godkendt på grundlag af  

 ansøgningsgrundlag E i det ansøgningsskema, der blev anvendt for afgiftsåret  

 1984/85. Ansøgningsgrundlag E omfattede følgende forhold:
 1. Naturkatastrofe (oversvømmelse, tørke m.v.).
 2. Ødelæggelse af foder, bygninger eller besætning ved  

 ulykke.
 3. Sygdom i en væsentlig del af besætningen.
 4. Driftleders langvarige uarbejdsdygtighed.
 5. Midlertidig ekspropriation af dele af bedriften.
 6. Hændelige tab, tyveri m.m.
 Godkendte ansøgninger under ansøgningsgrundlag E omfatter også sådanne,  

 der er godkendt af EF-direktoratet eller Landbrugsministeriet.
Der kan ikke indregnes andre forhøjelser end dem, der er tildelt under  

 ansøgningsgrundlag E.
Bedrifter, der har fået tildelt forhøjelser på andre  

 ansøgningsgrundlag, kan ikke få tildelt ophørspræmie for disse  

 forhøjelser.
9.4.b.
Under pkt. 4.b.1. anføres den korrigerede  

 1983-leverance, som ved godkendelse af ansøgningen for 1984/85 blev meddelt i  

 Mælkeudvalgets svarbrev af 12. september 1984, evt. senere.
 Under pkt. 4.b.2. beregnes reduktionen for afgiftsåret 1986/87 for  

 at finde basisandelen for dette niveau (jvf. pkt. 4.b.3.).
 Under pkt. 4.b.4. tillægges/fradrages de basisandele, der er  

 overdraget ved ejendomsoverdragelse.
9.4.c.
Under pkt. 4.c.1. anføres bedriftens mælkeleverance  

 i 1983 (3/1 1983 - 1/1 1984). Denne blev meddelt i brev af den 8. juni 1984,  

 idet der kort tid efter dog kan være foretaget korrektioner vedrørende  

 omregningsfaktor o.l.
 Under pkt. 4.c.2. beregnes reduktionen for afgiftsåret 1986/87 for  

 at finde basisandelen for dette niveau (jvf. pkt. 4.c.3.).
 Under pkt. 4.c.4. tillægges/fradrages de basisandele, der er  

 overdraget ved ejendomsoverdragelse, jvf. pkt. 4.d.
9.4.d.
Under pkt. 4.d. anføres de basisandele, som  

 bedriften har fået overdraget ved ejendomsoverdragelse, d.v.s. ved køb af  

 ejendom(me) og/eller areal(er), men for forpagtninger dog kun,  hvis  

 bortforpagter ved erklæring, ad pkt. 9 i ansøgningsskemaet, har givet  

 samtykke til, at den overdragne basisandel indgår ved ansøgning om  

 ophørspræmie.
 Hvis bedriften har afgivet basisandele, f.eks. ved bortforpagtning af  

 areal, skal dette også anføres under pkt. 4.d., men med minus  foran  

 tallene.
Den overdragne basisandel fremgår af det brev, som Mælkeudvalget har sendt  

 ved godkendelse af overdragelsen, idet der dog skal omregnes til den for  

 afgiftsåret 1986/87 gældende reduktionsprocent.
Omregningen foregår således:
 Hvis der ved overdragelse i afgiftsåret 1986/87 (som følge af  

 skæringsdagen o.l.) er foretaget en reduktion af den overdragne basisandel,  

 skal der reguleres op til den fulde overdragne basisandel, der i  

 Mælkeudvalgets svarbrev er anført for afgiftsåret 1987/88.
9.4.e.
Under pkt. 4.e. anføres den referencemængde, der af  

 EF- direktoratet er tildelt bedriften vedrørende salg af mælk og  

 mejeriprodukter til direkte forbrug (stalddørssalg).
 Hvis bedriftens mælkeleverance er ophørt eller ophører senest den 31.  

 december 1986, kan præmien blive udbetalt i 1. kvartal 1987, mod normalt 2.  

 kvartal 1987. Ønskes dette, skal pkt. 5 i skemaet udfyldes.
 Hvis ansøgningen ikke kan godkendes som følge af manglende EF-midler til  

 udbetaling for 1. ansøgningsperiode, vil ansøgningen blive overført til 2.  

 ansøgningsperiode, hvis der anmodes om dette under pkt. 6 i skemaet.
 Pkt. 7 i ansøgningsskemaet er beregnet til supplerende bemærkninger samt  

 til navne, CPR-nr. m.v. for evt. parthavere vedrørende bedriften, jvf. pkt.  

 9.1. i vejledningen.
Under pkt. 8 i ansøgningsskemaet skal ansøger underskrive ansøgningen  

 sammen med evt. parthavere vedrørende bedriften.
Det skal bemærkes, at den  

 under pkt. 1 på skemaet anførte ansøger vil modtage meddelelse om  

 Mælkeudvalgets afgørelse samt anden korrespondance vedrørende sagen og skal  

 orientere evt. parthavere.
9.9. Hvis ansøgningen vedrører en forpagtet bedrift, eller hvis en del af  

 den basisandel, der er anført under pkt. 3 i skemaet, vedrører forpagtet  

 areal, skal bortforpagter tiltræde ansøgningen og underskrive under pkt. 9 i  

 skemaet.
Det er vigtigt, at der sammen med underskriften anføres, hvilket  

 CKR-nr. underskriften er gældende for, jvf. pkt. 4.d.
9.10. Hvis der ved udarbejdelsen af ansøgningen har medvirket økonomi-  

 eller kvægbrugskonsulent el.a., kan dennes navn anføres under pkt. 10 på  

 skemaet, idet Mælkeudvalget da kan kontakte vedkommende angående spørgsmål  

 o.lign.
Hvis konsulenten ønsker en kopi af Mælkeudvalgets afgørelse, skal der  

 vedlægges adresseret svarkuvert (A5). Da besvarelsen ikke sker samme dag for  

 alle ansøgninger, skal der vedlægges en kuvert ved hver ansøgning.
9.11. Spørgeskemaet under pkt. 11 i ansøgningsskemaet skal udfyldes, for  

 at EF-kommissionen kan få statistiske oplysninger til vurdering af forholdene  

 omkring ophørsordningen, idet de fleste af ansøgningens øvrige oplysninger  

 også vil indgå vedrørende dette.
Kun nogle af spørgsmålene kræver nærmere  

 vejledning, og denne er da anført nedenstående.
 Evt. bemærkninger vedrørende besvarelsen kan anføres nederst på siderne 7  

 og 8.
 9.11.2. Leverancen er oplyst i den producentmeddelelse, De modtog  

 fra Mælkeudvalget ved afslutningen af afgiftsåret 1985/86.
9.11.3. Oplysning om salg af mælk m.v. til direkte forbrug  

 vedrører kun producenter, der har fået tildelt en referencemængde vedrørende  

 direkte salg.
Omfatter salget, udover mælk, også salg af smør, ost m.v. skal  

 der omregnes til mælkeækvivalenter, og dette anføres da under pkt. 11.3 i  

 skemaet.
 9.11.5. Ved anden landbrugsmæssig aktivitet på bedriften forstås  

 aktiviteter, der ikke er knyttet til mælkeproduktionen, f.eks. en relativ  

 stor produktion af svin eller andre husdyr samt af afgrøder, der ikke er  

 nødvendige for malkekvægholdet.
9.11.5. Aktivitet uden for bedriften kan bestå i driftsleders  

 eller ægtefælles udejob, evt. deltidsjob, samt maskinstationsarbejde m.v.
Er  

 den pågældendes totale aktivitet uden betydning for bedriften, skal der ikke  

 afkrydses under pkt. 11.6.
Ansøgning om godtgørelse for definitivt ophør med mælkeproduktion  

 (ophørsordningen), 1. ansøgningsperiode, 6. oktober - 28. november 1986 jvf.
Rådets forordning (EØF) nr. 1336/86 af 6. maj 1986 Denne ansøgning vedrører mælkeproducenter, der forpligter sig til at  

 ophøre med mælkeproduktion senest 31. marts 1987.
 Der henvises til vejledningen, som dels indeholder reglerne for at få  

 ophørspræmie og dels indeholder oplysninger om udfyldelse af de enkelte  

 punkter i dette ansøgningsskema.
 Ansøgningsskemaet bedes udfyldt med skrivemaskine eller evt. med brug af  

 blokbogstaver.
 Ansøgningsskemaet skal sendes til Danske Mejeriers Mælkeudvalg, Postbox  

 700, 8100 Århus C og skal være mælkeudvalget i hænde senest den 28.  

 november 1986 for at kunne betragtes som rettidig indsendt.
Forbeholdt sagsbehandling 1. Ansøger, jvf. pkt. 9.1 i vejledningen, (hvis der er flere  

 ansøgere vedrørende samme bedrift, anføres de øvrige under pkt. 7 i  

 ansøgningsskemaet).
 3. Mængden, for hvilken der søges ophørspræmie, jvf. pkt. 9.3. i  

 vejledningen.
Der søges om ophørspræmie på grundlag af følgende basisandel (overført fra pkt. 4 a-c), og/eller referencemængde (overført fra pkt. 4e) kg 4. Beregning af den basisandel, der kan danne grundlag for  

 ophørspræmie, jvf. pkt. 9.4 i vejledningen.
a.
Bedrifter, hvor der:
- aldrig er sket tildeling af ekstra basisandel - eller evt. kun er tildelt ekstra basisandel ved ansøgning  

 for afgiftsåret 1984/85 på grundlag af »særlige forhold i 1983«  

 (ansøgningsgrundlag E) - og aldrig er sket overdragelse/afgivelse af basisandele ved  

 ejendomsoverdragelse.
Basisandel for afgiftsåret 1986/87, iflg. seneste meddelelse fra Mælkeudvalget, mængden overføres til pkt. 3 kg b.
Bedrifter, hvor der:
- ved ansøgning for afgiftsåret 1984/85 er tildelt en ekstra  

  basisandel på grundlag af »særlige forhold i 1983«  

 (ansøgningsgrundlag E) - og evt. er tildelt ekstra basisandel på andre ansøgningsgrundlag - og/eller er overdraget/afgivet basisandele ved ejendomsoverdragelse,  

 jvf. pkt. 4 d.
1. Korrigeret 1883-leverance, iflg. godkendelse af ansøgning vedr.
Ansøgningsgrundlag E kg 2. Reduktion, 5,4%: kg 3. Basisandel 1986/87-niveau: kg 4. Overdraget/afgivet ved ejendomsoverdragelse, opgjort under pkt. 4d: kg 5. I alt, overføres til pkt. 3: kg c.
Bedrifter, hvor der:
- ikke er tildelt ekstra basisandel vedrørende  

 ansøgningsgrundlag E - og evt. er tildelt ekstra basisandel på andre ansøgningsgrundlag - og/eller er overdraget/afgivet basisandele ved ejendomsoverdragelse,  

 jvf. pkt. 4 d 1. Leverance 1983 (3/1 83 - 1/1 84): kg 2. Reduktion, 5,4%: kg 3. Basisandel 1986/87-niveau: kg 4. Overdraget/afgivet ved ejendomsoverdragelse, opgjort under pkt. 4d: kg 5. l alt, overføres til pkt. 3: kg d.
Basisandel, overdraget/afgivet ved ejendomsoverdragelse,  

 omregnet til basisandel for afgiftsåret 1986/87.:
 1. Ved køb af ejendom og/eller areal:
l alt vedr. køb (omregnet) kg 2. Ved tilforpagtning af ejendom og/eller areal  

(kun hvis mængden skal indgå vedr. ophørspræmien):
e.
Referencemængde, tildelt af EF-direktoratet, vedrørende salg af mælk og mejeriprodukter til direkte forbrug (stalddørssalg): kg Overføres til pkt. 3, tillagt evt. mængder ad pkt. 4 a - d.
 5. Ophør og præmieudbetaling, jvf. pkt. 7.3 og 9.5 i vejledningen.
 Ved godkendelse af ansøgning om ophørspræmie skal mælkeproduktionen på den  

 under pkt. 2 anførte bedrift ophøre senest den 31. marts 1887, og  

 udbetaling af ophørspræmie vil ske i 2. kvartal 1987, hvis ikke andet er  

 aftalt, jvf. næste afsnit.
 Udbetaling af præmien kan ske i 1. kvartal 1987, såfremt mælkeleverancen  

 er ophørt eller ophører senest den 31. december 1888. Hvis De ønsker  

 udbetaling i 1. kvartal 1987, skal De afkrydse under pkt. a eller b.
 6. Ansøgningens prioritering, jvf. pkt. 5.2 og 9.6 i vejledningen.
 Hvis denne ansøgning ikke kan imødekommes som følge af manglende  

 EF- midler til 1. ansøgningsperiode, kan ansøgningen blive overført til 2.  

 ansøgningsperiode, som er baseret på ophør med mælkeproduktion senest 31.  

 marts 1988.
 Hvis ansøgningen ønskes overført til 2. ansøgningsperiode, skal der svares  

 »ja« her:
 Hvis ansøgningen ikke ønskes overført til 2. ansøgningsperiode,  

 skal der svares »nej« her:
 Det bemærkes, at hvis der ikke er afgivet svar (ja eller nej), vil  

 ansøgningen ikke blive overført til 2. ansøgningsperiode.
 7. Supplerende bemærkninger til de enkelte punkter i  

 ansøgningsskemaet, herunder tilføjelser til de anførte oplysninger, idet der  

 henvises til de enkelte punkter, jvf. pkt. 9.7 i vejledningen:
 8. Erklæring fra ansøger(e), jvf. pkt. 6 og 9.8 i vejledningen.  

  Undertegnede erklærer herved:
 a. at jeg er bekendt med de bestemmelser, der, jvf. vejledningen, gælder  

 for modtagelse af ophørspræmie for definitivt ophør med mælkeproduktion,  

 herunder at jeg forpligter mig til at ophøre med mælkeproduktion senest den  

 31. marts 1987, dog jvf. pkt. 5.
 b. at jeg, omgående og uopfordret, vil give EF-direktoratet meddelelse om  

 ændringer i forhold, som har betydning for berettigelse til at modtage  

 ophørspræmie, samt at jeg er bekendt med, at undladelse heraf kan straffes i  

 henhold til lovbekendtgørelse nr. 487 af 13. september 1984.
 c. at jeg er bekendt med, at den basisandel/ referencemængde, der danner  

 grundlag for ansøgningen, vil blive inddraget med virkning fra afgiftsåret  

 1987/88, når Mælkeudvalget har godkendt ansøgningen, og at ansøgningen  

 således ikke kan trækkes tilbage, når godkendelse er sket.
 d. at jeg afstår fra enhver ret til at få tildelt en  

 basisandel/referencemængde i henhold til artikel 5c i EF's rådsforordning  

 804/6B.
 e. at jeg er bekendt med, at der til den under pkt. 2 anførte bedrift,  

 uanset ejer/ brugerskifte, ikke kan ske tildeling af basisandel/  

 referencemængde i de 2 første afgiftsår efter godkendelsen af denne  

 ansøgning.
 f. at jeg ikke er økonomisk ansvarlig eller medansvarlig vedrørende  

 mælkeproduktion på andre bedrifter, efter den 31. marts 1987.
 g. at der udover undertegnede og de under pkt. 7 anførte personer ikke er  

 andre, der som ejere eller forpagtere eller som økonomisk medansvarlige i  

 øvrigt er parthavere vedrørende den til bedriften, jvf. pkt. 2, knyttede  

 mælkeproduktion.
 h. at jeg forpligter mig til at tilbagebetale udbetalt ophørspræmie, med  

 tillæg af rente, såfremt betingelserne for udbetalingen ikke er opfyldt, samt  

 hvis der er afgivet urigtige oplysninger.
9. Erklæring fra bortforpagter, jvf. pkt. 9.9 i vejledningen Undertegnede bortforpagter(e) af nedennævnte ejendom(me)/arealer erklærer  

 sig herved indforstået med, at de anførte basisandele indgår i nærværende  

 ansøgning om ophørspræmie.
 10. Bistand fra konsulent, jvf. pkt. 9. 10 i vejledningen.
Hvis der ved udarbejdelsen af ansøgningen har medvirket økonomi eller  

 kvægbrugskonsulent el.a., kan dennes navn m.v.
Anføres her:
