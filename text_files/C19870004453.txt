 1. I medfør af landbrugsministeriets bekendtgørelse  

 nr. 78 af 16. februar 1987 om pelsdyrhold samt indførsel og transit af  

 pelsdyr, fastsættes følgende retningslinier:
Almindelige bestemmelser 2. Pelsdyr skal holdes i lukkede bure, kasser el.lign.  

 Burene skal bestå af et for den pågældende dyreart uigennemtrængeligt  

 materiale.
Såfremt burene ikke er placeret i et aflåst lokale, hvorfra dyrene  

 ikke kan undslippe, skal der omkring det område, hvor burene er anbragt, i en  

 afstand af mindst 1 m fra burene anbringes et for dyrene uigennemtrængeligt  

 hegn.
Bure for chinchilla og sumpbævere skal dog ikke omgives af hegn.  

 Såfremt de forskellige ilder-, mår- (mink) og rævearter anbringes i  

 skyggehaller, dvs. sammenbyggede, overdækkede buranlæg, kræves der for disse  

 arter ligeledes intet hegn omkring området, såfremt trådnettet eller andet  

 bestandigt materiale på ydersiden af hver enkelt hal føres mindst 20 cm ned i  

 jorden, dog for ræve 50 cm.
 3. Såfremt der til bure, hegn og døre anvendes  

 trådnet, skal dette være rustbeskyttet og have en trådtykkelse og maskevidde  

 som anført nedenfor for de enkelte dyrearter.
 4. Bure og hegn skal holdes i forsvarlig stand.
Ræve, Vaskebjørne og Finnraccoon (»Mårhunde«) 5. Bure af trådfletning til disse dyr skal med hensyn  

 til maskevidde og trådtykkelse opfylde een af følgende betingelser:
a.
Trådfletning med en trådtykkelse på mindst 1,8 mm, (tråd nr. 15), og en  

 maskevidde på ikke over 4 cm, b.
Sekskantet trådfletning, (rustbeskyttet efter vævningen), med en  

 trådtykkelse på mindst 1,6 mm (tråd nr. 16), og en maskevidde på højst 3 cm, c.
Sekskantet trådfletning, (rustbeskyttet efter vævningen), med en  

 trådtykkelse på mindst 2 mm, (tråd nr. 14), og en maskevidde på højst 5 cm.
 Hvis burene ikke er bygget på betonunderlag eller andet uigennemtrængeligt  

 materiale, (ikke træ), eller forsynet med trådnetbund, skal hegnsmaterialet  

 føres mindst 50 cm ned i jorden og yderligere føres vandret indefter i en  

 bredde af mindst 30 cm.
Hegnet omkring burene, jfr. pkt. 2, skal have en højde på mindst 1,80 m,  

 dog 1,40 m for finnraccoon.
Såfremt hegnet er udført af trådnet eller træ,  

 skal det for de øverste 50 cm's vedkommende indvendig være beklædt med en  

 blikplade eller andet glat materiale eller foroven være forsynet med en 25-30  

 cm bred, vandret ombøjning af glat materiale.
Anvendes mur, cementplade eller  

 lign., skal hegnet indvendig være så glat, at dyrene ikke kan klatre op ad  

 det.
Hegnsmaterialet skal føres mindst 50 cm ned i jorden, der skal stampes  

 fast.
Klatrende pelsdyr (ilder-mårarter (mink)) 6. Burene til disse dyr skal forsynes med trådnetbund,  

 medmindre burene består af uigennemtrængeligt gulvmateriale.
Trådnettet skal  

 bestå af enten sekskantet trådfletning med en maskevidde af ikke over 2,5 cm  

 og en trådtykkelse på mindst 1,4 mm, (tråd nr. 17), eller firkantet  

 trådfletning bestående af punktsvejset, rustbeskyttet tråd med en maskevidde  

 af ikke over 2,5 x 5 cm og en trådtykkelse på mindst 1,8 mm, (tråd nr. 15).
Hegnet omkring burene, jfr. pkt. 2 skal have en højde på mindst 1,40 m.  

 Såfremt hegnet er udført af trådnet eller træ, skal det for de øverste 50  

 cm's vedkommende indvendig være beklædt med en blikplade eller andet glat  

 materiale eller foroven være forsynet med en 25-30 cm bred, vandret ombøjning  

 af glat materiale.
Er hegnet udført af fuldkantede brædder uden mellemrum,  

 kan man dog undlade at forsyne det med beklædning eller ombøjning som nævnt  

 ovenfor, hvis hegnet er mindst 1,80 m højt og glat på de indvendige side.  

 Anvendes mur, cementplade el.lign., skal hegnet indvendig være så glat, at  

 dyrene ikke kan klatre op ad det.
Hegnsmaterialet skal føres mindst 20 cm ned  

 i jorden, der skal stampes fast.
Chinchilla og sumpbævere 7. Disse dyr skal holdes anbragt i bure eller  

 indhegninger, der er således indrettet, at dyrene ikke kan undslippe.
