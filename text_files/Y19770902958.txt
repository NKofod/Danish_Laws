En forretning annoncerede med habitter, der var »skræddersyet til  

 pris- og målebeviste mænd«.
Forbrugerombudsmanden udtalte, at  

 annonceringen ikke var i strid med markedsføringsloven, idet udtrykket  

 »Skræddersyet« tillige overført betyder »egnet« eller  

 »passende«.
 En herrekviperingsforretning i København i dagspressen indrykket en  

 annonce med følgende tekst:
»Habitten, der er som skræddersyet til pris- og målbevidste herrer,  

 som kræver noget særligt af deres hverdagspåklædning.
Let, helulden kamgarn,  

 hjemført fra Andrews & May, i grå og brune farver og mange mønstre.
 Vest kr. 200, ekstra buks kr. 350.
Den »noble grå« syr vi også efter mål for kun 1.485,- Fuldstændig som det passer Dem.' Landsudvalget for Loyal Handel klagede over anvendelsen af udtrykket  

 »skræddersyet«, som man fandt vildledende i denne sammenhæng.
 Forretningen udtalte i anledning af klagen, at udtrykket  

 »skræddersyet«, ifølge Ny Dansk Ordbog, har to betydninger, nemlig  

 en direkte, som er selvindlysende, og en overført, som vel nærmest defineres  

 som »egnet« eller »passende« for den eller den, i dette  

 tilfælde pris- og målbevidste herrer, og man anså sig for berettiget til ved  

 reklamering at udnytte den dobbeltbundethed, der ligger i udtrykket.
 Forbrugsombudsmanden udtalte, at efter hans opfattelse var anvendelsen af  

 ordet »skræddersyet« i den pågældende annonce ikke urigtig eller  

 vildledende og om følge deraf ikke i strid med markdesføringslovens § 2, stk.  

 1.
