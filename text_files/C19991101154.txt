Meddelelse om køretøjers  

 indretning og udstyr mv. nr. 1761  

 Endelige regler om registreringsafgift for brugte biler, der registreres  

 første gang i Danmark Denne Meddelelse erstatter Meddelelse nr. 1759.  

 Ændringer i forhold til Meddelelse nr. 1759 er markeret med lodret  

 streg i margen.
Folketinget har den 16. november 1999 vedtaget lovforslag  

 L58 om "Lov om ændring af lov om registreringsafgift af  

 motorkøretøjer mv. (justering af afgiftsskalaer mv. for brugte  

 køretøjer)." Af loven fremgår det bl.a., at for person- og  

 varebiler, der er omfattet af registreringsafgift, og som er nævnt i  

 bekendtgørelse af 10. juli 1990 om ændring af Detailforskrifter  

 for Køretøjer, punkt 7.X6.021(1) og punkt 7.X6.024(1), men ikke  

 opfylder bestemmelserne i disse punkter eller tilsvarende nyere bestemmelser,  

 forhøjes den afgiftspligtige værdi med 610 kr.
 Det fremgår desuden, at "Trafikministeren  

 fastsætter nærmere regler om gennemførelse af  

 bestemmelserne om luftforurening og udformer retningslinier for, hvorledes  

 kontrollen af bestemmelserne om luftforurening skal ske." Det  

 fremgår af bemærkningerne, at disse retningslinier bl.a. vil  

 indeholde mulighed for at godkende biler med eftermonteret reguleret 3-vejs  

 katalysator, der opfylder tilsvarende bestemmelser om luftforurening, som var  

 gældende i Danmark fra 1. oktober 1990. Tilsvarende vil gælde, at  

 biler, der ikke er godkendt i Tyskland med reguleret 3-vejs katalysator,  

 lambdasonde, reguleringssystem m.v., som er godkendt i Tyskland, vil kunne  

 godkendes i Danmark.
 Ovennævnte bestemmelser i Detailforskrifter for  

 Køretøjer, punkt 7.X6.021(1) og punkt 7.X6.024(1), der  

 trådte i kraft den 1. oktober 1990, er gengivet i bilag 1.
 I den anledning fastsættes følgende regler  

 for, om de omhandlede biler opfylder ovennævnte bestemmelser om  

 luftforurening, og der fastsættes administrative retningslinier ved  

 registreringssyn hos Statens Bilinspektion.
 Ved registreringssyn forstås i denne forbindelse syn  

 af brugte køretøjer, der ikke tidligere har været  

 registreret i Danmark.
1. Supplerende oplysninger om luftforurening Ved registreringssyn af brugte person- og varebiler, der  

 er registreret første gang før den 1. oktober 1990, skal  

 der (til brug for afgiftsbehandlingen) supplerende oplyses til Told  

 & Skatteregionerne, om bilen er konstrueret således, at den  

 opfylder kravene til luftforurening, der var gældende 1. oktober 1990  

 eller senere.
Biler, der er registreret første gang den 1.  

 oktober 1990 eller senere, skal opfylde bestemmelser svarende til de  

 ovennævnte, hvorfor der ikke for disse biler skal gives supplerende  

 oplysninger om luftforurening.
Se dog bestemmelserne om flyttegodsbiler i  

 pkt.
C.
A.
Bestemmelser for lette person- og varebiler,  

 registreret 1. gang før 1. oktober 1990 For person- og varebiler - med tilladt totalvægt på ikke over 3500 kg,  

 og - med en forskel mellem tilladt totalvægt og  

 tjenestevægt (med standardudstyr) på ikke over 685 kg, skal det ved registreringssyn supplerende  

 undersøges om, 1) biler med benzinmotor - fra fabrikken er forsynet med en reguleret 3-vejs  

 katalysator, - om bilen er eftermonteret med en reguleret 3-vejs  

 katalysator, hvor monteringen er godkendt i Tyskland, jf. bilag 2, eller - om  bilen er eftermonteret med en reguleret 3-vejs  

 katalysator, hvor monteringen ikke er godkendt i Tyskland, jf. bilag  

 3.
2) om biler med dieselmotor opfylder én af  

 følgende betingelser:
- Bilen er fra fabrikken forsynet med katalysator, - bilen er omfattet af en standardtypegodkendelse eller  

 anmeldt EF-typegodkendelse, der er udstedt den 1. oktober 1989 eller senere  

 for biler med slagvolumen på over 2000 cm3, og for andre  

 biler den 1. oktober 1990 eller senere, eller - der fremlægges en erklæring fra fabrikanten  

 eller dennes repræsentant om, at bilen opfylder de nævnte  

 bestemmelser, der var gældende for biler, registreret efter 1. oktober  

 1990.
Såfremt bilen opfylder ovenstående regler om  

 luftforurening, afkrydser Statens Bilinspektion i anmeldelsesblankettens  

 rubrik om supplerende data og anfører tillige kodenummer 35 for  

 "Miljøvenlig" i den første af de 5 tomme rubrikker  

 til højre for rubrikken med supplerende data.
Kodenumre for eventuelle  

 øvrige supplerende data påføres også.
Ubrugte  

 rubrikker for kodenummer til supplerende data overstreges.
Oplysningen om  

 "Miljøvenlig" kommer til at fremgå af bilens  

 registreringsattest.
 Såfremt bilen ikke opfylder ovenstående regler  

 om luftforurening, overstreges de ubrugte rubrikker til højre for  

 rubrikken med supplerende data.
B.  Bestemmelser for større person- og  

 varebiler, registreret 1. gang før 1. oktober 1990 For andre person- og varebiler end de ovennævnte  

 skal det ikke undersøges, om de opfylder de fra den 1. oktober 1990  

 gældende regler for luftforurening, men alene om de almindeligt  

 gældende regler for biler i afhængighed af tidspunktet for bilens  

 1. registrering er opfyldt.
 På bagsiden af anmeldelsesblanketten anfører  

 Bilinspektionen i rubrikken Konstruktive ændringer: "Skal ikke  

 være miljøvenlig." Oplysningen bekræftes med et  

 stempel.
C.  Bestemmelser for flyttegodsbiler Flyttegodsbiler følger også ovenstående  

 regler.
For nyere flyttegodsbiler, der jf.
Meddelelse om Forenklede regler om  

 godkendelse af køretøjer, kan meddeles dispensation, og derfor  

 får påført kodenummer 38 "Disp. luftforurening",  

 vil også skulle betale forhøjet afgift.
2.  Oplysninger om 1. registrering  

 på anmeldelsesblanket Ved registreringssyn af brugte biler udfylder  

 Bilinspektionen fremover anmeldelsesblankettens rubrik om "registreret  

 første gang (evt. årgang)". Rubrikken udfyldes med  

 tidspunktet for bilens 1. registrering i udlandet eller  

 fabrikationsåret, jf. § 57 i bekendtgørelse om registrering og  

 syn mv.
3. Yderligere orientering om reglerne og deres  

 ikrafttræden Bestemmelserne indeholder   udover ovenstående  

 også ændringer i afgiftsskalaen for varebiler, samt krav om  

 afgiftspligt, såfremt forureningsbegrænsende udstyr afmonteres,  

 når der er tale om biler, der er godkendt som miljøvenlige.
 Derudover gælder reglerne om forhøjelser i  

 afgiften ikke for biler, der er mere end 35 år gamle.
 De ændrede bestemmelser om registreringsafgift  

 får virkning for biler, der anmeldes til afgiftsberigtigelse hos Told  

 & Skatteregionerne fra den 26. oktober 1999, idet der dog gælder,  

 at biler, der er købt af slutbrugeren senest den 26. oktober 1999, kan  

 inden den 30. november 1999 afgiftsberigtiges efter registreringslovens  

 hidtil gældende bestemmelser.
 Anmeldelse til afgiftsberigtigelse foretages til den  

 lokale Told & Skatteregion, og spørgsmål om  

 registreringsafgift rettes dertil.
Told & Skattestyrelsen udsender "Nyhedsbrev"  

 om den vedtagne lovændring.
Nyhedsbrevet kan rekvireres hos Told &  

 Skatteregionerne og kan i øvrigt ses på Told &  

 Skattestyrelsens hjemmeside (www.toldskat.dk).
 For brugte biler, der anmeldes til afgiftsberigtigelse hos  

 Told & Skatteregionerne, medbringes en anmeldelsesblanket med  

 påtegning om godkendelse og supplerende oplysninger i henhold til  

 ovenstående.
 Meddelelse nr. 1759 ophæves hermed.
Færdselsstyrelsen, den 16. november  

 1999 Ib Rasmussen Bilag 1 7.X6.021  

 PERSONBIL M1 (1) Personbil  

 M1 - med tilladt  

 totalvægt på ikke over 3500 kg og - med en forskel  

 mellem tilladt totalvægt og tjenestevægt (med standardudstyr)  

 på ikke over 685 kg (svarende til 760 kg forskel mellem "gross  

 vehicle weight" og "curb weicht") skal opfylde  

 kravene i et af følgende regelsæt:
a) A 12-Regulation  

 (Statens naturvårdsverk, SNFS 1987:3, MS:8), afsnit 3.2, 3.3, 3.5,4.4,  

 7.1-7.5, 7.7, 8.1 og 8.3 med følgende ændringer:
- Den skriftlige  

 instruktion til ejerne skal værd på dansk.
- Mærkning  

 om blyfri benzin kan være på dansk eller kan være et symbol  

 i overensstemmelse med ISO 2575-1982.
b) For bil med  

 motor med slagvolumen mindre end 1400 cm3 Rådets  

 direktiv nr. 70/220/EØF som senest ændret ved direktiv nr.  

 89/458/EØF.
Bil med motor med styret tænding skal være  

 forsynet med reguleret 3-vejs katalysator og med beholder med aktivt kul  

 tilsluttet brændstofsystemets ventilationsåbninger.
For bil med  

 dieselmotor må partikelemissionen ved typegodkendelse højst  

 være 0,6 g/prøvning.
7.X6.024 VAREBIL N1 (1) For varebil  

 N1 gælder pkt. 7.X6.021(1).
Bilag 2 Biler der er eftermonteret med en reguleret 3-vejs  

 katalysator, og hvor monteringen er godkendt i Tyskland Tyske regler om miljøklassificering af  

 biler.
I Tyskland betales der ejerafgift af en bil  

 afhængig af bilens miljøegenskaber.
Biler  

 miljøklassificeres efter, hvilke luftforureningsnormer bilerne  

 opfylder.
Idet Tyskland har haft denne ejerafgift en periode, er der til  

 "ældre" biler med motorer, forsynet med karburator, udviklet  

 eftermonteringssæt bestående af en reguleret 3-vejs katalysator,  

 lambdasonde, reguleringssystem, ventil til supplerende indsugningsluft m.v.  

 Biler monteret med disse eftermonteringssæt opfylder luftforurenings  

 bestemmelser (EURO I) svarende til de bestemmelser, der gjaldt i Danmark fra  

 1. oktober 1990. Efter  

  monteringssættene er godkendt af de tyske myndigheder, og biler, der  

 er monteret med et godkendt eftermonteringssæt, vil i Tyskland blive  

 godkendt med en miljøklassificering svarende til EURO I normerne.
 Miljøklassificeringen fremgår af bilens  

 registreringsdokument (Fahrzeugbrief).
I rubrik 1 "Fahrzeug- und Aufbauart" vil der i  

 anden linie være anført en  

 "Miljøklassificering", som angiver, hvilke  

 miljøegenskaber den konkrete bil har.
Eksempel på Farhrzeugbrief  

 er gengivet på bagsiden.
 Biler, der er forsynet med eftermonteringssæt, kan  

 anses som miljøvenlige efter følgende fremgangsmåde.
 Det kontrolleres, om bilen er forsynet med et  

 eftermonteringssæt som beskrevet ovenfor, og at bilen i det tyske  

 registreringsdokument, rubrik 1, er klassificeret med "Schadstoffarm  

 ". Der skal desuden i rubrik 5 "Antriebsart"være  

 anført  "OTTO/G-KAT".
 Ovennævnte oplysninger kan være anført  

 i rubrik 33 "Bemerkungen"og der vil i være anført en  

 lignende tekst, og der vil i den forbindelse normalt være rettet i  

 rubrik 1 og 5 samt være stemplet ud for de rettede rubrikker.
 Bilen skal desuden bestå den måling, der  

 foretages ved syn for biler med reguleret 3-vejs katalysator ( kulilte (CO)  

 ved tomgang samt kulilte (CO) og lambda ved forhøjet tomgang).
 Såfremt Statens Bilinspektion ved syn  

 forelægges anden dokumentation end den anførte for  

 miljøklassificering i det tyske registreringsdokument, bedes dette  

 indberettet til Statens Bilinspektion, Hovedkontoret, forinden godkendelse  

 meddeles.
Bilag 3 Biler, der er eftermonteret med en reguleret 3-vejs  

 katalysator, og hvor monteringen ikke er godkendt i Tyskland.
 Biler, der ikke er godkendt i Tyskland med en reguleret  

 3-vejs katalysator, kan anses som Miljøvenlige efter følgende  

 retningslinier.
Bilen skal være forsynet med  

 eftermonteringssæt bestående af en reguleret 3-vejs katalysator,  

 lambdasonde, reguleringssystem, ventil til supplerende indsugningsluft m.v.,  

 som er tilpasset den konkrete bil.
Eftermonteringssættet skal  

 være godkendt i Tyskland.
Dokumentation for, at eftermonteringssættet er  

 godkendt i Tyskland, skal bestå af et katalog, brochurer eller lignende  

 fra fabrikanten af eftermonteringssættet, hvoraf det tydeligt  

 fremgår, at systemet er godkendt af de tyske myndigheder og opfylder  

 EURO I luftforureningsnormerne.
Det skal desuden tydeligt fremgå, at  

 systemet er tilpasset den konkrete bilmodel og motortype.
 Bilen skal desuden bestå den måling, der  

 foretages ved syn for biler med reguleret 3-vejs katalysator (måling  

 kulilte (CO) ved tomgang samt kulilte (CO) og lambda ved forhøjet  

 tomgang).
 Herunder og på bagsiden er vist eksempel på  

 eftermonteringssæt samt eksempel på katalogmateriale, der vil  

 kunne anvendes som dokumentation.
