Arbejderne på en virksomhed havde nedlagt arbejdet i protest mod  

 afskedigelsen af en kollega.
Arbejdsnedlæggelsen, der af  

 arbejdstagerorganisationerne på et fællesmøde erkendtes at være  

 overenskomststridig, ophørte først efter at der var iværksat blokade mod  

 virksomheden af de strejkende, og virksomheden herefter genansatte den  

 afskedigede kollega.
 Arbejderne havde ikke ønsket afskedigelsen prøvet af  

 afskedigelsesnævnet, som kunne have taget stilling til de forhold, som de  

 strejkende påberåbte sig, og de strejkende fandtes at have fulgt et klart  

 ulovligt formål med arbejdsnedlæggelsen, hvorfor der udmåltes sædvanlig bod.
 Under denne sag har Dansk Arbejdsgiverforening for Foreningen af danske  

 Farve- og Lakfabrikanter for Beck & Jørgensen A/S, Søborg, indklaget  

 Landsorganisationen i Danmark for Specialarbejderforbundet i Danmark for et  

 antal medlemmer af dette forbund for Arbejdsretten med påstand om, at det  

 pålægges de pågældende medlemmer, anført på sagens bilag 1, til Dansk  

 Arbejdsgiverforening at betale en efter rettens skøn fastsat bod for hver  

 time, de har deltaget i den overenskomststridige, kollektive  

 arbejdsnedlæggelse, der fandt sted i virksomheden Beck & Jørgensen A/S i  

 tiden fra den 30. oktober til og med den 19. november 1986.
 De indklagede, der har erkendt, at arbejdsnedlæggelsen var  

 overenskomststridig, har nedlagt påstand om, at der ikke pålægges de  

 indklagede arbejdere bod, jfr. arbejdsretslovens § 12, stk. 2. For det  

 tilfælde, at bod måtte blive pålagt, har de indklagede taget sædvanligt  

 forbehold over for navnelisten, bilag 1.
 Sagens nærmere omstændigheder er efter det oplyste følgende:
Virksomheden, der fremstiller maling og aktuelt beskæftiger 14 mand i  

 produktionen og 5 mand på lageret, foretog i efteråret 1986 en  

 produktionsomlægning, som medførte afskedigelse af 3 medarbejdere, herunder  

 en medarbejder ved navn J, som da var 58 år gammel og havde været beskæftiget  

 i virksomheden i 18 år.
Da virksomhedens produktionschef Flemming Madsen den  

 30. oktober 1986 gav tillidsmanden nærmere underretning om afskedigelserne,  

 opstod der utilfredshed blandt arbejderne, og efter afholdt fagligt møde blev  

 arbejdet samme dag nedlagt.
Arbejdsnedlæggelsen fortsatte til og med den 19.  

 november 1986, da virksomheden efter en af de strejkende iværksat blokade  

 besluttede at genansætte J.
 Arbejdsnedlæggelsen blev behandlet ved et fællesmøde den 31. oktober 1986.  

 I referatet fra mødet hedder det bl.a.:
 »Fra arbejdstagerside erkendte man, at arbejdsnedlæggelsen var  

 overenskomststridig, og man gav tilsagn om at pålægge arbejderne at genoptage  

 arbejdet mandag den 3. november 1986 ved normal arbejdstids begyndelse.
Fra arbejdstagerside bestrider man, at arbejdsnedlæggelsen skyldes  

 uoverensstemmelser om arbejdstidsnedsættelsen den 1. december 1986, idet  

 tillidsmanden har meddelt virksomheden, at arbejdsnedlæggelsen skyldes  

 utilfredshed fra arbejdstagerside om ledelsens manglende information om  

 afskedigelse af 3 medarbejdere.« Da arbejdet i strid med det givne pålæg ikke blev genoptaget den 3.  

 november 1986, blev sagen indbragt for Arbejdsretten, hvor der i et  

 forberedende retsmøde den 6. november 1986 blev givet pålæg om at genoptage  

 arbejdet.
Efter de indklagedes ønske blev det samtidig tilført retsbogen, at  

 arbejdsnedlæggelsen som anført i referatet fra fællesmødet skyldtes  

 utilfredshed med ledelsens manglende information om afskedigelse af 3  

 medarbejdere.
Pålægget blev fornyet i et efterfølgende retsmøde den 13. s.m.,  

 hvorunder man fra de indklagedes side tilkendegav, at man ønskede  

 Arbejdstilsynets tilstedeværelse ved genoptagelsen af arbejdet.
Arbejdet blev  

 som nævnt genoptaget den 20. s.m., efter at Arbejdstilsynet ved kemiingeniør  

 Emanuel Gottlieb og arbejdslæge, dr.med.
Finn Gyntelberg, samme dag havde  

 foretaget inspektion af virksomheden.
I arbejdslægens rapport herom hedder  

 det bl.a.:
 »Inspektionen var foranlediget af, at der i ugerne forinden  

 inspektionen havde været en arbejdsnedlæggelse på grund af  

 samarbejdsproblemer i virksomheden.
 Inspektionen var foranlediget af, at virksomhedens sikkerhedsorganisation,  

 som inden man genoptog produktionen ønskede en besigtigelse af visse forhold,  

 som tidligere havde givet anledning til kritik fra medarbejdernes side.
Virksomheden blev besigtiget, men produktionen var endnu ikke startet på  

 besigtigelsestidspunktet, hvorfor det ikke var muligt at bedømme  

 sikkerhedsforholdene tilstrækkelig nøjagtigt.
Dog fandt man ved inspektionen  

 flere forhold, som man kunne påtale på stedet.
I lageret fandt man ingen  

 grund til påtale bortset fra at der ved afvejepladsen var et dårligt  

 fungerende udsug.
I hovedproduktionshallen var man igang med ombygninger, men  

 på dette sted var der dels en række farvekar med dårlig tilpassede låg, dels  

 tromler på stativ uden tilstrækkelig etikettering.
Nogle af tromlerne var  

 forsynet med tappehaner ved hvilke der ikke var afsug.
Disse tromler bør  

 adskilles fra den øvrige produktion.
I produktionshallen fandt man endvidere  

 en ophobning af returnerede malerbøtter, som var dårligt mærket.
Endelig var  

 en medarbejder igang med at vaske gulv med et malingsfjerningsmiddel  

 indeholdende methylenklorid.
Dette gav anledning til en meget kraftig  

 afgasning af methylenklorid dampe og denne procedure blev på stedet forbudt.
Ved inspektion af virksomhedens kælder under renserummet bemærkes udslip  

 af organiske opløsningsmidler fra et afløb.
Dette blev påtalt på stedet.
Virksomheden er i færd med at etablere et automatisk  

 pulverpåfyldningsanlæg.
Dette vil formentligt løse problemer vedrørende  

 støveksposition og støjeksposition.
Virksomheden angiver at ville træffe en  

 række andre foranstaltninger, men om disse er tilstrækkelige og  

 hensigtsmæssige vil først kunne vurderes ved en senere inspektion i  

 begyndelsen af 1987.« Som anført i arbejdslægens rapport havde Arbejdstilsynet også tidligere  

 besøgt virksomheden foranlediget af klager fra de ansatte over påvirkning  

 efter eksposition for organiske opløsningsmidler.
De indklagede, der i  

 svarskriftet af 1. september 1987 har gjort gældende, at virksomhedens  

 tidligere ejer har givet de ansatte tilsagn om, at de ikke ville blive  

 afskediget, selv om de ikke var fuldt arbejdsdygtige på grund af arbejdet med  

 de skadelige stoffer, har til belysning af forholdene i virksomheden fremlagt  

 forskellige skrivelser m.v. fra Arbejdstilsynet dækkende perioden 20. august  

 1979 til 6. november 1985. Det fremgår heraf, at tilsynet i denne periode har  

 påtalt en række forhold, som skulle ændres, og i øvrigt givet forskellige  

 pålæg, men også har konstateret betydelige forbedringer af ventilation m.v..
 For Arbejdsretten er der afgivet forklaring af vidnerne, produktionschef  

 Flemming Madsen og tillidsmand Leif Warner.
Flemming Madsen har forklaret, at han blev ansat i virksomheden den 10.  

 september 1984. Den maling, man fremstiller, er for 90%»s vedkommende  

 vandbaseret.
Han er først under denne sag blevet bekendt med, at de ansatte  

 mener at have fået tilsagn om, at de ikke vil blive afskediget, selv om de  

 ikke er fuldt arbejdsdygtige på grund af skader som følge af arbejdet med  

 organiske opløsningsmidler.
Han har intet kendskab til, at der skulle være en  

 sådan aftale.
Afskedigelsen af de 3 medarbejdere skete som følge af  

 produktionsomlægningen, som var nødvendig, fordi der i nogen tid havde været  

 meget lidt at lave.
Det vidste alle medarbejderne.
De havde derfor i nogen  

 tid forud for arbejdsnedlæggelsen udfrittet vidnet om, hvad der skulle ske.  

 Vidnet havde til sidst sagt, at det var nødvendigt at afskedige 3  

 medarbejdere, men havde foreløbig afslået at fortælle, hvem det var, fordi  

 nogle af medarbejderne var på ferie.
Da han senere blev presset for besked  

 herom, havde han oplyst navnene på de 3 medarbejdere, hvoriblandt var J, hvis  

 arbejdsplads ville forsvinde ved produktionsomlægningen.
Da der specielt blev  

 protesteret mod afskedigelsen af J, der ved en undersøgelse på  

 Arbejdsmedicinsk Klinik tidligere på året var fundet lettere invalideret på  

 grund af arbejdet med organiske opløsningsmidler, foreslog vidnet, at sagen  

 blev indbragt til afgørelse for Afskedigelsesnævnet.
Det ønskede folkene  

 imidlertid ikke.
De ville have J tilbage og en anden fyret i hans sted.
Da  

 virksomheden til sidst blev blokeret, så man sig nødsaget til at genansætte J  

 for at få en ende på konflikten.
Tillidsmand Leif Warner har forklaret, at han blev ansat i virksomheden i  

 august 1985 og først blev tillidsrepræsentant efter konfliktens afslutning.  

 Den forrige tillidsmand havde forud for konflikten givet udtryk for, at det  

 »lå i luften«, at virksomheden ikke ville afskedige medarbejdere,  

 selv om disse havde taget nogen skade på grund af arbejdet med de farlige  

 stoffer og derfor ikke var fuldt arbejdsdygtige.
At der skulle eksistere en  

 aftale herom, hørte vidnet først på et tidspunkt, da konflikten havde løbet i  

 nogen tid.
Det var kun afskedigelsen af J, man protesterede imod, hvorimod  

 der ikke var problemer i anledning af afskedigelsen af de to andre  

 medarbejdere.
Klagerne har til støtte for påstanden anført, at de indklagede ikke har  

 ført bevis for, at der foreligger forhold, som kan begrunde bodsfritagelse  

 for den erkendt overenskomststridige arbejdsnedlæggelse.
Opsigelsen af J  

 skete med et varsel på 51 dage, således at der havde været rigelig tid til at  

 få afklaret, om afskedigelsen var urimelig.
Fra arbejderside ønskede man  

 imidlertid ikke spørgsmålet herom indbragt til afgørelse for  

 Afskedigelsesnævnet, men forlangte i stedet en anden medarbejder afskediget,  

 uanset at det var Js arbejdsplads, der blev nedlagt i forbindelse med  

 produktionsomlægningen.
Såvel ved fællesmødet som under de første  

 forberedende retsmøder i Arbejdsretten erkendte man fra arbejderside, at  

 arbejdsnedlæggelsen var overenskomststridig, og man erklærede at ville give  

 pålæg om genoptagelse af arbejdet.
Ved disse møder oplyste man fra  

 arbejderside, at årsagen til arbejdsnedlæggelsen var manglende information om  

 afskedigelsen af de 3 medarbejdere.
Først med svarskriftet inddrog man også  

 miljømæssige hensyn som årsag til arbejdsnedlæggelsen.
Mod bodsfritagelse  

 taler også, at man senere optrapper konflikten og gennem blokaden af  

 virksomheden tvinger denne til at genansætte den afskedigede medarbejder.
Der  

 er således tale om en ganske almindelig arbejdsnedlæggelse, for hvilken den  

 forskyldte bod ikke bør bortfalde.
De indklagede har til støtte for påstanden om bodsfritagelse anført, at  

 det vel er korrekt, at der er tale om en erkendt overenskomststridig  

 arbejdsnedlæggelse, men at man ved afgørelsen af bodsspørgsmålet må se på  

 baggrunden for arbejdsnedlæggelsen.
To forhold gjorde sig gældende.
For det  

 første havde folkene den opfattelse, at der var givet dem et tilsagn, som  

 reelt indebar sikkerhed for livsvarig ansættelse i virksomheden, et tilsagn,  

 hvis baggrund var arbejdsforholdene i virksomheden, der udsatte dem for en  

 betydelig sygdomsrisiko.
For det andet var folkene med rette utilfredse med  

 den manglende information omkring afskedigelsen af de 3 medarbejdere, hvis  

 navne man gennem længere tid ikke kunne få oplyst, hvilket gav anledning til  

 megen uro blandt medarbejderne, der følte sig utrygge.
De nævnte to forhold  

 gjorde vel ikke arbejdsnedlæggelsen lovlig, men medfører, at virksomhedens  

 ledelse må bære en del af skylden herfor.
Boden bør derfor bortfalde.
 Arbejdsretten skal udtale:
Arbejdsnedlæggelsen, som de indklagede allerede ved fællesmødet erkendte  

 var overenskomststridig, blev først etableret, efter at de ansatte havde fået  

 oplysning om navnene på de 3 medarbejdere, der skulle afskediges, og  

 herigennem var blevet bekendt med, at afskedigelserne omfattede også J,  

 hvilket man var utilfreds med.
Arbejdet blev genoptaget, da ledelsen efter en  

 optrapning af konflikten, hvorunder der etableres blokade af virksomheden,  

 havde besluttet at genansætte J.
Det må herefter lægges til grund, at den  

 egentlige årsag til arbejdsnedlæggelsen var utilfredshed med afskedigelsen af  

 J og et ønske om at presse virksomhedens ledelse til at genansætte denne.
Da deltagerne i arbejdsnedlæggelsen således har forfulgt et klart ulovligt  

 formål i stedet for som foreslået af ledelsen at lade spørgsmålet om  

 afskedigelsens rimelighed indbringe for Afskedigelsesnævnet, der herunder  

 kunne have taget stilling også til det påberåbte tilsagn om beskyttelse mod  

 afskedigelse, finder Arbejdsretten ikke, at der foreligger omstændigheder,  

 der kan begrunde bodsfritagelse.
Klagernes påstand tages derfor til følge.
 T h i k e n d e s f o r r e t :
 De på sagens bilag 1 anførte medlemmer af Specialarbejderforbundet i  

 Danmark skal hver især til Dansk Arbejdsgiverforening betale en bod, der  

 fastsættes til 20 kr. for hver time, de pågældende har deltaget i den  

 overenskomststridige arbejdsnedlæggelse i tiden fra den 30. oktober til og  

 med den 6. november 1986, og til 30 kr. for hver time, de har deltaget i  

 arbejdsnedlæggelsen i tiden fra den 7. til og med den 19. november 1986.
 Sagens omkostninger, 2.000 kr., skal de indklagede betale til  

 Arbejdsretten.
 (* 1) Henvisninger: Per Jacobsen, s.479, note 188, K 9168 (A1981,s.29).
