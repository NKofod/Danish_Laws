 Vedlagt fremsendes meddelelse nr. 030 om retningslinier for information om  

 vejsituationen i vintersæsonen.
 Meddelelsen er behandlet og godkendt i Aftaleudvalget, der er nedsat i  

 henhold til samarbejdsaftalens pkt. 2.
 Yderligere eksemplarer kan rekvireres ved henvendelse til:
Vejdirektoratet Vejregelsekretariatet Postboks 2169 1016 København K Tlf. 01 - 18 62 66 Med udsendelse af denne meddelelse aflyses samtidig Vejdirektoratets  

 cirkulæreskrivelse nr. 48 af 28.10.1986 om »Indrapportering om  

 vinterveje til Vejdirektoratets Informationstjeneste i vinteren  

 1986/87«.
 Genpart af dette brev er sendt til Amtskommunens/Kommunens tekniske  

 forvaltning.
Med venlig hilsen Bendt Jørgensen MEDDELELSE NR. 030 Retningslinier for information om vejsituationen i vintersæsonen Disse reviderede retningslinier afløser tidligere retningslinier, som er  

 aftalt mellem Amtsrådsforeningen og Vejdirektoratet - »Retningslinier  

 for information om vejsituationen i vintersæsonen 1982/83«.
 Retningsliniernes målsætning er at informere om vej- og trafikforhold på  

 det rutenummererede vejnet med særligt henblik på glatføre og andre gener,  

 der kan påvirke trafikafviklingen og trafiksikkerheden.
 Aftalen er gældende i perioden 1. november til 1. april.
Regionale og landsdækkende vejmeldinger Informationen til trafikanterne opdeles i to niveauer:
 Oplysninger, der primært er af interesse for den regionale trafik,  

 formidles af amtskommunerne via regionalradioerne og eventuelt andre kanaler  

 i form af regionale vejmeldinger for det givne område.
Oplysninger, der primært er af interesse for langturstrafikanterne,  

 formidles af Vejdirektoratets Informationstjeneste via timenyhederne/P3,  

 tekst-TV, TV og andre kanaler i form af landsdækkende vejmeldinger.
Endvidere  

 kan Vejdirektoratets Informationstjeneste levere informationer af  

 regional-karakter i form af særmeldinger og informationer af supplerende  

 karakter.
Rapportering Amterne orienterer Vejdirektoratets Informationstjeneste (VDI) på tlf.  

 01-32 40 13 om det rutenummererede vejnets beskaffenhed - jf. bilag 1.
 Første melding afgives senest:
kl. 04.30 mandag til og med lørdag kl. 06.30 på søn- og helligdage.
Meddelelse nr. 030 Vejrmeldingsprincipper Den senest afgivne melding afmeldes eller afløses af en ny, når den gamle  

 melding ikke længere er gældende.
Herfra er dog undtaget de tilfælde, hvor der er meldt om saltning, og  

 føret bliver normalt inden for det forventede tidsrum.
Der sendes en fornyet  

 glatføre-melding, hvis det konstateres, at saltningen ikke har haft den  

 forventede virkning, inden for det aftalte tidsrum.
Terminologi Der meldes om følgende forhold, således at årsag og virkning fremgår  

 tydeligt.
 ad 1) Intet særligt at bemærke : Ingen glatføre - eller sneproblemer.
(Føret normalt for årstiden) ad 2) Saltning iværksat kl .: Bekæmpelse af almindeligt forekommende  

 glatføresituationer.
Vil normalt være afsluttet senest 4 timer efter udkald  

 på hele vejnettet.
Ingen afmelding.
 Der afgives fornyet melding, hvis det viser sig, at føret ikke vil være  

 normalt inden for den angivne tid.
 ad 3) Snefald : Let til moderat snefald, som uden vanskelighed fjernes fra  

 kørebanen efterhånden som det forekommer.
 ad 4) Snefald, kraftigt : Som 3, men i en sådan mængde, at disponibelt  

 snerydningsmateriel i perioder ikke formår at følge med nedbørsmængden.
 ad 5) Snefygning : 3) og 4) eller forekommende løst snedække kombineret  

 med stærk vind, således at drivedannelser opstår.
 ad 6) Vanskeligt passable veje : Meldes, en middelstor personvogn i god  

 stand og uden vinterudstyr, men med rutineret chauffør kun med vanskelighed  

 og med væsentlig ekstra tidsforbrug kan passere.
ad 7) Farbare i eet spor : Meldes, når en vej over længere strækninger kun  

 kan passeres i eet spor.
Veje med 4 eller flere spor: Et spor i hver retning  

 er passabelt.
 ad 8) Lukkede veje : Ingen passage mulig - opdeles eventuelt på  

 delstrækninger.
 ad 9) Glat : Mere end 50% af kørebanen er dækket af sne og/eller is.
ad 10) Pletvis glat : Mindre end 50% af kørebanen er dækket af sne  

 og/eller is.
Er der kun glat langs kørebanekanterne (uden for køresporene) og  

 kørebanen i øvrigt er sne- og isfri, afmeldes.
 ad 11) Særmelding : Specificering af meldinger under punkterne 1-10, eller  

 af meldinger der falder uden for punkterne 1-10. F.eks. islag.
 Punkterne 3-5 er årsagsfaktorer, der altid skal følges op med den virkning  

 de har for trafikken - punkterne 6-10 (eventuelt 11).
Tekst-TV-vejnet Såfremt saltning er færdig tidligere end de fire timer, der er gældende  

 for tekst-TV-vejnettet, vil VDI gerne have melding herom.
 Dette aftales med de enkelte amter.
 ./. Tekst-TV-vejnettet fremgår af bilag 2.
Fejlmeldinger/uoverensstemmelser Modtager VDI vejmeldinger fra Falck og politi, der er afvigende fra  

 amternes, kontrolleres disse så vidt muligt med det aktuelle amt inden  

 meldingen udsendes.
Meddelelse nr. 030 Bilag 1 Skema for vintervejmeldinger: amt Dato 198 Kl.:  Hele amtet : dist.1 : dist.2 : dist.3 1. Intet særligt at bemærke 2. Saltning iværksat kl.:
Særligt 3. Snefald 4. Snefald, kraftigt 5. Snefygning 6. Vanskeligt passable veje 7. Farbare i et spor 8. Lukkede veje 9. Glat 10. Pletvis glat Særmelding Anførte veje er lukkede:
 Anførte veje er vanskeligt passable:
 Anførte veje er farbare i eet spor (retning):
 Særmelding:
Vejmeldingscentralen tlf.: 01-32 40 13 (Hemmelig) Meddelelse nr. 030 Bilag 2 Tekst-TV-vejnettet Nedenstående findes tekst-TV-vejnettet beskrevet amtsvis ved  

 administrativt vejnummer, rutenummer samt geografiske stednavne.
Det skal bemærkes, at det er hele vejstrækningen frem til amtsgrænsen, der  

 ønskes medtaget, også selv om det anvendte stednavn ligger et stykke fra  

 selve amtsgrænsen, idet det visse steder er vanskeligt at finde et stednavn,  

 der er dækkende for amtsgrænsens placering.
Endvidere skal det bemærkes, at  

 der er enkelte korte rutenummererede vejstrækninger, som ikke har et  

 administrativt vejnummer.
Også disse strækninger ønskes medtaget.
