Nr BTL 176 Betænkning over Forslag til lov om teleterminaludstyr   

 Nr L 176 1991-92, 1. samling Afgivet af Trafikudvalget Afgivet: 19920227 Udvalget har behandlet lovforslaget i en række møder og har herunder stillet spørgsmål til kommunikationsministeren, som denne har besvaret skriftligt.
 Herefter indstiller et flertal (udvalget med undtagelse af  

 Fremskridtspartiets medlemmer) lovforslaget til vedtagelse uændret.
 Et mindretal (Fremskridtspartiets medlemmer af udvalget) indstiller  

 lovforslaget til forkastelse ved 3. behandling og udtaler følgende:
Lovforslaget indeholder ikke noget som helst andet end en bemyndigelse til  

 ministeren.
Ministeren kan fastsætte, hvad der er lovligt, og hvad der er  

 ulovligt.
Ministeren kan fastsætte, hvordan kasketklædte kommissærer kan  

 bryde ind på privat ejendom uden retskendelse.
Ministeren kan fastsætte,  

 hvilken straf man skal have.
Man kunne lige så godt vedtage at udnævne  

 ministeren til diktator inden for dette område.
Det er Fremskridtspartiet  

 hamrende imod.
Folketinget skal vide, hvad der bliver lov.
Folketinget skal vide, hvad  

 straffen er for lovovertrædelsen, og ikke mindst skal Folketinget ikke bare  

 af magelighedshensyn overlade det til statsembedsmænd og kommissærer at styre  

 dette land.
Det er udansk og udemokratisk.
 Fremskridtspartiet vender sig kraftigt imod den tendens, lovforslaget er  

 udtryk for.
Lovforslaget har endelig den særdeles uheldige konsekvens, at det er med  

 til at opbygge en destruktiv handelsmur omkring EF.
EF-landenes angst for fri  

 konkurrence kan med forslag som dette få fuldt afløb gennem emsige  

 forordninger og absurde krav til importerede produkter.
Også det vender  

 Fremskridtspartiet sig med græmmelse imod.
