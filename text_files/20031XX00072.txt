Skriftlig fremsættelse (13. november 2003) Undervisningsministeren  

  

 (Ulla Tørnæs) :
 Herved tillader jeg mig for Folketinget at fremsætte:
Forslag til lov om  

 ændring af lov om folkehøjskoler, efterskoler, husholdningsskoler og  

 håndarbejdsskoler (frie kostskoler), lov om produktionsskoler og lov om  

 friskoler og private grundskoler m.v. (Opfølgning på finanslovsaftalen om  

 omstillingsreserven og regelforenkling) (Lovforslag nr.
L 82).
 Lovforslaget fremsættes som opfølgning på regeringens udmøntning  

 af omstillingsreserve for 2004. Herudover er forslaget et yderligere led i  

 regeringsgrundlagets afsnit om forenkling og afbureaukratisering, som har  

 ført  

 til vedtagelse af en række forenklinger i lov nr. 275 af 8.maj 2002 og lov  

 nr.  

 287 af 23. april 2003.
For så vidt angår  

  

 frie kostskoler  

  

 videreføres i forslaget  

 de 3 tillægstakster, som ved finanslovsaftalen for 2003 blev aftalt til alene  

 at gælde for dette år, for at fremme integration af personer med baggrund i  

 mindre udviklede tredjelande, til fremme af undervisningsforløb på  

 efterskoler  

 for at give eleverne et mere sikkert grundlag for at vælge ungdomsuddannelse,  

 og på folkehøjskoler, husholdningsskoler og håndarbejdsskoler til at  

 fastholde  

 elever uden kompetencegivende ungdomsuddannelse i uddannelsessystemet.
Det er  

 endvidere aftalt at videreføre bevillingen til nedsættelse af  

 deltagerbetalingen helt eller delvist for deltagere fra de 10 lande, som er  

 meldt klar til optagelse i EU i 2004. Tillægstaksten til fremme af  

 integration  

 udvides til også at omfatte en række lande i det vestlige Balkan.
Omstillingsreserve for 2004 udmøntes for efterskolerne som en ny  

 tillægstakst for undervisningspligtige elever og et særligt tilskud til  

 danskundervisning for tosprogede elever.
Desuden udmøntes en forhøjelse af  

 tilskuddet til lange kurser på folkehøjskoler, husholdningsskoler og  

 håndarbejdsskoler for at styrke vejledningsindsatsen.
 Forslaget forenkler tilskudsberegningen, så den bliver mere  

 gennemsigtig og tidstro for den enkelte skole, og endelig indeholder  

 forslaget  

 enkelte tekniske justeringer.
 Med hensyn til  

  

 produktionsskoler  

  

 udmøntes  

 omstillingsreserve for 2004 med en justering af den nuværende  

 udslusningsordning, med en kombinationstakst samt et igangsættelsestilskud  

 for  

 at videreudvikle skolernes tilbud med udgangspunkt i deltagernes og  

 aftagernes  

 behov.
 På de  

  

 frie grundskolers  

  

 område udmøntes et særligt  

 tilskud til indkøb af computere til elever i frie grundskolers 3. klasse for  

 at  

 øge og styrke den faglige brug af it i de yngste klasser.
 Lovforslaget sendes til høring samtidig med fremsættelsen.
 Lovforslaget foreslås at træde i kraft den 1. januar 2004, dog  

 vil nogle af forenklingsforslagene først træde i kraft fra 2005, 2006 og  

 2007.
 Idet jeg i øvrigt henviser til lovforslaget med bemærkninger,  

 tillader jeg mig at anbefale lovforslaget til hurtig og velvillig behandling  

 i  

 det høje Ting.
