Skriftlig fremsættelse (10. juni 2005) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov ændring  

 af lov om Arbejdsgivernes Elevrefusion  

 (Præmiering af ekstra praktikpladser og udbetaling af ydelser til elever  

 i erhvervsuddannelse plus) (Lovforslag nr.
L 174).
Samtidig anmoder jeg om Folketingets tilslutning til, at der i  

 henhold til Folketingets Forretningsordens § 42 gives de fornødne  

 dispensationer, for at lovforslaget kan blive færdigbehandlet i denne  

 folketingssamling.
Anmodningen om dispensation er begrundet i, at de  

 forventningerne, der er skabt om den kommende præmieringsordning, har fået  

 virksomhederne til at udskyde indgåelsen af praktikaftaler.
En udskydelse af  

 fremsættelsen af lovforslaget til næste folketingssamling vil forværre denne  

 udvikling.
Lovforslaget er led i regeringsgrundlaget Nye Mål (februar 2005)  

 om tilvejebringelse af flere rigtige uddannelsespladser.
Antallet af  

 uddannelsespladser steg med 1.800 i 2004 i forhold til 2003 som følge af en  

 intensiveret indsats.
Det er målet, at antallet af uddannelsespladser øges  

 med  

 3.000 i 2006 i forhold til antallet i 2004.
Efter lovforslaget ydes en præmie til arbejdsgivere, der i  

 perioden fra den 1. oktober til den 30. september (præmieringsåret) år har  

 haft  

 merbeskæftigelse i uddannelsespladser i forhold til gennemsnittet af de tre  

 foregående præmieringsår.
Satsen for præmieringen foreslås fastsat til 20.000  

 kr. for en merbeskæftiget elev i et år.
Præmien beregnes for antal dage med  

 merbeskæftigelse i forhold til præmieringssatsen. Årlig elevtilvækst på 30  

 dage  

 eller derunder præmieres ikke for at undgå præmiering af vækst, som skyldes  

 tilfældige tidsforskydninger i ansættelsestidspunkter.
Præmieringsordningen  

 omfatter arbejdsgivere, der er omfattet af Arbejdsgivernes Elevrefusion  

 (AER),  

 og som har indgået aftaler om uddannelser, der berettiger en arbejdsgiver til  

 refusion af udbetalt løn under skoleophold, dvs. erhvervsuddannelser  

 (eud-loven), landbrugets grunduddannelser, grundlæggende sosu-uddannelser og  

 uddannelser, der efter beslutning truffet af bestyrelsen for Arbejdsgivernes  

 Elevrefusion kan sidestilles med erhvervsuddannelser.
Ifølge regeringsgrundlaget skal ordningen administreres inden  

 for AERs rammer.
Administrationen vil blive ubureaukratisk, idet AER allerede  

 i  

 forbindelse med administrationen af bidragsfritagelsen for arbejdsgivere med  

 uddannelsespladser løbende modtager indberetninger, der vil kunne anvendes  

 ved  

 administrationen af præmieringsordningen.
Det foreslås, at det formålsbestemte arbejdsgiverbidrag, der  

 primært finansierer ydelser til arbejdsgiverne, reguleres fra 950 kr. til  

 1.090  

 kr. pr. fuldtidsbeskæftiget.
Reguleringen skal ses i lyset af, at  

 arbejdsgiverbidraget ikke har været reguleret for pris- og lønudviklingen  

 siden  

 2002, hvor det yderligere blev nedsat med 60 kr.
Præmieringsordningen,  

 herunder  

 udgifter hos AER til administration, finansieres inden for denne regulering.  

 Endvidere foreslås det, at den del af arbejdsgiverbidraget, der af AER  

 anvendes  

 til lønrefusion m.v., og som har karakter af en formålsbestemt afgift, fra og  

 med den 1. januar 2007 reguleres for udviklingen i pris- og lønniveauet.
Den  

 del af det samlede bidrag, der helt eller delvist finansierer godtgørelse ved  

 deltagelse i erhvervsrettet voksen- og efteruddannelse, og som udgør 530 kr.  

 årligt pr. fuldtidsbeskæftiget, berøres ikke og videreføres uændret.  

 Bidragene  

 opkræves uændret sammen.
 Det tydeliggøres, at arbejdsgiverbidraget består af to dele, en  

 formålsbestemt afgift, der reguleres for pris- og lønudviklingen, og en  

 fiskal  

 afgift, der ikke reguleres.
 Endelig foreslås det, at AER ligesom for elever i skolepraktik  

 udbetaler visse ydelser til elever i erhvervsuddannelse plus (eud+).
Lovforslagets økonomiske og administrative konsekvenser for  

 stat, kommuner, amtskommuner og erhvervslivet: Lovforslaget vil medføre  

 præmiering af arbejdsgiverne med skønsmæssigt 240  285 mio. kr. årligt.  

 Arbejdsgiverne vil blive pålagt øgede udgifter til AER-bidrag modsvarende  

 dette  

 beløb.
Endvidere vil den foreslåede fremtidige regulering af AER-bidraget for  

 den løbende pris- og lønudvikling betyde, at AER også i fremtiden kan sikre  

 tilstrækkelig likviditet til at kunne oppebære udgifterne til lønrefusion.
 Det offentlige: staten, kommunerne og amtskommunerne, vil tegne  

 sig for cirka en tredjedel af arbejdsgivernes samlede merudgifter til  

 AER-bidrag, mens de øvrige to tredjedele vil påhvile det private erhvervsliv.  

 De private arbejdsgivere vil i højere grad end de offentlige arbejdsgivere  

 nyde  

 godt af muligheden for præmiering.
Forslaget har ingen administrative konsekvenser for det  

 offentlige eller for erhvervslivet, idet ordningen baseres på allerede  

 eksisterende data og registreringer i AER.
AER pålægges som følge af  

 lovforslaget udgifter til administration i størrelsesordenen 3,2 mio. kr.  

 årligt.
 Lovforslaget har ikke miljømæssige konsekvenser.
 Lovforslaget indeholder ikke EU-retlige aspekter.
 Lovforslaget foreslås at træde i kraft den 1. juli 2005 og have  

 virkning for udbetaling af præmie for merbeskæftigelse i året, der går fra  

 den  

 1. oktober 2004 til den 30. september 2005.
 Idet jeg henviser til lovforslaget med tilhørende bemærkninger,  

 tillader jeg mig at anbefale lovforslaget til hurtig og velvillig behandling  

 i  

 det høje Ting.
