 I medfør af kapitel 4 samt § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Ministeriet for Offentlige  

 Arbejder, jf. bekendtgørelse nr. 191 af 23. maj 1975 (BL 6-02), følgende:
1. Referencedokumenter 1.1 BL 6-02, Bekendtgørelse vedrørende luftfartscertifikater, seneste  

 udgave, for tiden 1. udgave af 1. juli 1975.
 1.2 BL 6-05, Helbredskrav, seneste udgave, for tiden 2. udgave af 1. maj  

 1985.
 1.3 BL 6-11, Eneflyvningsbevis, flyvemaskine, generelt, seneste udgave,  

 for tiden 1. udgave af 1. juli 1975.
 1.4 BL 6-12, Eneflyvningsbevis, flyvemaskine, praktisk uddannelse, seneste  

 udgave, for tiden 1. udgave af 1. juli 1975.
 1.5 BL 6-14, Privatflyvercertifikat, A-certifikat, flyvemaskine, praktisk  

 uddannelse, seneste udgave, for tiden 1. udgave af 1. juli 1975.
 1.6 BL 6-50, Typeuddannelse, en-motoret landflyvemaskine MTOW 5.700 kg,  

 seneste udgave, for tiden 1. udgave af 1. august 1976.
 1.7 BL 6-51, Typeuddannelse, fler-motoret landflyvemaskine, seneste  

 udgave, for tiden 2. udgave af 1. marts 1983.
 1.8 BL 6-54 I, Periodisk flyvetræning, privatflyvercertifikat,  

 flyvemaskine, PFT/A-certifikat, (VFR-DAG), seneste udgave, for tiden 2.  

 udgave af 1. april 1982.
 1.9 BL 6-54 II, Periodisk flyvetræning, privatflyvercertifikat,  

 flyvemaskine, PFT/A-certifikat, (VFR-NAT), seneste udgave, for tiden 1.  

 udgave af 1. april 1982.
2. Rettighed For at måtte foretage VFR-flyvning i ikke-erhvervsmæssig luftfart som  

 luftfartøjschef eller andenpilot på en dansk registreret flyvemaskine af den  

 klasse/type, for hvilken certifikatet er gældende, skal vedkommende Certifikatet giver ikke ret til at foretage flyvning mod vederlag.
3. Udstedelse 3.1 Privatflyvercertifikat/flyvemaskine udstedes af Statens Luftfartsvæsen  

 efter ansøgning på en formular, der er autoriseret af luftfartsvæsenet, når  

 ansøgeren opfylder udstedelseskravene i pkt. 4 i denne BL.
 3.2 Privatflyvercertifikat/flyvemaskine udstedes gældende for føring af  

 flyvemaskine af den klasse/type, hvorpå den praktiske prøve, som nævnt i pkt.  

 4.3 i denne BL, er afholdt.
 3.3 Privatflyvercertifikat/flyvemaskine har en gyldighed på maksimum 25  

 måneder, når det udstedes inden ansøgerens fyldte 40. år, og en gyldighed på  

 maksimum 13 måneder, når det udstedes efter ansøgerens fyldte 40. år.  

 Gyldighedsperioden for privatflyvercertifikat/flyvemaskine kan dog ikke  

 overstige gyldigheden af ansøgerens helbredsmæssige godkendelse efter  

 reglerne i BL 6-05 om privatflyvercertifikat.
4. Udstedelseskrav 4.1 Ansøgeren skal 4.2 Den flyvetid, der er nævnt under pkt. 4.1, kan for indehavere af  

 gyldigt svæveflyvercertifikat efter flyveskolens vurdering reduceres med  

 indtil 10 timers dobbeltstyring og 5 timers eneflyvning.
 4.2.1 Flyvetidsreduktion, foretaget i henhold til pkt. 4.2, må ikke  

 medføre reduktion i den navigationsuddannelse, der er nævnt i BL 6-14.
 4.2.2 Den flyvetid, der er anført under pkt. 4.1, kan for indehavere af  

 gyldigt privatflyvercertifikat/rotorluftfartøj efter flyveskolens vurdering  

 reduceres med indtil 6 timers dobbeltstyring og 4 timers eneflyvning.
 4.2.3 Den samlede flyvetidsreduktion, jf. pkt. 4.2 og pkt. 4.2.2, må ikke  

 overstige 10 timers dobbeltstyring og 5 timers eneflyvning.
4.3 Efter at være indstillet af en flyveskole, der er godkendt af Statens  

 Luftfartsvæsen, skal ansøgeren på en hertil autoriseret formular under en  

 prøve, der er anordnet af luftfartsvæsenet, godtgøre at være kvalificeret til  

 på flyvemaskine 4.3.1 Prøven vil foruden en praktisk del omfatte overhøring i teori  

 vedrørende et udsnit af de emner og øvelser, der er anført i BL 6-12 og BL  

 6-14, samt radiobetjening og korrespondance.
5. Fornyelse 5.1 Et privatflyvercertifikat/flyvemaskine kan fornys af Statens  

 Luftfartsvæsen efter andragende herom, når følgende betingelser er opfyldt:
5.2 Hvis kravet under pkt. 5.1 c) ikke er opfyldt, kan certifikatet fornys  

 indtil 3 1/2 år efter udstedelsesdatoen eller sidste fornyelsesdato, når  

 ansøgeren kan dokumentere at have aflagt PFT/A-certifikat, jf.
BL 6-54 I  

 eller BL 6-54 II, inden for de sidste 60 dage, og når øvrige  

 fornyelsesbetingelser, jf. pkt. 5.1 a) og b), er opfyldt.
 5.3 Fornyelse af certifikatet mere end 3 1/2 år efter udstedelsesdatoen  

 eller sidste fornyelsesdato er betinget af fornyede teoretiske og praktiske  

 prøver.
5.3.1 Statens Luftfartsvæsen kan efter ansøgning herom forlænge den frist  

 på 3 1/2 år, der er nævnt i pkt. 5.3, hvis en certifikatindehaver af  

 helbredsmæssige årsager ikke er i stand til at overholde denne frist, på  

 betingelse af, at certifikatindehaveren i perioden, indtil fornyelse af  

 certifikatet efter reglerne i pkt. 5.1 vil kunne finde sted, aflægger  

 PFT/A-certifikat, jf.
BL 6-54 I eller BL 6-54 II, med ikke over 12 måneders  

 mellemrum.
6. Udvidelse Privatflyvercertifikat/flyvemaskine kan udvides med anden klasse eller  

 type på de betingelser, der er anført i BL 6-50 og BL 6-51.
7. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Ministeriet for Offentlige Arbejder.
9. Straf Udøvelse af certifikatets rettighed, uden at de vilkår, der er fastsat  

 herfor, er opfyldt, straffes i medfør af luftfartslovens § 149, stk. 10, med  

 bøde eller hæfte.
10. Ikrafttræden 10.1 Denne BL træder i kraft den 1. april 1987.
 10.2 Samtidig ophæves BL 6-13, 3. udgave af 1. september 1982.
