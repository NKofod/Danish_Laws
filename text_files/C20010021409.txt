Cirkulære om genoptagelse af  

 skatteansættelse for begrænset  

 skattepligtige omfattet af kildeskattelovens §§ 5 A-D, der  

 opfylder betingelserne i ligningslovens § 33 A1) Kildeskattelovens §§ 5 A-D, de såkaldte  

 grænsegængerregler, omfatter bl.a. personer, som er  

 skattepligtige efter kildeskattelovens § 2, og som har indkomst  

 hidrørende fra personligt arbejde, der kan beskattes her i landet.
Der  

 gælder visse betingelser, men når disse er opfyldt, kan en  

 grænsegænger efter disse regler vælge at få sin skat  

 beregnet på samme måde som en fuldt skattepligtig person.
Efter ligningslovens § 33 A kan en person, der er skattepligtig efter  

 kildeskattelovens § 1, under visse betingelser få nedsat den  

 samlede indkomstskat med det beløb, der forholdsmæssigt falder  

 på den udenlandske indkomst.
Der skal være tale om ophold uden  

 for riget i mindst 6 måneder uden andre afbrydelser af opholdet end  

 nødvendigt arbejde her i riget i direkte forbindelse med  

 udlandsopholdet, ferie eller lignende af en sammenlagt varighed på  

 højst 42 dage.
Bestemmelsen vedrører alene lønindkomst  

 erhvervet ved personligt arbejde i tjenesteforhold.
Såfremt Danmark i  

 henhold til en dobbeltbeskatningsoverenskomst har beskatningsretten til  

 indkomsten, gives halv lempelse efter stk. 3.
Told- og Skattestyrelsen er efter fornyet overvejelse af  

 spørgsmålet om, hvorvidt beskatning efter kildeskattelovens  

 §§ 5 A-D kan medføre mulighed for lempelse efter ligningslovens  

 § 33 A i nogle verserende sager nået frem til, at  

 kildeskattelovens §§ 5 A-D skal fortolkes i overensstemmelse med  

 princippet om, at begrænset skattepligtige ikke må  

 pålægges en større skattebyrde end fuldt skattepligtige,  

 der befinder sig i en lignende situation.
Det blev samtidig vurderet af  

 Skatteministeriets departement, at en tilsvarende afgørelse i  

 overensstemmelse med den hidtidige praksis ville blive underkendt af  

 domstolene, og at man i en sådan situation derfor ville tage  

 bekræftende til genmæle.
På den baggrund traf Told- og  

 skattestyrelsen ved SKM2001.194.TSS afgørelse om, at en  

 begrænset skattepligtig person, der var omfattet af reglerne i  

 kildeskattelovens §§ 5 A-D kunne opnå lempelse efter  

 ligningslovens § 33 A.
 Dermed kan grænsegængere efter kildeskattelovens §§ 5 A-D  

 opnå lempelse efter ligningslovens § 33 A, i det omfang  

 betingelserne herfor er opfyldt.
 I henhold til skattestyrelseslovens § 34, stk. 2, kan der ske  

 genoptagelse, hvis anmodning herom fremsættes inden 3 år fra  

 udløbet af det pågældende indkomstår.
 Er den skattepligtiges indkomstår ikke sammenfaldende med  

 kalenderåret, regnes fristen fra udløbet af det år, som  

 indkomståret træder i stedet for, jf. skattestyrelseslovens  

 § 34, stk. 5.
Hvis fristen i skattestyrelseslovens § 34, stk. 2, er  

 overskredet, kan der i henhold til skattestyrelseslovens § 35,  

 stk. 1, nr. 7, endvidere efter anmodning ske ekstraordinær  

 genoptagelse fra og med det første indkomstår, vedrørende  

 hvilket Told-og Skattestyrelsen har truffet ændret afgørelse  

 eller fra og med det indkomstår, som er påbegyndt, men endnu ikke  

 udløbet 5 år forud for ændring af praksis, når denne  

 fremtræder som underkendelse af egen hidtidig praksis.
Det vil i det  

 pågældende tilfælde sige for skatteansættelser for  

 indkomståret 1995 eller senere indkomstår, hvor genoptagelse ikke  

 kan ske efter punkt 5.
 Ekstraordinær genoptagelse kan dog kun ske, hvis den indebærer  

 en indkomstændring på mindst 5.000 kr. for det enkelte  

 indkomstår, jf. skattestyrelseslovens § 35, stk. 2.
Anmodning om ekstraordinær genoptagelse skal fremsættes under  

 iagttagelse af fristbestemmelsen i skattestyrelseslovens § 35,  

 stk. 3, det vil sige inden rimelig tid efter, at forholdet, der  

 begrunder genoptagelse, er kommet til kundskab.
Om forståelsen heraf  

 henvises til cirkulære nr. 116 af 1. juli 1999, punkt 4.3.
 Anmodning om genoptagelse af skatteansættelserne efter punkt 5-6  

 skal indgives til den skatteansættende myndighed, jf.  

 skattestyrelseslovens § 35, stk. 4.
 Cirkulæret vil blive indarbejdet i ligningsvejledningen for 2001,  

 hvorfor det bortfalder den 31. december 2002.
Told- og Skattestyrelsen, den 21. december  

 2001 Ole Kjær /Ebbe Willumsen 1)   I Told- og Skattestyrelsens egen  

 interne nummerrække har cirkulæret nr. 2001-51.
