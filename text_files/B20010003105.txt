 Bekendtgørelse om ret til  

 sygehusbehandling  

 og fødselshjælp m.v.
 I medfør af §§ 4, 5, 5b, 5d, 10, 15 og 17 i lov om  

 sygehusvæsenet, jf. lovbekendtgørelse nr. 687 af 16. august  

 1995, som ændret senest ved lov nr. 1314 af 20. december 2000 og  

 § 1, i lov om svangerskabshygiejne og fødselshjælp, jf.  

 lovbekendtgørelse nr. 622 af 19. juli 1995, som ændret senest  

 ved lov nr. 462 af 10. juni 1997, fastsættes:
Kapitel 1 Anvendelsesområde m.v.
 § 1. Denne bekendtgørelse omfatter ret til  

 sygehusbehandling og fødselshjælp m.v. efter lov om  

 sygehusvæsenet og lov om svangerskabshygiejne og  

 fødselshjælp for personer med bopæl eller midlertidigt  

 ophold her i landet.
 Stk. 2. Ydelserne er vederlagsfri for personer, der har ret  

 til ydelser efter denne bekendtgørelse, jf. dog § 2, § 9 ,  

 stk. 3 og § 24.
 Stk. 3. Ved personer, der har eller tager bopæl her i  

 landet forstås personer, der er eller bliver registreret i  

 Folkeregisteret.
 Stk. 4. Ved tilflytningstidspunkt forstås det tidspunkt,  

 hvor en person er blevet registreret i Folkeregisteret.
 § 2. I de tilfælde, hvor Danmark har  

 indgået overenskomst med andre stater, eller der er fastsat rettigheder  

 i Den Europæiske Unions forordninger om ydelse af behandling, som er  

 omfattet af denne bekendtgørelse, træder de deri fastsatte  

 regler i stedet for reglerne i denne bekendtgørelse.
 § 3. Reglerne i denne bekendtgørelse om  

 amtskommuner gælder også for Hovedstadens  

 Sygehusfællesskab.
Kapitel 2 Ret til sygehusbehandling og fødselshjælp  

 m.v. (personkreds) Personer, der har bopæl her i landet § 4. En person, der har bopæl her i landet,  

 har ret til sygehusbehandling og fødselshjælp m.v. i den  

 amtskommune, hvor vedkommende har bopæl (bopælsamtskommunen),  

 eller i en anden amtskommune efter henvisning fra bopælsamtskommunen,  

 eller efter reglerne om valgfrihed i § 15.
 Stk. 2. Hvis personen opholder sig i en anden amtskommune end  

 bopælsamtskommunen (opholdsamtskommunen), har personen endvidere ret  

 til sygehusbehandling og fødselshjælp m.v. i opholdsamtskommunen  

 i tilfælde af ulykke, pludselig opstået eller forværret  

 sygdom og fødsel, indtil vedkommende tåler at blive flyttet til  

 et sygehus i bopælsamtskommunen, jf. dog § 15.
 Stk. 3. Når en person, der har ret til sygehusbehandling  

 og fødselshjælp m.v. efter denne bekendtgørelse, med  

 samtykke af sygehusvæsenet i bopælsamtskommunen eller på  

 det midlertidige opholdssted eller efter reglerne i § 15 behandles  

 på et sygehus i en anden amtskommune, skal personen behandles på  

 samme vilkår som ved sygehusvæsenet i bopælsamtskommunen  

 eller på det midlertidige opholdssted.
 § 5. Følgende personer, der opholder sig  

 uden for bopælsamtskommunen i mere end 3 måneder, har derefter  

 også ret til sygehusbehandling og fødselshjælp m.v. i  

 opholdsamtskommunen på samme vilkår som personer med bopæl  

 der:
1)	elever på kostskole eller efterskole, 2)	personer, der er anbragt uden for hjemmet på en  

 døgninstitution, i en plejefamilie eller godkendt opholdssted og  

 lignende, 3)	personer, der er værnepligtige på en kaserne, 4)	personer, der er indsat i kriminalforsorgens fængsler,  

 eller 5)	personer, der er anbragt på psykiatrisk afdeling, har ophold i  

 boform til personer med betydelig nedsat fysisk eller psykisk funktionsevne  

 eller særlige sociale problemer eller er anbragt i forvaring m.v. efter  

 rettens eller justitsministeriets bestemmelse.
Personer, der tager bopæl her i landet  

 (tilflyttere) § 6. En person, der vender tilbage for at tage  

 bopæl her i landet efter ophold i udlandet som udsendt  

 repræsentant for en dansk offentlig myndighed, ansat i et dansk firmas  

 filial eller underselskab eller i øvrigt beskæftiget i dansk  

 interesse eller med henblik på uddannelse, har ret til  

 sygehusbehandling og fødselshjælp m.v. straks efter  

 tilflytningen, jf. § 1, stk. 4.
 § 7. En person, der tager bopæl her i landet  

 efter tilflytning fra Færøerne eller Grønland, har straks  

 efter tilflytningen ret til sygehusbehandling og fødselshjælp  

 m.v., jf. § 1, stk. 4.
 § 8. En person, der tager bopæl her i landet  

 efter tilflytning fra udlandet, har ret til sygehusbehandling og  

 fødselshjælp m.v. 6 uger efter tilflytningen, jf. § 1,  

 stk. 4, medmindre andet følger af overenskomster, som Danmark har  

 indgået med andre stater eller af Den Europæiske Unions  

 forordninger, jf. § 2.
 Stk. 2. I de første 6 uger efter tilflytningen har  

 vedkommende ret til sygehusbehandling og fødselshjælp m.v. efter  

 reglerne i § 9, stk. 1.
Personer, der ikke har bopæl her i landet § 9. En person, der ikke har bopæl her i  

 landet, har ret til sygehusbehandling og fødselshjælp m.v. i  

 opholdsamtskommunen i tilfælde af ulykke, pludselig opstået  

 sygdom, fødsel m.v. eller pludselig forværring af kronisk  

 lidelse.
Hjælpen ydes på samme vilkår som til personer med  

 bopæl her i landet under ophold i en anden amtskommune end  

 bopælsamtskommunen.
 Stk. 2. Herudover yder opholdsamtskommunen sygehusbehandling  

 og fødselshjælp m.v., når det under de foreliggende  

 omstændigheder ikke skønnes rimeligt at henvise patienten til  

 behandling i hjemlandet, herunder Færøerne og Grønland,  

 eller patienten ikke tåler at bliver flyttet til et sygehus i  

 hjemlandet, herunder Færøerne eller Grønland.
 Stk. 3. For behandling, der ydes efter stk. 2, kan  

 amtskommunen opkræve betaling efter reglerne i § 25 og § 26.  

 Behandlingen kan dog ydes vederlagsfrit, når det under de foreliggende  

 omstændigheder skønnes rimeligt.
 § 10. Ophold af længere varighed end 3  

 måneder kan, når det efter omstændighederne skønnes  

 rimeligt, ligestilles med bopæl her i landet, uanset at personen har  

 bevaret fast bopæl i udlandet.
 § 11. En person med bopæl på  

 Færøerne eller i Grønland, der opholder sig her i landet  

 på skoleophold eller i uddannelsesmæssigt øjemed, har ret  

 til sygehusbehandling og fødselshjælp m.v. på samme  

 vilkår som personer med bopæl her i landet.
 § 12. En stipendiat fra et udviklingsland, der  

 opholder sig i Danmark, og som efter anbefaling fra Udenrigsministeriet eller  

 Undervisningsministeriet er optaget i sygesikringen uden ventetid, har ret  

 til sygehusbehandling og fødselshjælp m.v. på samme  

 vilkår som personer med bopæl her i landet.
Personale m.fl. ved diplomatiske og konsulære  

 repræsentationer samt ved NATO- og PfP-styrker § 13. Udsendt personale ved diplomatiske og  

 konsulære repræsentationer her i landet og deres familiemedlemmer  

 har, såfremt de pågældende har ret til sygehjælp  

 under ophold her i landet i følge internationale bestemmelser, ret til  

 sygehusbehandling og fødselshjælp m.v. på samme  

 vilkår som personer med bopæl her i landet.
Ret til ydelser,  

 udover ydelser efter § 9, kan dokumenteres ved et særligt  

 legitimationsbevis for sygesikringsydelser udstedt af en kommune.
 § 14. Militært eller civilt personale ved  

 NATO- og PfP-styrker (Partnership for Peace) udsendt her i landet og deres  

 familiemedlemmer har ret til sygehusbehandling og fødselshjælp  

 m.v. på samme vilkår som personer med bopæl her i  

 landet.
Kapitel 3 Ret til at vælge sygehus og til at få  

 information om ventetider m.m.
 § 15. En person, der er henvist til  

 sygehusbehandling eller fødselshjælp m.v., kan vælge  

 behandling på bopælsamtskommunens eller på andre  

 amtskommuners sygehuse (fritvalgspatient), jf. dog stk. 3 og  

 § 16.
Stk. 2. En person, der er henvist til sygehusbehandling, har  

 desuden ret til at vælge behandling på et af følgende  

 private specialsygehuse o.l.: Sankt Lukas Hospice, Diakonissestiftelsens  

 Hospice, Sct.
Maria Hospice, Epilepsihospitalet i Dianalund,  

 Sclerosehospitalet i Haslev, Sclerosehospitalet i Ry, Polio- Trafik- og  

 Ulykkesskadedes Fysiurgiske Ambulatorium, Dronning Alexandrines  

 Gigtsanatorium, Gigtsanatoriet Hans Jansens Hjem, Gigtsanatoriet i  

 Skælskør, Institut for Muskelsvind, Vejlefjord og Center for  

 Hjerneskade, jf. § 24.
 Stk. 3. En sygehusafdeling kan afvise at modtage en person,  

 der er fritvalgspatient fra en anden amtskommune, hvis det er begrundet i  

 kapacitetsmæssige årsager, og hvis væsentlige hensyn til  

 patienter fra eget amt eller til lands- og landsdelspatienter fra andre amter  

 i modsat fald ville blive tilsidesat.
 Stk. 4. Er en person henvist til ikke-akut behandling på  

 et sygehus, hvor ventetiden til behandling væsentligt overstiger  

 ventetiden til samme behandling på et andet sygehus, påhviler det  

 førstnævnte sygehus snarest muligt at oplyse vedkommende om  

 retten til selv at vælge sygehus efter stk. 1 og at tilbyde  

 henvisning til et sygehus med en kortere ventetid.
 § 16. For en person, der er psykiatrisk patient,  

 kan retten til at vælge efter § 15, stk. 1, begrænses,  

 hvis hensynet til vedkommende taler herfor.
Stk. 2. For en person, der er optaget i kriminalforsorgens  

 institutioner eller som opholder sig i institution i henhold til  

 retsplejeloven, straffeloven eller et farlighedsdekret efter kapitel 11 i lov  

 om frihedsberøvelse og anden tvang i psykiatrien, kan retten til at  

 vælge i henhold til § 15, stk. 1, begrænses af  

 sikkerhedsmæssige hensyn eller af hensyn til  

 retshåndhævelsen.
Den myndighed, der meddeler tilladelse til  

 udgang m.v., træffer afgørelse herom.
§ 17. På forespørgsel fra personer,  

 der er henvist til sygehusbehandling, skal amtskommunerne oplyse om de af  

 Sundhedsministeriet offentliggjorte ventetider på behandlingen på  

 offentlige sygehuse samt på de i § 15, stk. 2, nævnte  

 private specialsygehuse o.l.
Endvidere skal amtskommunerne oplyse om antal  

 behandlinger af den pågældende type, som det enkelte sygehus har  

 foretaget, hvor dette er offentligjort af Sundhedsministeriet.
Kapitel 4 Ret til behandling i udlandet § 18. En amtskommune kan tilbyde en person  

 henvisning til behandling i udlandet, jf. dog § 21.
 § 19. En amtskommune skal tilbyde en person  

 henvisning til behandling i udlandet, hvis personen forinden har været  

 undersøgt eller behandlet på en sygehusafdeling her i landet,  

 der inden for det pågældende sygdomsområde betegner den  

 højeste indenlandske specialkundskab, og personen af denne afdeling er  

 indstillet til en nødvendig behandling på en nærmere  

 angivet specialafdeling m.v. i udlandet, når denne behandling ikke kan  

 ydes på et dansk sygehus, jf. dog § 21.
Stk. 2. Henvisningen efter stk. 1 skal forinden  

 forelægges for Sundhedsstyrelsen til godkendelse.
Forelæggelsen  

 kan i hastende tilfælde ske mundtligt.
 § 20. Ved henvisning af personer, der er  

 statsborgere i en EØS-stat, og deres familiemedlemmer til behandling  

 på et offentligt sygehus m.v. i en anden EØS-stat, eller ved  

 henvisning af andre personer til behandling på et offentligt sygehus i  

 et andet nordisk land, kan henvisning foretages efter reglerne i  

 EF-forordning 1408/71 om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer,  

 der flytter inden for Fællesskabet, eller efter reglerne i Nordisk  

 Konvention om Social Sikring.
 Stk. 2. Ved henvisning til behandling efter § 18 kan  

 amtskommunen udstede EF-blanket E-112.
 Stk. 3. Ved henvisning til behandling efter § 19 udsteder  

 Sundhedsstyrelsen EF-blanket E-112 eller andet kautionsbevis.
 § 21. Der kan ikke efter § 18 og § 19  

 henvises til alternativ, forskningsmæssig eller eksperimentel  

 behandling.
 § 22. En amtskommune kan tilbyde en person  

 henvisning til forskningsmæssig behandling i udlandet, hvis personen  

 forinden har været undersøgt eller behandlet på  

 sygehusafdeling her i landet med lands- eller landsdelsfunktion på det  

 pågældende sygdomsområde, og personen af denne afdeling er  

 indstillet til forskningsmæssig behandling på en nærmere  

 angivet sygehusafdeling m.v. i udlandet, og relevant behandling ikke kan  

 tilbydes på et dansk sygehus.
 Stk. 2. Den forskningsmæssige behandling efter  

 stk. 1 skal opfylde kravene til almindeligt anerkendte videnskabelige  

 forsøg og foregå i samarbejde med et dansk sygehus.
 Stk. 3. Amtskommunen skal indberette henvisninger af personer  

 til forskningsmæssig behandling i udlandet efter stk. 1 til  

 Sundhedsstyrelsen.
Kapitel 5 Finansiering m.v.
 § 23. Bopælsamtskommunen afholder udgifter  

 ved sygehusbehandling og fødselshjælp m.v. efter denne  

 bekendtgørelse, jf. dog stk. 2 og stk. 3.
 Stk. 2. Opholdsamtskommunen afholder udgifterne til  

 sygehusbehandling og fødselshjælp m.v. til personer, der ikke  

 har bopæl her i landet.
 Stk. 3. Staten afholder udgifter til behandling efter  

 § 19.
§ 24. Amtskommunernes pligt til at yde behandling  

 efter § 15, stk. 2, er begrænset til en årlig  

 økonomisk ramme, som udgør 12,0 mio. kr. for Sankt Lukas  

 Hospice, 12,0 mio. kr. for Diakonissestiftelsens Hospice, 12,0 mio. kr. for  

 Sct.
Maria Hospice, 45,0 mio. kr. for Epilepsihospitalet i Dianalund, 21,8  

 mio. kr. for Sclerosehospitalet i Haslev, 17,0 mio. kr. for  

 Sclerosehospitalet i Ry, 15,9 mio. kr. for Polio- Trafik- og Ulykkesskadedes  

 Fysiurgiske Ambulatorium, 6,5 mio. kr. for Dronning Alexandrines  

 Gigtsanatorium, 7,0 mio. kr. for Gigtsanatoriet Hans Jansens Hjem, 8,3 mio.  

 kr. for Gigtsanatoriet i Skælskør, 7,1 mio. kr. for Institut for  

 Muskelsvind, 8,3 mio. kr. for Vejlefjord og 3,5 mio. kr. for Center for  

 Hjerneskade.
Beløbsrammerne er anført i 1992 pris- og  

 lønniveau.
De pris- og lønreguleres årligt på  

 tilsvarende måde som bloktilskuddene til amtskommuner.
 § 25. Når personer med bopæl på  

 Færøerne eller i Grønland med samtykke af  

 sygehusmyndigheden på Færøerne eller i Grønland  

 modtages til behandling ved en amtskommunes sygehusvæsen, kan  

 amtskommunen afkræve sygehusmyndigheden betaling i overensstemmelse med  

 reglerne i § 26.
 § 26. Personer, der ikke efter reglerne i denne  

 bekendtgørelse har ret til sygehusbehandling og  

 fødselshjælp m.v. ved en amtskommunes sygehusvæsen, kan  

 modtages til behandling mod en betaling svarende til de takster, der  

 gælder for amtskommunernes betaling for sygehusbehandling ved en anden  

 amtskommunes sygehusvæsen.
 Stk. 2. Betalingen skal opgøres og afkræves  

 endeligt i forbindelse med eller umiddelbart efter udskrivningen eller den  

 ambulante behandling.
 Stk. 3. Betalingen pr. sengedag eller pr. ambulant behandling,  

 undersøgelse m.v. eller for den pågældende  

 indlæggelse skal oplyses forud for indlæggelsen eller den  

 ambulante behandling.
 Stk. 4. Hvor særlige forhold taler derfor, kan der  

 meddeles hel eller delvis fritagelse for betalingen.
§ 27. Amtskommunen opkræver betaling for  

 behandlinger, undersøgelser og prøver m.v., der udføres  

 til brug for forsikringsselskaber, pensionskasser, trafikselskaber m.fl.
I de  

 tilfælde, hvor der er fastsat takster for disse ydelser i  

 Sundhedsministeriets bekendtgørelse om betaling for sygehusbehandling  

 ved en anden amtskommunes sygehusvæsen, anvendes disse.
 § 28. Amtskommunen kan stille krav om kaution for  

 betalingens rettidige erlæggelse eller krav om depositum, jf. § 26  

 og § 27.
 § 29. I aftaler mellem en statslig myndighed og en  

 amtskommune om benyttelse af amtskommunens sygehusvæsen kan der med  

 sundhedsministerens godkendelse fastsættes en særlig betaling for  

 benyttelsen.
 § 30. Bopælsamtskommunen dækker  

 udgifterne til befordring af personer til og fra behandling i udlandet, jf.  

 § 18 og § 19, med det efter omstændighederne billigste,  

 forsvarlige befordringsmiddel.
Stk. 2. Den behandlingssøgende persons  

 bopælsamtskommune dækker også udgifterne til befordring af  

 en ledsager, hvor det på grund af personens alder eller  

 helbredstilstand må anses for påkrævet, at en anden  

 ledsager personen.
Endvidere dækker denne amtskommune nødvendige  

 udgifter til fortæring og overnatning for personen og eventuel  

 ledsager.
Kapitel 6 Klage- og ikrafttrædelsesbestemmelser m.v.
§ 31. Afgørelse om, på hvilke  

 vilkår en person har ret til sygehusbehandling og  

 fødselshjælp, kan indbringes for Den Sociale Ankestyrelse.
Klage  

 til ankestyrelsen skal ske inden 4 uger efter, at klageren har fået  

 meddelelse om afgørelsen.
Chefen for ankestyrelsen kan se bort fra, at  

 fristerne ikke er overholdt, når der er særlig grund hertil.  

 Afgørelser om at se bort fra klagefrister kan ikke indbringes for  

 anden administrativ myndighed.
 § 32. Bekendtgørelsen træder i kraft  

 den 1. februar 2001.
 Stk. 2. Samtidig ophæves bekendtgørelse nr. 1132  

 af 16. december 1999 om ret til sygehusbehandling og  

 fødselshjælp m.v.
