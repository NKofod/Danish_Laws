Bekendtgørelse om ændring af bekendtgørelse om 6 ugers selvvalgt uddannelse til forsikrede ledige § 1 I bekendtgørelse nr. 631 af 26. juni 2009 om 6 ugers selvvalgt uddannelse til forsikrede ledige foretages efter forhandling med Beskæftigelsesrådet følgende ændringer:
 1. I § 1 indsættes efter stk. 1 som nyt stykke:
»Stk. 2. Kursusprisen for uddannelser må ikke overstige et prisloft på 140.000 kr. eksklusiv moms pr. årselev svarende til 3.500 kr. pr. fuldtidsuge (2011-niveau).« Stk. 2-3 bliver herefter stk. 3-4.
§ 2 Bekendtgørelsen træder i kraft den 1. januar 2011.
