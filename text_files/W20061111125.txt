 Det fremgår af medieansvarsloven § 36, stk.  

 1, at en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk eller anden skade af  

 betydning, og som er bragt i et massemedie, skal tages til følge, medmindre  

 oplysningernes  

 rigtighed er utvivlsom.
 Pressenævnet fandt, at de påklagede udsagn  

 indeholdt oplysninger af faktisk karakter, der kunne være egnet til at påføre  

[K] økonomisk eller anden skade af betydning.
Pressenævnet fandt imidlertid, at [K] i  

 artiklen af 24. juli 2006 var kommet til orde over for oplysningerne om hans  

 medlemskab af Dansk Front, idet han var citeret for at afvise at have noget  

 med  

 Dansk Front at gøre.
Han havde derfor ikke krav på genmæle over for disse  

 oplysninger.  

 Han var derimod ikke kommet til orde over for oplysningen om at han havde  

 skrevet 56 indlæg under dæknavnet klb.dk.
Rigtigheden af denne oplysning var  

 ikke utvivlsom, og han havde derfor krav på genmæle på dette punkt.
Pressenævnets  

 kendelse i sag 2006-6-398 Advokat Henrik Karl Nielsen  

 har på vegne af [K] klaget til Pressenævnet, idet Ekstra Bladet har afvist at  

 bringe et genmæle.
1. Sagsfremstilling Ekstra Bladet bragte den 23.,  

 24. og 25. juli 2006 en artikelserie vedrørende højreekstremisme i  

 forbindelse  

 med, at Dansk Folkeparti ekskluderede medlemmer med tilknytning til  

 højreekstremistiske grupper.
 Ekstra Bladet bragte den 23.  

 juli 2006 under overskriften  

  

 Pias  

 hovedpine  

  

 en lederartikel, hvoraf følgende blandt andet fremgår:
MEN DANSK Front har også  

 sympatisører, der foretrækker Dannebrog frem for hagekors-fanen.
De er  

 medlemmer eller tilhængere af Dansk Folkeparti.
Flere af de ledende folk på  

 denne rabiate højrefløj er skolet i Dansk Folkepartis Ungdom, indtil de blev  

 opdaget og smidt ud af partiet.
Men selv i dag er der fremtrædende medlemmer  

 af  

 regeringens trofaste støtteparti, som samtidig er aktive i Dansk Front.
En af dem hedder [K], og han  

 er formand for Dansk Folkeparti i [bynavn].
Takket være et pænt antal  

 personlige stemmer er han 1. suppleant i byrådet.
Men samtidig er ham manden,  

 der koordinerer Dansk Fronts aktiviteter på Vestsjælland.
DEN SLAGS hader Pia  

 Kjærsgaard at høre, hvilket hun demonstrerede i går, da hun overfusede vores  

 medarbejder, da han bad om hendes kommentar.
I stedet henviste hun til  

 partisekretær Poul Lindholm Nielsen, der fastslog, at [K] ikke kunne være  

 medlem begge steder.
Hvis det er tilfældet, bliver han ekskluderet, hvis han  

 ikke selv finder ud af at gå.
 Den udvikling har [K] set i  

 øjnene:
Jeg er stolt af at være  

 dansk og at være nationalist, og nu må jeg så bare bruge al min tid på Dansk  

 Front, erklærer han. Samme dag bragte Ekstra  

 Bladet en artikel under temaet  

  

 højrefløjens  

 stormtropper  

  

 , overskriften  

  

 Bankmandens  

 hemmelige kamp  

  

 og underoverskriften  

  

 TIL  

 KAMP MOD DE FREMMEDE: Han er rådgiver i den lokale bank og formand for den  

 lokale afdeling af Dansk Folkeparti  og aktiv i Dansk Front  

  

 Af artiklen  

 fremgår blandt andet følgende:
[K] er formand for Dansk  

 Folkeparti i [bynavn].
Kampen mod   

  

 de fremmede  

  

   

 er det vigtigste punkt for ham.
Men partiet står kun for en del af hans kamp.
 Derfor er den 32-årige  

 familiefar også koordinator for det højreekstremistiske forum, Dansk Fronts  

 aktiviteter på Vestsjælland.
 Ved det seneste kommunalvalg,  

 var han nummer tre på Dansk Folkepartis liste, og med 131 personlige stemmer  

 blev han partiets 1. suppleant.
Frygter de fremmede Vi møder ham på en cafe midt  

 i [bynavn].
Den ligger lige ved siden af [A], hvor [K] rådgiver  

 erhvervskunder.
 Han fortæller om Dansk Folkepartis  

 gode samarbejde med byens SF-borgmester, om sin frygt for udlændinge og om  

 lysten til at ændre på samfundet.
  

  

 Og så er du også aktiv i Dansk Front? Spørgsmålet får ham til at  

 stoppe med at tale.
 Han kigger sig omkring:
  Hvis vi skal fortsætte det  

 her, bliver det dernede, siger han og peger på nedgangen til Restaurant  

 Slotskælderen.
 Han sætter sig ved et bord i  

 et hjørne af den mennesketomme restaurant.
 Jeg ved sgu ikke, hvordan  

 jeg skal forklare det, men jeg holder tingene adskilt.
Dansk Folkeparti for  

 sig  

 og Dansk Front for sig.
Og jeg hader f.eks. ikke jøder.
Det er vigtigt for  

 mig  

 at sige, at det bare er de satans muslimer.
  

  

 Hvordan har du det med at være aktiv i et forum, hvor nazismen og  

 forherligelsen af vold fylder så meget?  Jamen, hold da kæft, jeg  

 tager afstand fra alle dem, der dyrker den slags.
Det gavner os ikke, at der  

 altid skal stå nogle og heile.
Men de folk, der opfører sig sådan, de sgu da  

 i  

 det mindste noget.
 Jeg søger sammenholdet.
Jeg  

 har brug for et netværk.
Jeg er nemlig ikke sådan en, der bare kan holde min  

 mund.
Tæske en abe I Dansk Front har [K] bl.a.  

 gjort sig til talsmand for, at der skulle indføres kontingent.
Pengene skulle  

 bruges til at   

  

 dække en patriots udgifter  

 (hus, bil evt. børn) hvis denne skulle afsone en dom f.eks. for at tæske en  

 abe  

 i selvforsvar  

  

  foreslog han på Frontens debatforum.
  Det har jeg slet ingen  

 kommentarer til, siger han og får i det samme øje på en kvinde med tørklæde  

 om  

 hovedet i den anden ende af restauranten.
  Der går en muslim, vrisser  

 han ud mellem sine sammenbidte tænder.
  Jeg kunne finde på at hilse  

 på hende, men det er fandeme ikke det samme som, at jeg mener, at hun skulle  

 have lov at være her, siger han og fortsætter:
Vælger Dansk Front  Jeg vidste, at det her  

 kunne komme frem.
Nu kan jeg ikke beholde mit arbejde.
De vil sgu ikke have  

 sådan en siddende i banken.
Pis, siger han højt og gemmer sit ansigt i  

 hænderne.
 I partiet bliver de også  

 pissesure.
De vil ikke have, at vi har noget med Fronten at gøre.
-  

  

 Hvorfor ikke?  Det er vel for  

 højreorienteret.
Indtil nu har jeg bare brugt hele gryden, fordi jeg er  

 bekymret for mine børns fremtid.
 Jeg er stolt af at være  

 dansk og at være nationalist, og nu må jeg så bare bruge al min tid på Dansk  

 Front, siger han og knytter næven, der hviler på bordet. Artiklen var ledsaget af et  

 billede med teksten:   

  

[K] i Dansk Fronts  

 demonstration i Svendborg 10. juni i år.
Han står tv.
I lys kortærmet  

 trøje. Ekstra Bladet bragte den 24.  

 juli 2006 under overskriften  

  

 Så er det  

 ud  

  

 og underoverskriften  

  

 Dansk  

 Folkeparti ekskluderer formand med dobbeltkasket  

  

 en artikel vedrørende [K],  

 hvoraf følgende blandt andet fremgår:
   sagde [K], der nu afviste  

 at have noget med Dansk Front at gøre.
 - Jeg har været forbi deres  

 forum nogle ganske få gange, men jeg er ikke ansvarlig for noget som helst,  

 lød  

 hans nye forklaring.
Dæknavn og 56 indlæg Den står i skærende kontrast  

 til, hvad han fortalte Ekstra Bladet, da vi mødte ham i [bynavn] torsdag  

 eftermiddag.
Her vedkendte han sig sin rolle i Dansk Front og argumenterede  

 livligt for indholdet af en række af de i alt 56 indlæg, han det seneste års  

 tid havde skrevet på Dansk Fronts debatforum under dæknavnet ´KLBDK´.  Samme dag bragte Ekstra  

 Bladet under overskriften  

  

 Det er synd  

 for Dan  

  

 en artikel, hvoraf følgende blandt andet fremgår:
 Den nye talsmand bekræftede  

 flere gange i går, at [K] er ansvarlig for Dansk Fronts aktiviteter på  

 Vestsjælland.
- Ja, det er rigtigt.
Dan er  

 vores afdelingsansvarlige.
- Hvorfor tror du så, at han  

 pludselig nægter at spille en rolle i Dansk Front? - Siger Dan, at han ikke er  

 afdelingsleder i Dansk Front.
Hvis han siger det, så må det vel passe, siger  

 talsmanden. Ekstra Bladet bragte den 25.  

 juli 2006 under overskriften  

  

 FYRET  

  

 og  

 underoverskriften  

  

 UØNSKET: [A] vil af  

 med højreekstremisten [K]  

  

 en artikel omhandlende [A]s fyring af [K].
 [K] rettede ved brev af 18.  

 august 2006 fra advokat Henrik Karl Nielsen henvendelse til Ekstra Bladet med  

 anmodning om følgende genmæle:
Genmæle Ekstra Bladet omtalt den 23.,  

 24. og 25. juli 2006 undertegnede, [K], i forbindelse med Dansk  

 Front.
 Jeg afviser, at være medlem  

 af Dansk Front og afviser at være koordinator for Dansk Fronts  

 aktiviteter på  

 Vestsjælland.
Jeg har ikke skrevet 56  

 indlæg under dæknavnet klb.dk, som er omtalt i Ekstra Bladet den 24. juli  

 2006. Ekstra Bladet afviste ved  

 brev af 23. august 2006 til advokat Henrik Karl Nielsen at bringe genmælet.  

 Advokat Henrik Karl Nielsen har oplyst, at han modtog brevet den 25. august  

 2006.
 Klagen er indgivet til  

 pressenævnet ved telefax af 21. september 2006.
2. Parternes synspunkter [K] har anført, at de udsagn,  

 som der kræves genmæle overfor, er oplysninger af faktisk karakter, som er  

 egnet til at påføre ham økonomisk eller anden skade af betydning.
Deres  

 rigtighed  

 er ikke utvivlsom.
Ekstra Bladet har gjort  

 gældende, at klagen er indleveret for sent.
Ekstra Bladet har videre anført,  

 at  

 rigtigheden af de omhandlede udsagn er utvivlsom. [K] har selv udtalt sig til  

 Ekstra Bladets journalist og pressefotograf som citeret, og Dansk Fronts  

 talsmand, Kenneth Andersen, har udtalt, at [K] er ansvarlig for Dansk Fronts  

 afdeling på Vestsjælland. [K]s er kendt i vide kredse som debattør under  

 dæknavnet klb.dk.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Niels Grubbe, Hans Peter Blicher,  

 Lene Sarup og Ole Askvig.
Pressenævnet lægger til  

 grund, at Ekstra Bladets afvisning blev modtaget af klageren den 25. august  

 2006 som oplyst.
Klagen er modtaget i Pressenævnet inden fire uger derefter  

 og  

 er dermed rettidig indgivet, jf. medieansvarsloven § 40, stk. 1.
 Det fremgår af  

 medieansvarsloven § 36, stk. 1, at en anmodning om genmæle i massemedierne  

 over  

 for oplysninger af faktisk karakter, som er egnet til at påføre nogen  

 økonomisk  

 eller anden skade af betydning, og som er bragt i et massemedie, skal tages  

 til  

 følge, medmindre oplysningernes rigtighed er utvivlsom.
 Pressenævnet finder, at de  

 påklagede udsagn indeholder oplysninger af faktisk karakter, der kan være  

 egnet  

 til at påføre [K] økonomisk eller anden skade af betydning.
Pressenævnet finder  

 imidlertid, at [K] i artiklen af 24. juli 2006 er kommet til orde over for  

 oplysningerne  

 om hans medlemskab af Dansk Front, idet han er citeret for at afvise at have  

 noget med Dansk Front at gøre.
Han har derfor ikke krav på genmæle over for  

 disse oplysninger.
Han er derimod ikke kommet til orde over for oplysningen  

 om  

 at han har skrevet 56 indlæg under dæknavnet klb.dk.
Rigtigheden af denne  

 oplysning er ikke utvivlsom, og han har derfor krav på genmæle på dette  

 punkt.
 Herefter er [K] efter påkrav  

 berettiget til at få bragt følgende genmæle i Ekstra Bladet, jf.  

 medieansvarsloven  

 § 39:
Genmæle Undertegnede afviser at have  

 skrevet 56 indlæg under dæknavnet klb.dk, således som anført i Ekstra Bladet  

 den 24. juli 2006.
[K]. Afgjort den 29. november  

 2006.
