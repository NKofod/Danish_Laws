Ændringsforslag stillet den 21. december 2020 Ændringsforslag til 3. behandling af Forslag til lov om ændring af lov om fastsættelse af udgiftslofter for stat, kommuner og regioner for finansåret 2021, lov om fastsættelse af udgiftslofter for stat, kommuner og regioner for finansåret 2022 og lov om fastsættelse af udgiftslofter for stat, kommuner og regioner for finansåret 2023 (Konsekvenser af ny 2025-ramme og regeringens forslag til finanslov for 2021) [af finansministeren (Nicolai Wammen)]:
Til § 1 Af finansministeren:
 1) I den under nr. 1 foreslåede ændring af § 1, stk. 1, ændres »492,2« til: »492,0«, »221,2« til: »220,4«, og »271,0« til: »271,6«.
[Ændringer som følge af aftale om finansloven for 2021, aftale om stimuli og grøn genopretning, aftale om udbetaling af resterende 2 ugers indefrosne feriemidler, eksportpakke og reserve til forlængelse af hjælpepakker, aftale om grøn omstilling af vejtransporten, aftale om grøn skattereform og aftale om ret til tidlig pension m.v.] Til § 2 2) I den under nr. 1 foreslåede ændring af § 1, stk. 1, ændres »513,6« til: »511,8«, »228,3« til: »225,6«, og »285,3« til: »286,2«.
[Ændringer som følge af aftale om finansloven for 2021, aftale om stimuli og grøn genopretning, aftale om udbetaling af resterende 2 ugers indefrosne feriemidler, eksportpakke og reserve til forlængelse af hjælpepakker, aftale om grøn omstilling af vejtransporten, aftale om grøn skattereform og aftale om ret til tidlig pension m.v.] Til § 3 3) I den under nr. 1 foreslåede ændring af § 1, stk. 1, ændres »513,3« til: »513,5«, »227,2« til: »226,3«, og »286,1« til: »287,3«.
[Ændringer som følge af aftale om finansloven for 2021, aftale om stimuli og grøn genopretning, aftale om udbetaling af resterende 2 ugers indefrosne feriemidler, eksportpakke og reserve til forlængelse af hjælpepakker, aftale om grøn omstilling af vejtransporten, aftale om grøn skattereform og aftale om ret til tidlig pension m.v.] Bemærkninger Til nr. 1-3 Det foreslås på baggrund af aftale om finansloven for 2021, aftale om stimuli og grøn genopretning, aftale om udbetaling af resterende 2 ugers indefrosne feriemidler, eksportpakke og reserve til forlængelse af hjælpepakker, aftale om grøn omstilling af vejtransporten, aftale om grøn skattereform og aftale om ret til tidlig pension m.v. at ændre udgiftslofterne for staten for finansårene 2021-2023.
De foreslåede ændringer afspejler virkningerne af de konkrete initiativer i aftale om finansloven for 2021, aftale om stimuli og grøn genopretning, aftale om udbetaling af resterende 2 ugers indefrosne feriemidler, eksportpakke og reserve til forlængelse af hjælpepakker, aftale om grøn omstilling af vejtransporten, aftale om grøn skattereform og aftale om ret til tidlig pension m.v.
Endvidere er der taget højde for forventet hjemtagelse af midler fra EU's genopretningsfacilitet med afsæt i en skønsmæssig vurdering af provenuvirkningen af aftalte tiltag på finansloven for 2021 m.v., der eventuelt kan indgå i den danske genopretningsplan til EU.
Et dokumentationsnotat vedrørende de konkrete korrektioner findes på Finansministeriets hjemmeside til understøttelse af Folketingets behandling af lovforslaget.
