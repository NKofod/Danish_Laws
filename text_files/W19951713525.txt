Gaveafgift, Overgangsregel - Gaveafgift, - Afgiftsmæssig sammenlægning, - Overgangsregel Told- og Skattestyrelsen svarer, at overgangsreglen i lov nr. 1119 om  

 ændring af lov om afgift af arv og gave, § 6, stk. 5, skal fortolkes  

 således, at afgiftsmæssig sammenlægning med gaver ydet  

 før 1. januar 1995 foretages med det samlede afgiftspligtige  

 beløb af de tidligere gaver opgjort efter de dagældende regler.  

 Beregningen af det afgiftsbeløb, som parterne kan godskrives  

 vedrørende de tidligere gaver, sker efter skalaen i lovens § 1  

 på grundlag af det samlede afgiftspligtige beløb efter de hidtil  

 gældende regler.
 Told- og Skattestyrelsen blev spurgt om, hvordan overgangsreglen i lov nr.  

 1119 af 21. december 1994 om ændring af lov om afgift af arv og gave, §  

 6, stk. 5, om sammenlægning med tidligere gaver skulle forstås,  

 specielt for så vidt angår progressionsvirkningen af de tidligere  

 gaver, sammenholdt med henvisningen til lovens § 1 i overgangsreglen.
Styrelsen svarede, at det fremgår af bemærkningerne i  

 lovforslaget til overgangsreglen, at der dels skal foretages en  

 afgiftsberegning efter de nye skalaer af de tidligere afgiftspligtige gaver,  

 dels en afgiftsberegning af disse gaver sammenlagt med værdien af de  

 afgiftspligtige gaver ydet efter lovens ikrafttræden.
Gaveafgiften  

 udgør da forskellen mellem de to afgiftsbeløb.
Henvisningen i bemærkningerne til, at det er »de tidligere afgiftspligtige gaver«, der opereres med, indebærer, at det er de tidligere  

 afgiftspligtige beløb, beregnet efter de hidtil gældende regler,  

 der indgår ved sammenlægningen.
Opgørelsen af de  

 afgiftspligtige beløb af de tidligere gaver påvirkes  

 således ikke af, at det årlige afgiftsfri bundbeløb ved  

 lovændringen er forhøjet fra 8.000 kr. til 20.000 kr. (14.000  

 kr.), jf. også at »de tidligere  

 afgiftspligtige beløb« skal  

 sammenholdes med »de nye skalaer«.
Hvis giver derfor f.eks. har givet gaver på 50.000 kr. i 2  

 foregående år og i 1995 giver samme modtager f.eks. 200.000 kr.  

 efter lov nr. 1119's regler, indgår de tidligere afgiftspligtige gaver  

 med 100.000 kr. - 2 x 8000 kr. = 84.000 kr.
Det samlede afgiftspligtige  

 beløb udgør da 264.000 kr. (200.000 kr. - 20.000 kr. = 180.000  

 kr. + 84.000 kr. = 264.000 kr.). I afgiften heraf godskrives parterne  

 gaveafgiften af 84.000 kr. beregnet efter skalaen i ændringslovens §  

 1.
