Fremsat den 10. januar 2001 af  

 kulturministeren (Elsebeth Gerner Nielsen) Forslag til lov om ændring af ophavsretsloven (Digital eksemplarfremstilling til personlig brug,  

 aftalelicens m.v.) § 1 I lov om ophavsret, jf. lovbekendtgørelse nr. 706 af 29. september  

 1998, foretages følgende ændringer:
 1. I § 12, stk. 2, nr. 3, ændres »form  

 eller« til: »form,«.
 2. § 12, stk. 2, nr. 4, ophæves og i stedet  

 indsættes:
»4)	fremstille eksemplarer i digital form af databaser, når  

 eksemplarfremstillingen sker på grundlag af en gengivelse af databasen  

 i digital form, eller 5)	fremstille enkelte eksemplarer i digital form af andre værker,  

 medmindre det udelukkende sker til personlig brug for fremstilleren eller  

 dennes husstand.« 3. § 39, stk. 3, affattes således:
»Stk. 3. Administrationen og kontrollen, herunder  

 opkrævningen, udøves af en fællesorganisation, som  

 repræsenterer en væsentlig del af ophavsmænd,  

 udøvende kunstnere og andre rettighedshavere, herunder fremstillere af  

 grammofonplader m.v. og fotografer, hvis værker, præstationer  

 m.v. anvendes i Danmark.
Organisationen skal godkendes af kulturministeren.  

 Ministeren kan forlange at få meddelt alle oplysninger om  

 opkrævningen, forvaltningen og fordelingen af vederlaget.« 4. § 50 affattes således:
»§ 50. Aftalelicens efter §§ 13 og 14,  

 § 17, stk. 5, § 23, stk. 2, og §§ 30 og 35 kan  

 påberåbes af brugere, der har indgået en aftale om den  

 pågældende værksudnyttelse med en organisation, som  

 omfatter en væsentlig del af ophavsmænd til en bestemt art af  

 værker, der anvendes i Danmark.
Aftalelicensen giver brugeren ret til  

 at udnytte andre værker af samme art, selv om ophavsmændene til  

 disse værker ikke repræsenteres af organisationen.
 Stk. 2. Aftalelicensen giver kun brugeren ret til at benytte  

 de ikke-repræsenterede ophavsmænds værker på den  

 måde og på de vilkår, som følger af den  

 indgåede aftale med organisationen og af de i stk. 1 nævnte  

 bestemmelser.
Stk. 3. Rettighedshaverorganisationer, som indgår  

 aftaler af den i stk. 1 nævnte karakter, skal godkendes af  

 kulturministeren.
Der kan kun godkendes én organisation inden for hver  

 værksart.
Ministeren kan bestemme, at en godkendt organisation på  

 nærmere angivne områder skal være en  

 fællesorganisation, som omfatter flere organisationer, der opfylder  

 kravene efter stk. 1.« 5. I § 65, stk. 4, § 66, stk. 2, § 67,  

 stk. 2, § 69, stk. 3, og § 70, stk. 3,  

 ændres »§ 12, stk. 1 og stk. 2, nr. 4,« til: »§ 12,  

 stk. 1 og stk. 2, nr. 5,«.
 6. Efter § 75 indsættes:
»§ 75 a.
Erhvervsmæssig virksomhed,  

 hvorved en repræsentant for indehaveren af ophavsretten eller en  

 kontraktmæssig indehaver af denne ret indgår aftaler om offentlig  

 fremførelse af et musikværk, der er beskyttet efter denne lov,  

 skal godkendes af kulturministeren.
Ministeren kan fastsætte  

 nærmere vilkår for godkendelsen.
Aftaler indgået i strid  

 med 1. og 2. pkt. er ugyldige.
Stk. 2. Stiller en organisation m.v., der er godkendt i  

 henhold til stk. 1, urimelige vilkår for at meddele tilladelse til  

 offentlig fremførelse af musikværker, kan  

 Ophavsretslicensnævnet på begæring fastsætte  

 vilkårene for fremførelsen. § 47, stk. 1, 2. og 3.  

 pkt., finder tilsvarende anvendelse.« 7. § 82, stk. 2, ophæves.
§ 2 Stk. 1. Loven træder i kraft dagen  

 efter bekendtgørelsen i Lovtidende.
 Stk. 2. For aftaler indgået før lovens  

 ikrafttræden finder de hidtil gældende bestemmelser i  

 ophavsretslovens § 50, jf. §§ 13 og 14, § 17, stk. 5,  

 § 23, stk. 2, og §§ 30 og 35, fortsat anvendelse.
§ 3 Loven gælder ikke for Færøerne og Grønland, men  

 kan ved kgl. anordning sættes helt eller delvis i kraft for  

 Færøerne og Grønland med de afvigelser, som de  

 særlige færøske eller grønlandske forhold  

 tilsiger.
Bemærkninger til lovforslaget Almindelige bemærkninger 1. Indledning Den gældende ophavsretslov er fra 1995, hvor loven  

 undergik en generel revision og modernisering.
Loven er senest blevet  

 ændret ved lov nr. 407 af 26. juni 1998 (FT 1997-98, 2. samling, s.  

 532, 1127, 1798, A s. 995, 1033, B s. 55 og 178). Ved denne lovændring  

 gennemførtes Europa-Parlamentet og Rådets direktiv nr. 96/9/EF  

 af 11. marts 1996 om retlig beskyttelse af databaser (herefter:  

 databasedirektivet). Endvidere blev der gennemført nye bestemmelser om  

 digital eksemplarfremstilling inden for undervisningsområdet, om  

 gengivelse af kunstværker i alment oplysende fremstillinger og om  

 eksemplarfremstilling i forbindelse med sagsbehandling inden for offentlige  

 myndigheder m.v.
 Loven foreligger i sin nuværende skikkelse som  

 lovbekendtgørelse nr. 706 af 29. september 1998.
 Inden for EU har der siden 1997 været forhandlinger  

 vedrørende et direktivforslag om harmonisering af visse aspekter af  

 ophavsret og beslægtede rettigheder i informationssamfundet, KOM (97)  

 628, (herefter: direktivforslaget om ophavsret i informationssamfundet).  

 Forhandlingerne forventes afsluttet i løbet af 2001. Der er tale om et  

 omfattende forslag, som må forventes at give anledning til et  

 betydeligt antal ændringer i den danske ophavsretslov.  

 Ændringerne vil særligt vedrøre det digitale område,  

 hvor direktivforslaget indeholder nye bestemmelser om  

 tilrådighedsstillelse via Internettet, brug af tekniske  

 beskyttelsesforanstaltninger (kopispærringer og lign.) samt forslag om  

 en udtømmende undtagelsesregulering og kompensationsordninger til  

 fordel for rettighedshaverne.
Ophavsretslovgivningen er præget af et nært  

 nordisk samarbejde.
De mange lovændringer, som vil være  

 påkrævet efter en vedtagelse af det nævnte direktiv,  

 herunder spørgsmålet om behovet for eventuelle nye  

 aftalelicenser på det digitale område, vil derfor  

 nødvendiggøre indgående drøftelse med de andre  

 nordiske lande.
 På denne baggrund har lovforslaget et  

 begrænset sigte, der kun omfatter 4 spørgsmål:
 En begrænset liberalisering af forbudet mod digital kopiering  

 til privat brug, således at det bliver muligt at foretage digital  

 kopiering til personligt brug inden for en husstand (nr. 2).
 Ophævelse af nationalitetskravet i ophavsretslovens § 39,  

 stk. 3, om båndafgift og § 50 om aftalelicens (nr. 3 og  

 4).
 Omlægning af det ministerielle tilsyn med KODA s tariffer,  

 således at denne funktion i fremtiden varetages af  

 Ophavsretslicensnævnet (nr. 6).
 Ophævelse af ransagningsbestemmelsen i ophavsretslovens  

 § 82, stk. 2 (nr. 7).
2. Hovedpunkter i lovforslaget 2.1 Digital eksemplarfremstilling til privat brug  

 (nr. 2).
 Siden 1995 har der efter ophavsretslovens § 12,  

 stk. 2, nr. 4, eksisteret et totalt forbud mod at foretage digital  

 eksemplarfremstilling af værker i digital form til privat brug.
 Efterhånden som privatpersoners brug af Internettet  

 og andre digitale medier er blevet en del af hverdagen, har der vist sig at  

 være et behov for at overveje en opblødning af det digitale  

 kopieringsforbud, således at det f.eks. bliver muligt til privat brug  

 at brænde sin egen cd til brug i bilen eller sommerhuset, foretage  

 optagelser fra kommende digitale radio- og fjernsynsudsendelser og foretage  

 kopiering fra Internettet.
 Det foreslås derfor under nr. 2, at det skal  

 være muligt at foretage en begrænset digital kopiering til  

 personligt brug inden for en husstand.
Kulturministeriet har overvejet, om forbudet mod digital  

 kopiering helt burde ophæves, således at adgangen til at foretage  

 digital privatkopiering bringes på linie med de gældende regler  

 om analog kopiering.
Dette ville betyde, at der kom til at gælde en  

 vidtgående adgang til digital kopiering, der udover kopiering til rent  

 personlig brug også ville omfatte kopiering inden for lukkede klubber  

 og studiekredse, kopiering i arbejdsforhold samt i forbindelse med  

 undervisning.
Efter en samlet afvejning af de under lovforberedelsen  

 fremførte synspunkter finder ministeriet, at det vil være for  

 vidtgående at gennemføre en fuldstændig ligestilling  

 mellem digital og analog kopiering.
 Forslaget indebærer ikke nogen ændringer i de  

 forbud mod digital privatkopiering, der som følge af Rådets  

 direktiv nr. 91/250/EØF af 14. maj 1991 om retlig beskyttelse af  

 edb-programmer (herefter: edb-programdirektivet) og databasedirektivet fra  

 1996 efter ophavsretslovens § 12 gælder for edb-programmer og  

 databaser.
 2.2. Nationalitetskravet i lovens aftalelicensordninger (nr. 4).
 Der stilles under nr. 4 forslag om en omlægning af  

 de almindelige betingelser for indgåelse af aftalelicens i lovens  

 § 50.
Efter den gældende lovs § 50, stk. 1, kan  

 der på en række nærmere angivne områder ske en  

 værksudnyttelse, hvis der indgås aftale med en organisation, som  

 repræsenterer en væsentlig del af danske ophavsmænd til en  

 bestemt art af værker.
Aftalelicensen indebærer, at en bruger,  

 som har indgået aftale med en organisation, der omfatter en  

 væsentlig del af danske ophavsmænd til en bestemt art af  

 værker, efter loven får ret til at udnytte andre værker af  

 samme art, selv om ophavsmændene til disse værker ikke  

 repræsenteres af organisationen, herunder udenlandske  

 ophavsmænd.
Der har fra Europa-Kommissionens side været rejst  

 tvivl om, hvorvidt det er i overensstemmelse med EU-retten, at der i  

 ophavsretslovens § 50 er indbygget et nationalitetskrav.
Efter  

 § 50, stk. 1, kræves det, at en aftale, der efter loven skal  

 have aftalelicensudløsende virkning i forhold til udenforstående  

 rettighedshavere, skal være indgået af en organisation, som  

 omfatter en væsentlig del af danske rettighedshavere.
Regeringen har  

 for at undgå den usikkerhed omkring funktionen af aftalelicenssystemet,  

 som for såvel brugere som rettighedshavere ville kunne følge af  

 en sag ved EF-Domstolen, over for Kommissionen givet tilsagn om at  

 søge aftalelicensbestemmelsen i § 50, stk. 1, ændret,  

 således at ordet »danske« erstattes med et nationalitetsneutralt  

 kriterium.
For samtidig at bevare klarhed over, hvilke organisationer der  

 herefter i fremtiden vil kunne indgå aftaler med aftalelicensvirkning,  

 foreslås det, at de aftalesluttende organisationer generelt undergives  

 en godkendelsesordning.
 2.3. Omlægning af det ministerielle tilsyn med KODA's tariffer  

 (nr. 6).
Efter den for KODA gældende koncessionsordning, jf.  

 lovens § 50, stk. 4, skal Kulturministeriet godkende enhver tarif,  

 som selskabet anvender over for brugere af beskyttet musik.
Den ministerielle  

 godkendelsesordning er stærkt historisk betinget og kan ikke  

 længere siges at være tidssvarende.
Det foreslås derfor  

 under nr. 6 at lade den offentlige kontrol med KODA s tariffer overgå  

 til det uafhængige Ophavsretslicensnævn, som allerede i dag  

 varetager kontrollen med de afgifter, som Gramex på vegne af  

 udøvende kunstnere og fremstillere af lydoptagelser opkræver for  

 udsendelse i radio og fjernsyn og anden offentlig  

 musikfremførelse.
 3. Særligt om båndafgift m.v.
I forbindelse med overvejelserne om en ophævelse af  

 forbudet mod digital eksemplarfremstilling til privat brug har en række  

 rettighedshaverorganisationer fremsat ønske om, at der foretages en  

 grundlæggende ændring af den gældende  

 blankbåndsordning.
Organisationerne foreslår, at afgiftsordningen  

 for optagemedier (bånd m.v.) suppleres med en afgift på alt  

 apparatur, der kan bruges til at optage og kopiere beskyttede værker  

 som f.eks. cd-brændere, mp3-afspillere og minidisc-optagere.
Den gældende afgiftsordning for optagemedier blev  

 indført i ophavsretsloven i 1992. Reglerne indebærer, at den,  

 der erhvervsmæssigt fremstiller eller indfører lyd- eller  

 videobånd eller andre indretninger, hvorpå lyd eller billeder kan  

 optages, skal betale et vederlag til rettighedshaverne.
Vederlagsordningen  

 omfatter lyd- og videobånd m.v., som kan anvendes til privatkopiering  

 og gælder kun for værker, som er udsendt i radio eller fjernsyn,  

 eller som er udgivet på fonogram, film, videogram eller lign.  

 Vederlaget er udtømmende fastlagt i selve loven som en afgift pr.  

 minut spilletid, idet der gælder forskellige afgifter for lydbånd  

 og videobånd.
Som eksempel kan det nævnes, at der i dag skal  

 betales henholdsvis 4,69 kr. for et 90 minutters lydbånd og 17,33 kr.  

 for et 240 minutters videobånd.
Den nuværende ordning omfatter  

 kun optagemedier såsom bånd, discs og lign., ikke optageudstyr.  

 Opkrævning og fordeling af vederlag varetages i praksis af Copy-Dan,  

 Foreningen Båndkopi.
 Afgiften på bånd m.v. indbragte i perioden  

 1993-1999 følgende beløb:
 1993: 8,4 mio. kr.
 1994: 54,7 mio. kr.
 1995: 59,7 mio. kr.
 1996: 76,0 mio. kr.
 1997: 64,3 mio. kr.
 1998: 67,1 mio. kr.
 1999: 43,5 mio. kr.
Rettighedshaverne har anført, at den gældende  

 båndafgiftsordning ikke længere er tidssvarende.
Der er behov for  

 en tilpasning af ordningen til den digitale udvikling.
I de senere år  

 er vederlaget faldet betydeligt, således at vederlaget i 1999 kun  

 udgør ca. 43 mio. kr.
Dette kan efter rettighedshavernes opfattelse  

 tilskrives den teknologiske udvikling samt ændrede  

 forbrugsmønstre.
Rettighedshaverne foreslår på denne  

 baggrund, at der gennemføres en gennemgribende ændring af  

 båndafgiftsordningen.
Afgiftsordningen bør i fremtiden ikke  

 alene omfatte alle former for optagemedier såvel analoge som digitale,  

 men også alle former for optage- og kopieringsapparatur.
Forslaget  

 omfatter også pc-harddisks, men rettighedshaverne har tilkendegivet, at  

 de ikke vil opkræve vederlag for almindelige pc er, før der er  

 høstet erfaringer med administrationen af vederlagsordningen på  

 det øvrige optage- og kopieringsapparatur.
Det foreslås endelig,  

 at vederlagssatserne for de forskellige typer af lagringsmedier og apparatur  

 i fremtiden skal aftales direkte mellem kunstnerne og  

 importørerne/distributørerne.
Kan der ikke opnås enighed  

 mellem parterne om vederlagets størrelse, skal  

 spørgsmålet kunne indbringes for Ophavsretslicensnævnet,  

 som træffer den endelige administrative afgørelse.
Kulturministeriet må være enig i, at der  

 på baggrund af udviklingen på det digitale område er behov  

 for at overveje indførelse af apparaturafgifter.
Det er vigtigt, at  

 der sikres de skabende og udøvende kunstnere, hvis værker og  

 præstationer udgør en væsentlig del af indholdet i de nye  

 medier, en rimelig økonomisk kompensation for den omfattende brug af  

 deres frembringelser, som bl.a. sker via Internettet.
På den baggrund agter Kulturministeriet at  

 nedsætte en teknisk arbejdsgruppe bestående af  

 repræsentanter fra Kulturministeriet, Skatteministeriet og  

 Forskningsministeriet og med inddragelse af synspunkter fra berørte  

 organisationer.
Arbejdsgruppen får til opgave at undersøge  

 behovet og de praktiske muligheder samt fordele og ulemper ved en  

 gennemførelse af apparaturafgifter i Danmark.
Arbejdsgruppen skal i  

 den forbindelse belyse retsstillingen og afgiftssituationen i andre lande,  

 ligesom arbejdsgruppen bør være opmærksom på det  

 kommende EF-direktiv om ophavsret i informationssamfundet.
Direktivforslaget om ophavsret i informationssamfundet er  

 endnu ikke vedtaget og skal i løbet af 2000/2001 til anden behandling  

 i Europa-Parlamentet.
Forslaget indeholder en hjemmel til, at der i national  

 lovgivning kan gennemføres en undtagelse om eksemplarfremstilling til  

 privat brug, hvad enten eksemplarfremstillingen sker i analog eller digital  

 form.
Samtidig skal rettighedshaverne have en ret til en rimelig  

 kompensation.
Forslaget indeholder også bestemmelser om retlig  

 beskyttelse af tekniske beskyttelsesforanstaltninger i form af  

 kopispærringer m.v., hvis anvendelse kan få betydning for  

 udformningen af eventuelle kompensationsordninger.
I det omfang  

 rettighedshaverne anvender kopispærringer og lign. vil de selv have  

 mulighed for at sikre, at der betales et direkte vederlag for  

 eksemplarfremstilling, f.eks. over Internettet.
I dag findes der inden for EU apparaturafgifter i Belgien,  

 Grækenland, Italien, Portugal, Tyskland og Spanien.
Apparaturafgifterne  

 i disse lande vedrører imidlertid stort set kun analogt  

 kopieringsudstyr såsom fotokopieringsapparatur og analogt  

 optageapparatur for lyd- og billedoptagelser.
Tyskland synes at være det eneste land, hvor man for  

 øjeblikket overvejer afgifter på alle former for digitalt  

 kopieringsudstyr.
Efter det for Kulturministeriet oplyste har den tyske  

 regering i juni 2000 afgivet en redegørelse til Forbundsdagen, hvori  

 der lægges op til, at der ved en ændring af den tyske  

 ophavsretslov gennemføres en afgift på alt digitalt  

 kopieringsudstyr.
Det vil bl.a. betyde afgifter på computerharddisks,  

 printere, mp3-afspillere, modems og ISDN-anlæg.
4. Lovforslagets økonomiske og administrative konsekvenser Lovforslaget medfører ikke direkte  

 økonomiske eller personalemæssige konsekvenser for staten,  

 amtskommunerne eller kommunerne.
De indirekte økonomiske konsekvenser,  

 som måtte følge af aftaler, som indgås på grundlag  

 af ophavsretslovgivningen, og omfanget af den brug af beskyttede  

 værker, som sådanne aftaler måtte lede til, kan der efter  

 sagens natur ikke gives nogen oplysning om.
5. Økonomiske og administrative konsekvenser for  

 erhvervslivet Med hensyn til økonomiske og administrative  

 konsekvenser for erhvervslivet må forslaget i det hele anses som  

 neutralt.
6. Miljømæssige konsekvenser Forslaget har ingen miljømæssige  

 konsekvenser.
7. Forholdet til EU-retten Der har fra Europa-Kommissionens side været rejst  

 tvivl om, hvorvidt det er i overensstemmelse med EU-retten, at der i  

 ophavsretslovens § 50 er indbygget et nationalitetskrav.
Efter  

 § 50, stk. 1, kræves det, at en aftale, der efter loven skal  

 have aftalelicensudløsende virkning i forhold til udenforstående  

 rettighedshavere, skal være indgået af en organisation, som  

 omfatter en væsentlig del af danske rettighedshavere.
Regeringen har  

 for at undgå den usikkerhed omkring funktionen af aftalelicenssystemet,  

 som for såvel brugere som rettighedshavere ville kunne følge af  

 en sag ved EF-Domstolen, over for Kommissionen givet tilsagn om at  

 søge aftalelicensbestemmelsen i § 50, stk. 1, ændret,  

 således at ordet »danske« erstattes med et nationalitetsneutralt  

 kriterium.
8. Høring Lovforslaget er baseret på et departementalt  

 lovudkast, som har været til høring hos en bred kreds af  

 organisationer og institutioner.
Der er modtaget ca. 80 høringssvar,  

 som er afspejlet i bemærkningerne til de enkelte bestemmelser.
9. Vurdering af konsekvenser af lovforslaget Positive konsekvenser Negative konsekvenser Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget om aftalelicens m.v. indebærer, at  

 ophavsretslovens aftalelicenssystem justeres i overensstemmelse med  

 synspunkter fremsat af Europa-Kommissionen.
Bemærkninger til lovforslagets  

 enkelte bestemmelser Til § 1 Til nr. 1 Forslaget er af teknisk karakter og skal ses på  

 baggrund af forslaget under nr. 2, hvorefter der stilles forslag om en  

 liberalisering af forbudet mod digital kopiering til privat brug i den  

 gældende lovs § 12, stk. 2, nr. 4. Der henvises til  

 ændringsforslag nr. 2 samt bemærkningerne hertil.
Til nr. 2 Til § 12, stk. 2, nr. 4 Forslaget til § 12, stk. 2, nr. 4,  

 vedrørende forbud mod privat eksemplarfremstilling i digital form af  

 databaser i digital form svarer til gældende ret, som har sin baggrund  

 i en tilsvarende bestemmelse i databasedirektivet fra 1996. Ved en »database«  

 forstås »en samling af værker, data eller andet  

 selvstændigt materiale, der er struktureret systematisk eller metodisk  

 og kan konsulteres individuelt ved brug af elektronisk udstyr eller på  

 anden måde«.
Det vil således fortsat ikke være tilladt til  

 privat brug at fremstille digitale eksemplarer af databaser, hvad enten  

 databasen fremtræder som et fysisk eksemplar, f.eks. et  

 multimedieværk, eller som en elektronisk base med online adgang.
Til § 12, stk. 2, nr. 5 Forslaget har til formål at åbne  

 mulighed for, at der uden samtykke fra ophavsmanden til personlig brug inden  

 for husstanden kan fremstilles enkelte eksemplarer i digital form af  

 offentliggjorte værker.
 Efter den gældende lovs § 12, stk. 2, nr.  

 4, er det ikke tilladt til privat brug at fremstille eksemplarer af  

 værker i digital form, når eksemplarfremstillingen sker på  

 grundlag af en gengivelse af værket i digitaliseret form.
 Forbudet blev gennemført i 1995 med den  

 begrundelse, at den digitale teknologi indebar så betydelige og  

 aktuelle muligheder for hurtig reproduktion i høj kvalitet også  

 af andre typer af værker end edb-programmer, at det forekom rimeligt at  

 udvide bestemmelsen om forbud mod at kopiere edb-programmer til privat brug,  

 som blev gennemført allerede i 1989, til at omfatte alle typer af  

 værker i digitaliseret form, herunder f.eks. musik og film på cd  

 er og dvd er.
Efter Kulturministeriets opfattelse må  

 kopieringsforbudet siges at have haft en vis præventiv effekt.
Der  

 synes at være skabt en øget opmærksomhed omkring de  

 potentielle skadevirkninger for rettighedshaverne ved digital  

 eksemplarfremstilling.
Det må imidlertid erkendes, at den teknologiske  

 udvikling har betydet, at forbudet på en række punkter har vist  

 sig ikke længere at være hensigtsmæssigt.
Anvendelsen af  

 digitale medier er nu udbredt til andre områder end  

 eksemplarfremstilling af fastformsprodukter som cd er, cd-rom er og lign.  

 Bestemmelsen indebærer i sin nuværende form, at der kan  

 opstå en utilsigtet retlig usikkerhed omkring den almindelige private  

 brug af Internettet, ligesom privatpersoners optagelser på digitale  

 medier af kommende digitale radio- og fjernsynsudsendelser med henblik  

 på tidsforskudt brug ikke vil være tilladt.
Der er derfor behov  

 for at tilpasse lovgivningen til den teknologiske udvikling og finde en  

 løsning, der giver adgang til at udnytte de nye teknologiske  

 muligheder med henblik på privat eksemplarfremstilling.
Ministeriet har på denne baggrund overvejet, om  

 forbudet mod digital kopiering helt burde ophæves, således at  

 adgangen til at foretage digital privatkopiering bringes på linie med  

 de gældende regler om analog kopiering.
Dette ville betyde, at der kom  

 til at gælde en vidtgående adgang til digital kopiering, der  

 udover kopiering til rent personlig brug også ville omfatte kopiering  

 inden for lukkede klubber og studiekredse, kopiering i arbejdsforhold samt i  

 forbindelse med undervisning.
Værker i digital form er særdeles  

 sårbare over for kopiering, idet der meget hurtigt kan fremstilles  

 mange eksemplarer uden mærkbare kvalitetstab.
Det vil endvidere kunne  

 have væsentlige skadevirkninger for rettighedshaverne, hvis det blev  

 muligt at distribuere værker i digital form, f.eks. musikfiler og film,  

 til venner og bekendte via e-mail.
 Et forslag om, at adgangen til at fremstille digitale  

 eksemplarer begrænses til personlig brug inden for husstanden, har  

 under høringen fået støtte fra Copy-Dan, Båndkopi,  

 Dansk Artist Forbund, Danske Billedautorer, Danske Dramatikeres Forbund,  

 Danske Dagblades Forening, Danske Filminstruktører, Danske Jazz Beat  

 & Folkemusik Autorer (DJFBA), Danske Populær Autorer, Danske  

 Skønlitterære Forfattere, Dansk Forfatterforening, Dansk  

 Journalistforbund, Dansk Komponist Forening, Dansk Musiker Forbund, Dansk  

 Skuespillerforbund, Film- og TV-Arbejderforeningen, Fællesrådet  

 for Udøvende Kunstnere, Foreningen af danske  

 Videogramdistributører, Filmret og IFPI Danmark, KODA & NCB,  

 Landsorganisationen i Danmark (LO), Multi Medie Foreningen, Samrådet  

 for Ophavsret, Scandinavian TV Organisations against Piracy Denmark (STOP) og  

 Statens Musik Råd.
 Audio/Video-Leverandørforeningen,  

 Biblioteksstyrelsen, Blankmedieimportørers Afgiftsorganisation,  

 Danmarks Radio, Dansk Dataforening, Det Kongelige Bibliotek,  

 Forbrugerrådet, Kommunernes Skolebiblioteksforening,  

 Lægemiddelindustriforeningen, Statens Museum for Kunst,  

 Statsbiblioteket i Århus, Tele Danmark og TV 2 har ønsket, at  

 der kommer til at gælde de samme regler for analog og digital  

 eksemplarfremstilling til privat brug.
 Dansk Musikforlæggerforening og Den danske  

 Forlæggerforening anfører, at der ikke på nuværende  

 tidspunkt bør ske en lempelse af forbudet mod privat digital  

 kopiering, men at man bør afvente resultatet af forhandlingerne om  

 direktivforslaget om ophavsretten i informationssamfundet.
 Dansk Fagpresse har udtalt sig imod, at forbudet mod  

 digital kopiering til privat brug ophæves.
 Efter en samlet afvejning af de fremførte  

 synspunkter finder Kulturministeriet, at det vil være for  

 vidtgående at gennemføre en fuldstændig ligestilling  

 mellem digital og analog kopiering.
 I overensstemmelse hermed foreslås det, at der i en  

 ny § 12, stk. 2, nr. 5, kun gives adgang til at fremstille digitale  

 eksemplarer til personlig brug inden for husstanden.
Forslaget indebærer, at der kun gives adgang til  

 kopiering af tekst, musik og billeder m.v. i digital form til personlig brug  

 f.eks. med henblik på optagelse af radio- og tv-udsendelser til  

 tidsforskudt brug, kopiering af en musik-cd til bilen, til sommerhuset eller  

 til en walkman, kopiering til en opsamlings-cd og kopiering til en pc med  

 henblik på elektronisk afvikling inden for husstanden.
Derimod vil det  

 ikke være tilladt at fremstille digitale eksemplarer, der bruges uden  

 for den enkelte husstand, f.eks. kopiering til bekendte og skolekammerater.  

 Det vil heller ikke være tilladt for køberen af et digitalt  

 leveret musikværk at videresende musikværket via e-mail til  

 venner og bekendte.
Kopiering til personlig brug omfatter endvidere ikke  

 kopiering som led i arbejde eller undervisning.
Det følger af ophavsretslovens § 12,  

 stk. 2, nr. 3, som har sin baggrund i en tilsvarende bestemmelse i  

 edb-programdirektivet fra 1991, at det uanset forslaget til § 12,  

 stk. 2, nr. 5, fortsat vil være forbudt at fremstille eksemplarer  

 af edb-programmer i digitaliseret form.
Ved »edb-programmer« forstås  

 »en række instruktioner eller oplysninger, fikseret i en hvilken som  

 helst form eller på et hvilket som helst medium, som tilsigter direkte  

 eller indirekte at bringe en datamat til at angive, udføre eller  

 opnå en bestemt funktion, opgave eller et bestemt resultat.« Det vil  

 således fortsat ikke vil være tilladt at kopiere edb-programmer  

 som f.eks. styresystemer til computere, styre- og søgeprogrammer i  

 databaser og multimedieværker, tekstbehandlingsprogrammer og computer-  

 og konsolspil.
Det vil heller ikke være tilladt at kopiere eksempelvis  

 et litterært værk i digital form, såfremt dette også  

 indeholder et edb-program, som styrer afviklingen af det litterære  

 værk.
Med udtrykket »husstand« præciseres det, at de  

 digitale kopier kun må anvendes inden for en fysisk persons  

 privatsfære.
Hvad der nærmere skal anses for omfattet af begrebet  

 »husstand« må afgøres ved en konkret bedømmelse, hvor der  

 bl.a. bør lægges vægt på, om der er tale om  

 bofællesskaber med fælles husholdning og andre momenter, der  

 måtte pege på en i dagligdagen personlig forbundet personkreds.  

 Når det drejer sig om kollegier, sociale institutioner og lign., er det  

 afgørende, at kopieringen ikke foretages til brug for institutionen  

 som sådan.
Digital eksemplarfremstilling, der sker som led i  

 arbejdsforhold, f.eks. i forbindelse med undervisning, advokatvirksomhed og  

 lign., samt digital eksemplarfremstilling til intern brug i institutioner,  

 erhvervsvirksomheder m.v., er ikke omfattet af forslaget.
For så vidt  

 angår analog kopiering er kopieringsbehovet i sådanne situationer  

 i vid udstrækning dækket ved kopieringsaftaler (aftalelicenser)  

 med ophavsmændene, f.eks. i form af aftaler om fotokopiering i  

 undervisningsvirksomhed og i erhvervsvirksomheder m.v., jf. ophavsretslovens  

 §§ 13 og 14. På undervisningsområdet er der efter  

 bestemmelsen i ophavsretslovens § 13 også mulighed for at  

 indgå aftaler med aftalelicensvirkning om digital  

 eksemplarfremstilling.
Aftalelicensordningen i § 14 om  

 erhvervsvirksomheder omfatter imidlertid ikke digital eksemplarfremstilling,  

 og der findes derfor ikke i den gældende lovgivning en måde,  

 hvorpå erhvervsvirksomheder, institutioner m.v. centralt kan erhverve  

 rettigheder til digital eksemplarfremstilling til intern brug.  

 Kulturministeriet har overvejet, om bestemmelsen i ophavsretslovens  

 § 14, som foreslået af blandt andre Dansk Industri, Dansk  

 Journalistforbund, Finansrådet og Samrådet for Ophavsret,  

 bør udvides til også at omfatte digital eksemplarfremstilling.  

 Ministeriet finder det imidlertid rigtigst at udskyde en endelig  

 stillingtagen til spørgsmålet, indtil EF-direktivet om ophavsret  

 i informationssamfundet skal gennemføres i dansk ret.
Det bemærkes, at der ikke i forbindelse med  

 liberaliseringen af forbudet mod digital kopiering til privat brug stilles  

 forslag om ændring af bestemmelsen i ophavsretslovens § 36,  

 stk. 3. Det betyder, at der fortsat er mulighed for, at den, der har ret  

 til at benytte et værk i digitaliseret form, som styres af et  

 edb-program, kan fremstille nødvendige brugs- og  

 sikkerhedseksemplarer.
Bestemmelsen gælder både for fysiske  

 personer og erhvervsvirksomheder, institutioner m.v.
Adgangen til at fremstille eksemplarer i digital form til  

 personlig brug inden for husstanden gælder, uanset om kopieringen sker  

 på grundlag af et analogt eller digitalt forlæg.
Sker  

 eksemplarfremstillingen i analog form, f.eks. ved papirudprintning fra et  

 værk i digital form, er forholdet omfattet af de almindelige regler i  

 ophavsretslovens § 12, stk. 1, om eksemplarfremstilling til privat  

 brug.
Den digitale kopiering må udelukkende ske til  

 personlig brug for fremstilleren eller dennes husstand.
Det betyder, at de  

 fremstillede eksemplarer ikke fysisk må spredes uden for  

 husstandssfæren, ligesom eksemplarerne heller ikke må  

 videresendes til venner og bekendte via e-mail og lign.
 Det bemærkes, at der ved en eksemplarfremstilling  

 til personlig brug kun må benyttes medhjælp af personer, som  

 tilhører den pågældende husstand.
Det har endelig været overvejet, om der på det  

 digitale område bør fikseres et bestemt begrænset antal  

 kopier, som det er lovligt at fremstille.
I den gældende lovs  

 § 12, stk. 1, er det præciseret, at der kun må  

 fremstilles enkelte eksemplarer til privat brug.
Kulturministeriet finder  

 ikke, at det vil være hensigtsmæssigt med angivelse af et bestemt  

 antal eksemplarer.
Spørgsmålet om, hvor mange kopier, der  

 må fremstilles uden aftale med rettighedshaverne, må bero  

 på en konkret bedømmelse af værkets karakter, herunder  

 graden af værkets sårbarhed over for kopiering.
En særlig  

 iagttagelse af sårbarhedskriteriet for så vidt angår de  

 digitale værker bør efter ministeriets opfattelse lede til, at  

 der i de enkelte konkrete tilfælde på det digitale område  

 må være tale om et meget begrænset antal eksemplarer.
Til nr. 3 Efter den gældende lovs § 39, stk. 3,  

 varetages administrationen og opkrævningen af  

 blankbåndsvederlaget af én godkendt fællesorganisation,  

 som repræsenterer en væsentlig del af danske ophavsmænd,  

 udøvende kunstnere og andre rettighedshavere, herunder fremstillere af  

 grammofonplader m.v.
Det foreslås, at bestemmelsen om  

 opkrævningsorganisationen på blankbåndsområdet,  

 affattes på en sådan måde, at ordet »danske« ikke  

 optræder som en betingelse for organisationens godkendelse.
Det  

 afgørende vil efter forslaget være, om organisationen  

 repræsenterer en væsentlig del af ophavsmænd til en bestemt  

 art af værker, der anvendes i Danmark.
Forslaget skal ses i  

 sammenhæng med det under nr. 4 stillede forslag, hvorefter ordet  

 »danske« rettighedshavere efter Europa-Kommissionens opfattelse ikke er  

 foreneligt med reglerne i EU-retten.
Der henvises til bemærkningerne  

 nedenfor under nr. 4.
Til nr. 4 Til stk. 1.
 Forslaget har til formål at sikre, at der ikke kan  

 rejses tvivl om, hvorvidt ophavsretslovens aftalelicenssystem kan anses at  

 være foreneligt med EU-retten.
Efter den gældende lovs § 50, stk. 1, kan  

 der på en række nærmere angivne områder ske en  

 værksudnyttelse, hvis der indgås aftale med en organisation, som  

 repræsenterer en væsentlig del af danske ophavsmænd til en  

 bestemt art af værker.
Aftalelicensen indebærer, at en bruger,  

 som har indgået aftale med en organisation, der omfatter en  

 væsentlig del af danske ophavsmænd til en bestemt art af  

 værker, efter loven får ret til at udnytte andre værker af  

 samme art, selv om ophavsmændene til disse værker ikke  

 repræsenteres af organisationen, herunder udenlandske  

 ophavsmænd.
 Aftalelicenssystemet er en nordisk retskonstruktion, som  

 har eksisteret i de nordiske ophavsretslove siden 1961. Aftalelicensen har  

 vist sig at være et velegnet instrument til at sikre  

 ophavsmændenes rettigheder i forbindelse med masseudnyttelse af deres  

 værker, f.eks. på fotokopieringsområdet og  

 kabelspredningsområdet, samtidig med at den tilgodeser brugernes  

 ønsker om den lettest mulige adgang til at udnytte beskyttede  

 værker.
I ophavsretsloven findes der for tiden aftalelicenser  

 inden for seks udnyttelsesområder.
Det drejer sig om  

 eksemplarfremstilling inden for undervisningsvirksomhed (§ 13),  

 eksemplarfremstilling inden for erhvervsvirksomhed m.v. (§ 14),  

 optagelse af radio- og fjernsynsudsendelser til brug for syns- og  

 hørehandicappede (§ 17, stk. 5), gengivelse af  

 kunstværker i alment oplysende fremstillinger (§ 23, stk. 2),  

 udsendelse i radio og fjernsyn (§ 30), samt kabelviderespredning af  

 radio- og fjernsynsudsendelser (§ 35).
Aftalelicensen har i de senere år fået en  

 stigende betydning inden for ophavsretten, da den har vist sig at være  

 en hensigtsmæssig måde at erhverve rettigheder på i  

 organiseret form.
Denne retskonstruktion vil antagelig også i fremtiden  

 blive anvendt som løsningsmodel inden for andre områder, hvor  

 brugerne ellers skulle indhente samtykke til at udnytte værker m.v. fra  

 et ubestemt antal individuelle rettighedshavere.
 Europa-Kommissionen har i 1999 på baggrund af en  

 klage rejst kritik mod aftalelicensen for kabelviderespredning af radio- og  

 fjernsynsudsendelser i lovens § 35, jf. § 50. Kommissionen har  

 givet udtryk for, at kravet om, at rettighedshaverorganisationer - for at  

 kunne blive godkendt til at indgå aftaler om kabelviderespredning af  

 radio- og fjernsynsudsendelser efter ophavsretslovens § 35 - skal  

 repræsentere en væsentlig del af  danske rettighedshavere,  

 ikke er i overensstemmelse med EU-reglerne om forbud mod diskrimination  

 på grundlag af nationalitet og fri udveksling af tjenesteydelser.
 Regeringen har for at undgå den usikkerhed omkring  

 funktionen af aftalelicenssystemet, som for såvel brugere som  

 rettighedshavere ville kunne følge af en sag ved EF-Domstolen, over  

 for Kommissionen givet tilsagn om at søge aftalelicensbestemmelsen i  

 § 50, stk. 1, ændret, således at ordet »danske« i  

 overensstemmelse med Kommissionens ønsker erstattes med et  

 nationalitetsneutralt kriterium.
På denne baggrund stilles der forslag om, at  

 § 50, stk. 1, affattes på en sådan måde, at ordet  

 »danske« ikke optræder som en betingelse for aftalelicensens  

 anvendelse.
Det afgørende vil efter forslaget være, om den  

 aftalesluttende organisation repræsenterer en væsentlig del af  

 ophavsmænd til en bestemt art af værker, der anvendes i Danmark.
 Kulturministeriet har overvejet, om udeladelsen af  

 tilknytningskriteriet om dansk nationalitet kun skulle have virkning for  

 kabelaftalelicensen og ikke for de øvrige aftalelicensbestemmelser,  

 der er angivet i § 50, stk. 1. Selv om Kommissionens kritik er  

 specifikt rettet mod aftalelicensordningen på kabelområdet, har  

 den betydning for aftalelicenssystemet som helhed, og ministeriet finder  

 ikke, at det vil være holdbart at opstille forskellige grundbetingelser  

 for anvendelsen af de enkelte aftalelicensbestemmelser.
Det følger af aftalelicensens struktur, at der kun  

 kan være én organisation på hvert enkelt  

 værksområde.
I modsat fald ville der kunne eksistere flere  

 aftaler med virkning for udnyttelsen af det samme værk, ligesom det  

 ville være uklart, hvilken organisation de udenforstående  

 rettighedshavere skulle rette deres krav mod.
For samtidig at bevare klarhed  

 over, hvilke organisationer der i fremtiden vil kunne indgå aftaler med  

 aftalelicensvirkning, foreslås det, at de aftalesluttende  

 organisationer undergives en godkendelsesordning.
Der henvises til forslaget  

 til stk. 3 nedenfor samt bemærkningerne hertil.
 Forslaget har under høringen i almindelighed  

 fået støtte fra Dansk Dataforening og Danske Dagblades  

 Forening.
 Danmarks Radio og TV 2 har noteret sig begrundelsen for en  

 omlægning af aftalelicensordningen og kan i den forbindelse tilslutte  

 sig forslaget om, at rettighedshaverorganisationer, der indgår aftale  

 med aftalelicensvirkning, skal godkendes af Kulturministeriet.
 Copy-Dan, Kabel-TV, Dansk Artist Forbund, Dansk  

 Forfatterforening, Dansk Musiker Forbund, Danske Jazz Beat & Folkemusik  

 Autorer (DJFBA), Foreningen af danske Videogramdistributører, Filmret  

 og IFPI Danmark, KODA og Samrådet for Ophavsret har udtrykt  

 forståelse for forslaget, men udtrykker samtidig en vis bekymring over,  

 at der på grund af krav fra Europa-Kommissionen ikke længere kan  

 opstilles en betingelse om, at de aftalesluttende organisationer skal  

 repræsentere en væsentlig del af danske rettighedshavere.
 Konkurrencestyrelsen har anført, at  

 ophævelsen af nationalitetskriteriet udgør en liberalisering,  

 der vil kunne medvirke til at øge konkurrencen om den bedst og  

 billigst mulige administration af ophavsrettighederne.
Til stk. 2 Forslaget svarer til den gældende lovs § 50,  

 stk. 2. Bestemmelsen indebærer, at aftalelicensen kun giver  

 brugeren ret til at benytte udenforstående ophavsmænds  

 værker på de vilkår, som følger af den  

 indgåede aftale med organisationen og af de i stk. 1 nævnte  

 bestemmelser.
Til stk. 3 Forslaget til stk. 3 tilsigter at gennemføre  

 en generel godkendelsesordning for alle rettighedshaverorganisationer, der  

 med hjemmel i lovens § 50, stk. 1, ønsker at indgå  

 aftaler med aftalelicensvirkning.
Efter den gældende lov er godkendelsesordningen  

 begrænset til de organisationer, der ønsker at gøre  

 rettighedskrav gældende for kabelviderespredning af radio- og  

 fjernsynsudsendelser.
Kravet om godkendelse blev indført i 1996 i  

 forbindelse med omlægningen fra tvangslicens til aftalelicens.  

 Baggrunden var, at det blev anset for nødvendigt at have en vis  

 offentlig kontrol med rettighedsorganisationer på kabelområdet  

 for at sikre, at organisationerne indgik de nødvendige  

 samarbejdsaftaler.
Såfremt dette ikke måtte lykkes, har  

 kulturministeren mulighed for at bestemme, at en godkendt organisation for  

 så vidt angår bestemte typer af programspredning skal være  

 en fællesorganisation, som omfatter flere grupper af  

 rettighedshavere.
På områder, hvor der i dag ikke gælder  

 en godkendelsesordning, er det overladt til brugeren at afgøre, om den  

 rettighedshaverorganisation, som man indgår aftale med,  

 repræsenterer en væsentlig del af danske ophavsmænd til en  

 bestemt art af værker.
Bestrider en udenforstående  

 rettighedshaver, at en indgået aftale har aftalelicensvirkning,  

 afgøres dette spørgsmål af domstolene.
Den i forslaget til stk. 1 foreslåede  

 ophævelse af tilknytningskriteriet om dansk nationalitet betyder, at  

 det vil kunne være forbundet med betydelige vanskeligheder for den  

 enkelte bruger at afgøre, om en aftale indgået med en bestemt  

 organisation har aftalelicensvirkning.
Som følge heraf, har  

 Kulturministeriet fundet det nødvendigt at stille forslag om, at der  

 indføres en generel offentlig kontrol med samtlige  

 rettighedshaverorganisationer, som indgår aftaler med  

 aftalelicensvirkning på bestemte områder.
En manglende offentlig  

 kontrol vil efter ministeriets opfattelse medføre retsusikkerhed,  

 hvilket vil være til gene for såvel brugere som  

 rettighedshavere.
I overensstemmelse hermed foreslås det, at  

 rettighedshaverorganisationer, som indgår aftaler med  

 aftalelicensvirkning skal godkendes af kulturministeren.
Godkendelse er en  

 forudsætning for, at aftalerne også får virkning i forhold  

 til udenforstående rettighedshavere, herunder udenlandske  

 rettighedshavere.
Det afgørende for, om en organisation kan godkendes  

 til at kunne indgå aftaler med aftalelicensvirkning inden for et  

 bestemt område, bør efter Kulturministeriets opfattelse  

 være, at organisationen efter en samlet konkret bedømmelse kan  

 siges at omfatte en væsentlig del af ophavsmændene til en bestemt  

 art af værker, der anvendes i Danmark.
Ved bedømmelsen  

 bør der efter ministeriets opfattelse lægges vægt på  

 en række forskellige faktorer såsom antallet af rettighedshavere  

 og værker m.v., som organisationen repræsenterer, organisationens  

 mulighed for efter dens vedtægter internt at kunne forpligte sine  

 medlemmer samt organisationens forankring i eksisterende organisationer.
Det  

 bør også tillægges betydning, om en organisation er fast  

 indarbejdet inden for et givent forvaltningsområde, og om  

 organisationen har den fornødne administrative kapacitet til at  

 varetage opkrævning og udlodning til de enkelte rettighedshavere  

 på forsvarlig vis.
Det kan i den forbindelse være af betydning,  

 om organisationen har lokalt markedskendskab og erfaring med indgåelse  

 af licensaftaler i Danmark, og om den pågældende organisation i  

 forvejen administrerer kollektive licensaftaler med brugere i Danmark  

 på andre områder end det aftalelicensområde, som  

 godkendelsen angår.
Organisationens mulighed for at etablere  

 gensidighedsaftaler med udlandet vil tillige kunne indgå i vurderingen.  

 Særligt inden for kabelspredningsområdet må der fortsat  

 lægges vægt på, at der mellem en fællesorganisation  

 og andre relevante organisationer indgås de nødvendige interne  

 samarbejdsaftaler.
Bortset fra de nævnte kriterier må det i  

 almindelighed påses, at organisationens vedtægter er i  

 overensstemmelse med ophavsretsloven og andre almindelige retsregler,  

 herunder om der i vedtægterne er indbygget mindretalsgarantier.
I en  

 fællesorganisation bør der efter vedtægterne være  

 mulighed for afgørelse af interne tvister ved voldgift.
Det følger af aftalelicensens natur, at der kun vil  

 kunne godkendes én organisation inden for hver værksart.  

 Såfremt flere organisationer inden for samme art af værker blev  

 godkendt til at indgå aftaler med aftalelicensudløsende effekt,  

 ville det for brugeren stå uklart, hvilken af organisationerne der  

 skulle sluttes aftale med for at kunne anvende samtlige værker inden  

 for samme værksart.
Hertil kommer, at det ville volde de  

 udenforstående rettighedshavere betydelige vanskeligheder at  

 afgøre, hvilken organisation, de skulle rette deres vederlagskrav mod.  

 Aftaler, som indgås af ikke-godkendte organisationer, vil være  

 gyldige i forhold til medlemmer, som organisationen efter fuldmagter eller  

 interne vedtægter kan forpligte, men vil ikke være gyldige i den  

 forstand, at aftalerne vil have aftalelicensudløsende virkning i  

 forhold til rettighedshavere, som ikke repræsenteres af organisationen.  

 Nogen særlig bestemmelse herom i selve lovteksten skønnes  

 på baggrund af erfaringerne på kabelspredningsområdet ikke  

 nødvendig.
 Forslaget om indførelse af en ministeriel  

 godkendelsesordning har under høringen fået støtte fra  

 Copy-Dan, Kabel-TV, Danmarks Radio, Foreningen af danske  

 Videogramdistributører, Filmret og IFPI Danmark, Samrådet for  

 Ophavsret og TV 2.
 Dansk Musiker Forbund har foreslået, at  

 godkendelsesmyndigheden henlægges til Ophavsretslicensnævnet.
 Den danske Forlæggerforening har udtalt sig imod en  

 godkendelsesordning, hvorefter der kun kan godkendes én  

 rettighedshaverorganisation inden for hver værkskategori.
Kulturministeriet vil efter forslaget til stk. 3  

 kunne bestemme, at en godkendt organisation på nærmere angivne  

 områder skal være en fællesorganisation, som omfatter flere  

 organisationer af rettighedshavere, der opfylder kravene efter forslaget til  

 stk. 1. Forslaget har til formål at sikre, at Copy-Dan s  

 nuværende sektorer inden for f.eks. undervisningskopiering,  

 erhvervskopiering og kabel-tv i det væsentlige kan danne udgangspunkt  

 for ministeriets godkendelse af de organisationer, som efter  

 omlægningen skal være berettigede til at slutte aftaler med  

 aftalelicensvirkning.
Dette er af stor betydning for såvel  

 rettighedshavere som brugere, da praktiske hensyn fortsat taler for, at det  

 så vidt muligt bør være muligt at klarere samtlige  

 rettigheder gennem én fællesorganisation.
Ministeriet finder det  

 i den forbindelse nødvendigt at præcisere, at en godkendt  

 fællesorganisation alene kan bestå af organisationer, ikke af  

 enkeltstående rettighedshavere.
Bestemmelsen i den gældende lovs § 50,  

 stk. 4, som er grundlaget for KODA s koncenssionsordning, foreslås  

 ophævet.
Bestemmelsen foreslås i uændret form  

 overført til en ny § 75 a, idet der samtidig stilles forslag om,  

 at KODA s tariffer undergives nævnskompetence.
Der henvises til  

 forslaget under nr. 6 samt bemærkningerne hertil.
Til nr. 5 Forslaget er af teknisk karakter.
Det foreslås, at  

 henvisningen til § 12, stk. 2, nr. 4, om forbud mod digital  

 eksemplarfremstilling til privat brug ændres til § 12,  

 stk. 2, nr. 5. Dette er en konsekvens af, at bestemmelsen i § 12,  

 stk. 2, nr. 4, foreslås ændret, således at det bliver  

 muligt for fysiske personer at fremstille eksemplarer i digital form til  

 personlig brug.
Forslaget indebærer, at det også i forhold til  

 udøvende kunstnere, fremstillere af lyd- og billedoptagelser, radio-  

 og fjernsynsforetagender og fremstillere af fotografiske billeder vil  

 være tilladt at fremstille enkelte eksemplarer i digital form  

 udelukkende til personlig brug inden for husstanden.
Der henvises til  

 ændringsforslag nr. 2 samt bemærkningerne hertil.
Til nr. 6 Bestemmelsen i § 75 a, stk. 1, svarer til den  

 gældende lovs § 50, stk. 4, der fik sin nuværende  

 formulering ved lov nr. 1207 af 27. december 1996. Bestemmelsen, der  

 udgør grundlaget for KODA s koncession (bevilling), foreslås af  

 lovsystematiske grunde flyttet fra lovens kapitel 2 til dens kapitel 6.
 Der foreslås ingen indholdsmæssige  

 ændringer vedrørende selve koncessionsordningen.  

 Kulturministeriet må fortsat være af den opfattelse, at et vist  

 offentligt tilsyn med KODA s indre virksomhed er nødvendigt, eftersom  

 KODA i praksis indtager en monopolstilling.
Der er imidlertid ét element i  

 koncessionsordningen, som efter ministeriets opfattelse bør  

 ændres.
I dag er det et vilkår i KODA s koncession, at KODA s  

 tariffer skal godkendes af Kulturministeriet.
Tarifferne er det vederlag,  

 musikbrugere skal betale for at anvende KODA s repertoire ved offentlig  

 fremførelse af beskyttet musik.
Ordningen indebærer, at alle  

 tariffer   såvel aftalte som generelle tariffer   skal forelægges  

 til godkendelse i ministeriet.
Den gældende godkendelsesordning er stærkt  

 historisk betinget.
Det kan efter ministeriets opfattelse ikke længere  

 anses for tidssvarende, at et ministerium varetager tarifgodkendelser af den  

 nævnte art.
 Det foreslås derfor at lade den offentlige kontrol  

 med KODA s tariffer overgå til det uafhængige  

 Ophavsretslicensnævn, som allerede i dag varetager kontrollen med de  

 afgifter, som Gramex på vegne af udøvende kunstnere og  

 fremstillere af lydoptagelser opkræver for udsendelse i radio og  

 fjernsyn og anden offentlig fremførelse.
Det er ministeriets opfattelse, at nævnet har vist  

 sig at udgøre et nyttigt organ til en hurtig og kvalificeret  

 afgørelse af visse ophavsretlige tvistigheder, som ellers kunne have  

 verseret for domstolene i årevis.
Der er derfor efter ministeriets  

 opfattelse også grundlag for at antage, at nævnet på  

 tilfredsstillende måde vil kunne overtage opgaven med at føre  

 tilsyn med KODA s tariffer.
I forvejen er en ikke uvæsentlig del af  

 KODA s opkrævningsområde, nemlig kabelviderespredning, undergivet  

 nævnets kompetence, jf. lovens § 48, stk. 1.
Nævnet består af tre medlemmer: En  

 højesteretsdommer og to andre sagkyndige medlemmer.
Nævnets  

 virksomhed er reguleret i bekendtgørelse nr. 762 af 2. oktober  

 1997.
Efter forslaget til § 75 a, stk. 2, skal  

 nævnet anlægge en rimelighedsvurdering ved afgørelsen af,  

 om der foreligger et misbrug af eneretten i tilfælde, hvor KODA stiller  

 urimelige vilkår for at meddele tilladelse til offentlig  

 fremførelse af musikværker.
Rimelighedsbedømmelsen  

 bør foretages ud fra en samlet vurdering af den konkrete sags  

 omstændigheder, idet der ved afgørelsen blandt andet bør  

 lægges vægt på almene samfundsmæssige hensyn samt  

 konkurrenceretlige hensyn, herunder princippet om ikke-diskriminering.
Det vil antagelig hyppigst være musikbrugere, som er  

 utilfredse med KODA s tariffer, der vil indlede en klagesag med hjemmel i  

 § 75 a, stk. 2. Også KODA har imidlertid  

 søgsmålskompetence.
I overensstemmelse med nævnets praksis  

 vil KODA som en form for anerkendelsessøgsmål have mulighed for  

 at indklage musikbrugere for nævnet med krav om nævnets  

 godkendelse af bestemte vilkår.
Nævnets kompetence i henhold til § 75 a,  

 stk. 2, bliver   ligesom tilfældet er med den gældende  

 godkendelsesordning - alene fremførelsesrettigheder.
Selv om KODA  

 på nogle områder skulle licensiere fremførelsesrettigheder  

 sammen med andre rettigheder, f.eks. rettigheder til eksemplarfremstilling,  

 hvilket kunne være tilfældet vedrørende Internet, vil  

 nævnet udelukkende kunne tage stilling til den del af en tarif, der  

 relaterer sig til fremførelsesrettighederne.
 Bortset fra at nævnet i særlige tilfælde  

 kan fastsætte vilkårene for offentlig musikfremførelse,  

 indebærer den foreslåede ordning   ligesom den gældende  

 godkendelsesordning ikke noget indgreb i komponisternes eneret efter lovens  

 § 2 til at give samtykke til offentlig musikfremførelse.
I forbindelse med ikrafttræden af  

 nærværende lovændring vil KODA s koncession blive  

 ændret, således at det gældende vilkår om  

 Kulturministeriets tarifgodkendelse udgår.
I perioden herefter vil KODA  

 fortsat kunne basere sin opkrævningsvirksomhed på de hidtil  

 godkendte tariffer, indtil nævnet i konkrete afgørelser  

 måtte have truffet beslutning om en ændring af disse.
Det følger af henvisningen i § 75 a,  

 stk. 2, 2. pkt., til § 47, stk. 1, 2. pkt., at nævnets  

 afgørelser ikke kan indbringes for anden administrativ myndighed,  

 herunder Kulturministeriet.
Parterne i sager for Ophavsretslicensnævnet  

 har derimod mulighed for at indbringe nævnets afgørelser for  

 domstolene.
 Henvisningen til § 47, stk. 1, 3. pkt., i  

 forslaget til § 75 a, stk. 2, 2. pkt., indebærer, at  

 bestemmelserne i ovennævnte bekendtgørelse om  

 Ophavsretslicensnævnet, også vil komme til at gælde  

 § 75 a-sager.
 Under høringen har KODA og Danmarks Radio kunnet  

 tilslutte sig forslaget om nævnskompetence på dette  

 område.
Til nr. 7 Efter den gældende lovs § 82, stk. 2, sker  

 ransagning i sager om overtrædelse af bestemmelser i ophavsretsloven i  

 overensstemmelse med retsplejelovens regler om ransagning i sager, som efter  

 loven kan medføre frihedsstraf.
Denne formulering, der blev  

 gennemført ved den store revision af ophavsretsloven i 1995,  

 følger retsplejelovens ordlyd på daværende tidspunkt.  

 Herefter kunne der ske ransagning, når sagen angik en forbrydelse, der  

 efter loven kunne medføre frihedsstraf.
Formuleringen af § 82, stk. 2, har givet  

 anledning til en del tvivl - særlig efter at retsplejeloven i 1997 er  

 blevet ændret - således at der nu kun kan foretages ransagning i  

 sager, der er undergivet offentlig påtale.
I lyset heraf finder  

 Kulturministeriet, at det vil være mest hensigtsmæssigt at  

 ophæve bestemmelsen, således at ransagning i sager om  

 overtrædelse af ophavsretsloven sker i overensstemmelse med de  

 almindelige betingelser i retsplejeloven.
Herefter vil der fortsat kunne  

 foretages ransagning i de ophavsretlige sager, der omfattes af § 76,  

 stk. 2, eller § 77, stk. 2, idet disse sager som de eneste i  

 ophavsretsloven kan påtales af det offentlige, jf. § 82,  

 stk. 1.
Til § 2 Til stk. 1 Det foreslås, at loven træder i kraft dagen  

 efter bekendtgørelsen i Lovtidende.
Til stk. 2 Det foreslås, at de hidtid gældende  

 bestemmelser i ophavsretslovens § 50, jf. §§ 13 og 14, § 17,  

 stk. 5, § 23, stk. 2, §§ 30 og 35, fortsat finder  

 anvendelse på aftaler, der er indgået før lovens  

 ikrafttræden.
Baggrunden for forslaget er, at der ikke skal kunne skabes  

 tvivl om aftalelicensvirkningen af gældende aftaler.
Der er på en  

 række vigtige udnyttelsesområder, bl.a. med hensyn til  

 kabelviderespredning af radio- og fjernsynsudsendelser, indgået aftaler  

 på grundlag af den gældende retstilstand.
Såvel  

 rettighedshavere som brugere har indrettet sig i overensstemmelse med disse  

 aftaler.
Det vil efter Kulturministeriets opfattelse kunne få alvorlige  

 følger, hvis gyldigheden og aftalelicensvirkningerne af gældende  

 aftaler på en række brugerområder kunne bestrides.
Til § 3 Da dette lovforslag kan siges at have konsekvenser  

 på områder, der er dækket af hjemmestyreordningerne  

 på Færøerne og i Grønland, finder Kulturministeriet  

 det rigtigst, at en ikrafttræden på Færøerne og i  

 Grønland først bør ske efter forhandlinger med de  

 færøske og grønlandske myndigheder.
Bilag Lovforslaget sammenholdt med gældende lov Gældende formulering Lovforslaget § 1 I lov om ophavsret, jf. lovbekendtgørelse nr. 706 af 29. september  

 1998, foretages følgende ændringer:
 § 12. Af et offentliggjort værk må enhver  

 fremstille eller lade fremstille enkelte eksemplarer til sin private brug.  

 Sådanne eksemplarer må ikke udnyttes på anden  

 måde.
Stk. 2. Bestemmelsen i stk. 1 giver ikke ret til  

 at 1)	opføre et bygningsværk, 2)	fremstille et eksemplar af et kunstværk ved afstøbning,  

 ved aftryk fra original plade eller stok eller på nogen anden  

 måde, som indebærer, at eksemplaret kan opfattes som en  

 original, 3)	fremstille eksemplarer af edb-programmer i digitaliseret form  

 eller 4)	fremstille eksemplarer i digital form af andre værker,  

 når eksemplarfremstillingen sker på grundlag af en gengivelse af  

 værket i digitaliseret form.
 1. I § 12, stk. 2, nr. 3, ændres »form  

 eller« til: »form,«.
 2. § 12, stk. 2, nr. 4, ophæves og i stedet  

 indsættes:
»4)	fremstille eksemplarer i digital form af databaser, når  

 eksemplarfremstillingen sker på grundlag af en gengivelse af databasen  

 i digital form, eller 5)	fremstille enkelte eksemplarer i digital form af andre værker,  

 medmindre det udelukkende sker til personlig brug for fremstilleren eller  

 dennes husstand.« Stk. 3. Bestemmelsen i stk. 1 giver ikke ret til at  

 benytte fremmed medhjælp ved eksemplarfremstillingen, når der er  

 tale om 1)	musikværker, 2)	filmværker, 3)	værker af brugskunst eller 4)	kunstværker, såfremt eksemplarfremstillingen har form af  

 en kunstnerisk gengivelse.
 Stk. 4. Bestemmelsen i stk. 1 giver ikke brugeren ret til  

 ved eksemplarfremstilling af musikværker og filmværker at anvende  

 teknisk udstyr, der er stillet til rådighed for almenheden på  

 biblioteker, i forretningslokaler eller på andre offentligt  

 tilgængelige steder.
 § 39. Den, der erhvervsmæssigt fremstiller eller  

 indfører lyd- eller videobånd eller andre indretninger,  

 hvorpå lyd eller billeder kan optages, skal betale vederlag til  

 ophavsmændene til de i stk. 2 nævnte værker.
 Stk. 2. Vederlaget skal betales for bånd m.v., der er  

 egnet til fremstilling af eksemplarer til privat brug, og kun for  

 værker, som er udsendt i radio eller fjernsyn, eller som er udgivet  

 på fonogram, film, videogram eller lignende.
Stk. 3. Administrationen og kontrollen, herunder  

 opkrævningen, udøves af en fællesorganisation, som  

 repræsenterer en væsentlig del af danske ophavsmænd,  

 udøvende kunstnere og andre rettighedshavere, herunder fremstillere af  

 grammofonplader m.v. og fotografer, og som af kulturministeren er godkendt  

 hertil.
Ministeren kan forlange at få meddelt alle oplysninger om  

 opkrævningen, forvaltningen og fordelingen af vederlaget.
 3. § 39, stk. 3, affattes således:
»Stk. 3. Administrationen og kontrollen, herunder  

 opkrævningen, udøves af en fællesorganisation, som  

 repræsenterer en væsentlig del af ophavsmænd,  

 udøvende kunstnere og andre rettighedshavere, herunder fremstillere af  

 grammofonplader m.v. og fotografer, hvis værker, præstationer  

 m.v. anvendes i Danmark.
Organisationen skal godkendes af kulturministeren.  

 Ministeren kan forlange at få meddelt alle oplysninger om  

 opkrævningen, forvaltningen og fordelingen af vederlaget.« Stk. 4. Organisationen fastsætter retningslinjer for  

 udbetalingen af vederlaget til de berettigede, så fordelingen i videst  

 muligt omfang sker i overensstemmelse med den kopiering, som finder sted.
En  

 tredjedel af det årlige beløb til udbetaling skal dog anvendes  

 til støtte af formål, der er fælles for  

 ophavsmændene m.fl. inden for de grupper, som repræsenteres af  

 organisationen, jf. stk. 3.
§ 50. Aftalelicens efter §§ 13 og 14, § 17,  

 stk. 5, § 23, stk. 2, §§ 30 og 35 kan  

 påberåbes af brugere, der har indgået en aftale om den  

 pågældende værksudnyttelse med en organisation, som  

 omfatter en væsentlig del af danske ophavsmænd til en bestemt art  

 af værker.
Aftalelicensen giver brugeren ret til at udnytte andre  

 værker af samme art, selv om ophavsmændene til disse værker  

 ikke repræsenteres af organisationen.
 4. § 50 affattes således:
»§ 50. Aftalelicens efter §§ 13 og 14, § 17,  

 stk. 5, § 23, stk. 2, og §§ 30 og 35 kan  

 påberåbes af brugere, der har indgået en aftale om den  

 pågældende værksudnyttelse med en organisation, som  

 omfatter en væsentlig del af ophavsmænd til en bestemt art af  

 værker, der anvendes i Danmark.
Aftalelicensen giver brugeren ret til  

 at udnytte andre værker af samme art, selv om ophavsmændene til  

 disse værker ikke repræsenteres af organisationen.
 Stk. 2. Aftalelicensen giver kun brugeren ret til at benytte  

 de ikke-repræsenterede ophavsmænds værker på den  

 måde og på de vilkår, som følger af den  

 indgåede aftale med organisationen og af de i stk. 1 nævnte  

 bestemmelser.
 Stk. 2. Aftalelicensen giver kun brugeren ret til at benytte  

 de ikke-repræsenterede ophavsmænds værker på den  

 måde og på de vilkår, som følger af den  

 indgåede aftale med organisationen og af de i stk. 1 nævnte  

 bestemmelser.
Stk. 3. Rettighedsorganisationer, som indgår aftaler om  

 samtidig og uændret videreudsendelse af radio- eller  

 fjernsynsudsendelser af den i § 35 nævnte karakter, skal godkendes  

 af kulturministeren.
Ministeren kan bestemme, at en godkendt organisation  

 på nærmere angivne områder skal være en  

 fællesorganisation, som omfatter flere grupper af rettighedshavere.  

 Aftaler indgået i strid med 1. og 2. pkt. er ugyldige.
Stk. 3. Rettighedshaverorganisationer, som indgår  

 aftaler af den i stk. 1 nævnte karakter, skal godkendes af  

 kulturministeren.
Der kan kun godkendes én organisation inden for hver  

 værksart.
Ministeren kan bestemme, at en godkendt organisation på  

 nærmere angivne områder skal være en  

 fællesorganisation, som omfatter flere organisationer, der opfylder  

 kravene efter stk. 1.« ...
§ 65. En udøvende kunstners fremførelse af et  

 litterært eller kunstnerisk værk må ikke uden kunstnerens  

 samtykke 5. I § 65, stk. 4, § 66, stk. 2,
§ 67, stk. 2, § 69, stk. 3, og § 70,  

 stk. 3, ændres »§ 12, stk. 1 og stk. 2, nr. 4,«  

 til: »§ 12, stk. 1 og stk. 2, nr. 5,«.
1)	optages på bånd, film eller anden indretning, der kan  

 gengive den, eller 2)	gøres tilgængelig for almenheden.
Stk. 2. Er fremførelsen optaget som anført i  

 stk. 1, nr. 1, må den ikke uden den udøvende kunstners  

 samtykke overføres til anden indretning, der kan gengive den, eller  

 gøres tilgængelig for almenheden, før 50 år er  

 forløbet efter udgangen af det år, da fremførelsen fandt  

 sted.
Hvis en optagelse af en fremførelse udgives eller  

 offentliggøres inden for dette tidsrum, varer beskyttelsen dog, indtil  

 50 år er forløbet efter udgangen af det år, hvor den  

 første udgivelse eller offentliggørelse fandt sted, alt efter  

 hvilket tidspunkt der er det første.
 Stk. 3. En aftale mellem en udøvende kunstner og en  

 filmproducent om at medvirke ved indspilningen af en film indebærer, at  

 den udøvende kunstner i mangel af modstående aftale formodes at  

 have overdraget sin ret til udlejning af filmen til producenten.
 Stk. 4. Bestemmelserne i § 2, stk. 3, §§ 3 og  

 11, § 12, stk. 1 og stk. 2, nr. 4, § 12, stk. 3, nr.  

 1, og § 12, stk. 4, §§ 13, 15 og 16, § 17, stk. 1-3  

 og 5, § 18, stk. 1 og 2, § 19, stk. 1 og 2, §§ 21,  

 22, 25, 27, 28, 31 og 33-35, § 36, stk. 3, §§ 39-47,  

 49-57, § 58 a samt §§ 61 og 62 finder tilsvarende anvendelse  

 på udøvende kunstneres fremførelser og optagelser heraf.  

 Bestemmelsen i § 19, stk. 1, finder kun anvendelse på en  

 optagelse efter stk. 1 og 2, når denne for første gang er  

 solgt eller på anden måde overdraget af rettighedshaveren eller  

 med dennes samtykke inden for Det Europæiske Økonomiske  

 Samarbejdsområde.
 Stk. 5. Uanset bestemmelserne i stk. 1 kan Det Kongelige  

 Teater lade teatrets festforestillinger eller forestillinger i anledning af  

 officielle besøg udsende af Danmarks Radio eller TV 2 i radio eller  

 fjernsyn.
§ 66. Lydoptagelser må ikke uden fremstillerens samtykke  

 eftergøres eller gøres tilgængelige for almenheden,  

 før 50 år er forløbet efter udgangen af det år, da  

 optagelsen fandt sted.
Hvis en lydoptagelse udgives eller  

 offentliggøres inden for dette tidsrum, varer beskyttelsen dog, indtil  

 50 år er forløbet efter udgangen af det år, hvor den  

 første udgivelse eller offentliggørelse fandt sted, alt efter  

 hvilket tidspunkt der er det første.
Som eftergørelse betragtes  

 også det forhold, at en optagelse overføres fra én  

 optagelse til en anden.
 Stk. 2. Bestemmelserne i § 2, stk. 3, § 11,  

 stk. 2, § 12, stk. 1 og stk. 2, nr. 4, § 12,  

 stk. 3, nr. 1, § 12, stk. 4, §§ 13, 15 og 16, § 17,  

 stk. 1-3 og 5, § 18, stk. 1 og 2, § 19, stk. 1 og 2,  

 §§ 21, 22, 25, 27, 28, 31, 33, 34, § 36, stk. 3, §§ 39-47  

 samt §§ 49-52 finder tilsvarende anvendelse på lydoptagelser.  

 Bestemmelsen i § 19, stk. 1, finder kun anvendelse på en  

 optagelse efter stk. 1, når denne for første gang er solgt  

 eller på anden måde overdraget af rettighedshaveren eller med  

 dennes samtykke inden for Det Europæiske Økonomiske  

 Samarbejdsområde.
 Stk. 3. Uanset bestemmelsen i stk. 1 må  

 lydoptagelser, som udsendes trådløst i radio eller fjernsyn,  

 videreudsendes over kabelanlæg og videreudsendes til almenheden ved  

 hjælp af radioanlæg, når dette sker uden ændringer og  

 samtidig med, at udsendelsen finder sted.
§ 67. Billedoptagelser må ikke uden fremstillerens  

 samtykke eftergøres eller gøres tilgængelige for  

 almenheden, før 50 år er forløbet efter udgangen af det  

 år, da optagelsen fandt sted.
Hvis en billedoptagelse udgives eller  

 offentliggøres inden for dette tidsrum, varer beskyttelsen dog, indtil  

 50 år er forløbet efter udgangen af det år, hvor den  

 første udgivelse eller offentliggørelse fandt sted, alt efter  

 hvilket tidspunkt der er det første.
Som eftergørelse betragtes  

 også det forhold, at en optagelse overføres fra én  

 optagelse til en anden.
Stk. 2. Bestemmelserne i § 2, stk. 3, § 11,  

 stk. 2, § 12, stk. 1 og stk. 2, nr. 4, § 12,  

 stk. 3, nr. 2, § 12, stk. 4, §§ 13, 15 og 16, § 17,  

 stk. 1, 3 og 5, § 18, stk. 1 og 2, § 19, stk. 1 og  

 2, § 21, stk. 3, §§ 22, 25, 27, 28 og 31-34, § 36,  

 stk. 3, § 47 samt §§ 49-52 finder tilsvarende anvendelse  

 på billedoptagelser.
Bestemmelsen i § 19, stk. 1, finder kun  

 anvendelse på en optagelse efter stk. 1, når denne for  

 første gang er solgt eller på anden måde overdraget af  

 rettighedshaveren eller med dennes samtykke inden for Det Europæiske  

 Økonomiske Samarbejdsområde.
 Stk. 3. Uanset bestemmelsen i stk. 1 må  

 billedoptagelser, som udsendes trådløst i fjernsyn,  

 videreudsendes over kabelanlæg og videreudsendes til almenheden ved  

 hjælp af radioanlæg, når dette sker uden ændringer og  

 samtidig med, at udsendelsen finder sted.
§ 69. En radio- eller fjernsynsudsendelse må ikke uden  

 radio- eller fjernsynsforetagendets samtykke udsendes af andre eller på  

 anden måde fremføres offentligt.
Udsendelsen må heller  

 ikke uden samtykke affotograferes eller optages på bånd, film  

 eller anden indretning, der kan gengive den.
 Stk. 2. Er en udsendelse affotograferet eller optaget som  

 anført i stk. 1, må den ikke uden foretagendets samtykke  

 overføres til anden indretning, der kan gengive den, eller spredes til  

 almenheden, før 50 år er forløbet efter udgangen af det  

 år, da udsendelsen fandt sted.
Stk. 3. Bestemmelserne i § 11, stk. 2, § 12,  

 stk. 1 og stk. 2, nr. 4, § 15, § 17, stk. 1-3,  

 § 19, stk. 1 og 2, §§ 21, 22 og 25, § 27, stk. 1 og  

 3, §§ 28, 31, 32, 33 og § 36, stk. 3, finder tilsvarende  

 anvendelse på radio- og fjernsynsudsendelser.
Bestemmelsen i § 19,  

 stk. 1, finder kun anvendelse på de i stk. 2 nævnte  

 udsendelser, når disse for første gang er solgt eller på  

 anden måde overdraget af rettighedshaveren eller med dennes samtykke  

 inden for Det Europæiske Økonomiske Samarbejdsområde.
 § 70. Den, som fremstiller et fotografisk billede  

 (fotografen), har eneret til at råde over billedet ved at fremstille  

 eksemplarer af det og ved at gøre det tilgængeligt for  

 almenheden.
 Stk. 2. Retten til et fotografisk billede varer, indtil 50  

 år er forløbet efter udgangen af det år, da billedet blev  

 fremstillet.
Stk. 3. Bestemmelserne i § 2, stk. 2 og 3,  

 §§ 3, 7, 9 og 11, § 12, stk. 1 og stk. 2, nr. 4,  

 §§ 13-16, § 17, stk. 1, 3 og 5, § 18, stk. 1 og 2,  

 § 19, stk. 1 og 2, §§ 20, 21 og 23, § 24, stk. 1 og  

 2, §§ 25, 27, 28, 30, 31, 33-35, § 36, stk. 3, §§ 39-47,  

 49-58 og §§ 60-62 finder tilsvarende anvendelse på fotografiske  

 billeder.
Er et fotografisk billede genstand for ophavsret efter § 1,  

 kan denne også gøres gældende.
 § 50.
 6. Efter § 75 indsættes:
 ...
Stk. 4. Erhvervsmæssig virksomhed, hvorved en  

 repræsentant for indehaveren af ophavsretten eller en  

 kontraktmæssig indehaver af denne ret indgår aftaler om offentlig  

 fremførelse af et musikværk, der er beskyttet efter denne lov,  

 skal godkendes af kulturministeren.
Ministeren kan fastsætte  

 nærmere vilkår for godkendelsen.
Aftaler indgået i strid  

 med 1. og 2. pkt. er ugyldige.
»§75 a.
Erhvervsmæssig virksomhed, hvorved en  

 repræsentant for indehaveren af ophavsretten eller en  

 kontraktmæssig indehaver af denne ret indgår aftaler om offentlig  

 fremførelse af et musikværk, der er beskyttet efter denne lov,  

 skal godkendes af kulturministeren.
Ministeren kan fastsætte  

 nærmere vilkår for godkendelsen.
Aftaler indgået i strid  

 med 1. og 2. pkt. er ugyldige.
Stk. 2. Stiller en organisation m.v., der er godkendt i  

 henhold til stk. 1, urimelige vilkår for at meddele tilladelse til  

 offentlig fremførelse af musikværker, kan  

 Ophavsretslicensnævnet på begæring fastsætte  

 vilkårene for fremførelsen. § 47, stk. 1, 2. og 3.  

 pkt., finder tilsvarende anvendelse.« § 82. Overtrædelser, som omfattes af § 76,  

 stk. 2, eller § 77, stk. 2, påtales af det offentlige,  

 når den forurettede begærer det.
 7. § 82, stk. 2, ophæves.
 Stk. 2. Ransagning i sager om overtrædelse af  

 bestemmelser i denne lov sker i overensstemmelse med retsplejelovens regler  

 om ransagning i sager, som efter loven kan medføre frihedsstraf.
§ 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. For aftaler indgået før lovens  

 ikrafttræden finder de hidtil gældende bestemmelser i  

 ophavsretslovens § 50, jf. §§ 13 og 14, § 17, stk. 5,  

 § 23, stk. 2, og §§ 30 og 35, fortsat anvendelse.
§ 3 Loven gælder ikke for Færøerne og Grønland, men  

 kan ved kgl. anordning sættes helt eller delvis i kraft for  

 Færøerne og Grønland med de afvigelser, som de  

 særlige færøske eller grønlandske forhold  

 tilsiger.
