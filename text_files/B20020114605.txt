Bekendtgørelse om fordelingen af  

 forretningerne mellem statsadvokaterne I medfør af § 103, stk. 1, i retsplejeloven, jf.  

 lovbekendtgørelse nr. 777 af 16. september 2002, fastsættes:
 § 1. Fordelingen af forretningerne mellem de  

 regionale statsadvokater i Østre landsretskreds er  

 følgende:
1)	Statsadvokaten for København, Frederiksberg og  

 Tårnby varetager forretningerne vedrørende  

 politidirektøren i København samt politimesterembederne  

 på Frederiksberg og i Tårnby.
Embedskontoret for statsadvokaten  

 for København, Frederiksberg og Tårnby er i  

 København.
2)	Statsadvokaten for Sjælland varetager forretningerne  

 vedrørende politimesterembederne i Gentofte, Lyngby, Gladsaxe,  

 Hvidovre, Glostrup, Helsingør, Hillerød, Frederikssund,  

 Roskilde, Holbæk, Kalundborg, Ringsted og Slagelse.
Embedskontoret for  

 statsadvokaten for Sjælland er i København.
3)	Statsadvokaten for Fyn, Sydøstsjælland, Lolland,  

 Falster og Bornholm varetager forretningerne vedrørende  

 politimesterembederne i Køge, Næstved, Vordingborg,  

 Nykøbing Falster, Nakskov, på Bornholm, i Odense, Svendborg,  

 Nyborg, Assens og Middelfart.
Embedskontoret for statsadvokaten for Fyn,  

 Sydøstsjælland, Lolland, Falster og Bornholm er i  

 København.
 Stk. 2. Fordelingen af forretningerne mellem de regionale  

 statsadvokater i Vestre landsretskreds er  

 følgende:
1)	Statsadvokaten i Sønderborg varetager forretningerne  

 vedrørende politimesterembederne i Sønderborg, Gråsten,  

 Tønder, Haderslev, Ribe, Esbjerg, Varde, Fredericia, Kolding, Vejle og  

 Ringkøbing.
Embedskontoret for statsadvokaten i Sønderborg er i  

 Sønderborg.
2)	Statsadvokaten i Viborg varetager forretningerne  

 vedrørende politimesterembederne i Horsens, Herning, Århus,  

 Odder, Silkeborg, Skive og Viborg.
Embedskontoret for statsadvokaten i Viborg  

 er i Viborg.
3)	Statsadvokaten i Aalborg varetager forretningerne  

 vedrørende politimesterembederne i Holstebro, Randers, Grenå,  

 Thisted, Løgstør, Aalborg, Hobro, Frederikshavn og  

 Hjørring.
Embedskontoret for statsadvokaten i Aalborg er i  

 Aalborg.
 § 2. Statsadvokaten for særlig  

 økonomisk kriminalitet varetager for hele landet forretningerne  

 vedrørende økonomiske forbrydelser, herunder navnlig sager, der  

 kan formodes at indeholde en overtrædelse af straffelovens  

 §§ 278-283, §§ 289-304 eller en overtrædelse af erhvervs-,  

 bolig-, afgifts- og skattelovgivningen, når der kan være grund  

 til at antage, at overtrædelsen har et særlig betydeligt omfang,  

 er et led i organiseret kriminalitet, er udført ved anvendelsen af  

 særegne forretningsmetoder eller på anden måde er af  

 særlig kvalificeret karakter.
 Stk. 2. Opstår der tvivl, om en sag henhører  

 under statsadvokaten for særlig økonomisk kriminalitet,  

 afgøres spørgsmålet af rigsadvokaten.
 Stk. 3. Embedskontoret for statsadvokaten for særlig  

 økonomisk kriminalitet er i København.
 § 3. Statsadvokaten for særlige  

 internationale straffesager varetager for hele landet forretningerne  

 vedrørende internationale straffesager, herunder navnlig sager om  

 folkedrab, forbrydelser mod menneskeheden, krigsforbrydelser,  

 terrorhandlinger og andre alvorlige forbrydelser begået i udlandet,  

 hvor efterforskningen og strafforfølgningen som følge af sagens  

 kompleksitet og internationale aspekt forudsætter en særlig viden  

 om og indsigt i forholdene i udlandet og forudsætter, at der etableres  

 et samarbejde med myndigheder i andre lande, internationale institutioner,  

 organisationer mv.
 Stk. 2. Opstår der tvivl, om en sag henhører  

 under statsadvokaten for særlige internationale straffesager,  

 afgøres spørgsmålet af rigsadvokaten.
 Stk. 3. Embedskontoret for statsadvokaten for særlige  

 internationale straffesager er i København.
 § 4. Bekendtgørelsen træder i kraft  

 den 1. januar 2003.
 Stk. 2. Bekendtgørelse nr. 787 af 21. september 1992 om  

 fordelingen af forretningerne mellem statsadvokaterne ophæves.
