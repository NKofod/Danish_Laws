Klage  

 over manglende diagnostik i forbindelse med smerter i testikel (torsion) Nævnet fandt ikke grundlag for kritik af lægerne, men  

 fandt at det havde været hensigtsmæssigt, om mellemvagten på urologisk  

 afdeling  

 var mødt op i skadestuen, og havde foretaget en undersøgelse af patienten.
Nævnet oplyste, at en drejning af testiklen med  

 afklemning af blodforsyningen (testistorsion) har en helt karakteristisk  

 aldersfordeling, og at testistorsion efter 30-års alderen må betragtes som  

 ekstrem  

 sjælden.
Kendskabet til denne karakteristiske aldersfordeling er vigtig og må  

 altid tages i betragtning i differentialdiagnostiske overvejelser ved  

 vurdering  

 af patienter med akutte smerter i pungen (skrotum). Ydermere er den vigtigste  

 differentialdiagnose (alternativ sygdomsart) netop betændelse i bitestiklen  

 (epididymitis acuta), som netop har aldersmaksimum omkring 40 til 50 år.  

 Begyndelsessymptomerne ved betændelse i bitestiklen er desuden af og til  

 identiske med symptomerne ved en testistorsion.
Karakteristisk for  

 betændelsen  

 i bitestiklen i tidlig fase er netop distinkt ømhed på selve bitestiklen,  

 mens  

 selve testiklen kun er lidt øm eller uøm.
