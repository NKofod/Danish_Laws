 Ved valg af medlemmer til udvalgene kan indgås valgforbund mellem to  

 lister.
 Kirkeministeriets skrivelse af 22. december 1988 til Torben Braun  

 Jørgensen.
 I skrivelse af 9. december 1988 har De med henvisning til, at Tårnby  

 menighedsråd har fastsat, at menighedsrådets stående udvalg skal bestå af 5  

 medlemmer, forspurgt, om der ved valg af medlemmer til udvalgene kan indgås  

 valgforbund mellem 2 lister.
 De har i denne forbindelse oplyst, at et medlem af rådet har krævet  

 forholdstalsvalgmåden anvendt ved udvalgenes nedsættelse.
 I anledning heraf skal man meddele, at spørgsmålet må besvares  

 bekræftende.
 Menighedsrådets formand (mødelederen) skal forud for afstemninger, ved  

 hvilke forholdstalsvalgmåden er krævet anvendt, anmode medlemmerne om overfor  

 ham/hende at anmelde, hvilke grupper, de ønsker at tilslutte sig.
 Anmeldelsen skal foretages forud for hver enkelt afstemning, og  

 gruppeopdelingen vil således kunne ændres fra afstemning til afstemning og  

 uafhængigt af tilhørsforholdet til de kandidatlister, der opstillede til  

 selve menighedsrådsvalget.
