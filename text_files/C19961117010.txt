 Ved cirkulæreskrivelse af 27. juni 1994 orienterede Justitsministeriet om  

 den aftale, som EU-medlemsstaterne har indgået om et kontrolsystem for  

 overførsel af militært udstyr i Den Europæiske Union.
 Som det fremgår af cirkulæreskrivelsen, indeholder aftalen en pligt for en  

 afsenderstat til at sikre, at der i forbindelse med forsendelse af militært  

 udstyr til en EU-destination medfølger et ledsagedokument, der indeholder en  

 række oplysninger om forsendelsen.
 Modtagerstaten er efter forsendelsens ankomst forpligtet til at  

 kontrollere, stemple og returnere en kopi af ledsagedokumentet, således at  

 afsenderstaten har en vis garanti for, at en forsendelse med militært udstyr  

 er nået frem til bestemmelsesstedet.
Siden cirkulæreskrivelsens ikrafttræden den 1. juli 1994 har det således  

 været den politikreds, hvori forsendelsens endelige bestemmelsessted er  

 beliggende, der har varetaget afstemplingsopgaverne og tilbagesendelsen af  

 ledsagedokumentet.
Der henvises i øvrigt til cirkulæreskrivelsen af 27. juni  

 1994.
 På baggrund af en henvendelse fra Foreningen af Politimestre i Danmark har  

 Justitsministeriet aftalt med Forsvarsministeriet, at afstemplingsopgaverne  

 og tilbagesendelsen af ledsagedokumentet i forbindelse med det danske  

 forsvars indførsel af militært udstyr i Danmark med virkning fra den 1.  

 juni 1996 skal varetages af den pågældende forsvarsmyndighed.
 P.M.V.
 E.B.
