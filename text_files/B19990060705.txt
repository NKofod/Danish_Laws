Bekendtgørelse om refusion af udgifter  

 til beredskab, bekæmpelses- og saneringsforanstaltninger, samt  

 affaldsbortskaffelse vedrørende olie- og kemikalieforurening  

 (Strandrensningsbekendtgørelsen) I medfør af § 36, stk. 2 og § 48 i lov nr. 476 af 30. juni 1993 om  

 beskyttelse af havmiljøet, som senest ændret ved lov nr. 902 af  

 16. december 1998, § 12a i lovbekendtgørelse nr. 570 af 3. august 1998  

 om afgift af affald og råstoffer, samt tekstanmærkning nr. 104 ad  

 23.21.01 tiltrådt af Finansudvalget den 14. april 1999,  

 fastsættes:
 § 1. Udgifter til anskaffelse og vedligeholdelse  

 af materiel til det kommunale beredskab afholdes af kommunalbestyrelsen,  

 udgifter til det amtskommunale beredskab afholdes af amtsrådet og  

 udgifter til det statslige beredskab afholdes af staten.
 Stk. 2. Kommunalbestyrelsen kan bestemme, at udgifter til  

 anskaffelse og vedligeholdelse af materiel til bekæmpelse af forurening  

 i havne afholdes af havnebestyrelsen.
 § 2. Udgifter til bekæmpelse af olie- og  

 kemikalieforurening af havet og de kystnære dele af  

 søterritoriet afholdes af staten.
§ 3. Ved forureninger af kyststrækninger i  

 en kommune afholdes udgifterne til saneringsforanstaltninger af  

 kommunalbestyrelsen.
Ved forurening af havne afholdes udgifterne til  

 forureningsbekæmpelsen af havnebestyrelsen.
Såfremt  

 kommunalbestyrelsen og amtsrådet aftaler at samarbejde om  

 saneringsforanstaltningerne, kan der aftales en forholdsmæssig  

 fordeling af udgifterne hertil.
Stk. 2. Ved forureninger af kyststrækninger i to eller  

 flere kommuner afholdes udgifterne til saneringsforanstaltninger i  

 fællesskab af de berørte kommunalbestyrelser og amtsråd.
I  

 de konkrete tilfælde aftales en forholdsmæssig fordeling af  

 udgifterne mellem de berørte myndigheder.
 Stk. 3. Kommunen afholder udgifter til bortskaffelse af  

 affaldet, herunder affaldsafgiften.
 § 4. Miljøstyrelsen refunderer  

 kommunalbestyrelsens og amtsrådets dokumenterede udgifter efter § 3,  

 såfremt betingelserne i § 4, stk. 2 og 3 er opfyldt.
Stk. 2. Enhver saneringsforanstaltning, der  

 medfører udgifter til statslig refusion efter denne  

 bekendtgørelse, skal anmeldes til Miljøstyrelsen før den  

 påbegyndes.
Anmeldelsens indhold og proceduren for anmeldelse skal  

 udarbejdes i overensstemmelse med kravene i bilag 1.
 Stk. 3. Begæring om refusion af udgifter efter § 3  

 sendes til Miljøstyrelsen, og skal være påtegnet af den  

 kommunale revision, samt indeholde de oplysninger, der fremgår af bilag  

 2.
 § 5. Miljøstyrelsens afgørelser  

 efter denne bekendtgørelse kan ikke indbringes for anden administrativ  

 myndighed.
 § 6. Bekendtgørelsen træder i kraft  

 den 1. august 1999, og har virkning fra den 1. januar 1999.
 Stk. 2. Bestemmelserne i § 4, stk. 2 og 3 får dog  

 ikke virkning før datoen for bekendtgørelsens  

 ikrafttræden.
 Stk. 3. Samtidig ophæves bekendtgørelse nr.  

 15 af 8. januar 1993 om fordeling af udgifter til beredskab og  

 bekæmpelses- og saneringsforanstaltninger vedrørende olie- og  

 kemikalieforurening mellem havnebestyrelsen, kommunalbestyrelsen,  

 amtsrådet  og staten samt bekendtgørelse nr. 1131 af 19.  

 december 1997 om kompensation for affaldsafgiften.
 Stk. 4. Ansøgninger om refusion af  

 saneringsforanstaltninger vedrørende olie- og kemikalieforureninger,  

 der er foretaget før den 1. januar 1999, behandles efter de tidligere  

 gældende regler, jf. § 6, stk. 3.
Miljø- og Energiministeriet, den 19. juli  

 1999 Svend Auken /Jesper Hermansen Bilag 1 Anmeldelsen i henhold til § 4 stk. 2 skal indeholde  

 følgende:
 Før iværksættelse af enhver  

 foranstaltning i henhold til § 3, skal kommunen/amtet foretage en anmeldelse  

 af forureningen til Miljøstyrelsen.
 Anmeldelsen skal som minimum indeholde oplysninger om,  

 hvor forureningen har fundet sted, anmeldelsestidspunkt samt angivelse af  

 navn og telefonnummer på den kommune/amt, der anmelder  

 forureningen.
 Anmeldelsen skal snarest muligt følges op med en  

 telefax eller et brev, der skal indeholde en mere detaljeret beskrivelse af  

 forureningens karakter og omfang, kommunens/amtets  

 påtænkte/iværksatte foranstaltninger samt et overslag over  

 de samlede udgifter til saneringsforanstaltningerne.
 Indenfor Miljøstyrelsens almindelige kontortid  

 (man.-fre. kl. 9-16), skal anmeldelse ske ved telefonisk henvendelse,  

 efterfulgt af en telefax eller et brev.
 Udenfor styrelsens normale kontortid skal anmeldelse ske  

 ved telefax eller brev.
Bilag 2 Oplysninger, der skal indeholdes i kommunens/amtets  

 refusionsbegæringer i forbindelse med saneringsforanstaltninger ved  

 olie- og kemikalieforureninger Kommunens/amtets navn og adresse Kommunens/amtets kontooplysninger Rapport opført i kronologisk rækkefølge over de  

 iværksatte foranstaltninger (minutrapport) Mængden af olie- og kemikalieforurenet sand fra  

 strandrensningen indvejet i tons.
 Dokumentation i form af daterede indvejningssedler fra det  

 registreringspligtige anlæg, påført affalds art og  

 vægt.
 Kopi af timesedler med angivelse af timepris for alt personel og  

 materiel som har været indsat til forureningsbekæmpelsen.
 Kopi af bilag vedrørende øvrige relevante udgifter, som  

 ønskes refunderet, herunder kompensation for affaldsafgiften.
