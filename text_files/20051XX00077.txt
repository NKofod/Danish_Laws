Skriftlig fremsættelse (16.  

 november 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 ændring af ligningsloven (Skattefrihed for  

 kloakforsyningers udgifter til historiske tjenestemandsforpligtelser) (Lovforslag nr.
L 76).
 Formålet med lovforslaget er at undgå, at skattereglerne  

 lægger hindringer i vejen for kommuners ønske om at udskille deres  

 kloakforsyning i selskabsform, når kommunen ikke har hensat beløb til dækning  

 af kommende udgifter til tjenestemandspensioner.
Nogle kommuner har ikke hensat beløb til dækning af  

 tjenestemandsforpligtelser.
I steder har kommunerne udgiftsført  

 forpligtelserne  

 i takt med de faktiske pensionsudbetalinger til tjenestemændene.
Ved udskillelsen af kloakforsyningen skal selskabet  

 refundere kommunen et beløb, der svarer til de uafdækkede  

 tjenestemandsforpligtelser, som er optjent forud for selskabets overtagelse  

 af  

 driften af forsyningsvirksomheden.
Selskabet får til gengæld lov til at  

 opkræve  

 udgiften hos forbrugerne over priserne.
Kommunale virksomheder er skattefri, når de drives i  

 kommunalt regi.
Når driften udskilles i et aktieselskab, indtræder der  

 skattepligt for selskabet.
Selskabet har ikke fradragsret for betalingen til  

 kommunen for tjenestemandsforpligtelser optjent før overtagelsen af driften.  

 Selskabets betaling til kommunen kommer derfor til at ske for beskattede  

 midler.
Herved forøges opkrævningen hos forbrugerne med skatten af beløbet.  

 Det  

 gør kloakforsyningen dyrere, når den udskilles til drift i selskabsform.
Med henblik på at ligestille drift af kloakforsyning i  

 kommunalt regi med drift i selskabsform foreslås det, at  

 kloakforsyningsselskaber skattefrit kan opkræve udgiften til kommunens  

 uafdækkede tjenestemandspensioner.
Skattefriheden er betinget af, at kommunen  

 ikke har sat penge af til udgiften til de tidligere optjente  

 tjenestemandspensioner.
Forslaget svarer til den ordning, som el-selskaberne fik i  

 forbindelse med el-reformen.
Her fik el-selskaberne skattefrihed for et beløb  

 svarende til, hvad selskabet skulle betale til kommunen til dækning af de  

 uafdækkede historiske tjenestemandsforpligtelser.
 Det foreslås, at forslaget skal træde i kraft med virkning  

 for indkomståret 2005.
 Idet jeg i øvrigt henviser til lovforslaget bemærkninger,  

 skal jeg anbefale forslaget til folketingets velvillige behandling.
