 Vejledning om cirkulære om arbejdstid og arbejdspenge samt ydelser  

 til kost og selvforvaltning til indsatte i kriminalforsorgen.
 (Til kriminalforsorgens anstalter, arresthuse og pensioner).
 Cirkulæret er udarbejdet som led i gennemførelsen af betænkning nr.  

 1058/1986 om arbejde, undervisning og fritid.
I.
Arbejdstid.
 Ad § 1, stk. 1.
 Kravet om en fordeling af den normale arbejdstid med mindst 7 timer på  

 hver af ugens 5 første dage er bl.a. begrundet i ønsket om at bevare fredag  

 som en reel arbejdsdag, at muliggøre fremstillinger uden for arbejdstiden på  

 alle ugens hverdage og ud fra en forventning om, hvorledes kommende  

 arbejdstidsnedsættelser vil indvirke på arbejdsdagens længde.
 Det skal bemærkes, at der ikke er fastsat nogen bestemt opmønstringstid.  

 Direktoratet er indforstået med, at opmønstringstiden på arbejdsdage af  

 hensyn til gennemførelsen af de fastlagte personalebesparelser lokalt  

 fastsættes mellem kl. 06 og 07.
Arbejdstidstilrettelæggelsen i arresthusene kan foretages med fornøden  

 lempelse.
Ligeledes vil der for anstalternes vedkommende efter forudgående  

 godkendelse i direktoratet kunne være anledning til afvigelser, hvor  

 driftsbetingede hensyn i særlig grad tilsiger det, f.eks. inden for områder,  

 hvor der er tale om store afstande, eksempelvis skovbrug og landbrug m.v.  

 Spørgsmålet skal i hvert enkelt tilfælde forelægges direktoratet.
Forslag  

 gående ud på at undtage fredag som reel arbejdsdag kan ikke forventes  

 imødekommet.
 Ad § 1, stk. 2.
De indsattes spisepauser på ikke over 29 minutter indregnes således i  

 arbejdstiden.
Det skal i denne forbindelse præciseres, at de indsatte - som  

 på det almindelige arbejdsmarked - står til rådighed i spisepausen, og at  

 spisning i anstalterne i videst muligt omfang bør finde sted på  

 beskæftigelsesstederne under tilsyn af de tilknyttede  

 værkmestre/enhedsfunktionærer.
 En kort pause af indtil 15 minutters varighed vil kunne tillades enten  

 formiddag eller eftermiddag i det omfang, arbejdet tillader det.
En daglig pause af ikke over 29 minutters varighed kan godkendes og  

 indregnes i arbejdstiden for indsatte med delt arbejdstid, såfremt en sådan  

 pause findes nødvendig med henblik på indtagelse af et måltid.
Pausen træder  

 i så fald i stedet for en kort pause.
 Godkendte pauser kan ikke placeres i yderpunkterne af arbejdstiden,  

 således at denne i realiteten nedsættes.
 Hvor driftsbetingede hensyn i særlig grad kunne tilsige afvigelser, skal  

 spørgsmålet - i lighed med det under § 1, stk. 1, nævnte - i hvert enkelt  

 tilfælde forelægges direktoratet til godkendelse.
 Afbrydelser i arbejdstiden.
 Under henvisning til cirkulærets § 12 samt principperne i betænkning nr.  

 1058 skal det understreges, at afbrydelser i arbejdstiden som altovervejende  

 hovedregel ikke bør finde sted.
 Nødvendige henvendelser til indsatte i arbejdstiden bør så vidt muligt ske  

 ved personligt fremmøde på den indsattes arbejdsplads eller f.eks. via  

 værkmestrene/enhedsfunktionærerne.
 Fremstillinger i arbejdstiden uden for beskæftigelsesstedet bør kun finde  

 sted i ganske særlige tilfælde, f.eks. såfremt dette er påkrævet i  

 forbindelse med en lægelig godkendt behandling eller af andre afgørende  

 behandlingsmæssige grunde, hurtig tilvejebringelse af en nødvendig forklaring  

 i forbindelse med en disciplinærsag, nødvendiggøres af udefra kommende  

 forhold eller har lovhjemmel eller hjemmel, der sidestilles hermed, f.eks.  

 fuldbyrdelsesbekendtgørelsens § 27.
Besøg i arbejdstiden kan ikke tillades, medmindre ganske særlige  

 omstændigheder gør sig gældende, f.eks. besøg af nærtstående personer  

 bosiddende i udlandet.
Endvidere kan fravær til besøg af nærtstående personer  

 og besøgende tilknyttet en godkendt besøgsordning, f.eks.
Røde Kors, tillades  

 i maksimum 2 sammenhængende timer ugentligt, såfremt den besøgendes  

 arbejdstid, børnepasningsmuligheder, lang rejsetid, besøgsrumskapaciteten  

 eller andre særlige grunde gør det uforholdsmæssigt vanskeligt at placere  

 besøget uden for normal arbejdstid.
Ved nærtstående personer forstås  

 ægtefælle, samlever, børn, børnebørn, forældre, søskende, bedsteforældre,  

 oldeforældre og andre personer, til hvem der er en tilknytning, der kan  

 sidestilles med familiebånd.
 Af hensyn til varetagelsen af den almindelige rådgivning til de indsatte  

 bør anstalterne drage omsorg for, at arbejdstiden for anstalternes personale  

 tilrettelægges således, at fremstillinger og besøg kan finde sted i fornødent  

 omfang uden for den indsattes arbejdstid.
II.
Aflønning.
 Generelt.
 Ad § 3.
Aflønningssystemet er bygget op med en hovedregel om en fast grundløn pr.  

 time til alle indsatte, der deltager i egentlig produktionsvirksomhed,  

 økonomidrift, undervisning samt produktionsskole.
I overensstemmelse med  

 retningslinierne i § 10 kan aflønning finde sted på baggrund af  

 bonustillægsordningen.
Der må forinden arbejdets påbegyndelse foretages  

 endeligt valg imellem de to aflønningsformer.
Ved valg af  

 bonustillægsordningen vil der som hovedregel ikke være mulighed for at  

 foretage ændringer i den valgte aflønningsform, forinden det aftalte arbejde  

 er endeligt afsluttet.
 Ad § 4.
Individuelle akkorder kan fremover alene anvendes til indsatte, der  

 udfører cellearbejde (småfag), samt til indsatte i arresthuse.
Såfremt  

 arbejdsopgaver, som normalt udføres som cellearbejde, i stedet udføres i et  

 fælles lokale, vil akkord ligeledes kunne anvendes.
 Den akkordlønnedes indtjening kan f.eks. reguleres ved, at mængden af de  

 enheder, der tildeles den indsatte til udførelse, svarer til den daglige  

 indtjening på grundløn.
 Tillæg til grundlønnen.
 Ad §§ 6 og 7.
 Indsatte, der har været beskæftiget i 4 uger på samme arbejdsplads i den  

 egentlige produktion, økonomidrift, deltaget i undervisning samt i  

 produktionsskoler bør tildeles et stabilitetstillæg pr. time.
Tildelingen af tillægget forudsætter, at den indsatte har ydet en  

 tilfredsstillende og stabil arbejdsindsats.
Vurderingen heraf foretages af  

 den ledende værkme ster/enhedsfunktionær/undervisningsleder m.v.
Med henblik  

 på yderligere at modvirke hyppige omplaceringer og for at give indsatte med  

 lange opholdstider mulighed for via aflønningen at søge dækket en større del  

 af de udgifter, som de har bl.a. i forbindelse med udgange, kan der efter  

 yderligere 8 ugers beskæftigelse - dvs. efter 12 ugers beskæftigelse ialt -  

 på samme arbejdsplads ydes et kompetencetillæg pr. time.
Dette gælder  

 imidlertid ikke for indsatte, som deltager i produktionsskole, bl.a. på grund  

 af, at disse indsatte også skal have en økonomisk tilskyndelse til at gøre  

 sig egnet til at virke i enten egentlig undervisning eller i den egentlige  

 produktionsvirksomhed eller økonomidrift.
Ydelse af kompetencetillæg  

 forudsætter en konkret vurdering af den ledende værkme  

 ster/enhedsfunktionær/undervisningsleder m.v. af den indsattes  

 arbejdsindsats, arbejdsmæssige kvalifikationer og stabilitet iøvrigt.
 For så vidt angår indsatte, der er udstationerede eller på frigang til  

 uddannelse eller ulønnet arbejde, er det en forudsætning for tildeling af  

 kompetencetillæg, at der indhentes en udtalelse fra  

 uddannelses-/arbejdsstedet vedrørende den pågældendes arbejdsindsats,  

 arbejdsmæssige kvalifikationer, stabilitet m.v.
 Ved vurderingen i forbindelse med tildeling af såvel stabilitets- som  

 kompetencetillæg bør der bl.a. lægges betydelig vægt på, om den indsatte har  

 mødt rettidigt, og om det præsterede arbejde umiddelbart er blevet godkendt.  

 Der henvises iøvrigt til cirkulærets §§ 13-15.
 For så vidt angår deltagelse i produktionsskole bemærkes, at indsatte, der  

 som led i et genoptræningsforløb overføres til egentlig undervisning eller  

 egentlig produktionsvirksomhed og økonomidrift, umiddelbart ved overførslen  

 bør tildeles stabilitetstillæg, såfremt det ikke er opnået under opholdet på  

 produktionsskolen og betingelserne i øvrigt er opfyldt.
 Indsatte, som i en begrænset del af arbejdstiden deltager i  

 specialundervisning, bør for denne undervisningstid oppebære den løn, som de  

 oppebærer ved hovedbeskæftigelsen.
 Ad § 9.
Bl.a. med henblik på at sikre beskæftigelse for samtlige indsatte bør det  

 tilstræbes, at overarbejde ikke finder sted.
I de tilfælde, hvor overarbejde  

 er absolut nødvendigt, bør det begrænses mest muligt.
Tillægget for særligt  

 påkrævet overarbejde ydes af grundtimelønnen samt eventuelt tildelte  

 stabilitets- og kompetencetillæg, med den til enhver tid gældende  

 overarbejdssats.
 Ad § 10.
 Formålet med bonustillægsordningen er bl.a. at søge at inddrage de  

 indsatte i tilrettelæggelsen af beskæftigelsen, samt at skabe mulighed for at  

 kunne reagere på en ekstraordinær god eller dårlig arbejdsindsats over for  

 grupper af indsatte.
Bonustillægsordningen kan anvendes inden for den egentlige  

 produktionsvirksomhed og kun i ganske særlige tilfælde inden for  

 økonomidriften.
Bonustillægsordningen vil således kunne bringes i anvendelse  

 inden for økonomidriften ved arbejdsopgaver af helt konkret karakter, f.eks.  

 større renoverings- og ombygningsarbejder.
Det er forudsat, at ordningen anvendes over for grupper af indsatte, dvs.  

 2 til flere personer.
Bl.a. beskæftigelsens art, ordresammensætning m.v. kan  

 imidlertid nødvendiggøre, at bonustillægsordningen må administreres med  

 fornøden lempelse.
I sådanne tilfælde vil det derfor undtagelsesvis være  

 muligt f.eks. at fravige de ovenfor nævnte gruppestørrelser.
Forudsætningen for ordningen er, at værkmestrene/enhedsfunktionærerne og  

 de indsatte i fællesskab inden påbegyndelsen af en given arbejdsopgave  

 nærmere drøfter arbejdstilrettelæggelsen, herunder timeforbruget.
Det  

 anslåede timeforbrug bør være så realistisk som overhovedet muligt.
Skønnene  

 forudsættes godkendt af anstaltens økonomikontor (fængselsforvalteren).
Såfremt produktionstiden bliver mindre end det aftalte timeforbrug, skal  

 besparelsen udbetales forholdsmæssigt efter præsteret arbejdstid mellem de  

 implicerede indsatte.
Tilsvarende foretages der reduktion i grundtimelønnen,  

 såfremt produktionstiden overstiger det aftalte timeforbrug.
 Bonustillægget beregnes på grundlag af grundtimelønnen, og indsatte, der  

 oppebærer stabilitets- og kompetencetillæg, bevarer disse sideløbende med  

 optjening af bonustillæg, medmindre der eventuelt er grundlag for bortfald af  

 tildelte tillæg, jfr. bemærkningerne til § 15.
 Efter omstændighederne kan a conto udbetalinger finde sted skønsmæssigt.
 Indsatte, som i en begrænset del af arbejdstiden deltager i  

 specialundervisning, bør for denne undervisningstid oppebære den løn, som de  

 oppebærer ved hovedbeskæftigelsen, uden at dette er økonomisk belastende for  

 de øvrige deltagere i den aftalte bonusordning.
 Ad § 11.
 På tilsvarende måde som inden for det almindelige arbejdsmarked er det en  

 forudsætning for at yde søgnehelligdagstillæg, at den indsatte har været  

 beskæftiget de seneste 3 dage inden søgnehelligdagen.
 Dette gælder dog ikke for indsatte, der ikke har været beskæftiget på  

 grund af manglende arbejdsopgaver, samt for nyindsatte, der inden  

 søgnehelligdagen endnu ikke har fået anvist beskæftigelse.
 Reaktioner ved tilsidesættelse af beskæftigelsespligten m.v.
 Ad §§ 13-16.
Ved tilsidesættelse af beskæftigelsespligten foretages løntræk for den  

 tid, vedkommende ikke har været beskæftiget, dog således at der trækkes pr.  

 påbegyndt time.
Bl.a. som følge af, at løntræk på f.eks. 1 times løn over for  

 visse indsatte ikke vil have den fornødne effekt ved regelmæssigt  

 forekommende fremmøde op til en time eller mere efter arbejdstids begyndelse,  

 kan den pågældende bortvises resten af dagen uden løn, jfr. § 13, stk. 3. En  

 sådan bortvisning sidestilles med tilsidesættelse af beskæftigelsespligten.
Ved udeblivelse fra beskæftigelse af en dags varighed eller mere kan der  

 ikendes en disciplinærstraf i form af bøde.
Der ikendes en bøde for hver dag,  

 den indsatte udebliver fra beskæftigelse.
Det bemærkes, at hæftedømte ikke  

 kan ikendes bøde.
 Indsatte, der ikke udviser passende flid, kan bortvises fra  

 beskæftigelsesstedet og henvises til anden beskæftigelse, jfr. § 14, stk. 2.  

 Denne anden beskæftigelse kan eventuelt være småfag på eget opholdsrum.  

 Tilsvarende gælder ved gentagne tilsidesættelser af beskæftigelsespligten,  

 samt tilsidesættelser af beskæftigelsespligten af en dags varighed eller  

 mere.
 I øvrigt henledes opmærksomheden på § 4, stk. 3, hvorefter den indsatte i  

 tilfælde af henvisning til akkordarbejde ikke kan opnå en aflønning pr. uge,  

 der overstiger den løn, der udbetales til timelønnede pr. uge.
 Såfremt den indsatte bliver ustabil efter tildeling af stabilitets- og  

 eventuelt kompetencetillæg, d.v.s. i gentagne tilfælde møder for sent,  

 udebliver eller bortgår fra beskæftigelsesstedet, eller den pågældende yder  

 en mindre tilfredsstillende indsats, d.v.s. ikke udviser passende flid, skal  

 det nærmere vurderes, hvorvidt tillæggene skal bortfalde, jfr. § 15.
Tildelte tillæg bør således bortfalde, såfremt den indsatte har mødt for  

 sent eller er bortgået mere end 3 gange på 2 uger.
Tildelte tillæg bør  

 tilsvarende bortfalde, såfremt den indsatte udebliver fra beskæftigelse en  

 hel dag mere end 2 gange på 2 uger.
Dette gælder alle former for  

 selvforskyldt fravær fra beskæftigelse, således også eksempelvis fravær, der  

 skyldes udeblivelse fra orlov.
Ny optjeningsperiode starter, når den  

 pågældende på ny er blevet stabil.
 Afgørelser om bortfald af tildelte tillæg behandles efter de almindelige  

 forvaltningsretlige regler.
 Det beror på den enkelte institutions interne regler, hvor den indsatte i  

 arbejdstiden skal opholde sig, så længe vedkommende tilsidesætter  

 beskæftigelsespligten.
Af ordens- og sikkerhedsmæssige årsager kan enrumsanbringelse finde sted  

 ved tilsidesættelse af beskæftigelsespligten i mere end to dage.
Det  

 bemærkes, at denne mulighed kun bør anvendes undtagelsesvis på de åbne  

 anstalter.
III.
Selvforplejning og selvforvaltning.
 Ad § 18.
 Til indsatte, der er indlagt på hospital, ydes ikke kostbeløb, ligesom der  

 som hidtil ikke ydes kost til indsatte på udgang fra institutioner uden  

 selvforplejning.
I henhold til § 23 udbetales kostbeløb ugevis forud.
I den efterfølgende  

 udbetaling tilbageholdes derfor et beløb svarende til det antal dage, den  

 indsatte har været på udgang, været syg, anbragt uden for fællesskabet m.v.
 Under § 31-udgang af mere end et døgns varighed med henblik på at møde i  

 retten eller for anden offentlig myndighed udbetales kostbeløb.
 Ad §19.
 Reglen er begrundet i ligestilling af indsatte, der er på frigang til  

 uddannelse eller ulønnet arbejde fra såvel institutioner med som uden  

 selvforplejning.
 Ad § 20.
Med hensyn til sygeplejeartikler bemærkes, at dette omfatter særlige  

 cremer, shampoo m.v., som f.eks. kan være anbefalet af læge/sygeplejerske, og  

 som er håndkøbsvarer.
Derimod er receptpligtige artikler ikke omfattet af  

 selvforvaltningsbeløbet.
Det bemærkes endvidere, at de indsatte af lighedsmæssige årsager og  

 uafhængig af institutionernes lokale aftaler med frisører, skal betale et  

 nærmere fastsat beløb for frisør.
Taksten for frisør fastsættes af  

 Direktoratet for Kriminalforsorgen.
En eventuel difference mellem  

 udgift/honorar til frisøren og den fastsatte takst afholdes af institutionen.
 Såfremt den indsatte ikke selv har mulighed for at vaske privat tøj m.v.  

 på grund af, at der ikke er opsat vaskemaskiner, nedsættes  

 selvforvaltningsbeløbet pr. dag med et nærmere fastsat beløb.
 Det forudsættes, at de indsatte udover køb af vaskepulver m.v. ikke i  

 øvrigt har udgifter i forbindelse med vask.
IV.
Løsladelsesbeløb.
 Ad § 25.
Til køb af småfornødenheder i forbindelse med løsladelsen ydes et beløb  

 til fængselsdømte med en opholdstid på mere end 60 dage.
Løslades vedkommende  

 endeligt efter at have været varetægtsfængslet, ydes der ikke noget beløb.  

 Har vedkommende været på fri fod inden afsoning, medregnes opholdsdage i  

 varetægtsfængsel (arresthus) ikke.
 Der kan ikke modregnes i løsladelsesbeløbet.
 Overgangsordning.
 Ad § 26.
 Der etableres en overgangsordning, hvorefter fængselsdømte, der er indsat  

 før ikrafttrædelsen af dette cirkulære og løslades efter ikrafttrædelsen, i  

 forbindelse med løsladelse skal have udbetalt deres optjente løsladelsesbeløb  

 i henhold til de tidligere regler frem til datoen for ikrafttrædelsen af  

 dette cirkulære.
 Det optjente beløb pristalsreguleres efter de i § 27 nævnte regler.
 E.B.
Carsten Michelsen BILAG LISTE OVER GRATISYDELSER.
(De med + mærkede ydelser indgår i selvforvaltningsordningen) PERSONLIGE HYGIEJNEARTIKLER:
 (* 1) Vejledningen er optaget i Kriminalforsorgens Cirkulæresamling (bilag  

 undtaget) (KC H-1-3a).
