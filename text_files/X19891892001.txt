 Et loftssystem, der kan nedtages og genopstættes andet sted, anses for  

 at være en sædvanlig form for loftsbeklædning, der medtages ved  

 ejendomsvurderingen, jf. vurderingsloven § 9.
 En revisor forespurgte, hvorvidt et loftsystem af norsk fabrikat fra Vik  

 Verk, der findes i en række standardudførelser, benævnt 510, 520, 540, 550,  

 610 og 710/720-serien samt diverse specialudførelser, kan anses som løsøre og  

 således ikke skal medtages ved ejendomsvurderingen.
Loftsystemet består af lister eller lameller, der er monteret på  

 stålskinner og som ved hjælp af stropper er fastgjort til det overliggende  

 loft.
I loftsystemet kan monteres belysningsarmaturer og linende.
 Det er af revisionsfirmaet anført, at elforsyningen er fastgjort uafhængig  

 af loftsystemet, og at loftsystemet uden væsentlige indgreb kan nedtages og  

 genopsættes i et andet passende rum.
 Ligningsrådet udtalte, at det omhandlede system i sin helhed - som  

 tilsvarende loftsystem - måtte anses for egentlige bygningsbestanddele, idet  

 det i dag måtte anses som en sædvanlig form for loftbeklædning eller  

 loftsupplement i en lang række af erhvervsbebyggelser m.v.
