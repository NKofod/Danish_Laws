 Ved nærværende cirkulære redegøres for de ændringer i stempelloven, som er  

 gennemført ved lov nr. 283 af 23. maj 1973 om ændring af lov om  

 stempelafgift. Ændringsloven er - sammen med lov nr. 284 af samme dato om  

 kapitaltilførelsesafgift - udsendt herfra i slutningen af juni måned 1973. De  

 to love er en følge af Danmarks optagelse i EF, som har pålagt medlemslandene  

 at gennemføre afgiftsregler, hvorefter der ved tilførsel af kapital til  

 aktieselskaber m. v. kun må opkræves en afgift, nemlig en  

 kapitaltilførselsafgift af nærmere angivet indhold.
 Ophævelse af stempelpligten for stiftelsesoverensoverkomster m. v.
1. Ved ændringlovens § 1, nr. 2 og nr. 7, ophæves  

 stempellovens §§ 52 og 55. Herefter er dokumentert oprettet efter 30. juni  

 1973 om stiftelse af aktieselskaber, andre selskaber med begrænset ansvar,  

 foreninger samt interessentskaber (herunder partrederier og  

 kommanditselskaber) stempelfri.
Det sammme gælder vedtægter eller love for  

 selskaber og foreninger.
Dokumenter om ændringer i eller tilføjelser til  

 stiftelsesoverenskomster eller vedtægter for selskaber og foreninger er  

 ligeledes stempelfri, når de oprettes efter 30. juni 1973, selv om den  

 oprindelige overenskomst eller vedtægt var stempelpligtig.
 Stk. 2.  Med hensyn til bestemmelser i en  

 stiftelsesoverenskomst om indskud (overdragelse) henvises til det følgende  

 afsnit.
 Ændring af reglerne om overdragelsestempel ved indskud i selskaber m.v.
2. Dokumenter om indskud af formuegoder i  

 aktieselaksber eller andre selskaber eller foreninger, hvor ingen af  

 deltagerne hæfter personligt for selskabets eller foreningens forpligtelser,  

 har efter de hidtil gældende regler i stempellovens § 53 skullet stemples som  

 overdragelse af de pågældende formuegoder.
Ved ændringslovens § 1, nr. 3,  

 ændres reglerne således, at der for dokumenter oprettet efter 30. juni 1973  

 om indskud i selskaber m.v. med begrænset ansvar kun skal beregnes stempel af  

 overdragelse af fast ejendom (efter reglerne i stempellovens §§ 34-38),.  

 medens indskud af andre formuegoder er stempelfri.
 Stk. 2.  Er indskudsdokumentet stempelpligtigt efter de  

 nye regler, skal der tillige svares den særlige afgift ved overdragelse af  

 fast ejendom, jfr. lov nr. 419 af 15. september 1972.
 Stk. 3  Ved dokumenter om udlodning af formuegoder fra  

 et selskab m.v. med begrænset ansvar skal der som hidtil svares stempel efter  

 overdragelsesbestemmelserne i stempellovens §§ 34-38 (fast ejendom), § 39  

 (skibe), § 41 (løsøre m. v.) og § 42 (goodwill m. v.).
 3. Dokumenter om indskud i ansvarlige  

 interessentskaber herunder partrederier og kommanditselskaber stemples som  

 hidtil, det vil sige som overdragelsesdokument vedrørende den anpart i de  

 indskudte formuegoder, der overdrages til medinteressenterne, jfr. lovens §  

 45. Indskyder er kommanditist en fast ejendom i kommanditselskabet, skal der  

 dog svares overdragelsesstempel (og særlig afgift) af hele ejendommens værdi,  

 medens indskud fra kommanditisten af andre formuegoder er stempelfri, jfr.  

 lovens § 53, stk. 4.
 Stk. 2.  Også dokumenter om overdragelse af anparter i  

 interessentskaber, herunder om en interessents udtræden eller  

 interessentskabets opløsning, stemples som hidtil.
 Ændring af reglerne om stempelfritagelse ved sammenslutning af selskaber  

 m.v. (fusion).
4: Ved ændringslovens § 1, nr. 14, ophæves stempellovens § 87, hvorefter  

 finansministeren kunne fritage for stempelafgift af dokumenter, der oprettes  

 i anledning af sammenslutninger af aktieselskaber m. v.
I stedet er der - ved  

 ændringenslovens § 1, nr. 5 - indsat en bestemmelse i lovens § 53 (nyt stk.  

 5), hvorefter dokumenter, oprettet efter 30. juni 1973 om indskud af fast  

 ejendom i selskaber m. v. med begrænset ansvar er stempelfri, hvis de  

 oprettes i anledning af sammenslutning mellem selskaber m.v. (Dokumenter om  

 indskud af andre formuegoder er stempelfri allerede som følge af den foran  

 under punkt 2 omtalte regel).
 Ophævelse af stempelpligten for aktier og andelsbeviser.
 5. Ved ændringslovens § 1, nr. 6, og § 2 er  

 stempelpligten ophævet for aktier, andelsbeviser og interimsbeviser, der  

 udstedes i forbindelse med stiftelsen af et selskab efter 30. juni 1973 eller  

 i forbindelse med en udvidelse af aktie- eller andelskapitalen, hvorom  

 selskabet har truffet beslutning efter 30. juni 1973.
Stk. 2.  Da et sktieselskab først kan betragtes som  

 stiftet, når selskabet er optaget i aktieselskabs-registret, vil aktier  

 udstedt af selskaber, der først optages i registeret efter 30. juni 1973,  

 være stempelfri.
Disse selskaber har et registreringsnummer, der er højere  

 end 54.833.
 Stk. 3.  Aktier udsedt af selskaber, der pr. 1. juli  

 1973 er optaget i aktieselskabs-registreret, er stempelfri, såfremt de er  

 udstedt i anledning af en aktieudvidelse, hvorom generalforsamlingen,  

 eventuelt bestyrelsen, har truffet beslutning efter 30. juni 1973.
 6. For andre selskaber end aktieselskaber gælder, at  

 andelsbeviserne er stempelfri, hvis selskabets stiftelsesoverenskomst er  

 oprettet efter 30. juni 1973, eller hvis beviserne er udstedt i anledning af  

 en udvidelse afandelskapitalen, hvorom generalforsamlingen har truffet  

 beslutning efter 30. juni 1973.
 Stk. 2.  Nogle andelsselskaber og investeringsforeninger  

 udsteder dog andelsbeviser eller certifikater kontinuerligt (fra dag til  

 dag). For disse selskaber og foreninger gælder, at beviser og certifikater,  

 der emitteres (overdrages af selskabet eller foreningen til første erhverv)  

 efter 30. juni 1973 er stempelfri.
 7: Er en aktie, et interimsbevis, et andelsbevis eller et certifikat  

 stempelpligtigt efter de hidtidige regler, vil der ikke blive opkrævet  

 kapitaltilførdselsafgift af det indskud eller den friaktieudstedelse, som er  

 anledning til udstedelsen af aktien m. v.
 Ophævelsen af stempelpligten for massegældsbreve.
8. Ved ændringslovens § 1, nr. 8 og 9, er der i  

 stempellovens §§ 56 og 57 indsat bestemmelser, hvorefter massegældsbreve  

 (gældsbreve, der fremtræder som led i en sammenhørende udgivelse af et større  

 antal gældsbreve med fælles tekst), der udstedes efter 30. juni 1973, er  

 stempelfri, når de tillige er omsætningsgældsbreve.
Stempelfriheden gælder  

 dog ikke, såfremt der i gældsbrevene (ved partialobligationslån: i  

 hovedobligationen) stilles sikkerhed ved pant i en fast ejendom.
Stk. 2.  Den nye regel om stempelfrihed for  

 massegældsbreve får antagelig kun ringe betydning, idet langt den største del  

 af massegældsbrevene er de kasse-obligationer, som udstedes af  

 kreditforeningerne og de øvrige realkreditinstitutioner.
Disse  

 kasseobligationer er allerede efter de hidtil gældende regler stempelfri,  

 jfr. for kreditforeningernes vedkommende stempellovens § 86, som ophæves ved  

 ændringslovens § 1, nr. 13.
 Stempelfritagelse for visse EF-garantier.
9. Efter stempellovens § 62, stk. 1, nr. 4, er  

 dokumenter om sikkerhedsstillelse over for staten for told- og  

 forbrugsafgifter stempelfri.
Efter optagelsen i EF bliver der tillige tale om  

 sikkerhedsstillelse for told- og forbrugsafgifter til de øvrige EF-lande, og  

 ved ændringslovens § 1, nr. 11, er lovens § 62, stk. 1, nr. 4, derfor ændret  

 således, at den hjemler stempelfrihed for dokumenter om sikkerhedsstillelse  

 overfor staten (toldvæsenet) og told- og forbrugsafgifter til den danske stat  

 eller en anden stat, der er medlem af EF.
10. Efter optagelsen i EF skal der af EF-direktoratet  

 gives særlig tilladelse (licens) til ind- og udførsel over fællesmarkedets  

 ydre grænser af visse landbrugsvarer.
Til sikkerhed for opfyldelsen af  

 licensens vilkår skal im- eller eksportøren stille bankgaranti overfor  

 EF-direktoratet. disse bankgarantier er ved ændringslovens § 1, nr. 12,  

 fritaget for stempel ved en tilføjelse (nyt nr. 5) til stempellovens § 62,  

 stk. 1.
 11. De under punkterne 9 og 10 omtalte  

 stempelfritagelser omfatter også dokumenter oprettet før lovens ikrafttræden,  

 det vil sige i tidsrummet fra 1. januar til 1. juli 1973. Der er truffet  

 aftale med Danske Bankers Fællesrepræsentation om, at stempelafgift til de  

 allerede udstedte licensgarantier godtgøres samlet af skattedepartementet.
 Skattedepartementet, den 2. juli 1973.
Hans P.
Gøtrik.
 /Henning Jensen.
