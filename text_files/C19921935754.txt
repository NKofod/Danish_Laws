(Til kommuner og amtskommuner) Folketinget har i dag ved 3. behandlingen vedtaget forslag til Lov om  

 ændring af lov om social bistand m.v.(Betaling for varig hjemmehjælp og  

 præcisering af kommunernes forpligtelse til at sørge for døgntilbud.) L 28.
./. Som bilag vedlægges en kopi af lovforslaget i den udformning, hvori  

 det blev vedtaget ved 3. behandlingen. (* 1) Vedtagelsen af L 28 indebærer følgende ændringer:
 1. Indførelse af en indkomst- og formueafhængig  

 betaling for varig hjemmehjælp.
 2. Præcisering af kommunernes forpligtelse til at  

 sørge for døgntilbud.
 1. Indførelse af en indkomst- og formueafhængig  

 betaling for varig hjemmehjælp.
Modtagere af førtidspension skal fortsat ikke betale for varig  

 hjemmehjælp.
De øvrige modtagere af varig hjemmehjælp skal betale for hjælpen  

 på grundlag af deres formue- og indtægtsforhold efter bestemmelserne i  

 bistandslovens § 55, stk. 2-5. Betalingen for den modtagne hjælp er uafhængig  

 af, hvilken type funktion hjemmehjælperen udfører.
Betalingens størrelse er  

 ligeledes uafhængig af hjælpens omfang.
Den indkomstafhængige betaling udgør årligt 5 pct. af indkomst grundlaget  

 efter et fradrag på 150.000 kr. for reelt enlige og et fradrag på 300.000 kr.  

 for gifte/samlevende.
Indkomstgrundlaget opgøres efter de samme regler som  

 for midlertidig hjemmehjælp.
 Den formueafhængige betaling udgør som hovedregel 2 pct. af den  

 skattepligtige formue efter et fradrag på 500.000 kr. for reelt enlige og 1  

 mill. kr. for gifte/samlevende.
I forbindelse med formuebetalingen indføres en rabatregel for modtagere af  

 hjemmehjælp, der er reelt enlige, og som alene skal betale på grundlag af  

 formuen.
Denne gruppe får nedsat betalingen med 6 pct. af forskellen mellem  

 indkomstgrundlaget og 150.000 kr.
Nedsættelsen kan højst udgøre 5.000 kr.  

 årligt.
For eksempel får en pensionist med en formue på over 500.000 kr og en  

 indtægt på 120.000 kr. en nedsættelse af betalingen med (150.000 - 120.000)  

 30.000 x 6 pct.= 1800 kr. årligt.
Modtagere af varig hjemmehjælp, der er ejere af fast ejendom, og som  

 udelukkende skal betale på grund af størrelsen af den skattepligtige formue,  

 får mulighed for at opnå lån til betalingen mod sikkerhed i ejendommen -  

 svarende til reglerne for "indefrysning" af ejendomsskatter.  

 Dokumenterne i forbindelse med sikkerhedsstillelsen er stempelfri.
Renterne  

 af disse lån kan ikke fradrages i den skattepligtige indkomst.
Den samlede betaling udgør summen af den indkomstafhængige og den  

 formueafhængige del.
Den maksimale betaling kan ikke overstige 1500 kr.  

 månedlig.
Dette gælder både for enlige og for gifte.
 For at lette administrationen opkræves beløb under 100 kr. månedlig ikke.
 På grund af dette minimumsbeløb vil der ikke blive opkrævet betaling for  

 enlige med indkomster under 174.000 kr. og for gifte under 324.000 kr,  

 medmindre modtageren skal betale på grund af formue.
 Det dobbelte bundfradrag for indkomst og formue bevares i dødsåret fo   

 ægtefæller.
 Der vil snarest blive udsendt en bekendtgørelse om nærmere regler for  

 betaling for varig hjemmehjælp.
 2. Præcisering af kommunernes forpligtelse til at  

 sørge for døgntilbud.
Vedtagelsen af lovforslaget medfører visse præciseringer af den  

 forpligtelse, som kommunerne allerede har til at vurdere, hvilke døgntilbud  

 der er behov for på ældre- og handicapområdet.
Kommunerne kan opfylde  

 forpligtelsen til at have døgntilbud ved at oprette et døgnberedskab.
Der er i § 79 stk. 2, indført en overordnet formålsbestemmelse for  

 tilbuddene til ældre og personer med handicap.
Herved får kommunerne flere  

 strenge at spille på.
Formålsbestemmelsen understreger, at tilbuddene skal  

 tilvejebringes i et samspil med brugerne.
Samtidig er det vedtaget, at forbudet mod at bygge plejehjem udgår af  

 bistandsloven.
Dette medfører ikke, at der igen kan opføres plejehjem efter  

 bistandsloven.
Baggrunden for ændringen er, at finansieringsmulighederne for  

 at bygge plejehjemslignende boliger findes i ældreboligloven.
Af  

 bistandsloven fremgår, at kommunerne skal sørge for døgntilbud til personer,  

 der af helbredsmæssige grunde har behov for hjælp døgnet rundt.
Ikrafttræden Loven træder i kraft d. 1. juli 1992. Kommunalbestyrelsen skal senest med  

 virknig fra d. 1. oktober 1992 fastsætte betaling for varig hjemmehjælp.
Else  

 Winther Andersen / Leif Sondrup (* 1) Bilag udeladt her.
