Nr LSF 183 Forslag til Lov om jernbanesikkerhed m.v.
Fremsat af trafikministeren (Jan Trøjborg) den 17. januar 1996 Vedtaget ved tredjebehandling den 25. april 1996 Lov nr. 336 af 01/05/1996 § 1. Trafikministeren kan fastsætte regler om sikkerhed på  

 jernbaneområdet.
 Stk. 2. Trafikministeren kan fastsætte regler med henblik på  

 anvendelse eller gennemførelse af EF-forordninger og EF-direktiver om  

 sikkerhed på jernbaneområdet.
 Stk. 3. Trafikministeren kan bemyndige Jernbanetilsynet til delvis  

 at udøve den beføjelse, der er tillagt ministeren i stk. 1.
§ 2. Der oprettes et Jernbanetilsyn under Trafikministeriet, som  

 har til opgave at føre tilsyn med, 1) at de sikkerhedsregler, som gælder for jernbaneinfrastrukturforvaltere  

 og jernbanevirksomheder, overholdes, 2) at jernbanemateriel og -anlæg opfylder de sikkerhedskrav, der gælder  

 herom, 3) at det personale, der er beskæftiget hos  

 jernbaneinfrastrukturforvaltere og jernbanevirksomheder, besidder de  

 nødvendige sikkerhedsmæssige kvalifikationer, 4) at jernbaneinfrastrukturforvaltere og jernbanevirksomheder har en  

 forsvarlig og effektiv sikkerhedsorganisation samt råder over de nødvendige  

 sikkerheds- og kontrolsystemer i forhold til de pågældende typer  

 infrastruktur, materiel, trafik m.v., 5) at jernbaneinfrastrukturforvaltere og jernbanevirksomheder overholder  

 de gældende regler vedrørende befordring af farligt gods med jernbane.
 Stk. 2. Trafikministeren kan i øvrigt henlægge andre  

 tilsynsopgaver til Jernbanetilsynet.
 § 3. Jernbanetilsynet godkender efter indstilling fra de  

 pågældende jernbaneinfrastrukturforvaltere og jernbanevirksomheder ændringer  

 i de i § 2, stk. 1, nr. 1-4, nævnte krav til sikkerheden.
 Stk. 2. Jernbanetilsynet godkender efter indstilling fra de  

 pågældende jernbaneinfrastrukturforvaltere og jernbanevirksomheder, som  

 etableres efter lovens ikrafttræden, de i § 2, stk. 1, nr. 1-4, nævnte krav  

 til sikkerheden.
 Stk. 3. Jernbanetilsynet godkender ved udstedelsen af  

 sikkerhedscertifikater de internationale sammenslutninger af  

 jernbanevirksomheder, der ønsker at udføre transittrafik i Danmark, og de  

 udenlandske jernbanevirksomheder, der ønsker at udføre jernbanetrafik i  

 Danmark.
 Stk. 4. Trafikministeren kan fastsætte regler om, at andre end de  

 i stk. 1 og 2 nævnte forhold skal godkendes, og om, at andre end de i stk. 3  

 nævnte jernbanevirksomheder skal godkendes ved sikkerhedscertifikat.
 § 4. Jernbanetilsynet undersøger på baggrund af underretning fra  

 pågældende jernbaneinfrastrukturforvalter eller jernbanevirksomhed  

 sikkerhedsmæssige hændelser på dansk territorium med henblik på at forebygge  

 sådanne hændelser.
Stk. 2. Trafikministeren kan, hvis denne skønner det påkrævet på  

 grund af hændelsens karakter og omfang eller af andre grunde, bestemme, at en  

 særlig havarikommission foretager undersøgelsen.
Havarikommissionen skal  

 bestå af en dommer som formand og medlemmer med indgående jernbaneteknisk  

 sagkundskab.
Medlemmernes antal fastsættes, og medlemmerne udnævnes af  

 trafikministeren i den enkelte sag.
 Stk. 3. Jernbanetilsynet eller havarikommissionen bestemmer  

 omfanget af og formen for de undersøgelser, der skal foretages i anledning af  

 en sikkerhedsmæssig hændelse.
 Stk. 4. Jernbanetilsynet eller havarikommissionen kan forlange  

 fremlagt al dokumentation af betydning for undersøgelsen, jf. § 5, stk. 2, og  

 kan foretage afhøringer af enhver person, som må formodes at kunne give  

 oplysninger af betydning for undersøgelsen.
 Stk. 5. Jernbanetilsynet eller havarikommissionen kan forlange  

 retligt forhør efter reglerne i retsplejelovens § 1018.
 Stk. 6. Politiets bistand kan kræves til undersøgelse, i det  

 omfang det skønnes fornødent.
 Stk. 7. Foreligger der mistanke om strafbart forhold, kan politiet  

 selvstændigt foretage de efterforskningsskridt, der af anklagemyndigheden  

 skønnes fornødne, og kan hertil kræve bistand af Jernbanetilsynet eller  

 havarikommissionen.
Stk. 8. Når undersøgelsen er afsluttet, udarbejder  

 Jernbanetilsynet eller havarikommissionen en rapport om undersøgelsens  

 resultater, som for havarikommissionens vedkommende sendes til  

 trafikministeren.
Rapporten offentliggøres, medmindre afgørende hensyn taler  

 imod offentliggørelse.
 § 5. Jernbanetilsynet og personer, der af Jernbanetilsynet er  

 bemyndiget hertil, har, hvis det skønnes nødvendigt, til enhver tid mod  

 behørig legitimation adgang til de områder, der hører til  

 jernbaneinfrastrukturforvalterne og jernbanevirksomhederne, for at udøve de  

 beføjelser, loven eller regler fastsat med hjemmel i loven tillægger dem.
 Stk. 2. Jernbanetilsynet kan, jf. stk. 1, for de pågældende  

 jernbaneinfrastrukturforvalteres og jernbanevirksomheders regning udføre  

 eller kræve udført afprøvninger, målinger og kontrol, forlange udtalelser fra  

 jernbaneinfrastrukturforvalternes og jernbanevirksomhedernes ledelse og  

 medarbejdere samt kræve al dokumentation udleveret.
 Stk. 3. Jernbanetilsynet kan udstede påbud til  

 jernbaneinfrastrukturforvalterne og jernbanevirksomhederne om, at disse  

 straks eller inden for en nærmere angivet tidsfrist skal foretage de  

 nødvendige foranstaltninger for at opfylde de krav, der følger af § 2. Efter  

 udløbet af tidsfristen kan Jernbanetilsynet om nødvendigt lade disse  

 foranstaltninger udføre for den pågældendes regning.
§ 6. Medmindre højere straf er forskyldt efter den øvrige  

 lovgivning, straffes med bøde den, der 1) undlader at efterkomme et påbud efter loven, 2) påbegynder eller driver virksomhed uden godkendelse efter loven, 3) tilsidesætter vilkår knyttet til en godkendelse efter loven.
Stk. 2. Straffen kan stige til hæfte eller fængsel i indtil 2 år,  

 hvis overtrædelsen er begået forsætligt eller ved grov uagtsomhed, og hvis  

 der ved overtrædelsen er 1) forvoldt skade på personer, materiel eller miljø eller fremkaldt fare  

 herfor eller 2) opnået eller tilsigtet en økonomisk fordel for den pågældende selv  

 eller andre, herunder ved besparelser.
Stk. 3. For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af staten, en amtskommune, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, amtskommunen, kommunen eller det kommunale  

 fællesskab bødeansvar.
 § 7. Trafikministeren kan fastsætte nærmere regler for  

 Jernbanetilsynets og havarikommissionens virksomhed.
 Stk. 2. Trafikministeren kan fastsætte regler om begrænsning af  

 klageadgangen vedrørende afgørelser truffet af Jernbanetilsynet.
 § 8. Trafikministeren kan fastsætte regler om gebyrer til dækning  

 af Jernbanetilsynets og havarikommissionens omkostninger ved administration  

 og tilsyn i forbindelse med loven.
 § 9. De eksisterende regler om sikkerhed på jernbaneområdet  

 gælder, indtil trafikministeren fastsætter andet.
 § 10. Loven træder i kraft den 1. august 1996.
 Stk. 2. Ved lovens ikrafttræden ophæves følgende lovbestemmelser:
 1) Lov nr. 291 af 15. april 1919 angaaende Tilsynet med Privatbanerne.
 2) Kapitel 8 i lov om DSB, jf. lovbekendtgørelse nr. 285 af 2. maj  

 1995.
Oprindeligt fremsat forslag § 1. Trafikministeren kan fastsætte regler om sikkerhed på  

 jernbaneområdet.
 Stk. 2. Trafikministeren kan fastsætte regler med henblik på  

 anvendelse eller gennemførelse af EF-forordninger og EF-direktiver om  

 sikkerhed på jernbaneområdet.
 Stk. 3. Trafikministeren kan bemyndige Jernbanetilsynet til  

 delvist at udøve den beføjelse, der er tillagt ministeren i stk. 1.
 § 2. Der oprettes et Jernbanetilsyn under Trafikministeriet, som  

 har til opgave at føre tilsyn med:
1) at de sikkerhedsregler, som gælder for jernbaneinfrastrukturforvaltere  

 og jernbanevirksomheder overholdes, 2) at jernbanemateriel og -anlæg opfylder de sikkerhedskrav, der gælder  

 herom, 3) at det personale, der er beskæftiget hos  

 jernbaneinfrastrukturforvaltere og jernbanevirksomheder, besidder de  

 nødvendige sikkerhedsmæssige kvalifikationer, 4) at jernbaneinfrastrukturforvaltere og jernbanevirksomheder har en  

 forsvarlig og effektiv sikkerhedsorganisation samt råder over de nødvendige  

 sikkerheds- og kontrolsystemer i forhold til de pågældende typer  

 infrastruktur, materiel, trafik m.v., 5) at jernbaneinfrastrukturforvaltere og jernbanevirksomheder overholder  

 de gældende regler vedrørende befordring af farligt gods med jernbane.
 Stk. 2. Trafikministeren kan i øvrigt henlægge andre  

 tilsynsopgaver til Jernbanetilsynet.
 § 3. Jernbanetilsynet godkender efter indstilling fra de  

 pågældende jernbaneinfrastrukturforvaltere og jernbanevirksomheder, ændringer  

 i de i § 2, stk. 1, nr. 1-4, nævnte krav til sikkerheden.
 Stk. 2. Jernbanetilsynet godkender efter indstilling fra de  

 pågældende jernbaneinfrastrukturforvaltere og jernbanevirksomheder som  

 etableres efter lovens ikrafttræden, de i § 2, stk. 1, nr. 1-4, nævnte krav  

 til sikkerheden.
 Stk. 3. Jernbanetilsynet godkender, ved udstedelsen af  

 sikkerhedscertifikater, de internationale sammenslutninger af  

 jernbanevirksomheder, der ønsker at udføre transittrafik i Danmark, og de  

 udenlandske jernbanevirksomheder der ønsker at udføre jernbanetrafik i  

 Danmark.
 Stk. 4. Trafikministeren kan fastsætte regler om, at andre end de  

 i stk. 1 og 2, nævnte forhold, skal godkendes, og om at andre end de i stk.  

 3, nævnte jernbanevirksomheder, skal godkendes ved sikkerhedscertifikat.
 § 4. Jernbanetilsynet undersøger, på baggrund af underretning fra  

 pågældende jernbaneinfrastrukturforvalter eller jernbanevirksomhed,  

 sikkerhedsmæssige hændelser på dansk territorium, med henblik på at forebygge  

 sådanne hændelser.
Stk. 2. Trafikministeren kan, hvis han skønner det påkrævet på  

 grund af hændelsens karakter og omfang eller af andre grunde, bestemme, at en  

 særlig Havarikommission foretager undersøgelsen.
Havarikommissionen skal  

 bestå af en dommer som formand og medlemmer med indgående jernbaneteknisk  

 sagkundskab.
Medlemmernes antal fastsættes og medlemmerne udnævnes af  

 trafikministeren i den enkelte sag.
 Stk. 3. Jernbanetilsynet eller Havarikommissionen bestemmer  

 omfanget af og formen for de undersøgelser, der skal foretages i anledning af  

 en sikkerhedsmæssig hændelse.
 Stk. 4. Jernbanetilsynet eller Havarikommissionen kan forlange  

 fremlagt al dokumentation af betydning for undersøgelsen, jf. § 5, stk. 2, og  

 kan foretage afhøringer af enhver person, som må formodes at kunne give  

 oplysninger af betydning for undersøgelsen.
 Stk. 5. Jernbanetilsynet eller Havarikommissionen kan forlange  

 retligt forhør efter reglerne i retsplejelovens § 1018.
 Stk. 6. Politiets bistand kan kræves til undersøgelse i det omfang  

 det skønnes fornødent.
 Stk. 7. Foreligger der mistanke om strafbart forhold, kan politiet  

 selvstændigt foretage de efterforskningsskridt, der af anklagemyndigheden  

 skønnes fornødne, og kan hertil kræve bistand af Jernbanetilsynet eller  

 Havarikommissionen.
Stk. 8. Når undersøgelsen er afsluttet, udarbejder  

 Jernbanetilsynet eller Havarikommissionen en rapport om undersøgelsens  

 resultater, som for Havarikommissionens vedkommende sendes til  

 trafikministeren.
Rapporten offentliggøres, medmindre afgørende hensyn taler  

 imod offentliggørelse.
 § 5. Jernbanetilsynet og personer, der af Jernbanetilsynet er  

 bemyndiget hertil, har hvis det skønnes nødvendigt, til enhver tid mod  

 behørig legitimation adgang til de områder, der hører til  

 jernbaneinfrastrukturforvalterne og jernbanevirksomhederne for at udøve de  

 beføjelser, loven eller regler fastsat med hjemmel i loven tillægger dem.
 Stk. 2. Jernbanetilsynet kan jf. stk. 1, for de pågældende  

 jernbaneinfrastrukturforvalteres og jernbanevirksomheders regning, udføre  

 eller kræve udført afprøvninger, målinger og kontrol, forlange udtalelser fra  

 jernbaneinfrastrukturforvalternes og jernbanevirksomhedernes ledelse og  

 medarbejdere, samt kræve al dokumentation udleveret.
 Stk. 3. Jernbanetilsynet kan udstede påbud til  

 jernbaneinfrastrukturforvalterne og jernbanevirksomhederne om, at disse  

 straks eller inden for en nærmere angivet tidsfrist skal foretage de  

 nødvendige foranstaltninger for at opfylde de krav, der følger af § 2. Efter  

 udløbet af tidsfristen, kan Jernbanetilsynet om nødvendigt lade disse  

 foranstaltninger udføre for den pågældendes regning.
 § 6. Medmindre højere straf er forskyldt efter den øvrige  

 lovgivning straffes med bøde den, der:
1) undlader at efterkomme et påbud efter loven 2) påbegynder eller driver virksomhed uden godkendelse efter loven 3) tilsidesætter vilkår knyttet til en godkendelse efter loven.
Stk. 2. Straffen kan stige til hæfte eller fængsel i indtil 2 år,  

 hvis overtrædelsen er begået forsætligt eller ved grov uagtsomhed, og hvis  

 der ved overtrædelsen er 1) forvoldt skade på personer, materiel eller miljø eller fremkaldt fare  

 herfor eller 2) opnået eller tilsigtet en økonomisk fordel for den pågældende selv  

 eller andre, herunder ved besparelser.
Stk. 3. For overtrædelser der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af staten, en amtskommune, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, amtskommunen, kommunen eller det kommunale  

 fællesskab bødeansvar.
 § 7. Trafikministeren kan fastsætte nærmere regler for  

 Jernbanetilsynets og Havarikommissionens virksomhed.
 Stk. 2. Trafikministeren kan fastsætte regler om begrænsning af  

 klageadgangen vedrørende afgørelser truffet af Jernbanetilsynet.
 § 8. Trafikministeren kan fastsætte regler om gebyrer til dækning  

 af Jernbanetilsynets og Havarikommissionens omkostninger ved administration  

 og tilsyn i forbindelse med loven.
 § 9. De eksisterende regler om sikkerhed på jernbaneområdet gælder  

 indtil trafikministeren fastsætter andet.
 § 10. Loven træder i kraft den 1. august 1996.
 Stk. 2. Ved lovens ikrafttræden ophæves følgende lovbestemmelser:
1) lov nr. 291 af 15. april 1919 angaaende Tilsynet med Privatbanerne 2) Kapitel 8 i lov om DSB, jf. lovbekendtgørelse nr. 285 af 2. maj 1995.
Bemærkninger til lovforslaget Almindelige bemærkninger 1. Baggrunden for lovforslaget Forholdene vedrørende tilsyn med sikkerheden på jernbaneområdet, samt  

 vedrørende sikkerhedsregler og andre krav til sikkerheden er i dag  

 forskellige, afhængig af om der er tale om DSB, privatbanerne eller andre  

 jernbaner.
DSB var indtil 1993 et generaldirektorat ledet af en generaldirektør, jf.  

 lov nr. 109 af 1. april 1969 om styrelsen af statsbanerne.
I følge  

 »Forretningsorden for generaldirektøren« var det generaldirektørens  

 kompetence at fastsætte de nødvendige sikkerhedsbestemmelser.
Med lov nr. 917 af 8. december 1993 om ændring af lov om styrelsen af  

 statsbanerne, overførtes DSB's departementale funktioner til  

 Trafikministeriets departement.
I bemærkningerne til lovforslaget blev det  

 anført, at overordnede sikkerheds- og tilsynsopgaver samt godkendelse af  

 andre eventuelle operatører end DSB også skulle overføres til departementet.
Man valgte imidlertid fra departementets side at vente med en egentlig  

 overførselsforretning, indtil der var foretaget en nøjere vurdering og  

 præcisering af de arbejdsopgaver, der skal overføres.
I den seneste periode  

 er sikkerhedsopgaverne i DSB således blevet varetaget af en stabsfunktion,  

 »DSB sikkerhed og godkendelser«.
 For privatbanerne følger det af lov om privatbanerne, jf.  

 lovbekendtgørelse nr. 286 af 2. maj 1995, at banevirksomhederne står under  

 trafikministerens administrative, økonomiske og tekniske tilsyn.
Kompetencen vedrørende privatbanerne til at føre det tekniske tilsyn,  

 herunder det sikkerhedsmæssige tilsyn har indtil nu været delegeret til  

 Tilsynet med Privatbanerne, jf.
Lov nr. 291 af 15. april 1919 om Tilsynet  

 angående Privatbanerne, hvor det fremgår, at Tilsynet med Privatbanerne har  

 til opgave at yde ministeriet bistand ved det tekniske tilsyn såvel med  

 anlægget som med driften af privatbanerne, ligesom det i øvrigt skal bistå  

 ministeriet med det almindelige tilsyn med privatbanerne.
Tilsynet har desuden fået delegeret en del af de øvrige opgaver vedrørende  

 privatbanerne.
Dette drejer sig om forslag til udarbejdelse af  

 finanslovforslag, ændringsforslag til finanslov, tillægsbevillingslov og  

 regnskabsforklaringer for drifts- og investerings og pensionstilskud til  

 privatbanerne m.v.
 I dag består tilsynet af 4 medarbejdere, en direktør, en kontorchef samt  

 en ingeniør og en kontorfunktionær.
Med hensyn til sikkerhedsregler for privatbanerne, har det hidtil været  

 overladt til den enkelte banes direktør at fastsætte disse.
Tilsynet med  

 Privatbanerne har dog skullet godkende sikkerhedsreglerne.
I vid udstrækning  

 har banerne anvendt DSB's regler.
 For veteranbanerne gælder det jf. lov nr. 76 af 13. marts 1969 om  

 veteranbaner, at trafikministeren fastsætter de nærmere betingelser for  

 tilladelsen til veteranbanedrift, bl.a. med hensyn til de sikkerhedsmæssige  

 forskrifter, som skal iagttages ved driften, og det tilsyn hermed, som efter  

 ministerens bestemmelse skal føres.
 Disse betingelser er blevet fastsat på ad hoc basis i forbindelse med hver  

 enkelt ansøgning om tilladelse til veteranbanedrift og det er Tilsynet med  

 Privatbanerne, som på grundlag heraf fører tilsynet også med veteranbanerne.  

 Det anses i den forbindelse ikke for nødvendigt som konsekvens af  

 lovforslaget at ændre lov om veteranbaner.
Ved veteranbaner forstås efter ovennævnte lov en jernbane, der fortrinsvis  

 gennem en begrænset persontransport, drives for at tilgodese  

 jernbanehistoriske og turistmæssige formål, men ved hvis drift der ikke  

 tilsigtes dækket noget egentligt trafikalt behov.
Herudover forudsættes dog,  

 at en sådan bane teknisk og driftsmæssigt anvender anlæg og materiel, som i  

 indretning og brug svarer til, hvad der anvendes på egentlige jernbaner  

 og/eller sporveje.
 For veteranbanerne og for de øvrige baner i Danmark herunder private  

 sidespor, havnespor og havnebaner, og kommunale stamspor, benyttes som for  

 privatbanerne ligeledes overvejende DSB's regler.
 Det anses nu for hensigtsmæssigt ved nærværende lovforslag, at give  

 trafikministeren hjemmel til at kunne fastsætte regler om sikkerhed på  

 jernbaneområdet generelt samt, at oprette et selvstændigt og uafhængigt organ  

 til at varetage sikkerhedstilsynsopgaverne for alle jernbaner i Danmark.
Som udgangspunkt forudsættes, at DSB's, privatbanernes og de øvrige  

 jernbaneinfrastrukturforvalteres og jernbanevirksomheders gældende  

 sikkerhedsregler videreføres indtil trafikministeren bestemmer andet.  

 Udgangspunktet er således det sikkerhedsmæssige niveau, som eksisterer ved  

 lovens ikrafttræden.
Sikkerhedsreglerne revideres dog i takt med bl.a. den  

 tekniske udvikling.
 Jernbanesikkerheden reguleres i dag af forskellige regler og normer, der  

 kan opdeles på følgende måde:
 - Færdselsregler, der omfatter generelle sikkerhedsbestemmelser (ved DSB  

 og privatbanerne samlet i Sikkerhedsreglementet) og en række tilhørende  

 bestemmelser f.eks. særligt lokalt tilpassede bestemmelser.
- Krav til personale, der omfatter regler for udvælgelse af personer til  

 forskellige sikkerhedsmæssige opgaver.
Reglerne fastlægger f.eks.  

 helbredskrav, uddannelseskrav og krav til vedligeholdelse af uddannelse.
 - Sikringstekniske normer, der omfatter regler for indretning og  

 konstruktion af sikringsanlæg (sikkerhedsanlæg) og regler for  

 kommunikationsanlæg og for overkørselsanlæg.
 - Sportekniske regler, der omfatter normer og regler for anlæg af spor,  

 broer, perroner o.l. i forhold til den trafik (hastighed, belastning m.v.)  

 der må forekomme.
 - Materieltekniske normer, der omfatter regler for indretning og  

 konstruktion af lokomotiver og vogne, herunder f.eks. regler for  

 bremsesystemer og brandsikkerhed.
 Generelt for de tekniske områder gælder, at der også er regler for  

 vedligeholdelse.
 De tekniske regler er i vid udstrækning baseret på - eller identiske med  

 internationale regler, normalt fastlagt af den internationale jernbaneunion  

 (UIC).
 Ved oprettelsen af et jernbanetilsyn overtager denne institution de  

 opgaver der, jf. ovenstående, i dag varetages af DSB's stabsfunktion  

 »DSB sikkerhed og godkendelser« og af Tilsynet med Privatbanerne.  

 For så vidt angår privatbanerne forudsættes det, at Tilsynet med  

 Privatbanerne integreres med Jernbanetilsynet.
 Som konsekvens heraf ophæves Lov nr. 291 af 15. april 1919 angaaende  

 Tilsynet med Privatbanerne, jf. lovforslagets § 10, stk. 2, nr. 1.
 Jernbanetilsynet skal primært varetage trafiksikkerhedsopgaver og vil  

 eksempelvis således ikke skulle beskæftige sig med arbejdstilsyn.
Jernbanetilsynet vil heller ikke skulle tage sig af opgaverne vedrørende  

 udstedelse af licens til de jernbanevirksomheder, der ønsker at udføre den  

 form for transport, der er omhandlet i artikel 10 i Rådets direktiv  

 91/440/EØF om udvikling af Fællesskabets jernbaner.
Disse opgaver vil blive  

 varetaget af Trafikministeriets departement.
2. Forholdet til EU-retten Lovforslaget skal ses i lyset af Rådets direktiv 91/440/EØF om udvikling  

 af Fællesskabets jernbaner, hvor det af artikel 7, stk. 1, fremgår, at en  

 medlemsstat skal sørge for, at der fastlægges sikkerhedsstandarder og  

 -regler, og at der føres kontrol med anvendelsen heraf.
Direktiv 91/440/EØF indeholder en bestemmelse i artikel 10 som indebærer,  

 at andre jernbanevirksomheder kan få adgang til bl.a.
DSB's infrastruktur.  

 Det er endvidere et grundlæggende princip i EU-retten, at der sikres lige og  

 ikke diskriminerende vilkår for alle jernbaneinfrastrukturforvaltere og  

 jernbanevirksomheder.
Adgangen for andre operatører på DSB's net skaber  

 derfor et behov for et uafhængigt organ til at varetage sikkerhedsopgaver  

 vedrørende såvel DSB som andre operatører, således at DSB herved ikke kan  

 opnå særlige fordele ved at føre tilsyn med sin egen eller med andres  

 jernbanevirksomhed.
Efter direktivets artikel 6 er medlemsstaterne forpligtede til i hvert  

 fald at sikre en regnskabsmæssig adskillelse mellem transportvirksomhedernes  

 drift og forvaltningen af infrastrukturen.
Dette er allerede gennemført i  

 Danmark.
Ved lovforslaget opnås imidlertid en yderligere uafhængighed, idet  

 sikkerhedsopgaver vedrørende såvel DSB som andre operatører udskilles til en  

 selvstændig styrelse.
 3. Lovforslagets hovedindhold.
 Lovforslaget giver trafikministeren hjemmel til at fastsætte regler om  

 sikkerhed på jernbaneområdet samt til at fastsætte regler med henblik på  

 anvendelsen eller gennemførelsen af EF-forordninger og EF-direktiver om  

 sikkerhed på jernbaneområdet.
 Lovforslaget indebærer endvidere oprettelsen af et jernbanetilsyn under  

 Trafikministeriet, som via bemyndigelse fra trafikministeren, i et begrænset  

 omfang i forhold til det eksisterende sikkerhedsniveau, vil kunne fastsætte  

 regler om sikkerhed på jernbaneområdet.
 Jernbanetilsynets væsentligste opgave bliver imidlertid at tilse, at  

 jernbaneinfrastrukturforvaltere og jernbanevirksomheder opfylder  

 sikkerhedsregler og andre nærmere angivne krav til sikkerheden.
 Endvidere skal Jernbanetilsynet efter indstilling godkende ændringer i  

 disse sikkerhedsregler m.v., og såfremt der er tale om  

 jernbaneinfrastrukturforvaltere eller jernbanevirksomheder som etableres  

 efter lovens ikrafttræden, godkende sikkerhedsreglerne m.v. som sådan.  

 Jernbanetilsynet skal også ved udstedelsen af sikkerhedscertifikat, godkende  

 bl. a. de jernbanevirksomheder, der ønsker at udføre den form for  

 international trafik, som er omhandlet i direktiv 91/440/EØF.
 Lovforslaget indeholder en særlig bestemmelse om undersøgelsen af  

 sikkerhedsmæssige hændelser.
 Herudover indeholder lovforslaget bestemmelser om hvilke midler  

 Jernbanetilsynet kan anvende for at udføre de beføjelser, det er tillagt,  

 herunder regler om udstedelse af påbud.
 Der er i øvrigt indsat en straffebestemmelse, med henblik på at forhindre,  

 eller i modsat fald, at sanktionere overtrædelser af loven.
 Endelig indeholder lovforslaget hjemmel for trafikministeren til at  

 fastsætte nærmere regler for Jernbanetilsynets og Havarikommissionens  

 virksomhed, til at fastsætte regler for begrænsning af klageadgangen  

 vedrørende afgørelser truffet af Jernbanetilsynet samt for gebyrer.
 4. Økonomiske og administrative konsekvenser m.v.
Oprettelsen af Jernbanetilsynet forventes at være neutral for Staten.
Der  

 forventes overført ca. 12 årsværk, henholdsvis 8 årsværk fra DSB og 4 årsværk  

 fra Tilsynet med Privatbanerne til Jernbanetilsynet.
Endvidere afholdes  

 udgifterne til de beføjelser, der er tillagt Jernbanetilsynet, af de  

 pågældende jernbaneinfrastrukturforvaltere og jernbanevirksomheder.
 De bevillingsmæssige konsekvenser af etablering af Jernbanetilsynet i 1996  

 vil blive forelagt Finansudvalget på et særskilt aktstykke og indbudgetteret  

 på de årlige finanslove.
5. Miljømæssige konsekvenser Lovforslaget har ingen miljømæssige konsekvenser.
6. Erhvervsøkonomiske konsekvenser Lovforslaget har ingen erhvervsøkonomiske konsekvenser.
7. Høring Lovforslaget har været sendt til høring hos Statsministeriet,  

 Justitsministeriet, Finansministeriet og Boligministeriet.
Det er samtidigt  

 med fremsættelsen sendt til høring hos berørte organisationer, hvis  

 udtalelser vil blive oversendt til Folketingets Trafikudvalg ledsaget af de  

 kommentarer, som udtalelserne måtte give anledning til.
Bemærkninger til de enkelte bestemmelser Til § 1 Lovforslaget tager, som nævnt i de almindelige bemærkninger og nærmere i  

 bemærkningerne til § 2, udgangspunkt i det sikkerhedsmæssige niveau, som  

 eksisterer ved lovens ikrafttræden.
Det er dog med bestemmelsen i stk. 1  

 fundet hensigtsmæssigt at give trafikministeren en generel bemyndigelse til  

 at fastsætte regler om sikkerhed på jernbaneområdet.
Efter stk. 3 kan trafikministeren bemyndige Jernbanetilsynet til delvist  

 at udøve denne beføjelse.
Herved vil Jernbanetilsynet i begrænset omfang, i  

 forhold til det eksisterende sikkerhedsniveau, kunne fastsætte  

 sikkerhedsregler på jernbaneområdet.
Dette er af hensyn til behovet for en  

 hurtig procedure for gennemførelse af nødvendige sikkerhedsregler og desuden  

 for ikke at belaste trafikministeren med teknisk detailregulering.
 Efter stk. 2 har trafikministeren ligeledes en generel bemyndigelse til at  

 fastsætte regler med henblik på anvendelsen og gennemførelsen af  

 EF-forordninger og EF-direktiver vedrørende sikkerhed på jernbaneområdet.
Til § 2 Bestemmelsen i stk. 1 indeholder for det første hjemmelen til oprettelsen  

 af et Jernbanetilsyn, som får status som en styrelse under Trafikministeriets  

 departement.
Ved oprettelsen af Jernbanetilsynet foretages nogle ændringer i  

 fordelingen af opgaverne og kompetencen samt visse organisatoriske ændringer  

 for så vidt angår DSB, Tilsynet med Privatbanerne og Trafikministeriets  

 departement.
Der henvises i denne forbindelse til lovforslagets almindelige  

 bemærkninger.
 Jernbanetilsynet skal varetage opgaver i relation til  

 jernbanevirksomheder, jernbaneinfrastrukturforvaltere og virksomheder der  

 udøver jernbanetrafikstyringsopgaver.
 Som jernbanevirksomhed forstås i overensstemmelse med direktiv 91/440/EØF  

 enhver privat eller offentlig virksomhed, hvis hovedaktivitet består i  

 godstransport og/eller passagerbefordring via jernbane, og som er forpligtet  

 til at sørge for trækkraften.
 Som jernbaneinfrastrukturforvalter forstås ligeledes i overensstemmelse  

 med direktiv 91/440/EØF ethvert offentligt organ eller enhver virksomhed, der  

 bl.a. anlægger og vedligeholder jernbaneinfrastruktur, og som er ansvarlig  

 for forvaltningen af regulerings- og sikkerhedssystemerne.
 Følgende jernbaneinfrastruktur med tilhørende jernbanevirksomhed vil ved  

 lovens ikrafttræden høre under Jernbanetilsynets kompetence: DSB, de 13  

 privatbaner, Storebæltsforbindelsen, den danske del af Øresundsforbindelsen,  

 Ørestadsselskabets minimetro, private sidespor, sporveje, havnespor og  

 havnebaner, veteranbaner, og kommunale stamspor.
 For Ørestadsselskabets minimetro, som etableres i henhold til lov nr. 477  

 af 24. juni 1992 om Ørestaden m.v., gælder det dog, at sikkerhedsgodkendelsen  

 af anlægsprojektet af tidsmæssige grunde sker efter en, med  

 Trafikministeriet, særskilt aftalt procedure baseret på en metodik med  

 certificering ved hjælp af en teknisk sagkyndig uvildig person (assessor)  

 svarende til, hvad der anvendes i blandt andet Tyskland og Frankrig.
For Storebæltsforbindelsen, som etableres i henhold til lov nr. 380 af 10.  

 juni 1987 om anlæg af fast forbindelse over Storebælt, gælder det, at A/S  

 Storebæltsforbindelsen som bygherre af jernbaneanlægget, har anvendt DSB's  

 sikkerhedsregler herfor.
DSB skal som jernbaneinfrastrukturforvalter ved  

 overtagelsen af anlægget sikre sig, at de af DSB opstillede sikkerhedsregler  

 er opfyldt.
Jernbanetilsynet skal alene godkende de fremtidige  

 sikkerhedsmæssige ændringer i overensstemmelse med lovens § 3, og iøvrigt  

 føre tilsyn efter lovens § 2.
 Bestemmelsen i stk. 1 indeholder for det andet hjemmel for  

 Jernbanetilsynet til at føre tilsyn med at jernbaneinfrastrukturforvaltere og  

 jernbanevirksomheder opfylder sikkerhedsregler og andre nærmere angivne krav  

 til sikkerheden.
Sikkerhedsregler m.v. udarbejdes i dag af de pågældende  

 jernbaneinfrastrukturforvaltere og jernbanevirksomheder.
Der ændres ikke med  

 lovforslaget herved, idet de eksisterende sikkerhedsregler m.v. videreføres.  

 Udgangspunktet er således det sikkerhedsmæssige niveau, som eksisterer ved  

 lovens ikrafttræden og som har grundlag i anerkendte danske og udenlandske  

 sikkerhedskrav, fastsat af de enkelte jernbaneinfrastrukturforvaltere og  

 jernbanevirksomheder i Danmark. Ændringer skal dog godkendes af  

 Jernbanetilsynet efter § 3, stk. 1, jf. bemærkningerne til denne bestemmelse.
 På baggrund af at de gældende sikkerhedsregler m.v. videreføres, og i  

 lyset af at Jernbanetilsynet skal føre tilsyn med overholdelsen heraf,  

 forudsættes det, at Jernbanetilsynet fra de enkelte  

 jernbaneinfrastrukturforvaltere og jernbanevirksomheder, får overdraget et  

 samlet sæt af de gældende sikkerhedsregler m.v. snarest muligt efter lovens  

 ikrafttræden.
I nr. 1 fastslås, at Jernbanetilsynet fører tilsyn med at de  

 sikkerhedsregler, som gælder for jernbaneinfrastrukturforvaltere og  

 jernbanevirksomheder overholdes.
Dette er i overensstemmelse med Rådets  

 direktiv 91/440/EØF om udvikling af Fællesskabets jernbaner, jf. de  

 almindelige bemærkninger, og af hensyn til, at der til enhver tid skal være  

 en pålidelig og forsvarlig drift på den anvendte infrastruktur.
 Efter nr. 2 skal Jernbanetilsynet føre tilsyn med, at det benyttede  

 materiel og benyttede anlæg er i sikkerhedsmæssig forsvarlig stand og  

 opfylder de herom gældende sikkerhedskrav.
Efter nr. 3 skal Jernbanetilsynet føre tilsyn med, at det personale, der  

 er beskæftiget hos jernbaneinfrastrukturforvaltere og jernbanevirksomheder  

 besidder de nødvendige sikkerhedsmæssige kvalifikationer.
For nærværende er  

 kravene til de sikkerhedsmæssige kvalifikationer for personalet de  

 eksisterende uddannelser og prøver.
Efter nr. 4 skal Jernbanetilsynet føre tilsyn med, at  

 jernbaneinfrastrukturforvaltere og jernbanevirksomheder har en forsvarlig og  

 effektiv sikkerhedsorganisation samt råder over de nødvendige sikkerheds- og  

 kontrolsystemer i forhold til de pågældende typer infrastruktur, materiel  

 m.v.
Dette skal ses i sammenhæng med de krav, der i direktiv 95/18/EF om  

 udstedelse af licenser til jernbanvirksomheder stilles til de  

 jernbanevirksomheder, der ønsker licens til at udføre den form for  

 international trafik, som direktiv 91/440/EØF åbner op for.
 Det fremgår heraf, at en jernbanevirksomhed der søger licens, skal have en  

 ledelsesorganisation og være i besiddelse af den viden og/eller erfaring, der  

 er nødvendig for at føre sikker og pålidelig kontrol og tilsyn med den form  

 for drift, der er angivet i licensen.
 Det fremgår endvidere, at det personale, der er ansvarlig for sikkerheden,  

 især lokomotivførerne, skal være fuldt kvalificerede inden for deres  

 respektive hverv samt at virksomhedens personale, rullende materiel og  

 organisation er i stand til at sikre et højt sikkerhedsniveau i forbindelse  

 med driften.
 Uagtet at det bliver Trafikministeriets departement og ikke  

 Jernbanetilsynet der er licensudsteder, forudsættes Jernbanetilsynet at  

 bidrage med en sikkerhedsmæssig vurdering af, hvorvidt en jernbanevirksomhed  

 opfylder de sikkerhedsmæssige krav for at få en licens.
 Efter nr. 5 skal Jernbanetilsynet føre tilsyn med, at  

 jernbaneinfrastrukturforvaltere og jernbanevirksomheder overholder de  

 gældende regler vedrørende befordring af farligt gods med jernbane.
 For international transport af farligt gods med jernbaner gælder i dag det  

 internationale reglement for befordring af farligt gods på jernbaner (RID),  

 hvilket findes som bilag 1 til appendiks B til konventionen om international  

 jernbanebefordring (COTIF). Alle medlemslande i Fællesskabet er kontraherende  

 parter til denne konvention.
RID gælder imidlertid ikke for national jernbanebefordring af farligt  

 gods.
Det har således været op til den enkelte medlemsstat at fastsætte egne  

 regler for jernbanebefordring af farligt gods med heraf følgende forskelle  

 mellem medlemsstaterne i udstyr og procedurer anvendt ved sådanne  

 jernbanetransporter.
 I Danmark har man i den forbindelse benyttet RID's regler også for  

 national jernbanebefordring af farligt gods.
I et kommende direktiv om farligt gods ad jernbane, bringes  

 RID-bestemmelserne imidlertid til at gælde ikke blot for jernbanebefordring  

 af farligt gods mellem medlemsstaterne, men også for befordring af sådant  

 gods i medlemsstaterne.
Ved at anvende RID-bestemmelserne som grundlag for  

 harmoniseringen opnås, at der ikke anvendes nye regler, men at  

 anvendelsesområdet for gældende regler blot udvides.
Direktivet forventes at skulle gennemføres i medlemsstaterne inden den 1.  

 januar 1997. I lovforslagets § 1, stk. 2 er der givet ministeren hjemmel til  

 bl.a. at implementere dette direktiv i dansk ret.
I forbindelse med  

 spørgsmålet vedrørende implementeringen til national ret, har  

 Transportministerrådet og Kommissionen erklæret, at tunnelen under Storebælt  

 er i samme kategori som Kanaltunnelen, og at der vil kunne fastsættes  

 skærpede bestemmelser for transport af farligt gods igennem tunnelen under  

 Storebælt, under forudsætning af at disse bestemmelser notificeres overfor  

 Kommissionen.
 Bestemmelsen i stk. 2 indeholder en hjemmel for trafikministeren til at  

 henlægge andre tilsynsopgaver til Jernbanetilsynet.
Til § 3 Ifølge bestemmelsen i stk. 1 godkender Jernbanetilsynet, efter indstilling  

 fra de pågældende jernbaneinfrastrukturforvaltere og jernbanevirksomheder,  

 ændringer i de i § 2, stk. 1, nr. 1-4, nævnte krav til sikkerheden.
Ved  

 ændringer forstås herved også tilføjelse af helt nye regler, ophævelse af  

 eksisterende regler samt dispensation fra eksisterende regler.
Efter stk. 2  

 skal de i § 2, stk. 1, nr. 1-4, nævnte krav til sikkerheden som sådan  

 godkendes, såfremt der er tale om jernbaneinfrastrukturforvaltere eller  

 jernbanevirksomheder som etableres efter lovens ikrafttræden.
Baggrunden for bestemmelserne i stk. 1 og 2 er, at loven, som nævnt i de  

 almindelige bemærkninger og nærmere i bemærkningerne til § 2, tager  

 udgangspunkt i det sikkerhedsmæssige niveau, som eksisterer ved lovens  

 ikrafttræden.
Det sikkerhedsmæssige niveau skal imidlertid være under  

 kontrol, således at dette niveau kan bevares og udbygges bl.a. under  

 hensyntagen til den teknologiske udvikling.
Jernbanetilsynet godkender efter stk. 3, ved udstedelsen af  

 sikkerhedscertifikater, de internationale sammenslutninger af  

 jernbanevirksomheder, der ønsker at udføre transittrafik i Danmark, og de  

 udenlandske jernbanevirksomheder der ønsker at udføre jernbanetrafik i  

 Danmark.
Hermed omfatter bestemmelsen jernbanevirksomheder der udfører den  

 form for international trafik, som er omhandlet i direktiv 91/440/EØF.
 Bestemmelsen er dog videre end dette og tager bl.a. højde for en eventuel  

 ændring af direktiv 91/440/EØF, i form af en udvidelse af mulighederne for at  

 udføre international persontransport, herunder ret til at medtage og afsætte  

 passagerer på enkelte stationer mellem udgangs- og endestationer og  

 international transport og cabotagekørsel med henblik på godstransport og  

 kombineret godstransport.
 Trafikministeren kan med hjemmel i lovforslagets § 1, stk. 2 fastsætte  

 nærmere regler om kravene til godkendelse og udstedelse af  

 sikkerhedscertifikater med grundlag i direktiv nr. 95/19/EF om tildeling af  

 jernbaneinfrastrukturkapacitet og opkrævning af infrastrukturafgifter.
 For at opnå et sikkerhedscertifikat skal virksomheden ifølge direktivets  

 artikel 11, overholde forskrifter i den nationale lovgivning, der er  

 forenelige med EF-retten, og som kræves efterlevet uden forskelsbehandling  

 med hensyn til særlige tekniske og driftsmæssige krav for  

 jernbanevirksomheder og sikkerhedskrav for personalet, det rullende materiel  

 og virksomhedens interne organisation.
 Virksomheden skal navnlig kunne dokumentere, at det personale, den har  

 ansat til at køre og ledsage togene, og som udfører de tjenester, der er  

 omhandlet i artikel 10 i direktiv 91/440/EØF, har den fornødne uddannelse til  

 at kunne overholde de trafikregler, som jernbaneinfrastrukturforvalteren  

 anvender, og de sikkerhedsregler, som personalet skal overholde af hensyn til  

 togtrafikken.
 Virksomheden skal endvidere godtgøre, at det kørende materiel, som nævnte  

 tog består af, er godkendt af den offentlige myndighed eller af  

 jernbaneinfrastrukturforvalteren, og at det kontrolleres efter de  

 driftsbestemmelser, der gælder for den benyttede infrastruktur.
 Efter stk. 4 kan trafikministeren fastsætte regler om, at andre end de i  

 stk. 1 og 2 nævnte forhold, skal godkendes og om at andre end de i stk. 3  

 nævnte jernbanevirksomheder, skal godkendes ved sikkerhedscertifikat.
 Denne bestemmelses første led skal ses i sammenhæng med § 2, stk. 2,  

 hvorefter trafikministeren kan henlægge andre tilsynsopgaver til  

 Jernbanetilsynet.
 Efter bestemmelsens andet led gives der trafikministeren mulighed for, at  

 udvide kravet om udstedelse af sikkerhedscertifikater udover, hvad der kræves  

 i henhold til EU-reglerne.
Til § 4 Bestemmelserne om undersøgelse af sikkerhedsmæssige hændelser har grundlag  

 i de gældende regler om undersøgelse af jernbaneulykker i kapitel 8 i lov om  

 DSB, jf. lovbekendtgørelse nr. 285 af 2. maj 1995 og er desuden inspireret af  

 reglerne om undersøgelse af flyhavarier m.v. i luftfartslovens §§ 134-144 b,  

 jf. lovbekendtgørelse nr. 162 af 7. marts 1994.
 Efter stk. 1 undersøger Jernbanetilsynet, på baggrund af underretning fra  

 pågældende jernbaneinfrastrukturforvalter eller jernbanevirksomhed,  

 sikkerhedsmæssige hændelser på dansk territorium med henblik på at forebygge  

 sådanne hændelser.
Herved forstås hændelser, hvor der sker skade på personer, materiel eller  

 infrastruktur.
Endvidere forstås hændelser, hvor trafiksikkerheden har været  

 udsat for fare eller kunne være blevet udsat for fare, samt hændelser med  

 farligt gods, der lækker eller lugter.
Det forudsættes at hændelsen, for at høre under Jernbanetilsynets  

 kompetance, må have en vis styrke i væsentlighed.
Således må det være op til  

 de enkelte jernbaneinfrastrukturforvaltere og jernbanevirksomheder, at  

 undersøge sager med mindre skader, hvor der samtidigt ikke har været  

 væsentlig fare for trafiksikkerheden samt andre småsager.
Disse småsager skal  

 af samme grund ikke indrapporteres til Jernbanetilsynet.
Efter bestemmelsen i stk. 2 kan trafikministeren, hvis han skønner det  

 påkrævet på grund af hændelsens karakter og omfang eller af andre grunde,  

 bestemme, at en særlig Havarikommision foretager undersøgelsen.
Dette kan  

 være tilfældet i forbindelse med større uheld med skade på personer, materiel  

 eller infrastruktur.
Havarikommissionen skal bestå af en dommer som formand og medlemmer med  

 indgående jernbaneteknisk sagkundskab.
Medlemmernes antal fastsættes og  

 medlemmerne udnævnes af trafikministeren i den enkelte sag.
 Efter stk. 3 er det Jernbanetilsynet eller Havarikommissionen, der  

 bestemmer omfanget af og formen for de undersøgelser, der skal foretages i  

 anledning af en sikkerhedsmæssig hændelse.
Efter stk. 4 kan Jernbanetilsynet eller Havarikommissionen forlange  

 fremlagt al dokumentation af betydning for undersøgelsen, jf. § 5, stk. 2, og  

 kan foretage afhøringer af enhver person, som må formodes at kunne give  

 oplysninger af betydning for undersøgelsen.
Jernbanetilsynet eller  

 Havarikommisionen kan efter bestemmelsen i stk. 5 forlange retligt forhør  

 efter reglerne i retsplejelovens § 1018. Det er således fundet  

 hensigtsmæssigt med en vis adgang til offentlige afhøringer ved en dommer,  

 selv om det må antages, at mere uformelle afhøringer for Jernbanetilsynet  

 eller Havarikommisionen vil være det sædvanlige.
 Efter stk. 6 kan politiets bistand kræves til undersøgelse i det omfang  

 det skønnes fornødent.
 Foreligger der mistanke om strafbart forhold, kan politiet selvstændigt  

 efter stk. 7 foretage de efterforskningsskridt, der af anklagemyndigheden  

 skønnes fornødne, og kan hertil kræve bistand af Jernbanetilsynet eller  

 Havarikommisionen.
Når undersøgelsen er afsluttet, udarbejder Jernbanetilsynet eller  

 Havarikommisionen i henhold til stk. 8 en rapport om undersøgelsens  

 resultater, som for Havarikommissionens vedkommende sendes til  

 trafikministeren.
Rapporten offentliggøres, medmindre afgørende hensyn taler  

 imod offentliggørelse.
 Som en konsekvens af lovforslaget foreslås kapitel 8 i lov om DSB ophævet.
Til § 5 Efter bestemmelsen i stk. 1, har Jernbanetilsynet og personer, der af  

 Jernbanetilsynet er bemyndiget hertil, hvis det skønnes nødvendigt, til  

 enhver tid mod behørig legitimation adgang til de områder, der hører til  

 jernbaneinfrastrukturforvalterne og jernbanevirksomhederne for at udøve de  

 beføjelser, loven eller regler fastsat med hjemmel i loven tillægger dem.
Til  

 de omhandlede områder hører bl.a. anlæg, materiel, værksteder,  

 administrationslokaler m.v.
Bestemmelsen indebærer, at Jernbanetilsynet for at få adgang til de  

 omhandlede områder, såfremt der ikke opnås samtykke fra de pågældende  

 jernbaneinfrastrukturforvaltere og jernbanevirksomheder, forudgående skal  

 indhente retskendelse hertil.
Det er således ikke fundet nødvendigt, at give  

 Jernbanetilsynet mulighed for adgang uden retskendelse.
Efter stk. 2 kan Jernbanetilsynet evt. i forbindelse med tilstedeværelsen  

 på de i stk. 1 nævnte områder, for de pågældende  

 jernbaneinfrastrukturforvalteres og jernbanevirksomheders regning, udføre  

 eller kræve udført afprøvninger, målinger og kontrol, forlange udtalelser fra  

 jernbaneinfrastrukturforvalternes og jernbanevirksomhedernes ledelse og  

 medarbejdere, samt kræve al dokumentation udleveret.
Dokumentationen kan  

 eksempelvis bestå af udersøgelsesresultater, materielprøver, fotografiske  

 optagelser, elektroniske registreringer og lignende.
 Efter bestemmelsen i stk. 3, kan Jernbanetilsynet udstede påbud til  

 jernbaneinfrastrukturforvaltere og jernbanevirksomheder og i den forbindelse  

 iværksætte foranstaltninger for den pågældende  

 jernbaneinfrastrukturforvalters eller jernbanevirksomheds regning.
Til § 6 Bestemmelsen i stk. 1 indeholder hjemmelen til med bøde at straffe den,  

 der undlader at efterkomme et påbud efter loven, der påbegynder eller driver  

 virksomhed uden godkendelse efter loven eller der tilsidesætter vilkår  

 knyttet til en godkendelse efter loven.
 Efter stk. 2 kan straffen stige til hæfte eller fængsel i indtil 2 år,  

 hvis overtrædelsen er begået forsætligt eller ved grov uagtsomhed, og hvis  

 der ved overtrædelsen er forvoldt skade på personer, materiel eller miljø  

 eller fremkaldt fare herfor eller der er opnået eller tilsigtet en økonomisk  

 fordel for den pågældende selv eller andre, herunder ved besparelser.
 Ifølge stk. 3 kan der for overtrædelser, der begås af aktieselskaber,  

 andelsselskaber, anpartsselskaber, staten, en amtskommune, en kommune eller  

 et kommunalt fællesskab, pålægges vedkommnede bødeansvar.
Til § 7 Bestemmelsen i stk. 1. bemyndiger trafikministeren til at fastsætte  

 nærmere regler for Jernbanetilsynets og Havarikommissionens virksomhed.
 Efter stk. 2. kan trafikministeren fastsætte regler om begrænsning af  

 klageadgangen vedrørende afgørelser truffet af Jernbanetilsynet.  

 Udgangspunktet er således, at der i kraft af det almindelige  

 forvaltningsmæssige over- og underordnelsesforhold mellem et departement og  

 en styrelse, er fuld rekursadgang til Trafikministeriet, for afgørelser  

 truffet af Jernbanetilsynet.
Til § 8 Efter bestemmelsen kan trafikministeren fastsætte regler om gebyrer til  

 dækning af Jernbanetilsynets og Havarikommissionens omkostninger ved  

 administration og tilsyn i forbindelse med loven.
Til § 9 Det fastslås i bestemmelsen, at de eksisterende regler om sikkerhed på  

 jernbaneområdet gælder indtil trafikministeren fastsætter andet.  

 Udgangspunktet er således det sikkerhedsmæssige niveau, som eksisterer ved  

 lovens ikrafttræden, jf. herom de almindelige bemærkninger og bemærkningerne  

 til § 2.
Til § 10 Efter bestemmelsen i stk. 1 træder loven i kraft den 1. august 1996. Efter  

 stk. 2, nr. 1 ophæves ved lovens ikrafttræden, Lov nr. 291 af 15. april 1919  

 angaaende Tilsynet med Privatbanerne og efter stk. 2, nr. 2 ophæves kapitel 8  

 i lov om DSB jf. lovbekendtgørelse nr. 285 af 2. maj 1995.
Ændringsforslag Af trafikministeren:
 Til § 4 1) I stk. 2, 1. pkt., ændres »han« til:  

 »denne«.
Bemærkninger Til nr. 1 Ændringsforslaget er motiveret af Statsministeriets skrivelse af  

 5. december 1980 om anvendelse af kønsneutrale betegnelser i lovgivningen.
