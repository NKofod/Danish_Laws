Fremsat den 7. december 1999 af  

 socialministeren (Karen Jespersen) Forslag til Lov om ændring af lov om aktiv  

 socialpolitik og lov om social pension (Efterlevelseshjælp, ophævelse af  

 efterlevelsespension m.v.) § 1 I lov om aktiv socialpolitik, jf. lovbekendtgørelse nr. 707 af 29.  

 september 1998, som senest ændret ved § 15 i lov nr. 353 af 2.  

 juni 1999, foretages følgende ændringer:
 1. Efter § 85 indsættes som nyt kapitel:
» Hjælp til efterlevende  

 Efterlevelseshjælp § 85 a.
Kommunen yder efter ansøgning  

 efterlevelseshjælp efter reglerne i stk. 2-8 til personer, hvis  

 ægtefælle eller samlever afgår ved døden.
 Stk. 2. Hjælpen er betinget af, at efterlevende  

 levede sammen med afdøde på fælles bopæl her i  

 landet i de seneste 3 år forud for dødsfaldet.
Stk. 3. Hjælpen kan højst udgøre  

 10.000 kr. og ydes til efterlevende, hvis beregnede årsindtægt  

 ikke overstiger 160.000 kr.
Ved en beregnet årsindtægt over det i  

 1. pkt. nævnte nedsættes hjælpen og bortfalder helt ved en  

 beregnet årsindtægt, der overstiger 250.000 kr.
Stk. 4. I opgørelsen af den beregnede  

 årsindtægt indgår den efterlevendes beregnede personlige  

 årsindtægt herunder eventuelle indtægter, der måtte  

 tilkomme efterlevende som følge af dødsfaldet.
Endvidere  

 indgår efterlevendes formue og formuerettigheder over 100.000 kr.,  

 herunder formuerettigheder som udløses som følge af  

 dødsfaldet.
I de tilfælde, hvor der ikke finder skifte sted,  

 indgår afdødes og den efterlevende ægtefælles formue  

 og formuerettigheder, der overstiger 100.000 kr.
De beløb, som  

 opgøres efter 2. og 3. pkt., medregnes med 30 pct.
 Stk. 5. Hjælpen udbetales snarest muligt efter  

 ansøgningstidspunktet.
 Stk. 6. Hvis der foreligger forhold, der viser, at  

 efterlevendes beregnede årsindtægt kun kan fastslås med  

 betydelig usikkerhed, udbetales efterlevelseshjælpen med et a conto  

 beløb.
 Stk. 7. I det omfang, det følger af Rådets  

 forordning nr. 1408/71 af 14. juni 1971, og den tilhørende  

 EØS-aftale, fraviges bestemmelserne om efterlevelseshjælp for  

 personer, der efter denne forordning og EØS-aftalen er omfattet af  

 dansk lovgivning om social sikring.
Stk. 8. Socialministeren fastsætter regler om  

 afgrænsning af modtagere, opgørelse af indtægt og formue  

 samt graduering af hjælpen og efterfølgende opgørelse af  

 den beregnede hjælp.
Endvidere fastsætter socialministeren regler  

 om afgørelseskompetencen m.v. for personer, som er omfattet af  

 Rådets forordning nr. 1408/71 af 14. juni 1971 og den tilhørende  

 EØS-aftale. «.
 2. I § 106 indsættes som 2. pkt.:
» 3. I § 109, stk. 1, indsættes som nr.  

 11:
» § 2 I lov om social pension, jf. lovbekendtgørelse nr. 22 af 14. januar  

 1998, som senest ændret ved lov nr. 287 af 12. maj 1999, foretages  

 følgende ændringer:
 1. I § 39, stk. 2, nr. 2, ændres »størrelse.« til:  

»størrelse, herunder«.
 2. I § 39, stk. 2, indsættes som nr.  

 3:
» 3. § 39, stk. 3, ophæves og i stedet  

 indsættes:
» Stk. 4. Hvis oplysning om ændringer, jf. stk. 2,  

 der medfører forhøjelse af pensionen, modtages af  

 kommunalbestyrelsen senere end tidspunktet for ændringen, omregnes  

 pensionen med tilbagevirkende kraft for tidspunktet for ændringen, dog  

 højst for en periode på 6 måneder fra tidspunktet for  

 modtagelsen af oplysningerne, jf. stk. 3.«.
 Stk. 4 bliver herefter stk. 5.
 4. § 48 ophæves.
§ 3 Loven træder i kraft den 1. april 2000, og har virkning for de  

 tilfælde, hvor dødsfaldet indtræder 1. april 2000 eller  

 senere.
Bemærkninger til lovforslaget Almindelige bemærkninger Som led i aftalen om finansloven for 2000 mellem  

 Regeringen og SF, CD og EL foreslås følgende ændringer i  

 lov om aktiv socialpolitik og i lov om social pension:
Lov om aktiv socialpolitik I dag er det kun pensionister, der er gift med  

 pensionister, der er sikret en efterlevelsesydelse i form af  

 efterlevelsespensionen.
Med nærværende forslag sikres såvel  

 samlevende som samlevende gifte (herunder registrerede partnere) mulighed for  

 efterlevelseshjælp, fx også personer, der modtager  

 efterløn eller er på kontanthjælp.
Hjælpen er ikke  

 længere afhængig af status som pensionist, og omfatter hermed  

 både pensionister og ikke-pensionister.
Det bemærkes, at den  

 aftalte efterlevelsesydelse svarer til det, der i aktivlovens terminologi  

 hedder efterlevelseshjælp.
I modsætning til efterlevelsespensionen er  

 efterlevelseshjælp indtægts- og formueafhængig med et  

 bundfradrag vedrørende formuen på 100.000 kr.
Hjælpen, der  

 er skattepligtig, er således et supplement for de grupper, der ikke er  

 dækket af arbejdsmarkedspensions- og forsikringssystemerne eller ikke  

 modtager tilstrækkelige beløb herfra eller i øvrigt har  

 ringe indtægter eller formue.
I en dødsfaldssituation går der  

 erfaringsmæssigt et stykke tid, før der er overblik over den  

 efterlevendes økonomiske situation, men det økonomiske behov er  

 i reglen mest aktuelt i umiddelbar forlængelse af dødsfaldet.  

 Med henblik på at undgå et meget stort antal efterbetalingssager,  

 foreslås det at udbetale hjælpen endeligt, hvis der ved kommunens  

 behandling af sagen foreligger forhold, der viser, at efterlevendes beregnede  

 indtægt - herunder indtægter og formuerettigheder som  

 følge af dødsfaldet - vil ligge inden for det beregnede  

 indtægtstinterval, hvor der kan udbetales hjælp.
Hvis der ved  

 kommunens behandling af sagen foreligger forhold, der viser, at efterlevendes  

 beregnede indtægt - herunder indtægter og formuerettigheder som  

 følge af dødsfaldet - vil overstige det i § 85 a, stk. 3,  

 2. pkt. nævnte beløb, udbetales der ikke  

 efterlevelseshjælp.
I disse to tilfælde kan der kun ske  

 efterregulering til gunst for den efterlevende.
 Hvis der foreligger forhold, der viser, at efterlevendes  

 beregnede indtægt kun kan fastslås med betydelig usikkerhed,  

 udbetales efterlevelseshjælpen med et a conto beløb.
Efterlevelseshjælpen udbetales snarest muligt efter  

 ansøgningstidspunktet.
Kommunen skal klart tilkendegive over for den  

 efterlevende, hvornår den udbetalte hjælp er ydet som et a conto  

 beløb.
I de tilfælde, der er udbetalt et a conto beløb,  

 reguleres det, så snart der efterfølgende er fuldt overblik over  

 den efterlevendes økonomiske situation.
Efterlevelseshjælpen gælder for såvel  

 gifte som samlevende.
Hvad angår afgrænsningen af samlevende og  

 ikke-samlevende finder principperne i lov om social pension og  

 børnetilskudsloven anvendelse.
Dog kræves det efter det  

 foreliggende forslag, at den efterlevende for at få hjælp skal  

 have samlevet med den nu afdøde på fælles bopæl her  

 i landet i et ægteskabslignende forhold i de seneste 3 år forud  

 for dødsfaldet.
Det følger af aktivlovens regler, at  

 pågældende skal opholde sig her i landet for at få udbetalt  

 hjælpen.
Hjælpens størrelse fastsættes ud fra  

 den efterlevende persons beregnede årsindtægt, der består  

 af 2 elementer.
I opgørelsen af den beregnede årsindtægt  

 indgår den efterlevendes beregnede personlige årsindtægt  

 herunder eventuelle indtægter, der måtte tilkomme efterlevende  

 som følge af dødsfaldet.
Endvidere indgår efterlevendes  

 formue og formuerettigheder over 100.000 kr., herunder formuerettigheder som  

 udløses som følge af dødsfaldet.
I de tilfælde,  

 hvor der ikke finder skifte sted, indgår afdødes og den  

 efterlevende ægtefælles formue og formuerettigheder, der  

 overstiger 100.000 kr.
De beløb, som opgøres efter 2. og 3.  

 pkt., medregnes med 30 pct.
Formuen opgøres netto.
Det vil sige, at det fx er  

 friværdien i en ejerbolig, der indgår i beregningsgrundlaget.  

 Ligeledes fradrages eksempelvis skatter af skattepligtige engangsudbetalinger  

 til den efterlevende som følge af dødsfaldet.
Endvidere  

 indgår arv efter fradrag af skat, afgifter og andre omkostninger i  

 forbindelse med skifte.
De elementer, der indgår i formuen, svarer i  

 øvrigt til de elementer, der indgår i formuetillægget i  

 lov om individuel boligstøtte.
Dog indgår i  

 nærværende forslag efterlevendes formue eller fællesformuen  

 og ikke husstandsformuen.
 Der er sædvanlig ankeadgang vedrørende  

 kommunens afgørelse om efterlevelseshjælp.
Lov om social pension Som følge af forslaget om indførelse af en  

 efterlevelseshjælp i lov om aktiv socialpolitik foreslås det, at reglen om efterlevelsespension i pensionslovens  

 § 48 afskaffes.
 Endvidere foreslås det, at pensionen til en  

 pensionist, hvis ægtefælle eller samlever dør, omregnes  

 med virkning fra dagen efter, at dødsfaldet indtræder.
 De foreslåede ændringer skal ses i  

 sammenhæng med det samtidigt fremsatte lovforslag om ændring af  

 lov om social pension (Ophør af pensionsudbetaling på  

 dødsfaldstidspunktet).
Administrative konsekvenser for det offentlige Med det samlede lovforslag vil der følge en  

 række administrative og tekniske justeringer og omlægninger af  

 bl.a. edb-systemer, men disse vurderes dog at være  

 begrænsede.
Økonomiske konsekvenser for det offentlige Lov om aktiv socialpolitik Forslaget om efterlevelseshjælp skønnes at  

 medføre en samlet offentlig merudgift i 2000 på 90,0 mill. kr.,  

 120,0 mill. kr. i 2001, 120,0 mill. kr. i 2002 og 120,0 mill. kr. i 2003.
 Den samlede merudgift fordeler sig mellem staten og  

 kommunerne med 50 pct. til hver, således at de statslige merudgifter i  

 2000 skønnes til 45,0 mill. kr. og 60,0 mill. kr. i BO-årene,  

 medens kommunernes merudgift tilsvarende skønnes til 45,0 mill. kr. i  

 2000 og 60,0 mill. kr. i de efterfølgende BO-år.
 De økonomiske konsekvenser skal forhandles med de  

 kommunale parter.
Lov om social pension Afskaffelsen af efterlevelsespensionen skønnes at  

 medføre en samlet offentlig mindreudgift på 112,5 mill. kr. i  

 2000 og på 150,0 mill. kr. i BO-årene.
De statslige  

 mindreudgifter skønnes til 110,0 mill. kr. i 2000 og 146,7 mill. kr. i  

 BO-årene, medens primærkommunernes mindreudgifter skønnes  

 til 2,5 mill. kr. i 2000 og 3,4 i BO-årene.
Opreguleringen til enliges  

 rettigheder for efterlevende skønnes at give en samlet offentlig  

 merudgift på 14,3 mill. kr. i 2000, hvoraf den statslige andel  

 udgør 13,9 mill. kr. og den primærkommunale 0,4 mill. kr.
I  

 BO-årene skønnes den samlede offentlige merudgift til 19,0 mill.  

 kr., hvoraf den statslige andel udgører 18,5 mill. kr. og den  

 primærkommunale andel 0,5 mill. kr.
 De økonomiske konsekvenser skal forhandles med de  

 kommunale parter.
Erhvervsmæssige og miljømæssige konsekvenser Lovforslaget forventes ikke at medføre  

 erhvervsmæssige eller miljømæssige konsekvenser.
Forholdet til EU-retten Forslaget vil få betydning for de personer, der i  

 medfør af Rådets forordning nr. 1408/71 af 14. juni 1971 om  

 anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter  

 inden for Fællesskabet, og den tilhørende EØS-aftale, er  

 berettiget til at modtage hjælp til efterladte fra Danmark.
Lovforslagets konsekvenser i  

 hovedtræk Positive konsekvenser/  

 Mindreudgifter (hvis ja, angiv omfang) Negative konsekvenser/  

 Merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Forslaget om afskaffelse af efterlevelsespension  

 skønnes at give en samlet mindreudgift i 2000 på 112,5 mill. kr.  

 og 150,0 mill. kr. i BO-årene.
Forslaget skønnes at give staten  

 mindreudgifter på 110,0 mill. kr. i 2000 og 146,7 mill. kr. i  

 BO-årene.
Kommunernes mindreudgifter skønnes i 2000 til 2,5  

 mill. kr. og 3,4 mill. kr. i BO-årene Forslagets øvrige dele skønnes at give en  

 samlet merudgift i 2000 på 104,3 mill. kr. og 139,0 mill. kr. i de  

 efterfølgende BO-år.
Forslaget skønnes at give staten en  

 merudgift på 58,9 mill. kr. i 2000 og 78,5 mill. kr. i de  

 efterfølgende BO-år.
Merudgiften for kommunerne skønnes  

 til 45,4 mill. kr. i 2000 og 60,5 mill. i de følgende  

 BO-år Administrative konsekvenser for stat, kommuner og  

 amtskommuner Et begrænset merarbejde for staten Et vist merarbejde for kommunerne Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Der er ved lovforslaget taget hensyn til Rådets  

 forordning nr. 1408/71 af 14. juni 1971 om anvendelse af de sociale  

 sikringsordninger på arbejdstagere, selvstændige erhvervsdrivende  

 og deres familiemedlemmer, der flytter inden for Fællesskabet, og den  

 tilhørende EØS-aftale.
Bemærkninger til lovforslagets  

 enkelte bestemmelser Til § 1 Til nr. 1 Med bestemmelsen indføres en  

 efterlevelseshjælp, der omfatter såvel ægtefæller  

 (herunder registrerede partnere) som samlevende, der lever sammen i et  

 ægteskabslignende forhold.
Hjælpen er en engangsydelse for  

 personer med særligt behov og er skattepligtig.
I en dødsfaldssituation går der  

 erfaringsmæssigt et stykke tid, før der er overblik over den  

 efterlevendes økonomiske situation, men det økonomiske behov er  

 i reglen mest aktuel i umiddelbar forlængelse af dødsfaldet.
Med  

 henblik på at undgå et meget stort antal efterbetalingssager,  

 foreslås det derfor at udbetale hjælpen endeligt, hvis der ved  

 kommunens behandling af sagen foreligger forhold, der viser, at efterlevendes  

 beregnede indtægt - herunder indtægter og formuerettigheder som  

 følge af dødsfaldet - vil ligge inden for det beregnede  

 indtægtstinterval, hvor der kan udbetales hjælp.
 Hvis der ved kommunens behandling af sagen foreligger  

 forhold, der viser, at efterlevendes beregnede indtægt - herunder  

 indtægter og formuerettigheder som følge af dødsfaldet -  

 vil overstige det i § 85 a, stk. 3, 2. pkt. nævnte beløb,  

 udbetales der ikke efterlevelseshjælp.
 I disse to tilfælde kan der kun ske efterregulering  

 til gunst for den efterlevende.
 Hvis der derimod foreligger forhold, der viser, at  

 efterlevendes beregnede indtægt kun kan fastslås med betydelig  

 usikkerhed, udbetales efterlevelseshjælpen med et a conto  

 beløb.
Efterlevelseshjælpen udbetales snarest muligt efter  

 ansøgningstidspunktet.
Kommunen skal klart tilkendegive over for den  

 efterlevende, hvornår den udbetalte hjælp er ydet som et a conto  

 beløb.
I de tilfælde, der er udbetalt et aconto beløb,  

 reguleres det, så snart der efterfølgende er fuldt overblik over  

 den efterlevendes økonomiske situation.
 Reglerne om tilbagebetaling i lov om aktiv socialpolitik  

 finder således ikke anvendelse, bortset fra i tilfælde af  

 svig.
 Der foreslås ikke nogen absolut tidsgrænse  

 mellem a conto udbetalingen og den efterfølgende regulering, da sager  

 om eksempelvis erstatninger for tab af forsørger kan være  

 langvarige.
Det er en betingelse, at samlivet har været  

 ægteskabslignende.
Desuden skal det have haft en varighed på  

 mindst 3 år umiddelbart forud for dødsfaldet og have fundet sted  

 her i landet.
 I overensstemmelse med aktivlovens bestemmelser om ophold  

 er udbetaling af hjælpen betinget af, at såvel den afdøde  

 som den efterlevende har lovligt ophold i Danmark.
Hjælpens størrelse fastsættes ud fra  

 den efterlevende persons beregnede årsindtægt, der består  

 af 2 elementer.
I opgørelsen af den beregnede årsindtægt  

 indgår den efterlevendes beregnede personlige årsindtægt  

 herunder eventuelle indtægter, der måtte tilkomme efterlevende  

 som følge af dødsfaldet.
Endvidere indgår efterlevendes  

 formue og formuerettigheder over 100.000 kr. , herunder formuerettigheder som  

 udløses som følge af dødsfaldet.
I de tilfælde,  

 hvor der ikke finder skifte sted, indgår afdødes og den  

 efterlevende ægtefælles formue og formuerettigheder, der  

 overstiger 100.000 kr.
De beløb, som opgøres efter 2. og 3.  

 pkt., medregnes med 30 pct.
Reglerne herom fastsættes i en  

 bekendtgørelse.
For gifte såvel som samlevende er det hensigten  

 at fastsætte formuetillægget som efterlevendes formue på  

 dødsfaldstidspunktet tillagt arv fra afdødes bo samt  

 rettigheder til skattefrie såvel som skattepligtige  

 engangsudbetalinger, som udløses som følge af  

 dødsfaldet.
I tilfælde, hvor der ikke finder skifte sted, er det  

 hensigten at fastsætte formuetillægget som fællesformuen  

 på dødsfaldstidspunktet samt rettigheder til skattefrie  

 såvel som skattepligtige engangsudbetalinger, som udløses som  

 følge af dødsfaldet.
 På ansøgningstidspunktet er  

 spørgsmålet om skifte i reglen ikke afgjort, hvorfor  

 efterlevendes tilkendegivelse herom må være retningsgivende for  

 kommunens afgørelse.
Formuen omfatter såvel fast ejendom - uanset  

 beliggenhed - som andre formuegoder og opgøres netto.
Det vil sige, at  

 det fx er friværdien i en ejerbolig, der indgår i  

 beregningsgrundlaget.
Ligeledes fradrages eksempelvis skatter af  

 skattepligtige engangsudbetalinger til den efterlevende som følge af  

 dødsfaldet.
Endvidere indgår arv efter fradrag af skat, afgifter  

 og andre omkostninger i forbindelse med skifte.
De elementer, der indgår i formuen, svarer i  

 øvrigt til de elementer, der indgår i formuetillægget i  

 lov om individuel boligstøtte.
Dog indgår i  

 nærværende forslag efterlevendes formue eller fællesformuen  

 og ikke husstandsformuen.
 Eksempler på de indtægter, der kan tilkomme  

 efterlevende, er løbende udbetalinger fra forsikringer og  

 pensionskasser.
Eksempler på formuerettigheder er den såkaldte  

 efterlevelsessum fra ATP samt engangsbeløb ligeledes fra forsikringer,  

 pensionskasser.
Endvidere kan der være tale om erstatning for tab af  

 forsørger.
 Den nærmere præcisering af  

 efterlevelseshjælpen vil blive fastsat i en bekendtgørelse.
Størrelsen af efterlevelseshjælpen ses i  

 nedenstående tabel.
Der udbetales således 10.000 kr. i  

 hjælp ved en indtægt på 169.999 kr., mens der udbetales  

 9.000 kr. ved en indtægt på 170.000 kr.:
 Beregnet indtægt i kr.
 Efterlevelseshjælp i kr.
Under 160.000 10.000 Under 170.000 9.000 Under 180.000 8.000 Under 190.000 7.000 Under 200.000 6.000 Under 210.000 5.000 Under 220.000 4.000 Under 230.000 3.000 Under 240.000 2.000 Under 250.000 1.000 Som konsekvens af EU-retten foreslås  

 som stk. 7 en bestemmelse, hvorefter reglerne om efterlevelseshjælp  

 fraviges, i det omfang EU-koordinationsreglerne om vandrende arbejdstageres  

 og selvstændiges sociale sikring gør det nødvendigt.  

 EU-retten fører således til, at lovforslagets bestemmelser om  

 ophold og samliv m.v. må fraviges for denne personkreds.
Det er  

 hensigten, at afgørelseskompetencen i sager, hvor den berettigede ikke  

 har ophold her i landet, henlægges til Den Sociale Sikringsstyrelse, og  

 at staten afholder udgifterne til efterlevelseshjælpen fuldt ud i disse  

 sager.
Regler herom vil blive fastsat i en bekendtgørelse.
Det er  

 endvidere hensigten, at Den Sociale Sikringsstyrelses afgørelser  

 på dette område skal kunne  indbringes for Den Sociale  

 Ankestyrelse.
Forslag herom vil indgå i et selvstændigt forslag  

 til ændring af lov om retssikkerhed og administration på det  

 sociale område.
Til nr. 2 Det foreslås, at staten refunderer en kommunes  

 udgifter til efterlevelseshjælp med 50 pct.
Til nr. 3 Det foreslås, at satserne reguleres én gang  

 årligt med satsreguleringsprocenten.
Til § 2 Til nr. 1-3 Efter gældende regler kan en pensionist, hvis  

 ægtefælle/samlever afgår ved døden, først  

 overgå til reglerne om udbetaling af pension til enlige fra den 1. i  

 måneden efter, at pågældendes  

 ægtefælle/samlever er afgået ved døden.
En  

 pensionist, der fx er gift med en efterlønsmodtager, overgår  

 således først til enligstatus fra den 1. i måneden efter  

 ægtefælle/samleverens dødsfald selv om udbetaling af  

 efterløn ophører med virkning fra  

 dødsfaldstidspunktet.
 Det nuværende regelsæt tilgodeser derfor ikke  

 i tilstrækkeligt omfang hensynet om en hurtig tilpasning af  

 efterlevende pensionisters rettigheder til ændrede vilkår efter  

 en evt. ægtefælle/samleveres dødsfald.
 Det foreslås derfor, at pensionen til en pensionist,  

 hvis ægtefælle eller samlever dør, omregnes til  

 enligstatus med virkning fra dagen efter, at dødsfaldet har fundet  

 sted.
 Forslaget omfatter alle pensionister - uafhængigt af  

 om pensionistens ægtefælle/samlever var pensionist.
 Dette betyder, at en pensionist, der er gift eller  

 samlevende med fx en efterlønsmodtager fremover vil overgå til  

 enligstatus fra dødsfaldstidspunktet.
 Forslaget skal ses i sammenhæng med det samtidigt  

 fremsatte forslag om ændring af lov om social pension (Ophør af  

 pensionsudbetaling på dødsfaldstidspunktet).
Til nr. 4 Forslaget er en konsekvens af forslaget om  

 indførelse af efterlevelseshjælp i aktivloven.
Forslaget om  

 efterlevelseshjælp betyder, at pensionister fremover vil kunne modtage  

 efterlevelseshjælp på lige fod med andre, hvis deres  

 økonomiske forhold berettiger hertil.
Til § 3 Lovforslaget foreslås at træde i kraft den 1.  

 april 2000.
I de tilfælde, hvor dødsfaldet  

 indtræder før den 1. april 2000, ydes der hjælp efter de  

 gældende regler.
Dette betyder for samgifte pensionister, hvor den ene  

 afgår ved døden f.eks. 31. marts 2000, at der vil kunne  

 udbetales efterlevelsespension fra den 1. april 2000 og 3 måneder frem.  

 Samtidig betyder forslaget, at der ikke vil være ret til  

 efterlevelseshjælp, hvis dødsfaldet indtræder inden den 1.  

 april 2000.
Bilag Lovforslaget sammenholdt med gældende lov Gældende formulering Lovforslaget § 1 I lov om aktiv socialpolitik, jf. lovbekendtgørelse  

 nr. 707 af 29. september 1998, som senest ændret ved § 15 i lov  

 nr. 353 af 2. juni 1999, foretages følgende ændringer:
 1. Efter § 85 indsættes som nyt  

 kapitel:
» Hjælp til efterlevende Efterlevelseshjælp § 85 a.
Kommunen yder efter  

 ansøgning efterlevelseshjælp efter reglerne i stk. 2-8 til  

 personer, hvis ægtefælle eller samlever afgår ved  

 døden.
 Stk. 2. Hjælpen er betinget af, at  

 efterlevende levede sammen med afdøde på fælles  

 bopæl her i landet i de seneste 3 år forud for  

 dødsfaldet.
Stk. 3. Hjælpen kan højst  

 udgøre 10.000 kr. og ydes til efterlevende, hvis beregnede  

 årsindtægt ikke overstiger 160.000 kr.
Ved en beregnet  

 årsindtægt over det i 1. pkt. nævnte nedsættes  

 hjælpen og bortfalder helt ved en beregnet årsindtægt, der  

 overstiger 250.000 kr.
Stk. 4. I opgørelsen af den beregnede  

 årsindtægt indgår den efterlevendes beregnede personlige  

 årsindtægt herunder eventuelle indtægter, der måtte  

 tilkomme efterlevende som følge af dødsfaldet.
Endvidere  

 indgår efterlevendes formue og formuerettigheder over 100.000 kr.,  

 herunder formuerettigheder som udløses som følge af  

 dødsfaldet.
I de tilfælde, hvor der ikke finder skifte sted,  

 indgår afdødes og den efterlevende ægtefælles formue  

 og formuerettigheder, der overstiger 100.000 kr.
De beløb, som  

 opgøres efter 2. og 3. pkt., medregnes med 30 pct.
 Stk. 5. Hjælpen udbetales snarest muligt  

 efter ansøgningstidspunktet.
 Stk. 6. Hvis der foreligger forhold, der viser, at  

 efterlevendes beregnede årsindtægt kun kan fastslås med  

 betydelig usikkerhed, udbetales efterlevelseshjælpen med et a conto  

 beløb.
 Stk. 7. I det omfang, det følger af  

 Rådets forordning nr. 1408/71 af 14. juni 1971, og den  

 tilhørende EØS-aftale, fraviges bestemmelserne om  

 efterlevelseshjælp for personer, der efter denne forordning og  

 EØS-aftalen er omfattet af dansk lovgivning om social sikring.
Stk. 8. Socialministeren fastsætter regler om  

 afgrænsning af modtagere, opgørelse af indtægt og formue  

 samt graduering af hjælpen og efterfølgende opgørelse af  

 den beregnede hjælp.
Endvidere fastsætter socialministeren regler  

 om afgørelseskompetencen m.v. for personer, som er omfattet af  

 Rådets forordning nr. 1408/71 af 14. juni 1971 og den tilhørende  

 EØS-aftale. «.
 § 106. Staten refunderer 50 pct. af en  

 kommunes udgifter til hjælp i særlige tilfælde efter  

 kapitel 10.
 2. I § 106 indsættes som 2. pkt.:
» § 109. En gang årligt den 1. januar  

 reguleres med satsreguleringsprocenten efter lov om en satsreguleringsprocent  

 de beløb, der er nævnt i:
 1)	§§ 25, 26 og 28 om hjælp til  

 forsørgelse og særlig hjælp til visse persongrupper.
 2)	§ 27, stk. 2, om et støttebeløb  

 til familier med børn under 18 år.
 3)	§ 30 om indtægtsfradrag for ægtepar  

 omfattet af § 26, stk. 2.
 4)	§ 31 om fradrag for arbejdsindtægter  

 m.v.
 5)	§ 36 om beskæftigelsestillæg og  

 timebeløb under aktivering.
 6)	§ 52, stk. 4, om grænsen for halv  

 revalideringsydelse og tillæg.
 7)	Foreslås ændret ved L 4.
 8)	Foreslås ophævet ved L 4.
9)	Foreslås ændret ved L 4 10)	Foreslås ophævet ved L 4 3. I § 109, stk. 1, indsættes som nr.  

 11:
» § 2 I lov om social pension, jf. lovbekendtgørelse nr.  

 22 af 14. januar 1998, som senest ændret ved lov nr. 287 af 12. maj  

 1999, foretages følgende ændringer:
 § 39. Pensionen fastsættes hver 1.  

 januar på grundlag af indtægten opgjort efter §§ 27-29.
Stk. 2. Pensionen omregnes i løbet af  

 året, 1)	hvis indtægtsgrundlaget ændres mere end  

 rent midlertidigt og en beregning på grundlag af den forventede  

 fremtidige indtægt fører til en ændring af pensionens  

 størrelse, eller 2)	hvis der sker en ændring af de personlige  

 forhold, som har betydning for pensionens størrelse.
 1. I § 39, stk. 2, nr. 2, ændres  

 »størrelse.« til: »størrelse, herunder«.
 2. I § 39, stk. 2, indsættes som  

nr. 3:
 »3)	hvis pensionistens ægtefælle eller samlever  

 dør.«.
Stk. 3. Omregning, jf. stk. 2, sker med virkning  

 fra den 1. i måneden efter, at kommunalbestyrelsen har modtaget  

 oplysninger om de ændrede forhold.
Hvis oplysning om ændringer,  

 jf. stk. 2, der medfører forhøjelse af pensionen, modtages af  

 kommunalbestyrelsen senere end tidspunktet for ændringen, omregnes  

 pensionen med tilbagevirkende kraft fra tidspunktet for ændringen, dog  

 højest for en periode på 6 måneder fra tidspunktet for  

 modtagelsen af oplysningerne, jf. 1. pkt.
 Stk. 4. Socialministeren kan fastsætte  

 regler, der sikrer, at kommunalbestyrelsen modtager oplysninger, der har  

 betydning for den årlige fastsættelse og omregning af  

 pensionen.
 3. § 39, stk. 3, ophæves og i  

 stedet indsættes:
»Stk. 3. Omregning, jf. stk. 2, nr. 1 og 2, sker  

 med virkning fra den 1. i måneden efter, at kommunalbestyrelsen har  

 modtaget oplysninger om de ændrede forhold.
Omregning, jf. stk. 2, nr.  

 3, sker med virkning fra dagen efter pensionistens ægtefælles  

 eller samlevers dødsfald.
 Stk. 4. Hvis oplysning om ændringer, jf. stk.  

 2, der medfører forhøjelse af pensionen, modtages af  

 kommunalbestyrelsen senere end tidspunktet for ændringen, omregnes  

 pensionen med tilbagevirkende kraft for tidspunktet for ændringen, dog  

 højest for en periode på 6 måneder fra tidspunktet for  

 modtagelsen af oplysningerne, jf. stk. 3.«.
 Stk. 4 bliver herefter stk. 5.
 § 48. Dør den ene af de to samlevende  

 ægtefæller, der begge modtager pension, har den  

 længstlevende ret til ægtefællernes sammenlagte pensioner i  

 3 måneder fra udgangen af den måned, hvori dødsfaldet  

 fandt sted.
 4. § 48 ophæves.
