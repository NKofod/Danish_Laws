Vejledning om lægers anmeldelse af  

  

 Svær Akut Respiratorisk Syndrom (SARS) Vejledningen er udarbejdet i tilslutning til  

 Sundhedsstyrelsens bekendtgørelse nr. 616 af 27. juni 2003 om lægers  

 anmeldelse  

 af Svær Akut Respiratorisk Syndrom (SARS).
Anmeldelse En læge, der får en patient med SARS til  

 behandling,  

 skal straks anmelde tilfældet både telefonisk og skriftligt.
Visitationsreglerne for SARS er, at en person mistænkt for SARS  

 skal indlægges på en nærmere udpeget infektionsmedicinsk afdeling.
Som følge  

 heraf påhviler anmeldepligten den behandlende læge på infektionsmedicinske  

 afdeling.
Telefonisk anmeldelse Anmeldelse af patienter med mistænkt SARS skal  

 først ske  

 telefonisk til embedslægeinstitutionen.
 Dette skal ske straks, når en patient isoleres på mistanke om  

 SARS.
 I dagarbejdstiden skal anmeldelse ske telefonisk til  

 embedslægeinstitutionen nærmest patientens opholdssted.
 Udenfor dagarbejdstiden skal anmeldelse ske telefonisk til den  

 vagthavende embedslæge:
Øst for Storebælt på telefon: 70 22 02 68 Vest for Storebælt på telefon: 70 22 02  

 69.
 Embedslægeinstitutionen skal telefonisk straks anmelde tilfældet  

 videre til Statens Serum Institut, Epidemiologisk afdeling.
Skriftlig anmeldelse Efterfølgende skal tilfældet indberettes skriftligt  

 på  

 Sundhedsstyrelsens formular 1515 til embedslægeinstitutionen nærmest  

 patientens  

 opholdssted med kopi til Statens Serum Institut, Epidemiologisk afdeling.
Opfølgende orientering Af hensyn til embedslægernes iværksættelse af  

 foranstaltninger i relation til nære kontakter skal den infektionsmedicinske  

 afdeling holde embedslægeinstitutionen telefonisk orienteret om status for  

 diagnosen:
Hvis diagnosen afkræftes skal patienten afmeldes.
Hvis videre  

 undersøgelser bekræfter diagnosen, skal diagnosen omklassificeres til  

 sandsynlig SARS, ellers fastholdes diagnosen mistænkt SARS.
 Af hensyn til den nationale og internationale overvågning melder  

 embedslægeinstitutionen også ændringer i status for diagnosen telefonisk  

 videre  

 til Statens Serum Institut, Epidemiologisk afdeling.
 Endelig skal embedslægeinstitutionen oplyse Statens Serum  

 Institut, Epidemiologisk afdeling om antallet af nære kontakter til  

 indekspatienter med diagnosen sandsynlig SARS.
Anmeldekriterier 1)  

 	  

    

 Klinisk diagnose  

 forenelig med SARS og relevant eksposition, eller 2)  

 	  

    

 påvisning af SARS  

 coronavirus, eller 3)  

 	  

    

 klinisk diagnose  

 forenelig med SARS og påvisning af specifikke antistoffer.
Indhentning af opdateret information Den seneste opdatering af områder med lokal  

 transmission  

 af SARS fremgår af WHOs hjemmeside www.who.int.
Der sker en løbende revision af klassifikationskriterierne for  

 diagnosen SARS.
Den seneste opdatering vil fremgå af Statens Serum Instituts  

 hjemmeside www.ssi.dk og EPI-NYT.
