Nr BR 1 Beretning over energiministerens redegørelse af 18. marts 1991 om  

 ansøgning om tilladelse til etablering af et naturgaslager ved Stenlille på  

 Sjælland   

 Nr 1 1990-91, 2. samling Afgivet af Det Energipolitiske Udvalg Afgivet: 19910410 Energiministeren har ved skrivelse af 18. marts 1991 sendt udvalget en redegørelse om godkendelse til Dansk Naturgas A/S (Dangas) af etablering af et naturgaslager i Stenlille.
 Anvendelse af undergrunden til lagring af naturgas forudsætter en  

 tilladelse efter § 23 i undergrundsloven, ligesom etableringen forudsætter  

 energiministerens godkendelse efter Dansk Naturgas A/S' eneretsbevilling i  

 medfør af lov om naturgasforsyning.
Udvalget har behandlet redegørelsen i nogle møder og har herunder stillet  

 spørgsmål til energiministeren, som denne har besvaret skriftligt.
Nogle af  

 udvalgets spørgsmål og energiministerens svar herpå optrykkes som bilag til  

 denne beretning.
 Herefter tilkendegiver et flertal (udvalget med undtagelse af  

 Socialistisk Folkepartis og Fremskridtspartiets medlemmer), at man kan tage  

 ministerens redegørelse til efterretning.
 Et mindretal (Socialistisk Folkepartis medlem af udvalget)  

 tilslutter sig ikke den af ministeren afgivne beretning og ønsker at  

 udtale følgende:
 Socialistisk Folkepartis medlem af udvalget vil på baggrund af de givne  

 oplysninger ikke kunne indstille en optagelse af det angivne statsgaranterede  

 lån til godkendelse.
 Af kommercielle hensyn har udvalget bl.a. ikke kunnet få tilstillet kopi  

 af den indgåede kontrakt om levering af 8 mia. m3 gas til elværkerne frem til  

 år 2020, jf. svaret på spørgsmål 40, og svaret på det vigtige spørgsmål 37  

 anser mindretallet for helt utilstrækkeligt til at kunne vurdere  

 sandsynligheden for, at statsgarantien til lånet bliver aktualiseret.
 Socialistisk Folkeparti er desuden af den opfattelse, at udsigterne for  

 naturgaseksporten (mængder og pris) er så usikre, at den økonomiske værdi af  

 lageret, der må antages at ville belaste DONG's økonomi med 100-150 mio. kr.  

 om året (lånetilbagebetaling, afskrivning m.v.) kan vise sig yderst ringe.  

 Det svenske marked for gas er blevet forringet efter den svenske regerings  

 beslutning om at udskyde eller opgive nedlægning af atomkraftværker, og der  

 er ikke som håbet givet tilsagn fra SwedeGas om medfinansiering af lageret.
 Dertil kommer spørgsmålet, om det overhovedet er hensigtsmæssigt med de  

 givne økonomiske udsigter at fremme en produktion og dermed en udtynding af  

 vore gasressourcer med det hovedsagelige formål at finansiere et nyt meget  

 dyrt lager.
 Med de givne oplysninger kan Socialistisk Folkeparti derfor ikke indstille  

 det ønskede statsgaranterede lån til vedtagelse.
 Et andet mindretal (Fremskridtspartiets medlem af udvalget)  

 indstiller, at der ikke bliver givet tilladelse til etablering af et  

 naturgaslager ved Stenlille med følgende begrundelse:
1) Staten har allerede i dag kautionsforpligtelser for aktiviteter i  

 DONG-koncernen på i alt 16 mia. kr. og indskudt aktiekapital for i alt 2,5  

 mia. kr.
De 16 mia. kr. fremkommer med udgangspunkt i de 33 mia. kr. gæld,  

 der er i hele naturgasprojektet, jf. energiministerens udtalelse i  

 Jyllands-Posten den 25. november 1989. Derfra trækkes de 17 mia. kr. gæld,  

 som de regionale selskaber har stiftet, jf. rapporten Naturgasprojektets  

 Økonomi, november 1989.
Det er Fremskridtspartiets opfattelse, at de danske skatteydere som anført  

 er blevet tvunget til kaution for mere end rigelige gældsforpligtelser i  

 naturgasnettet.
En udvidelse af kautionen med 1,7 mia. kr. vil være  

 uanstændigt over for de sagesløse skatteydere.
 Hvis Dansk Naturgas A/S har brug for yderligere anlægsfinansiering, må  

 pengene skabes på kommerciel vis og ikke gennem indirekte statssubsidiering.
 2) Fremskridtspartiet tager ikke stilling til det konkrete anlægsarbejdes  

 legitimitet, men har dog noteret sig, at ikke alle er enige i, at den søgte  

 løsning er nødvendig og rentabel, jf. spørgsmål 38 i sagen og ministerens  

 svar på samme.
3) Fremskridtspartiet har fra 1979 været imod det offentliges engagement i  

 naturgasnettet og mener fortsat, at der er begået århundreders  

 fejlinvestering.
For at skåne skatteyderne for en realisering af  

 kautionsforpligtelsen må der hurtigst muligt skabes ordentlig økonomi i  

 naturgasnettet.
Det sker bedst gennem en privatisering af såvel den statslige  

 som den regionale del af projektet.
Det understreges ligeledes, at mindretallet finder det aldeles  

 uacceptabelt, at man fortsat bruger direkte og indirekte tvang ved  

 tilslutning af nye kunder.
Direkte tvang forekommer, hvor f.eks. kommuner  

 tinglyser naturgaspligt på byggegrunde.
Indirekte tvang fremkommer, når  

 politiske flertal i Folketinget meddeler elværkerne, at såfremt de ikke  

 »frivilligt« indgår aftaler om at aftage gas, så vil man lovgive på  

 området.
Naturgasnettet må vise sine kvaliteter og levedygtighed uden tvang  

 eller forlade markedet.
4) Fremskridtspartiet tager også i denne forbindelse afstand fra den  

 lovgivning og andre politiske initiativer, der har til formål at særstille  

 naturgassen i forhold til andre energiformer.
Forbrugernes valgfrihed er  

 afgørende, også på energiområdet.
 P.u.v.
Riishøj formand Bilag Nogle af udvalgets spørgsmål til energiministeren og dennes besvarelse  

 heraf:
 Spørgsmål 33:
 »Ad redegørelsen om godkendelse af et naturgaslager i Stenlille.
Ministeren bedes redegøre for, hvordan Ll.
Torup blev finansieret.« Svar:
 Jeg har forelagt spørgsmålet for Dansk Naturgas A/S, der har oplyst  

 følgende, hvortil jeg kan henholde mig:
»Naturgaslageret i Ll.
Torup er finansieret i sammenhæng med det  

 øvrige naturgastransmissionssystem omfattende søledninger, landledninger,  

 gasbehandlingsanlæg og lager.
 Som DANGAS« finansieringssystem er tilrettelagt, er det ikke muligt  

 at sige, hvilke lån der har finansieret bestemte dele af anlægget.
Det kan dog oplyses, at naturgasprojektet primært er finansieret ved  

 optagelse af statsgaranterede udlandslån.
Desuden er der optaget indenlandske  

 realkreditlån, som ultimo 1990 udgør ca. 15 pct. af den samlede lånegæld på  

 ca. 6,4 mia. kr.
Realkreditlånene er optaget uden statsgaranti, men ydet med  

 pant i lageret i Ll.
Torup og gasbehandlingsanlægget i Nybro.' Spørgsmål 34:
»Har der været afprøvet muligheder for alternativ finansiering i  

 stedet for statsgaranti?» Svar:
 Jeg har forelagt spørgsmålet for Dansk Naturgas A/S, der har oplyst  

 følgende, hvortil jeg kan henholde mig:
 »DANGAS undersøger løbende mulighederne for låneoptagelse på såvel  

 det indenlandske som de udenlandske kapitalmarkeder, herunder eventuelle  

 finansieringsalternativer uden statsgaranti.
Det er på denne baggrund selskabets vurdering, at det ikke vil være muligt  

 at opnå samme attraktive finansieringsvilkår ved låneoptagelse uden  

 statsgaranti, som kan opnås med statsgaranti.
Dette forhold vil formentlig  

 blive forstærket i de kommende år som følge af nye EF-regler for bankers og  

 andre finansielle virksomheders egenkapitaldækning.
De nye regler indebærer,  

 at lån uden statsgaranti udløser krav om større egenkapital end lån med  

 statsgaranti.
Dette må forventes at bidrage til en stigende forskel i renten  

 på henholdsvis lån med og uden statsgaranti.« Spørgsmål 35:
»Hvorledes opbevares gas? Herunder ønskes oplyst, om de i  

 redegørelsens side 3 nævnte forsyningsmæssige forhold i sig selv kan begrunde  

 oprettelse af Stenlille lager.« Svar:
 Jeg har forelagt spørgsmålet for Dansk Naturgas A/S, der har oplyst  

 følgende, hvortil jeg kan henholde mig:
 »Naturgas kan opbevares i luftformig form under højt tryk i  

 underjordiske lagre eller nedkølet i flydende form i overjordiske lagre  

 (LNG-lagre).
 I Danmark findes de særlige geologiske forhold, som underjordiske lagre  

 kræver, og sådanne lagre anses økonomisk og teknisk som mest fordelagtige og  

 bedømmes endvidere som meget sikre.
Der kan være tale om udspulede hulrum (kaverner) i slathorste som i Ll.  

 Torup eller opbevaring i akvifær-strukturer som i Stenlille.
Her fortrænges  

 vandet i et porøst sandstenslag under en lerkappe, ved at gassen nedpumpes  

 under højt tryk og således danner et kunstigt gasfelt.
Som beskrevet i energiministerens redegørelse af 18. marts 1991 til  

 udvalget om godkendelse af etablering af et naturgaslager i Stenlille anser  

 DANGAS det for nødvendigt at etablere yderligere lager ud over det  

 eksisterende lager i Ll.
Torup.
Det er DANGAS« opfattelse, at de forsyningsmæssige forhold i det  

 stigende naturgasmarked i sig selv begrunder etableringen af yderligere  

 lager.
Som nævnt i redegørelsen vil det kræve udvidelse af de ansøgte  

 lagerfaciliteter i Stenlille, hvis SwedeGas skal kunne disponere over dele af  

 lageret.
Etablering af to lagre, der fungerer uafhængigt af hinanden, giver større  

 sikkerhed end eet stort lager, og da mere end halvdelen af DANGAS' salg  

 allerede i dag sker til Sjælland og det svenske marked, vurderes det optimalt  

 at etablere de nye lagerfaciliteter i Stenlille.' Som det fremgår af min redegørelse til udvalget, vil DANGAS løbende  

 vurdere udviklingen i lagerbehovet og på denne baggrund tage stilling til,  

 hvornår der eventuelt vil være behov for at ansøge om tilladelse til en  

 udvidelse af lagerfaciliteterne.
Jeg vil i givet fald orientere udvalget om  

 en sådan ansøgning.
 Spørgsmål 36:
»Er der foretaget alternative løsninger til placering af gaslageret  

 i Stenlille, jf. tidligere artikel i Ingeniøren 21. april 1989?» Svar:
 Jeg har forelagt spørgsmålet for Dansk Naturgas A/S, der har oplyst  

 følgende, hvortil jeg kan henholde mig:
»I forbindelse med beslutningen om etablering af Stenlille-lageret  

 foretog DANGAS en vurdering af alternative lagermuligheder, herunder en  

 udvidelse af lageret i Ll.
Torup.
 Geologisk har DANGAS tre muligheder for udbygning af lagerfaciliteterne:
1) Kavernelageret i Ll.
Torup, der i 1991 vil få et volumen på 300 mio.  

 m3, skønnes at kunne udvides til ca. 1 mia. m3.
 2) Akvifær-strukturen i Stenlille, der skønnes at kunne udbygges til et  

 lagervolumen på ca. 1,2 mia. m3.
 3) En akvifær-struktur ved Tønder, der antages at kunne rumme et lager på  

 ca. 1 mia. m3.
Af de nævnte tre muligheder er kun de to første relevante, da etablering  

 af et lager ved Tønder vil forudsætte, at der fra tysk side vises interesse  

 for at købe lagerplads i Danmark.
Dette er ikke tilfældet i dag.
En større udvidelse af Ll.
Torup-lageret vil nødvendiggøre dublering af  

 dele af naturgastransmissionssystemet, da der ikke i det nuværende  

 transmissionssystem er tilstrækkelig transportkapacitet til en sådan  

 udvidelse.
En udvidelse af Ll.
Torup-lageret med et yderligere arbejdsvolumen  

 på 300 mio. m3 ville - inkl. de nødvendige ledningsdubleringer - medføre  

 udgifter i samme størrelsesorden som det ansøgte lager ved Stenlille.  

 Etableringen af et lager ved Stenlille er derfor som nævnt i besvarelsen af  

 spørgsmål 35 foretrukket af hensyn til forsyningssikkerheden på det store  

 marked på Sjælland og i Sverige samt den ekstra forsyningsmæssige sikkerhed,  

 som opnås ved to af hinanden uafhængige lagre.« Spørgsmål 37:
»Udvalget anmoder om en budgetmæssig redegørelse for, hvad man mener  

 at kunne vinde med lageret.« Svar:
 Jeg har forelagt spørgsmålet for Dansk Naturgas A/S, der har oplyst  

 følgende, hvortil jeg kan henholde mig:
 »Som det fremgår af svarene på spørgsmål nr. 35 og 36, er  

 etableringen af lageret i Stenlille nødvendig for at kunne give en  

 tilstrækkelig forsyningssikkerhed ved levering af den mængde naturgas, der  

 allerede er kontraheret, og som forventes afsat inden for de nærmeste år.  

 DANGAS gør opmærksom på, at prisen for naturgas - hvad enten denne sælges på  

 hjemmemarkedet eller på eksportmarkederne - fastsættes således, at  

 forrentning og afskrivning af lageret kan dækkes gennem salgsprisen.
I en situation med en forventet øget konkurrence og internationalisering  

 af naturgasmarkedet vil det være af væsentlig betydning for DANGAS«  

 position, at selskabet disponerer over lagerfaciliteter.' Spørgsmål 38:
»Kan ministeren tilslutte sig den vurdering, at »lageret vil  

 være en meget dyr forsikring mod en meget lille risiko«, jf. artikel i  

 Ingeniøren den 21. april 1989?» Svar:
 Jeg har forelagt spørgsmålet for Dansk Naturgas A/S, der har oplyst  

 følgende, hvortil jeg kan henholde mig:
»DANGAS har i sine overvejelser om etablering af yderligere  

 lagerkapacitet vurderet de forskellige risici og konsekvenserne af kortere  

 eller længerevarende forsyningssvigt.
Det er DANGAS« opfattelse, at  

 lagerudbygningen er nødvendig for selskabets marked, og at DANGAS'  

 forsyningssikkerhedsstrategi er rimelig, når det tages i betragtning, at  

 naturgas allerede nu dækker mere end 10 procent af Danmarks energiforbrug, og  

 at denne andel forventes at stige i de kommende år.
DANGAS har i øvrigt i  

 dimensioneringen af lagerkapaciteten lagt vægt på, hvorledes andre  

 naturgasselskaber i EF typisk sikrer sig lagermæssigt.' Spørgsmål 41:
»Er der udsigter til, at SwedeGas vil være medejer af  

 Stenlille-lageret?» Svar:
 Jeg har forelagt spørgsmålet for Dansk Naturgas A/S, der har oplyst  

 følgende, hvortil jeg kan henholde mig:
 »I forbindelse med indgåelsen af den sidste store eksportaftale med  

 SwedeGas i sommeren 1989, hvorefter DANGAS« salg til Sverige vil nå op  

 på 1,1 mia. m3 i 1993/94, indgik SwedeGas og DANGAS to aftaler om  

 lagersamarbejde baseret på lagre i Danmark.
For det første indgik parterne en midlertidig lageraftale, der i perioden  

 1989-1993 giver SwedeGas mulighed for at leje sig ind i lageret i Ll.
Torup  

 mod en årlig lejebetaling.
For det andet indgik parterne en rammeaftale for  

 et langsigtet lagersamarbejde baseret på et fælleseje af Stenlille-lageret,  

 men med DANGAS som majoritetsejer.
 Forskellige forhold på det svenske energimarked - herunder usikkerheden om  

 tidspunktet for afviklingen af a-kraft - bevirker, at der nu kan forventes en  

 langsommere og muligvis også mere begrænset udbygning af det svenske  

 naturgasmarked end hidtil antaget, og på denne baggrund er forhandlingerne om  

 svensk medeje af Stenlille-lageret indstillet indtil videre.
Det er imidlertid DANGAS' vurdering, at SwedeGas vil være interesseret i  

 en eller anden form for lagerleje, sandsynligvis med udgangspunkt i  

 Stenlille-lageret.
Baseret på foreløbige svenske oplysninger vurderes det, at  

 SwedeGas alene til sæsonudjævning vil have behov for leje af lagerkapacitet  

 på mindst 100 mio. m3 ved et samlet svensk marked på 1,5-2 mia. m3 pr. år.
