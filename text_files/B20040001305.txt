Bekendtgørelse om samordning  

 af pensioner, der er omfattet af den nordiske pensionsoverenskomst I medfør af § 19, stk. 2, i lov om  

 tjenestemandspension, jf. lovbekendtgørelse nr. 95 af 16. januar 2003  

 fastsættes:
 § 1.  

  

 Bekendtgørelsen  

 finder anvendelse på tjenestemænd, der har pensionsrettigheder fra ansættelse  

 i  

 stillinger, der er omfattet af overenskomst af 1. juni 2001 mellem Danmark,  

 Finland, Island, Norge og Sverige om samordning af pensionsrettigheder ifølge  

 statslige pensionsordninger.
 § 2.  

  

 Ansættelse  

 i et andet nordisk land sidestilles med hensyn til bestemmelserne om  

 tidsmæssige krav i tjenestemandspensionslovens § 2, stk. 1,  

 tjenestemandspensionslovens § 7, stk. 2, og  

 tjenestemandspensionslovens § 24, stk. 1, med ansættelse med  

 tjenestemandspensionsret i Danmark.
 § 3.  

  

 Ved  

 direkte overgang fra en stilling i et andet nordisk land  


  

 til ansættelse med tjenestemandspensionsret kan bestemmelsen i  

 tjenestemandspensionslovens § 7, stk. 2, ikke gøres gældende, hvis  

 retten til pension i det andet nordiske land ikke var forbundet med  

 begrænsninger af helbredsmæssige årsager.
 § 4.  

  

 Uanset  

 bestemmelserne i  


  

 tjenestemandspensionslovens  

 §§ 31, stk. 2, og 24, stk. 3, har en tjenestemand ret til at  

 få  

 udbetalt svagelighedspension og opsat pension på grundlag af afgørelse i et  

 af  

 de andre nordiske lande om, at der kan udbetales sygdomspension.
 § 5.  

  

 En  

 tjenestemand, der pensioneres på grund af helbredsbetinget utjenstdygtighed  

 fra  

 et andet nordisk land, har uanset bestemmelsen i tjenestemandspensionslovens  

 § 7, stk. 1, normalt alene ret til pension fra sin danske  

 ansættelse  

 på grundlag af den faktisk optjente pensionsalder.
 § 6.  

  

 Finansministeren  

 kan i særlige tilfælde træffe bestemmelse om, at der sker en nødvendig  

 tilpasning ved udbetaling af pension til tjenestemænd, som er omfattet af  

 overenskomsten.
 § 7.  

  

 Bekendtgørelsen  

 træder i kraft den 1. februar 2004 og har virkning for personer, der har  

 pensionsrettigheder fra ansættelse i stillinger, der er omfattet af  

 overenskomst af 1. juni 2001 mellem Danmark, Finland, Island, Norge og  

 Sverige  

 om samordning af pensionsrettigheder ifølge statslige pensionsordninger, og  

 som  

 ved overenskomstens ikrafttræden den 1. marts 2002 endnu ikke er bevilget  

 pension, jf. § 2, stk. 1, i bekendtgørelse nr. 541 af 28. juni  

 2002.
 Stk. 2.  

  

 Bekendtgørelsen  

 finder ikke anvendelse på personer, som i henhold til overenskomstens  

 overgangsordning vælger at få deres pension beregnet efter den tidligere  

 gældende overenskomst af 18. december 1973, jf. § 2, stk. 2, i  

 bekendtgørelse nr. 541 af 28. juni 2002.
