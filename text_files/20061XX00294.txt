Skriftlig fremsættelse (28. februar 2007) Minister for familie-  

 og forbrugeranliggender  

  

 (Carina Christensen):
 Herved tillader jeg mig for Folketinget at fremsætte:
Forslag til lov om dag-,  

 fritids- og klubtilbud m.v. til børn og unge (dagtilbudsloven) (Lovforslag nr.
L 170).
 Lovforslagets formål er at skabe tilbud til børn og unge, der  

 fremmer deres trivsel, udvikling og læring, forebygge negativ social arv,  

 fremme fleksibiliteten i tilbuddene og skabe sammenhæng mellem tilbuddene.  

 Det  

 er således hensigten, at tilbuddene skal være understøttende for, at alle  

 børn  

 får et godt børne- og ungdomsliv, men også at de sikres en god basis for det  

 videre liv.
Det er første gang, at bestemmelserne om dag-, fritids- og  

 klubtilbud m.v. til børn og unge samles i en selvstændig lov.
Ved at  

 fremsætte  

 en lov med særskilt fokus på området er det hensigten at styrke indholdet og  

 kvaliteten i tilbuddene.
Dette understøttes yderligere ved, at lovforslaget  

 er  

 bygget op i en lettilgængelig struktur med både en samlet formålsbestemmelse  

 og  

 formålsbestemmelser, der er rettet specifikt mod hver tilbudstype.
Lovforslaget indeholder flere nye bestemmelser og viderefører  

 samtidig en række af bestemmelserne i lov om social service og lov om  

 børnemiljø. Lovforslaget bygger herudover bl.a. på regeringens  

 globaliseringsstrategi Fremgang, fornyelse og tryghed og  

 Skolestartudvalgets  

 anbefalinger.
Lovforslaget skal desuden ses i lyset af kvalitetsreformen af  

 den  

 offentlige sektor, som regeringen har igangsat i efteråret 2006.
Med lovforslaget sættes fokus på barnets sproglige udvikling  

 gennem tilbud om sprogvurdering til alle 3-årige børn og opfølgende sprog-  

  

 stimulering, hvis der er et behov herfor.
Vurderingen skal bruges som et  

 redskab til at understøtte personalets pædagogiske arbejde med børns  

 sproglige  

 udvikling.
 Med lovforslaget foreslås det endvidere, at forældres adgang til  

 information om tilbuddene forbedres via krav om øget offentliggørelse af  

 relevante informationer om tilbuddene.
 Med loven bliver det også muligt for kommunalbestyrelsen at give  

 tilskud til forældrebetalte madordninger under hensyn til forældrenes  

 økonomiske situation.
Endeligt er det lovens formål at skabe fleksibilitet i  

 tilbuddene.
Der gives mulighed for, at kommunalbestyrelsen kan beslutte at  

 give  

 tilskud til privat pasning til forældre med børn under 24 uger, samt at  

 kommunalbestyrelsen  

 kan give forældre tilskud til privat pasning i kombination med en plads i et  

 dagtilbud.
Det skønnes, at lovforslaget samlet set vil medføre kommunale  

 merudgifter på 58 mio. kr. i 2007 og på knap 125 mio. kr. fra 2008 og årene  

 frem, som kommunerne kompenseres for.
De økonomiske konsekvenser forhandles  

 med  

 de kommunale parter.
 Jeg henviser i øvrigt til lovforslaget og de bemærkninger, der  

 ledsager det, og anbefaler forslaget til Folketingets velvillige behandling.
