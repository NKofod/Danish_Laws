 Under forudsætning af en række vilkår gav ministeriet tilladelse til  

 bibeholdelse af en offentlig tilgængelig badebro.
 I brev af 18. april 1990 har kommunens tekniske forvaltning ansøgt  

 ministeriet om tilladelse til bibeholdelse af en badebro i Kattegat ud for  

 matr.nr. 4 c Hedegårde by, Als.
Det fremgår af sagen, at broen er en ca. 119 m lang pælebro over et  

 lavvandet område ud til en revle.
Broen nedtages om vinteren, dog kun  

 delvist, idet pælene bliver stående.
 Ministeriet har i sagens anledning brevvekslet med Skov- og  

 Naturstyrelsen, Kystinspektoratet, Farvandsvæsenet, Fiskeriinspektoratet i  

 Randers og Nordjyllands Amtsråd.
 På denne baggrund skal den ansøgte tilladelse til bibeholdelse af den  

 pågældende badebro herved meddeles på følgende vilkår:
 1. Broen må kun benyttes som badebro, og broen skal være offentlig  

 tilgængelig.
 2. Tilladelsen eller broen kan ikke uden Trafikministeriets tilladelse  

 overdrages til andre.
 3. Brokonstruktionen skal opfylde styrkekravene i DS 410 (Dansk  

 Ingeniørforenings norm for last på konstruktioner).
 4. Der må ikke uden tilladelse foretages udvidelser af eller væsentlige  

 ændringer ved broen.
5. Ejeren skal vedligeholde broen i god og forsvarlig stand.
I tilfælde af  

 ødelæggelse skal eventuelle rester eller beskadigede dele omgående fjernes.  

 Dette gælder også pælerester efter isbeskadigelse m.v. i vinterperioden.  

 Tilladelsen bortfalder, hvis broen ikke er genopført senest eet år efter  

 ødelæggelsen.
 6. Trafikministeriet kan med en passende frist kræve, at ejeren for egen  

 regning fjerner broen, såfremt noget vilkår for tilladelsen ikke overholdes,  

 eller såfremt ministeriet af anden grund finder, at broen skal fjernes.
 I tilfælde af, at ejeren ikke fjerner brorester i henhold til punkt 5,  

 eller at ejeren ikke efterkommer et krav om fjernelse i henhold til  

 nærværende punkt 6, stk. 1, kan ministeriet foranledige, at broen fjernes, og  

 udgifterne herved kan derefter indkræves hos ejeren.
7. Når broen inddrages om vinteren, skal de til enhver tid yderste 4 pæle  

 række mindst 2 m op over vandet.
Er der ikke pæle over vandet, må ingen del  

 af broen, f.eks. dele af bundstokke, række mere end 10 cm op over den  

 eksisterende havbund.
 8. Broen må ikke hindre eller væsentligt vanskeliggøre almenhedens  

 færdsels- og opholdsret langs og på kysten, jf. naturfredningslovens § 54.
9. Broen må ikke afmærkes eller forsynes med belysning uden efter  

 forudgående aftale med Farvandsvæsenet.
Farvandsvæsenet kan til enhver tid  

 kræve, at broen afmærkes.
Ejeren afholder i givet fald omkostningerne herved.
For god ordens skyld gøres opmærksom på at tilladelsen ikke kan pålægge  

 ministeriet ngoet ansvar for konstruktionens stabilitet eller holdbarhed,  

 ligesom den ikke fritager ejeren for et i forbindelse med konstruktionens  

 tilstedeværelse eventuelt opstående civilretligt ansvar.
Tilladelsen afgør  

 heller ikke, hvorvidt en nabo eller andre kan modsætte sig broens etablering  

 eller kræve broen fjernet efter dens etablering.
