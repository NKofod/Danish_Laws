 Ved kgl. resolution af 12.juli 1974 har Danmark ratificeret den i  

 Bruxelles den 17. december 1971 udfærdigede konvention om civilretligt ansvar  

 ved søtransport af nukleart materiale.
 Konventionen har følgende ordlyd (den russiske og spanske tekst er udeladt  

 her):
KONVENTION om civilretligt ansvar ved søtransport af nukleart materiale De høje kontraherende parter er I BETRAGTNING AF, at Pariskonventionen af 29. juli 1960 om ansvar over for  

 tredjemand på den nukleare energis område med tillægsprotokol af 28. januar  

 1964 (i det følgende kaldet ,Pariskonventionen') og Wienkonventionen af 21.  

 maj 1963 om civilretligt ansvar for nuklear skade (i det følgende kaldet  

 ,Wienkonventionen') bestemmer, at indehaveren af et nukleart anlæg er  

 ansvarlig for skade forvoldt ved en nuklear ulykke, der indtræffer under  

 søtransport af nukleart materiale, som er omfattet af disse konventioner.
I BETRAGTNING AF, at tilsvarende bestemmelser findes i visse staters  

 nationale lovgivning, I BETRAGTNING AF, at anvendelsen af enhver tidligere international  

 konvention på søtransportområdet dog opretholdes, I ØNSKET OM at sikre, at kun indehaveren af et nuklear anlæg vil være ansvarlig for skade forvoldt ved en nukleart ulykke, der indtræffer under søtransport af nukleart materiale, BLEVET ENIGE om følgende:
Artikel 1 Enhver, der i medfør af en international konvention eller national  

 lovgivning, der finder anvendelse på søtransport, ville kunne ifalde ansvar  

 for skade forvoldt ved en nuklear ulykke, er fritaget for et sådant ansvar:
Artikel 2 1. Den i artikel 1 nævnte fritagelse finder også  

 anvendelse med hensyn til skade forvoldt ved en nuklear ulykke og som indehaveren af det nukleare anlæg ikke er ansvarlig for, fordi hans  

 ansvar for sådan skade er blevet udelukket i henhold til bestemmelserne i  

 enten Paris- eller Wienkonventionen eller - i de i artikel 1 b) omhandlede  

 tilfælde - efter tilsvarende bestemmelser i den deri nævnte nationale  

 lovgivning.
 2. Bestemmelserne i stk. 1 berører dog ikke det  

 ansvar, der påhviler nogen enkeltperson, der har forvoldt skaden ved en  

 handling eller undladelse foretaget i den hensigt at forvolde skade.
Artikel 3 Ingen bestemmelse i denne konvention skal påvirke ansvaret for indehaveren  

 af et nukleart skib for skade ved en nuklear ulykke, hvortil medvirker  

 nukleart brændsel i et sådant skib eller radioaktivt produkt eller affald,  

 som er dannet i skibet.
Artikel 4 Denne konvention går forud for de internationale konventioner på  

 søtransportområdet, som på det tidspunkt, da denne konvention åbnes for  

 undertegnelse, er i kraft eller åbne for undertegnelse, ratifikation eller  

 tiltrædelse, men kun i det omfang, hvori disse konventioner ville være i  

 strid med den; intet i denne artikel berører dog de forpligtelser, der  

 påhviler de kontraherende parter i denne konvention over for ikke  

 kontraherende stater i henhold til sådanne internationale konventioner.
Artikel 5 1. Denne konvention åbnes for undertegnelse i  

 Bruxelles og er fortsat åben for undertegnelse i London i hovedsædet for Den  

 mellemstatlige rådgivende Søfartsorganisation (i det følgende kaldet  

 ,Organisationen') indtil 31. december 1972, hvorefter den er åben for  

 tiltrædelse.
2. Stater, der er medlemmer af De forenede Nationer  

 eller nogen af dens særorganisationer eller af Den internationale  

 Atomenergiorganisation, eller som er parter i Den mellemfolkelige Domstols  

 statut, kan deltage i denne konvention ved 3. Ratifikation, accept, godkendelse eller tiltrædelse  

 sker ved deponering af et officielt dokument herom hos Organisationens  

 generalsekretær.
Artikel 6 1. Denne konvention træder i kraft den 90. dag efter  

 den dag, da fem stater har undertegnet den uden forbehold med hensyn til  

 ratifikation, accept eller godkendelse, eller har deponeret deres  

 ratifikations-, accept-, godkendelses-, eller tiltrædelsesinstrument hos  

 Organisationens generalsekretær.
 2. For enhver stat, der senere undertegner denne  

 konvention uden forbehold med hensyn til ratifikation, accept eller  

 godkendelse eller deponerer sit ratifikations-, accept-, godkendelses- eller  

 tiltrædelsesinstrument, træder konventionen i kraft den 90. dag efter datoen  

 for en sådan undertegnelse eller deponering.
Artikel 7 1. Denne konvention kan opsiges af enhver  

 kontraherende stat når som helst efter det tidspunkt, da konventionen træder  

 i kraft for den pågældende stat.
 2. Opsigelse sker ved afgivelse af en skriftlig  

 meddelelse til Organisationens generalsekretær.
 3. En opsigelse får virkning eet år eller et sådant  

 længere tidsrum, som måtte være angivet i meddelelsen, efter at  

 Organisationens generalsekretær har modtaget den.
 4. Uanset en kontraherende stats opsigelse i medfør af  

 denne artikel finder konventionens bestemmelser fortsat anvendelse med hensyn  

 til enhver skade forvoldt ved en nukelar ulykke, der finder sted, før  

 opsigelsen får virkning.
Artikel 8 1. De forenede Nationer (hvor denne organisation er  

 administrerende myndighed for et territorium) eller enhver kontraherende part  

 i denne konvention, som er ansvarlig for et territoriums internationale  

 forbindelser, kan når som helst ved skriftlig meddelelse til Organisationens  

 generalsekretær tilkendegive, at denne konvention skal gælde for det  

 pågældende territorium.
 2. Denne konvention skal fra datoen for modtagelsen af  

 denne meddelelse eller fra et sådant andet tidspunkt, som måtte være angivet  

 i meddelelsen, finde anvendelse på det deri nævnte territorium.
 3. De forenede Nationer eller enhver kontraherende  

 stat, som har afgivet en erklæring i henhold til stk.1, kan når som helst  

 efter det tidspunkt, da konventionen således er sat i kraft for et  

 territorium, ved skriftlig meddelelse til Organisationens generalsekretær  

 tilkendegive, at denne konvention ikke længere skal gælde for det i  

 meddelelsen nævnte territorium.
 4. Denne konvention ophører med at være gældende for  

 noget territorium, der er nævnt i en sådan meddelelse, eet år eller et sådant  

 længere tidsrum, som måtte være angivet i meddelelsen, efter den dag, da  

 Organisationens generalsekretær har modtaget meddelelsen.
Artikel 9 1. Organisationen kan sammenkalde til en konference  

 til revision eller ændring af denne konvention.
 2. Organisationen skal på begæring af mindst 1/3 af de  

 kontraherende parter sammenkalde til en konference af de kontraherende parter  

 til revision eller ændring af denne konvention.
Artikel 10 En kontraherende stat kan tage forbehold svarende til dem, den gyldigt har  

 taget med hensyn til Paris- eller Wienkonventionen.
Et forbehold kan tages  

 ved undertegnelsen, ratifikationen, accepten, godkendelsen eller  

 tiltrædelsen.
Artikel 11 1. Denne konvention skal deponeres hos Organisationens  

 generalsekretær.
2. Organisationens generalsekretær skal 3. Så snart denne konvention træder i kraft, skal  

 Organisationens generalsekretær oversende en bekræftet kopi af den til De  

 forenede Nationers sekretariat med henblik på registrering og  

 offentliggørelse i overensstemmelse med artikel 102 i De forenede Nationers  

 pagt.
Artikel 12 Denne konvention er udfærdiget i en enkelt original med engelsk og fransk  

 tekst, som har samme gyldighed.
Officielle oversættelser til russisk og  

 spansk skal udarbejdes af Organisationens sekretariat og deponeres sammen med  

 den undertegnede originaltekst.
 TIL BEKRÆFTELSE HERAF har undertegnede, der er behørigt bemyndiget hertil  

 af deres respektive regeringer, underskrevet denne konvention.
 UDFÆRDIGET i Bruxelles den 17. december 1971.
 Konventionen trådte i medfør af artikel 6, stk. 1 i kraft den 15. juli  

 1975. Danmarks ratifikationsinstrument deponeredes den 4. september 1974 hos  

 generalsekretæren for Den mellemstatlige rådgivende Søfartsorganisation  

 (IMCO).
 Konventionen gælder indtil videre ikke for Færøerne.
 Foruden Danmark har følgende lande ratificeret eller tiltrådt  

 konventionen: Frankrig, Norge, Spanien og Sverige.
 Udenrigsministeriet, den 29.september  

 1975.
 K.B.Andersen.
