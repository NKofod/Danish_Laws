 Ved kgl. resolution af 4. april 1978 har Danmark ratificeret den af Den  

 internationale Arbejdskonference i Geneve i 1971 vedtagne konvention nr. 135  

 om beskyttelse af arbejderrepræsentanter i den enkelte virksomhed og om de  

 faciliteter, der skal ydes dem.
 Konventionen har følgende ordlyd:
Den internationale Arbejdsorganisations generalkonference, der er blevet  

 sammenkaldt i Geneve af Det internationale Arbejdsbureaus styrelsesråd, og  

 som den 2. juni 1971 er trådt sammen til sin 56. samling, og som henviser til bestemmelserne i konventionen om ret til at organisere  

 sig og føre kollektive forhandlinger, som yder arbejderne beskyttelse mod  

 forskelsbehandling, der tager sigte på at indskrænke fagforeningsfriheden i  

 deres beskæftigelse, og som anser det for ønskeligt at supplere disse bestemmelser, for så vidt  

 angår arbejderrepræsentanter, og som er blevet enig om vedtagelse af visse forslag med hensyn til  

 beskyttelse af arbejderrepræsentanter i den enkelte virksomhed og med hensyn  

 til de faciliteter, der skal ydes dem, hvilket spørgsmål er opført som 5.  

 punkt på mødets dagsorden, og som har besluttet, at disse forslag skal tage form af en international  

 konvention, vedtager i dag den 23. juni 1971 følgende konvention, der betegnes  

 konventionen om arbejderrepræsentanter af 1971:
Artikel 1 Arbejderrepræsentanter i den enkelte virksomhed skal nyde effektiv  

 beskyttelse mod enhver foranstaltning, der er egnet til at skade dem,  

 herunder afskedigelse begrundet i deres stilling eller virksomhed som  

 repræsentant for arbejderne eller i medlemsskab af fagforening eller  

 deltagelse i fagforeningsvirksomhed, for så vidt de overholder gældende  

 lovgivning, kollektive overenskomster eller andre overenskomstmæssige  

 ordninger.
Artikel 2 1. Der skal ydes arbejderrepræsentanter sådanne  

 faciliteter i virksomheden, at de kan varetage deres opgaver hurtigt og  

 effektivt.
 2. I denne forbindelse skal der tages hensyn til den  

 ordning, der består i det enkelte land vedrørende forholdet mellem  

 arbejdsgivere og arbejdere, samt til den pågældende virksomheds behov,  

 størrelse og muligheder.
 3. Ydelsen af sådanne faciliteter må ikke forringe den  

 pågældende virksomheds effektivitet.
Artikel 3 I denne konvention betyder udtrykket »arbejderrepræsentanter«  

 personer, der anerkendes som sådanne i henhold til det pågældende lands  

 lovgivning eller praksis, uanset om de er:
Artikel 4 Det skal fastsættes ved national lovgivning eller administrative  

 forskrifter, kollektive overenskomster, voldgiftskendelser eller  

 retsafgørelser, hvilken eller hvilke kategorier af arbejderrepræsentanter der  

 skal have adgang til den beskyttelse og de faciliteter, der omhandles i denne  

 konvention.
Artikel 5 Hvor der inden for samme virksomhed findes både fagforeningsrepræsentanter  

 og valgte repræsentanter, skal der i fornødent omfang drages omsorg for at  

 sikre, at tilstedeværelsen af valgte repræsentanter ikke benyttes til at  

 undergrave de pågældende fagforeningers eller deres repræsentanters stilling,  

 samt træffes foranstaltninger til fremme af samarbejdet om alle relevante  

 spørgsmål mellem de valgte repræsentanter og de pågældende fagforeninger og  

 deres repræsentanter.
Artikel 6 Denne konvention kan gennemføres ved lovgivning, administrative  

 forskrifter, kollektive overenskomster eller på enhver anden med det enkelte  

 lands praksis stemmende måde.
Artikel 8 1. Denne konvention er bindende for de medlemmer af  

 Den internationale Arbejdsorganisation, hvis ratifikationer er blevet  

 indregistreret hos generaldirektøren.
 2. Konventionen træder i kraft 1 år efter det  

 tidspunkt, da 2 medlemsstaters ratifikation er blevet indregistreret hos  

 generaldirektøren.
 3. Derefter træder den ikraft for enhver medlemsstat 1  

 år efter, at dens ratifikation er blevet indregistreret.
Artikel 9 1. En medlemsstat, som har ratificeret denne  

 konvention, kan opsige den efter 10 års forløb fra tidspunktet for  

 konventionens første ikrafttræden ved afgivelse af en erklæring, der  

 fremsendes til Den internationale Arbejdsbureaus generaldirektør til  

 indregistrering.
Opsigelsen får først virkning 1 år efter datoen for  

 indregistreringen.
 2. Enhver medlemsstat, som har ratificeret denne  

 konvention, og som ikke inden for 1 år efter udløbet af den i stk. 1  

 omhandlede 10-års periode benytter sig af den hjemlede opsigelsesret, er  

 forpligtet i yderligere 10 år og kan derefter opsige konventionen ved udløbet  

 af hver 10-års periode på de i denne artikel fastsatte betingelser.
Artikel 10 1. Det internationale Arbejdsbureaus generaldirektør  

 skal underrette samtlige Den internationale Arbejdsorganisations medlemmer om  

 indregistreringen af de ratifikationer og opsigelser, han modtager fra  

 organisationens medlemmer.
 2. Samtidig med at generaldirektøren underretter  

 organisationens medlemmer om indregistreringen af ratifikationer nr. 2, skal  

 han gøre dem opmærksom på konventionens ikrafttrædelsesdato.
Artikel 11 Det internationale Arbejdsbureaus generaldirektør skal i medfør af artikel  

 102 i De forenede Nationers pagt fremsende udførlige oplysninger om de  

 ratifikationer og opsigelser, han har indregistreret i henhold til  

 bestemmelserne i de foregående artikler, til De forenede Nationers  

 generalsekretær til indregistreringen.
Artikel 12 Når Det internationale Arbejdsbureaus styrelsesråd måtte anse det for  

 nødvendigt, skal det forelægge generalkonferencen en rapport om  

 gennemførelsen af denne konvention og overveje ønskeligheden af at sætte  

 spørgsmålet om en hel eller delvis ændring af den på konferencens dagsorden.
Artikel 13 1. Såfremt konferencen vedtager en ny konvention, der  

 helt eller delvis ændrer denne konvention, skal, medmindre andet måtte være  

 bestemt i den nye konvention,* 2. Denne konvention skal under alle omstændigheder  

 forblive i kraft i den foreliggende form og med det foreliggende indhold for  

 de medlemsstater, som har ratificeret den, men som ikke har ratificeret den  

 ændrede konvention.
Artikel 14 De engelske og franske gengivelser af denne konventions tekst har samme  

 gyldighede.
 Ovenstående er konventionens autentiske tekst, behørigt vedtaget af Den  

 internationale Arbejdsorganisations generalkonference under den 56. møde, der  

 blev afholdt i Geneve og erklæret afsluttet den treogtyvende juni 1971.
 Til bekræftelse heraf har vi undertegnet denne konvention i dag den 30.  

 juni 1971.
 Konventionen trådte i kraft den 30. juni 1973.
 Danmarks ratifikationsinstrument deponeredes hos ILO den 6. juni 1978,  

 hvorefter konventionen i medfør af artikel 8, stk. 3, træder i kraft for  

 Danmarks vedkommende den 6. juni 1979.
 Ved deponeringen af sit ratifikationsinstrument afgav Danmark erklæring  

 om, at konventionen ikke vil finde anvendelse for Færøerne og Grønland.
 Konventionen er foruden af Danmark ratificeret af:
 Barbados, Cameroun, Cost Rica, Cuba, Elfenbenskysten, Finland, Frankrig,  

 Gabon, Guinea, Irak, Mexico, Nederlandene, Niger, Norge, Polen, Portugal,  

 Rumænien, Senegal, Spanien, Sri Lanka, Storbritannien, Suriname, Sverige,  

 Syrien, Den tyske demokratiske Republik, Forbundsrepublikken Tyskland,  

 Ungarn, Den arabiske Republik Yemen, Zambia, Østrig og Øvre Volta.
 Udenrigsministeriet, den 1. juni 1979.
