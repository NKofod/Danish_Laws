INDHOLDSFORTEGNELSE Side CIRKULÆRE ............................. 3 OVERENSKOMSTEN Kap. 1.Overenskomstens område ...... 5 Kap. 2.Løn m.v. ................... 5 Lønanciennitet .............. 5 Kap. 3.Procentregulering ........... 6 Kap. 4.Lønfradrag .................. 7 Kap. 5.Udbetaling af løn ........... 7 Kap. 6.Tillæg ...................... 7 Kap. 7.Arbejdstid m.v. ............. 7 Normal arbejdstid ........... 7 Overarbejde ................. 8 Kap. 8. Særlige regler om deltidsbeskæftigelse ........ 8 Kap. 9.Ferie ....................... 8 Kap. 10.Tjenestefrihed .............. 9 Ret til tjenestefrihed ...... 9 Barns 1. sygedag ............ 9 Kap. 11.Udgiftsdækkede ydelser ...... 10 Befordringsgodtgørelse samt time- og dagpenge ...... 10 Kap. 12.Andre bestemmelser .......... 10 Diskretionspligt ............ 10 Medlemsskab af arbejdsløshedskasse ................ 10 Kap. 13.Tillidsrepræsentanter ....... 10 Kap. 14.Faglig strid ................ 11 Kap. 15.Hovedaftale ................. 11 Kap. 16.Ikrafttræden og opsigelse ... 11 Protokollat I ........................ 13 Protokollat II ........................ 14 CIRKULÆRE OM OVERENSKOMST FOR LABORATORIEMESTRE.
 1. Finansministeriet og Dansk Funktionærforbund har  

 den 27. juli 1987 indgået vedlagte overenskomst, der træder i stedet for  

 overenskomst af 1. april 1986.
Med det formål at gøre overenskomsten lettere tilgængelig for brugerne er  

 der foretaget en sproglig revision af en række bestemmelser, og  

 bestemmelsernes rækkefølge er blevet ændret.
I de tilfælde, hvor  

 bestemmelsernes indhold er blevet ændret, er det markeret ved streger i  

 margenen. Ændringer af sproget o.lign. er derimod ikke markeret.
Bemærkninger til de enkelte bestemmelser Til kapitel 2. Løn 2. ad § 2. Løn Det hidtidige dyrtidstillæg på 28.080 (14.040) kr. årligt er indregnet i  

 lønskalaen (stk. 1). Det hidtidige uregulerede ikke-pensionsgivende tillæg på  

 904,80 kr. årligt er indregnet i det i stk. 2 anførte ikke-pensionsgivende  

 tillæg.
 Eventuelle tvivlsspørgsmål vedrørende overenskomsten forelægges for  

 Finansministeriet.
København, den 27. juli l987 FINANSMINISTERIET LØNNINGS- OG PENSIONSDEPARTEMENTET P.
M.
V.
 E.B.
Else Medom Madsen OVERENSKOMST FOR LABORATORIEMESTRE ANSAT PÅ FORSKNINGSCENTER RISØ Kapitel 1. Overenskomstens område § 1.  Overenskomsten gælder for laboratoriemestre  

 ansat på Forskningscenter Risø.
Kapitel 2. Løn § 2.  Laboratoriemestre ansættes som funktionærer, og  

 den normale løn i forhold til ancienniteten udgør følgende årlige beløb:
Anciennitet 1.4.87 ** 1.4.88 år.kr. kr.
1 - 2 183.501 189.776 3 - 4 188.065 194.430 5 - 6192.077 198.487 7 - 8196.077 203.407 9 - 11200.113 206.655 11 - * 203.979 *210.567 * Inkl. forhøjelse pr. 1.4.87 på 1440 kr.pr. år.
Ekskl. evt. regulering i  

 henhold til overenskomstens § 4.
Lønanciennitet § 3.  Ved indplacering i den i § 2 nævnte lønskala kan  

 medregnes indtil 8 års anciennitet, optjent ved forudgående ansættelse ved  

 forskningscentret.
Indplacering sker dog i intet tilfælde lavere end på den i  

 forhold til hidtidig aflønning nærmest højere løn.
 Stk. 2.  For laboratoriemestre, ansat forud for 1.
 april 1981, gælder der fortsat de i 1981-overenskomsten § 14 fastsatte  

 regler om fastsættelse af lønanciennitet.
 Stk. 3.  Hvor særlige forhold gør sig gældende, kan der  

 mellem Finansministeriet og forbundet træffes aftale om fastsættelse af  

 anciennitet efter andre regler.
 Stk. 4.  Ved ansættelse på deltid med mindst 20  

 arbejdstimer pr. uge optjenes fuld anciennitet.
 Ved ansættelse på deltid med mindre end 20 arbejdstimer pr. uge optjenes  

 anciennitet i forhold til den nedsatte tjenestetid.
Kapitel 3. Procentregulering § 4.  Lønnen i henhold til § 2 forhøjes pr. 1. april  

 1988, 1989 og 1990 i overensstemmelse med den eventuelle beløbsmæssige  

 forhøjelse af lønnen til tjenestemænd på sammenlignelige skalatrin  

 (stedtillægssats IV), som følger af § 14, stk. 2, i aftale af 27. marts 1987  

 mellem Finansministeriet og tjenestemændenes centralorganisationer om  

 justering af tjenestemandslønninger m.v. fra 1. april 1987 efter nedenstående  

 model:
Anciennitet Skalatrin år 1. - 2. 28 3. - 4. 30 5. - 6. 31 7. - 8. 33 9. - 10. 34 11. og flg. 35 Kapitel 4. Lønfradrag § 5.  Ved til- og fratræden på andre tidspunkter end  

 ved normal lønudbetalingsperiodes påbegyndelse eller afslutning beregnes  

 lønnen som 1/2028 (fra 1. september 1988: 1/1976 og fra 1. september 1990:  

 1/1924) af årslønnen for de timer, den ansatte er berettiget til løn.  

 Tilsvarende beregningsmåde anvendes i tilfælde, hvor der bliver tale om  

 lønberegning for enkelte dage.
Kapitel 5. Udbetaling af løn § 6.  Lønnen udbetales månedsvis bagud.
Kapitel 6. Tillæg § 7.  Der kan tildeles laboratoriemestre, der i  

 arbejdsmæssig henseende indtager en sådan særstilling, at de ikke er omfattet  

 af forudsætningerne for føromtalte lønskala, tillæg på mindst 3.584,29 kr.  

 årlig (1. oktober 1984-niveau, excl. særlig lønregulering). Med virkning fra  

 1. april 1988 udvides antallet af tillæg med 4 stk.
 Stk. 2.  Tillæggene fordeles efter lokal forhandling  

 mellem på den ene side Forskningscenter Risø og Miljøstyrelsens  

 Luftforureningslaboratorium og på den anden side laboratoriemestrenes  

 tillidsrepræsentanter.
 Kapitel 7. Arbejdstid m.v.
Normal arbejdstid § 8.  Arbejdstiden er indtil 39 timer ugentlig (fra 1.  

 september 1988 38 timer og fra 1. september 1990 37 timer) ugentlig.
Stk. 2.  Hvis der lokalt er enighed herom, kan  

 arbejdstidsnedsættelse fra 40 timer ugentlig opspares til hele fridage til  

 senere afvikling.
Opsparing kan ikke finde sted under afholdelse af ferie.
 Stk. 3.  Deltidsansattes arbejdstid kan i forbindelse  

 med arbejdstidsnedsættelsen med et varsel svarende til den ansattes  

 opsigelsesvarsel nedsættes forholdsmæssigt, hvis nedsættelsen er sagligt  

 begrundet i bevillingsmæssige, arbejdstilrettelæggelsesmæssige eller andre  

 forhold, dog ikke til mindre end 15 timer om ugen.
Overarbejde § 9.  Overarbejde bør så vidt muligt undgås.
For  

 beordret overarbejde ydes de første 3 timer efter normal arbejdstids ophør  

 1/169 (pr. 1. september 1988 164,67 og pr. 1. september 1990 160,33) af  

 månedsløn med tillæg af 1/3, og for overarbejdstimer derudover samt for  

 arbejde på søn- og helligdage 1/169 (pr. 1. september 1988 164,67 og 1.  

 september 1990 160,33) af månedslønnen med tillæg af 2/3.
Kapitel 8. Særlige regler om deltidsbeskæftigelse § 10.  Ved ansættelse på deltid ydes løn i forhold til  

 den nedsatte tjenestetid.
Kapitel 9. Ferie § 11.  De efter nærværende overenskomst ansatte  

 laboratoriemestre er omfattet af ferieloven, idet de dog i stedet for det i  

 lovens § 14, stk. 1, omhandlede ferietillæg oppebærer en særlig  

 feriegodtgørelse, der beregnes som 1 1/2 pct. af den i optjeningsåret  

 udbetalte løn inkl. faste tillæg, jfr. de for statens tjenestemænd gældende  

 regler.
Kapitel 10. Tjenestefrihed Ret til tjenestefrihed § 12.  Der tilkommer laboratoriemestre fridage og  

 tjenestefrihed efter de for tjenestemænd gældende regler.
 § 13.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
Barns 1. sygedag § 14.  Institutionen kan give den ansatte hel eller  

 delvis tjenestefrihed til pasning af et sygt barn, når Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jfr. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1 kan  

 for den enkelte ansatte inddrages ved misbrug.
Kapitel 11. Udgiftsdækkede ydelser Befordringsgodtgørelse samt time- og dagpenge § 15.  Den ansatte har på tjenesterejser og ved  

 udstationering ret til befordringsgodtgørelse m.v. efter de for tjenestemænd  

 til enhver tid gældende regler.
Indtil 1. april 1988 får den ansatte  

 timedagpenge efter sats B.
Kapitel 12. Andre bestemmelser Diskretionspligt § 16.  Laboratoriemestre skal iagttage tavshed med  

 hensyn til de forhold, som de i deres stillings medfør bliver bekendt med, og  

 hvis hemmeligholdelse ifølge sagens natur er påkrævet eller bliver dem pålagt  

 af deres foresatte.
Tavshedspligten ophører ikke med udtrædelse af  

 forsøgsanlæggets tjeneste.
Medlemsskab af arbejdsløshedskasse § 17.  Der antages fortrinsvis laboratoriemestre, der  

 er medlem af en statsanerkendt arbejdsløshedskasse.
Kapitel 13. Tillidsrepræsentanter § 18.  Blandt laboratoriemestrene vælges en  

 tillidsrepræsentant, som på de ansattes vegne kontakter ledelsen i spørgsmål  

 af fælles interesse.
Kapitel 14. Faglig strid § 19.  Som regel for behandling af faglig strid gælder  

 den mellem hovedorganisationerne senest vedtagne norm.
Kapitel 15. Hovedaftale § 20.  Den mellem hovedorganisationerne den 31.  

 oktober 1973 vedtagne hovedaftale med ændringer pr. 1. marts 1987 finder  

 tilsvarende anvendelse på nærværende overenskomstområde.
Kapitel 16. Ikrafttræden og opsigelse § 21.  Overenskomsten har virkning fra den 1. april  

 1987 og kan af parterne opsiges skriftligt med 3 måneders varsel til en 31.  

 marts, dog tidligst den 31. marts 1989.
 Stk. 2.  Overenskomstens bestemmelser om arbejdstidens  

 længde og placering m.v. (§ 9) og ekstraordinær lønregulering (§ 5) kan dog  

 tidligst opsiges til 31. marts 1991.
 Stk. 3.  Selv om overenskomsten er opsagt eller udløbet,  

 er parterne dog forpligtet til at overholde dens bestemmelser, indtil anden  

 overenskomst træder i stedet, eller arbejdsstandsning er iværksat i  

 overensstemmelse med de i ovennævnte hovedaftale fastsatte regler.
 Stk. 4.  Aflønningen af laboratoriemestre sker - fra det  

 tidspunkt, da en opsigelse af overenskomsten får gyldighed, jfr. stk. 1, og  

 indtil en ny overenskomst indgås - på grundlag af den på overenskomstens  

 sidste gyldighedsdag gældende lønjusteringsaftale for statens tjenestemænd.
København, den 27. juli 1987 DANSK FUNKTIONÆRFORBUND  

 FINANSMINISTERIET Tommy Hansen P.
M.
V.
 /Frode Sylvest E.B.
Else Medom Madsen P R O T O K O L L A T I I tilslutning til overenskomst af 16. april 1986 mellem Finansministeriet  

 og Dansk Funktionærforbund vedrørende laboratoriemestres ansættelse på  

 Forsøgsanlæg Risø er det aftalt, at der med virkning fra 1. april 1985 ydes 2  

 kvalifikationstillæg og med virkning fra 1. april 1986 yderligere 2  

 kvalifikationstillæg.
 Tillæggene udgør 3.584,29 kr. årlig (1. oktober 1984-niveau, excl. særlig  

 lønregulering), og fordeles efter lokal forhandling mellem på den ene side  

 Forsøgsanlæg Risø og Miljøstyrelsens Luftforureningslaboratorium og på den  

 anden side laboratoriemestrenes tillidsmand.
København, den 16. april 1986 DANSK FUNKTIONÆRFORBUND  

 FINANSMINISTERIET Frode Sylvest/ P.
M.
V.
 Tommy Hansen E.B.
Bjarne Jensen P R O T O K O L L A T II I tilslutning til overenskomst af d.d. mellem  

 Finansministeriet og Dansk Funktionærforbund vedrørende  

 laboratoriemestres ansættelse København, den 27. juli 1987 DANSK FUNKTIONÆRFORBUND  

 FINANSMINISTERIET Tommy Hansen P.
M.
V.
 /Frode Sylvest E.B.
