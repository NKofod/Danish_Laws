Cirkulæreskrivelse om meddelelse om  

 telefonisk indtastning af dagpengekort mv., hvor medlemmet har været  

 fuldt ledig i hele perioden ("0-dagpengekort") Kommentar mv.:
 Denne meddelelse indeholder fortolkningsbidrag til  

 bekendtgørelsen og vejledningen om, hvornår der foreligger et  

 "0-dagpengekort". Det har betydning for, om medlemmet skal afgive en  

 sluterklæring.
 DfA kan i henhold til bekendtgørelsens § 2 tillade  

 arbejdsløshedskasser at udbetale dagpenge mv. på grundlag af  

 telefonisk indtastede oplysninger.
 Der er kun og vil kun blive givet tilladelse til at  

 indtaste rene "0-kort". Det vil på dagpengeområdet sige, at  

 medlemmet i hele udbetalingsperioden som udgangspunkt har været fuldt  

 ledig og hverken har haft arbejde eller indtægter.
Når udbetalingen af arbejdsløshedsdagpenge  

 på grundlag af telefonisk indtastede oplysninger ophører, skal  

 medlemmet på en erklæring på tro og love give oplysninger  

 om arbejde og indtægter mv. i udbetalingsperioden  

 (sluterklæring), jf. § 4, stk. 1, i bekendtgørelsen.
Denne  

 erklæring skal dog mindst afgives en gang årligt, det vil sige  

 efter 12 udbetalingsperioder.
 Det vil normalt være tilfældet, når  

 medlemmet får arbejde.
 Hvis medlemmet i en udbetalingsperiode har en dags arbejde  

 og derfor skal indsende et dagpengekort, anses medlemmet af administrative  

 grunde ikke i denne sammenhæng for ophørt med telefonisk  

 indtastning af dagpengekort.
 Medlemmet anses dog for ophørt med telefonisk  

 indtastning af dagpengekort, hvis medlemmet i to på hinanden  

 følgende udbetalingsperioder på de indsendte dagpengekort har  

 oplyst om en enkelt dags arbejde, sygdom, ferie mv.
 Spørgsmålet er herefter, hvad der kan anses  

 for at være et "0-kort" og dermed ikke skal udløse krav om en  

 sluterklæring.
 Følgende betragtes som 0-kort:
 1.
 Medlemmet har indsendt et papirbaseret 0-dagpengekort,  

 selv om medlemmet opfyldte betingelserne for at kunne indtaste telefonisk.  

 Det kan fx være fordi, at medlemmet ikke ved periodens udløb  

 havde adgang til en telefon.
 Et sådant dagpengekort betragtes i denne  

 sammenhæng som et 0-kort.
 2.
 Medlemmet har opsparede overskydende timer, som  

 udløser teknisk belægning i dagpengeperioden.
 Medlemmet har ikke oplysningspligt herom på  

 dagpengekortene, men arbejdsløshedskassen har pligt til at lave en  

 teknisk belægning.
 Det betyder, at et sådant dagpengekort kan betragtes  

 som et 0-kort.
 3.
 Medlemmet har en effektiv karantæne stående,  

 som medfører teknisk belægning i den pågældende  

 udbetalingsperiode.
 Medlemmet har ikke oplysningspligt herom, men  

 arbejdsløshedskassen har pligt til at lave en teknisk  

 belægning.
 Det betyder, at der her er tale om et 0-kort.
 4.
 Medlemmet har ret til godtgørelse for 1. og 2.  

 ledighedsdag i den pågældende dagpengeperiode.
 Medlemmet har pligt til at oplyse om ret til  

 godtgørelse for 1. og 2. ledighedsdag på dagpengekortet, men  

 på den anden side har arbejdsløshedskassen pligt til teknisk  

 belægning af dagpengekortene for disse dage og timer.
 Det betyder, at der her er tale om et 0-kort.
 5.
 Medlemmet skal have/får udbetalt feriedagpenge i  

 dagpengeperioden.
 Medlemmet har oplysningspligt om feriedagene på  

 dagpengekortene mv.
 Hvis arbejdsløshedskassens edb-system er  

 sådan indrettet, at det er umuligt at udbetale feriedagpenge og  

 arbejdsløshedsdagpenge for den samme periode, kan man hævde, at  

 der sker automatisk teknisk belægning af dagpengekort.
 Hvis dette er tilfældet, er der tale om et  

 0-kort.
 6.
 Medlemmet går fra en ydelse til en anden, fx fra  

 dagpenge til orlovsydelse.
 Medlemmet har oplysningspligt herom på dagpengekort  

 og erklæring til udbetaling af orlovsydelse.
 Hvis arbejdsløshedskassens edb-system er  

 sådan indrettet, at det er umuligt at udbetale to ydelser for den samme  

 periode, kan man hævde, at der sker automatisk teknisk belægning  

 af dagpengekort mv.
 Hvis dette er tilfældet, er der tale om 0-kort.
 Følgende betragtes ikke som 0-kort:
 1.
 Medlemmet har en fast månedlig  

 pensionsindtægt.
Medlemmet har oplysningspligt herom på  

 dagpengekortene.
Da sådanne pensioner jævnligt reguleres og i  

 øvrigt varierer en del, er det ikke muligt at tale om teknisk  

 belægning.
 Det betyder, at der ikke er tale om et 0-kort.
 I visse tilfælde kan der dog være tale om  

 0-kort.
Der er tale om 0-kort, hvis arbejdsløshedskassen  

 får en fuldmagt fra medlemmet om, at kassen kan indhente  

 pensionstilsagn og oplysning om regulering af pensionen direkte fra  

 pensionsselskabet.
I så fald kan kassen selv sørge for, at den  

 altid har det korrekte beløb.
Kassen kan derfor lave en rigtig,  

 automatisk belægning af dagpengekortet.
 2.
 Medlemmet har et fast månedligt honorar.
Medlemmet har oplysningspligt herom på  

 dagpengekortene.
Da der kan være tale om mange forskellige honorarer,  

 hvor indtægten kan variere meget, er det ikke muligt at tale om teknisk  

 belægning.
 Det betyder, at der ikke er tale om et 0-kort.
 3.
 Medlemmet skal holde egen optjent ferie med  

 godtgørelse i dagpengeperioden.
 Medlemmet har oplysningspligt herom på  

 dagpengekortet.
 Medlemmet skal have feriekortet attesteret i  

 arbejdsløshedskassen.
 Det er i disse tilfælde ikke muligt at tale om  

 automatisk, teknisk belægning, da det er medlemmet, der som  

 udgangspunkt har pligt til at oplyse om ferien på dagpengekortene.
 Det betyder, at der ikke er tale om et 0-kort.
