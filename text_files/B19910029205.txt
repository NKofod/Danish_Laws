I medfør af § 5, stk. 1 i lov nr. 291 af 8. maj 1991 om adgang til udøvelse af visse erhverv i Danmark for statsborgere i De europæiske Fællesskaber og de nordiske lande fastsættes:
 § 1.  Enhver statsborger i De europæiske Fællesskaber  

 med erhvervskompetencegivende videregående uddannelse af mindst 3 års  

 varighed har adgang til at udøve et lovreguleret erhverv her i landet som  

 selvstændig eller lønmodtager på samme vilkår, som gælder for danske  

 statsborgere, såfremt den pågældende:
 Stk. 2.  I øvrigt gælder bestemmelserne i direktivet,  

 der er optaget som bilag 1 til denne bekendtgørelse.
 § 2.  Erhvervs- og Selskabsstyrelsen varetager de i  

 direktivets artikel 9, stk. 2, koordinerende funktioner.
 Stk. 2.  En liste over lovregulerede erhverv samt de  

 myndigheder, der administrerer erhvervene (de kompetente myndigheder), er  

 optaget som bilag 2 til denne bekendtgørelse.
 § 3.  Den kompetente myndighed, under hvilken  

 administrationen af det ansøgte lovregulerede erhverv hører, påser, om  

 betingelserne for erhvervsudøvelse her i landet er opfyldt og underretter  

 ansøgeren herom.
 Stk. 2.  Den kompetente myndighed kan stille supplerende  

 krav som betingelse for erhvervsudøvelsen i henhold til direktivets artikel  

 4.
 Stk. 3.  Erhvervs- og Selskabsstyrelsen underrettes om  

 afgørelser truffet af de kompetente myndigheder.
 § 4.  Den kompetente myndighed afgør, om  

 bestemmelserne i direktivets artikel 5 skal finde anvendelse.
 § 5.  Ansøgning om adgang til erhvervsudøvelse i  

 henhold til § 1 sendes bilagt fornøden dokumentation til: Erhvervs- og  

 Selskabsstyrelsen, Kampmannsgade 1, 1780 København V.
 Stk. 2.  Med ansøgningen skal følge et gebyr på kr. 500.  

 Betales gebyret ikke inden for en af Erhvervs- og Selskabsstyrelsen fastsat  

 frist, kan ansøgningen afvises.
 § 6.  Bekendtgørelsen træder i kraft den 11. maj 1991.
Erhvervs- og Selskabsstyrelsen, den 8.  

 maj 1991 Ole Bløndal / Klaus Klausen Bilag 1 II (Retsakter hvis offentliggørelse ikke er obligatorisk) RÅDET RÅDETS DIREKTIV af 21. december 1988 om indførelse af en generel ordning for gensidig anerkendelse af  

 eksamensbeviser for erhvervskompetencegivende videregående uddannelser af  

 mindst tre års varighed RÅDET FOR DE EUROPÆISKE FÆLLESSKABER HAR - under henvisning til Traktaten om Oprettelse af Det Europæiske Økonomiske  

 Fællesskab, særlig artikel 49, artikel 57, stk. 1, og artikel 66, under henvisning til forslag fra Kommissio-nen (* 1), i samarbejde med Europa-Parlament (* 2), under henvisning til udtalelse fra Det Økonomiske og Sociale Udvalg (* 3),  

 og --------- (* 1) EFT nr.
C 217 af 28.8.1985, s. 3, og nr.
C 143 af 10.6.1986, s. 7.
(* 2) EFT nr.
C 345 af 31.12.1985, s. 80, og EFT nr.
C 309 af 5.12.1988.
(* 3) EFT nr.
C 75 af 3.4.1986, s. 5.
 ud fra følgende betragtninger:
I henhold til Traktatens artikel 3, litra c), er fjernelse af hindringerne  

 for den frie bevægelighed for personer og tjenesteydelser et af Fællesskabets  

 mål; dette indebærer for medlemsstaternes statsborgere, at de blandt andet  

 har ret til at udøve et erhverv som selvstændig eller lønmodtager i en anden  

 medlemsstat end den, hvori de har opnået deres erhvervsmæssige  

 kvalifikationer; de bestemmelser, som indtil dato er blevet vedtaget af Rådet, og i henhold  

 til hvilke medlemsstaterne til erhvervsmæssige formål gensidigt anerkender de  

 eksamensbeviser for videregående uddannelser, der er udstedt på deres område,  

 omfatter kun få erhverv; kravene til det uddannelsesniveau og den  

 uddannelsestid, som var en betingelse for adgang til disse erhverv, var stort  

 set fastlagt på samme måde i alle medlemsstaterne, eller der er blevet  

 foretaget en række mindre harmoniseringer, som var nødvendige med henblik på  

 indførelsen af disse sektorbestemte ordninger for gensidig anerkendelse af  

 eksamensbeviser; for hurtigt at indfri forventningerne hos de europæiske borgere, som er i  

 besiddelse af et eksamensbevis for videregående erhvervskompetencegivende  

 uddannelse, der er udstedt i en anden medlemsstat end den, hvori de ønsker at  

 udøve deres erhverv, bør der ligeledes indføres en anden metode for gensidig  

 anerkendelse af disse eksamensbeviser, som for disse borgere letter adgangen  

 til at udøve enhver form for erhvervsvirksomhed, som i værtslandet er gjort  

 betinget af, at borgeren har gennemgået en post-gymnasial uddannelse,  

 forudsat at de er i besiddelse af et sådant eksamensbevis, som giver adgang  

 til disse aktiviteter, bekræfter en uddannelse af mindst tre års varighed og  

 er udstedt i en anden medlemsstat; et sådant resultat kan nås, hvis der indføres en generel ordning for  

 gensidig anerkendelse af erhvervskompetencegivende eksamensbeviser for  

 videregående uddannelser af mindst tre års varighed; for så vidt angår erhverv, for hvis udøvelse Fællesskabet ikke har fastsat  

 et obligatorisk minimumskvalifikationsniveau, har medlemsstaterne fortsat ret  

 til at fastsætte et sådant niveau med henblik på at sikre kvaliteten af denne  

 virksomhed på deres område; en medlemsstat kan dog ikke uden at tilsidesætte  

 de forpligtelser, der påhviler den i henhold til Traktatens artikel 5,  

 pålægge en EF-statsborger at erhverve kvalifikationer, som medlemsstaten  

 sædvanligvis indskrænker sig til at fastsætte under henvisning til de  

 eksamensbeviser, der udstedes inden for rammerne af statens eget nationale  

 uddannelsessystem, når den pågældende allerede helt eller delvis har  

 erhvervet disse kvalifikationer i en anden medlemsstat; de værtslande, i  

 hvilke udøvelsen af et bestemt erhverv er lovreguleret, skal derfor tage  

 hensyn til de kvalifikationer, der er erhvervet i en anden medlemsstat, og  

 vurdere, om de svarer til de kvalifikationer, som landet selv kræver; et samarbejde mellem medlemsstaterne kan lette deres overholdelse af disse  

 forpligtelser; der bør derfor fastsættes nærmere bestemmelser for et sådant  

 samarbejde; begrebet »lovreguleret erhvervsmæssig virksomhed« bør defineres  

 således, at der tages hensyn til forskellige nationale sociologiske forhold;  

 begrebet bør omfatte, ikke blot erhvervsmæssige aktiviteter, hvortil adgangen  

 i en medlemsstat er betinget af et eksamensbevis, men også erhvervsmæssige  

 aktiviteter, hvortil der er fri adgang, når de udøves under anvendelse af en  

 erhvervstitel, der er forbeholdt personer, som opfylder bestemte  

 kvalifikationskrav; erhvervssammenslutninger og -organisationer, som tildeler  

 deres medlemmer sådanne titler, og som er anerkendt af de offentlige  

 myndigheder, kan ikke under påberåbelse af deres privatretlige karakter  

 unddrage sig den ved dette direktiv fastsatte ordning; det er ligeledes nødvendigt at fastlægge, hvilke krav med hensyn til  

 erhvervsmæssig erfaring eller prøvetid værtslandet kan forlange opfyldt af  

 den pågældende ud over eksamensbevis for videregående uddannelse, når dennes  

 kvalifikationer ikke svarer til dem, der er foreskrevet i landets nationale  

 bestemmelser; der kan ligeledes indføres en egnethedsprøve i stedet for prøvetid;  

 formålet med såvel prøvetid som egnethedsprøve er at forbedre de bestående  

 forhold med hensyn til medlemsstaternes gensidige anerkendelse af  

 eksamensbeviser og dermed at lette den frie bevægelighed for personer inden  

 for Fællesskabet; sigtet med dem er at vurdere egnetheden hos en indvandrer,  

 som har fået en erhvervsuddannelse i en anden medlemsstat, til at tilpasse  

 sig sit nye erhvervsmiljø; egnethedsprøven vil, set fra indvandrerens  

 synspunkt, have den fordel, at den forkorter tilpasningsperioden; principielt  

 er det indvandreren selv, der skal vælge mellem prøvetid og egnethedsprøve;  

 visse erhverv er dog af en sådan art, at medlemsstaterne må have mulighed for  

 på visse betingelser at kræve enten en prøvetid eller en egnethedsprøve; i  

 særdeleshed gør forskellene mellem medlemsstaternes retssystemer, også selv  

 om de er af varierende betydning fra en medlemsstat til en anden, det  

 berettiget med særbestemmelser, da en uddannelse i en juridisk disciplin i  

 oprindelseslandet i henhold til et eksamensbevis, certifikat eller andet  

 kvalifikationsbevis som regel ikke dækker den juridiske viden, som  

 værtslandet kræver inden for det tilsvarende juridiske område; endvidere har indførelsen af en generel ordning for gensidig anerkendelse  

 af eksamensbeviser for videregående uddannelser hverken til formål at ændre  

 de erhvervsmæssige, herunder etiske, bestemmelser, som gælder for enhver, der  

 udøver et erhverv på en medlemsstats område, eller at unddrage vandrende  

 arbejdstagere anvendelsen af disse bestemmnelser; ordningen begrænses til  

 fastsættelse af passende foranstaltninger, hvorved det kan sikres, at den  

 vandrende arbejdstager overholder de bestemmelser, som gælder for det  

 pågældende erhverv i værtslandet; Fællesskabet har i henhold til Traktatens artikel 49, artikel 57, stk. 1,  

 og artikel 66 kompetence til at vedtage de bestemmelser, der er nødvendige  

 for at indføre og anvende en sådan ordning:
 den generelle ordning for gensidig anerkendelse af eksamensbeviser for  

 videregående uddannelse berører på ingen måde anvendelsen af Traktatens  

 artikel 48, stk. 4, og artikel 55:
en ordning af denne art, der bidrager til at befæste den europæiske  

 borgers ret til at udnytte sine erhvervsmæssige kundskaber i en hvilken som  

 helst medlemsstat, vil befæste og samtidig sikre hans ret til at erhverve  

 sådanne kundskaber der, hvor han måtte ønske det; ordningen skal, når den har været anvendt i en vis periode, underkastes en  

 nærmere vurdering af den effektivitet, hvormed den fungerer, for at der  

 blandt andet kan tages stilling til, i hvilket omfang den kan forbedres eller  

 dens anvendelsesområde udvides - UDSTEDT FØLGENDE DIREKTIV:
Artikel 1 I dette direktiv forstås ved:
- som er udstedt af en kompetent myndighed i en medlemsstat, der er  

 udpeget i overensstemmelse med denne stats love eller administrative  

 bestemmelser - hvoraf det fremgår, at indehaveren med positivt resultat har gennemgået  

 en post-gymnasial uddannelse af mindst tre års varighed eller af tilsvarende  

 varighed på deltid, ved et universitet eller en anden højere læreanstalt  

 eller ved en anden uddannelsesinstitution med samme uddannelsesniveau, og i  

 påkommende tilfælde, at han med positivt resultat har gennemgået den  

 erhvervsmæssige uddannelse, der kræves ud over den post-gymnasiale  

 uddannelse, og - hvoraf det fremgår, at indehaveren besidder de erhvervsmæssige  

 kvalifikationer, der er påkrævet for at få adgang til et lovreguleret erhverv  

 i den pågældende medlemsstat eller til at udøve det såfremt den uddannelse, som dette eksamensbevis, certifikat eller andet  

 kvalifikationsbevis er udstedt for, overvejende har fundet sted i  

 Fællesskabet, eller såfremt indehaveren har en erhvervserfaring af tre års  

 varighed attesteret af den medlemsstat, som har anerkendt et eksamensbevis,  

 certifikat eller andet kvalifikationsbevis udstedt i et tredjeland.
Med et eksamensbevis som defineret i første afsnit sidestilles ethvert  

 eksamensbevis, certifikat eller andet kvlifikationsbevis eller samtlige  

 sådanne eksamensbeviser, certifikater eller andre kvalifikationsbeviser under  

 eet, som er udstedt af en kompetent myndighed i en medlemsstat, såfremt der  

 er tale om beviser for en uddannelse, der har fundet sted i Fællesskabet og i  

 denne medlemsstat anerkendes af en kompetent myndighed som værende på  

 tilsvarende niveau, og såfremt der i den pågældende medlemsstat til disse  

 beviser er knyttet de samme rettigheder vedrørende adgang til og udøvelse af  

 et lovreguleret erhverv; - udøvelse af en aktivitet under anvendelse af en faglig titel, såfremt  

 anvendelse af den pågældende titel er forbeholdt personer, der er i  

 besiddelse af det i henhold til love eller administrative bestemmelser  

 krævede eksamensbevis - udøvelse af erhvervsmæssig virksomhed inden for sundhedssektoren, i det  

 omfang vederlag og/eller refusion for denne virksomhed i henhold til  

 medlemsstatens sociale sikringsordning er betinget af, at den pågældende er i  

 besiddelse af et eksamensbevis.
 Når første afsnit ikke finder anvendelse, sidestilles med en lovreguleret  

 erhvervsmæssig virksomhed en erhvervsmæssig virksomhed udøvet af medlemmerne  

 af en sammenslutning eller en organisation, som især har til formål at fremme  

 og opretholde et højt niveau inden for den pågældende erhvervsgren, og som  

 med henblik på virkeliggørelsen af denne målsætning fra en medlemsstat har  

 modtaget en anerkendelse i en særlig form og:
- udsteder et eksamensbevis til sine medlemmer - sikrer, at de overholder de faglige regler, som den har fastsat, og - giver dem ret til at anvende en titel eller en forkortelse eller at opnå  

 en stilling svarende til dette eksamensbevis.
En ikke udtømmende liste over sammenslutninger eller organisationer, der  

 på tidspunktet for vedtagelsen af dette direktiv opfylder de i andet afsnit  

 anførte betingelser, er indeholdt i bilaget.
Når en medlemsstat indrømmer en  

 sammenslutning eller en organisation den i andet afsnit omhandlede  

 anerkendelse, giver den meddelelse herom til Kommissionen, som offentliggør  

 denne oplysning i De Europæiske Fællesskabers Tidende; Med henblik på denne kontrol opstiller de kompetente myndigheder en liste  

 over de fag, der på grundlag af en sammenligning mellem den uddannelse, der  

 kræves i den pågældende medlemsstat, og den uddannelse, som ansøgeren har  

 fået, ikke er omfattet af eksamensbeviset eller det eller de  

 kvalifikationsbeviser, som ansøgeren fremlægger.
Ved egnethedsprøven skal der tages hensyn til det forhold, at ansøgeren i  

 oprindelseslandet eller det land, han kommer fra, er en kvalificeret fagmand.  

 Prøven skal vedrøre fag, som vælges blandt dem, der er opført på listen, og  

 hvortil kendskab er en væsentlig forudsætning for, at ansøgeren kan udøve det  

 pågældende erhverv i værtslandet.
Prøven kan ligeledes omfatte kendskabet til  

 den faglige etik, der gælder for de pågældende former for virksomhed i dette  

 land.
De nærmere betingelser for egnethedsprøven fastsættes af værtslandets  

 kompetente myndigheder under overholdelse af reglerne i fællesskabsretten.
 Den status, der i værtslandet tilkommer den ansøger, der ønsker at  

 forberede sig til egnethedsprøven i det pågældende land, fastsættes af de  

 kompetente myndigheder i dette land.
Artikel 2 Dette direktiv gælder for enhver EF-statsborger, der ønsker at udøve et  

 lovreguleret erhverv som selvstændig eller lønmodtager i et værtsland.
 Dette direktiv gælder ikke for de erhverv, der er omfattet af et særligt  

 direktiv, hvorved der mellem medlemsstaterne indføres en gensidig  

 anerkendelse af eksamensbeviser.
Artikel 3 Når der i værtslandet kræves et eksamensbevis for at optage eller udøve  

 et bestemt lovreguleret erhverv, kan den kompetente myndighed ikke under  

 henvisning til manglende kvalifikationer nægte en EF-statsborger adgang til  

 at optage eller udøve et sådant erhverv på samme vilkår som dem, der gælder  

 for landets egne statsborgere, - som er udstedt af en kompetent myndighed i en medlemsstat, der er  

 udpeget i overensstemmelse med medlemsstatens love eller administrative  

 bestemmelser - hvoraf det fremgår, at indehaveren med positivt resultat har gennemgået  

 en post-gymnasial uddannelse af mindst tre års varighed eller af tilsvarende  

 varighed på deltid, ved et universitet eller en anden højere læreanstalt  

 eller ved en anden uddannelsesinstitution med samme uddannelsesniveau i en  

 medlemsstat, og, i givet fald, at han med positivt resultat har gennemgået  

 den erhvervsmæssige uddannelse, der kræves ud over den post-gymnasiale  

 uddannelse, og - som har forberedt ham til at udøve det pågældende erhverv.
 Med det i første afsnit omhandlede kvalifikationsbevis sidestilles ethvert  

 kvalifikationsbevis eller samtlige sådanne kvalifikationsbeviser under eet,  

 som er udstedt af en kompetent myndighed i en medlemsstat, såfremt der er  

 tale om beviser for en uddannelse, der har fundet sted i Fællesskabet og af  

 denne medlemsstat anerkendes som værende på tilsvarende niveau, på betingelse  

 af at denne anerkendelse er blevet meddelt de øvrige medlemsstater og  

 Kommissionen.
Artikel 4 1. Artikel 3 er ikke til hinder for, at værtslandet  

 ligeledes af ansøgeren kræver:
- det dobbelte af den manglende uddannelsestid, når denne vedrører en  

 postgymnasial uddannelse og/eller en praktisk uddannelse, der gennemføres  

 under tilsyn af en praktiklærer og afsluttes med en eksamen - den manglende uddannelsestid, når denne vedrører erhvervspraktik, der  

 gennemføres med støtte fra en kvalificeret fagmand.
 For så vidt angår eksamensbeviser i henhold til artikel 1, litra a),  

 sidste afsnit, fastsættes varigheden af den uddannelse, der anerkendes som  

 værende på samme niveau, på grundlag af den uddannelse, der er defineret i  

 artikel 1, litra a), første afsnit.
 Ved anvendelsen af dette litra skal der tages hensyn til den i artikel 3,  

 litra b), omhandlede erhvervserfaring.
Længden af den krævede erhvervserfaring må under ingen omstændigheder  

 overstige fire år; - når den uddannelse, han i henhold til artikel 3, litra a) og b), har  

 fået, omfatter fag eller discipliner, der er væsentligt forskellige fra dem,  

 der er omfattet af det eksamensbevis, som er foreskrevet i værtslandet, eller - når det lovregulerede erhverv - i det tilfælde, der er nævnt i artikel  

 3, litra a) - i værtslandet omfatter en eller flere former for lovreguleret  

 erhvervsmæssig virksomhed, der ikke forekommer i det lovregulerede erhverv i  

 oprindelseslandet eller det land, som ansøgeren kommer fra, og denne forskel  

 er karakteriseret ved en særlig uddannelse, som kræves i værtslandet, og som  

 omfatter fag, der er væsensforskellige fra de fag, der er omfattet af det af  

 ansøgeren fremlagte eksamensbevis, eller - når det lovregulerede erhverv - i det tilfælde, der er nævnt i artikel  

 3, litra b) - i værtslandet omfatter en eller flere former for lovreguleret  

 erhvervsmæssig virksomhed, der ikke forekommer i det erhverv, som ansøgeren  

 har udøvet i sit oprindelsesland eller sit seneste opholdsland, og denne  

 forskel er karakteriseret ved en særlig uddannelse, der kræves i værtslandet,  

 og som omfatter fag, der er væsensforskellige fra de fag, der er omfattet af  

 det eller de af ansøgeren fremlagte kvalifikationsbeviser.
Gør værtslandet brug af denne mulighed, skal det give ansøgeren ret til at  

 vælge mellem prøvetid og egnethedsprøve.
For erhverv, for hvis udøvelse det  

 er nødvendigt at have nøje kendskab til national ret, og i forbindelse med  

 hvilke rådgivning og/eller bistand med hensyn til national ret indgår som et  

 væsentligt og fast element, kan værtslandet som en fravigelse af dette  

 princip foreskrive en prøvetid eller en egnethedsprøve.
Har værtslandet for  

 andre erhvervs vedkommende til hensigt at indføre fravigelser fra ansøgerens  

 ret til selv at vælge, finder fremgangsmåden i artikel 10 anvendelse.
 2. Værtslandet kan dog ikke anvende bestemmelserne i  

 stk. 1, litra a) og b), kumulativt.
Artikel 5 Med forbehold af artikel 3 og 4 har ethvert værtsland mulighed for at  

 tillade, at ansøgeren med henblik på at forbedre sine muligheder for at  

 tilpasse sig erhvervsmiljøet i det pågældende land der kan fuldføre, som en  

 sidestillet uddannelse, den del af erhvervsuddannelsen, der består i  

 erhvervspraktik og gennemføres med støtte fra en kvalificeret fagmand, og som  

 han ikke havde fuldført i oprindelseslandet eller det seneste opholdsland.
Artikel 6 1. Den kompetente myndighed i et værtsland, der gør  

 adgang til et lovreguleret erhverv betinget af, at ansøgeren fremlægger  

 attest for hæderlighed, vandelsattest eller bevis for, at han ikke er under  

 konkurs, og som kan suspendere eller inddrage retten til udøvelse af et  

 sådant erhverv i tilfælde af grov forsømmelse eller skødesløshed i udøvelsen  

 af den pågældende virksomhed eller overtrædelse af straffeloven, skal som  

 tilstrækkeligt bevis for statsborgere fra andre medlemsstater, der ønsker at  

 udøve dette erhverv på dens område, godkende de dokumenter, der er udstedt af  

 de kompetente myndigheder i den medlemsstat, der er oprindelsesland eller  

 seneste opholdsland, og hvoraf det fremgår, at disse krav er opfyldt.
 Hvis de dokumenter, der er omhandlet i første afsnit, ikke udstedes af de  

 kompetente myndigheder i den medlemsstat, der er oprindelsesland eller  

 seneste opholdsland, erstattes de af en under ed afgivet erklæring eller - i  

 de medlemsstater, hvor sådan edsaflæggelse ikke anvendes - af en højtidelig  

 erklæring afgivet af den pågældende for en kompetent retslig eller  

 administrativ myndighed eller i givet fald for en notar eller et  

 statsanerkendt fagligt organ, som udsteder en attestation med bekræftelse af  

 denne ed eller højtidelige erklæring.
 2. Kræver den kompetente myndighed i værtslandet af  

 statsborgerne i dette land dokumentation for fysisk og psykisk sundhed som  

 betingelse for adgang til og udøvelse af et lovreguleret erhverv, skal den  

 som tilstrækkeligt bevis herfor godkende fremlæggelse af det dokument, der  

 kræves i den medlemsstat, der er oprindelsesland eller seneste opholdsland.
 Såfremt den medlemsstat, der er oprindelsesland eller seneste opholdsland,  

 i forbindelse med adgang til eller udøvelse af det pågældende erhverv ikke  

 kræver dokumentation af denne art, godkender værtslandet, at statsborgere fra  

 den medlemsstat, der er oprindelsesland eller seneste opholdsland, fremlægger  

 en af en kompetent myndighed i denne stat udstedt attestation, der svarer til  

 attestationerne i værtslandet.
 3. Den kompetente myndighed i værtslandet kan kræve,  

 at de dokumenter og attester, der er omhandlet i stk. 1 og 2, ved  

 fremlæggelsen højst er tre måneder gamle.
 4. Hvis den kompetente myndighed i værtslandet som  

 betingelse for adgang til og udøvelse af et lovreguleret erhverv kræver af  

 landets statsborgere, at de aflægger en ed eller afgiver en højtidelig  

 erklæring, og kan denne ed eller denne erklæring på grund af sin udformning  

 ikke bruges af statsborgere fra de andre medlemsstater, skal den drage omsorg  

 for, at en passende og dækkende udformning kan forelægges for de pågældende.
Artikel 7 1. Den kompetente myndighed i værtslandet skal sikre,  

 at de EF-statsborgere, som opfylder betingelserne for der i landet at få  

 adgang til og udøve et lovreguleret erhverv, har ret til at benytte den  

 faglige titel i værtslandet, der svarer til det pågældende erhverv.
2. Den kompetente myndighed i værtslandet skal sikre,  

 at de EF-statsborgere, som opfylder betingelserne for der i landet at få  

 adgang til og udøve et lovreguleret erhverv, har ret til at benytte  

 hjemlandets eller det seneste opholdslands retmæssige titel og eventuelt en  

 forkortelse heraf på det pågældende lands sprog.
Værtslandet kan foreskrive,  

 at denne titel skal efterfølges af navn og beliggenhed for den institution  

 eller den eksamenskommission, der har tildelt den.
 3. Hvis et erhverv i værtslandet er reguleret af en  

 sammenslutning eller organisation som omhandlet i artikel 1, litra d), kan  

 medlemsstaternes statsborgere kun anvende den faglige titel eller den  

 forkortelse, som denne sammenslutning eller organisation giver ret til,  

 såfremt de kan fremlægge bevis på medlemsskab af nævnte sammenslutning eller  

 organisation.
 Gør sammenslutningen eller organisationen opnåelse af medlemsskab betinget  

 af visse kvalifikationer, kan denne betingelse, for så vidt angår  

 statsborgere fra andre medlemsstater, der er i besiddelse af et eksamensbevis  

 i henhold til artikel 1, litra a), eller et kvalifikationsbevis i henhold til  

 artikel 3, litra b), kun gøres gældende på de vilkår, der er fastsat i dette  

 direktiv, særlig artikel 3 og 4.
Artikel 8 1. Værtslandet accepterer som bevis for, at de i  

 artikel 3 og 4 nævnte betingelser er opfyldt, de attester og dokumenter, som  

 medlemsstaternes kompetente myndigheder har udstedt, og som vedkommende skal  

 fremlægge til støtte for sin ansøgning om tilladelse til at udøve det  

 pågældende erhverv.
2. Behandlingen af en ansøgning om tilladelse til at  

 udøve et lovreguleret erhverv skal afsluttes så hurtigt som muligt, og  

 resultatet skal meddeles ved en begrundet beslutning truffet af værtslandets  

 kompetente myndighed senest fire måneder efter, at samtlige akter vedrørende  

 den pågældende er fremlagt.
Belutningen eller manglende beslutning kan  

 appelleres i henhold til nationale retsregler.
Artikel 9 1. Medlemsstaterne udpeger inden for den frist, der er  

 fastat i artikel 12, de kompetente myndigheder, der er bemyndiget til at  

 modtage ansøgningerne og træffe de beslutninger, der er omhandlet i dette  

 direktiv.
 De giver de øvrige medlemsstater og Kommissionen underretning herom.
2. Hver medlemsstat udpeger en person, der skal  

 varetage koordineringen af de i stk. 1 omhandlede myndigheders virksomhed, og  

 giver de øvrige medlemsstater og Kommissionen underretning herom.  

 Koordinatoren har til opgave at drage omsorg for en ensartet gennemførelse af  

 dette direktiv på alle de berørte erhverv.
Der nedsættes ved Kommissionen en  

 koordinationsgruppe bestående af de af de enkelte medlemsstater udpegede  

 koordinatorer eller deres stedfortræder og med Kommissionens repræsentant som  

 formand.
 Denne gruppe har til opgave:
- at lette iværksættelsen af dette direktiv - at indsamle alle relevante oplysninger om direktivets gennemførelse i  

 medlemsstaterne.
 Kommissionen kan høre gruppen om eventuelle ændringer i den indførte  

 ordning.
3. Medlemsstaterne træffer foranstaltninger med  

 henblik på at tilvejebringe den nødvendige oplysning om gensidig anerkendelse  

 af eksamensbeviser inden for rammerne af dette direktiv.
De kan i denne  

 opgave bistås af Informationscentrene vedrørende Akademisk Anerkendelse af  

 Eksamensbeviser og Studieperioder, som er etableret i medlemsstaterne som led  

 i gennemførelsen af resolutionen vedtaget af Rådet og  

 undervisningsministrene, forsamlet i Rådet, den 9. februar 1976 (* 1), og i  

 givet fald af de relevante faglige sammenslutninger eller organisationer.  

 Kommissionen tager de initiativer, der er nødvendige for at sikre udbygning  

 og koordinering af fremsendelsen af de nødvendige oplysninger.
Artikel 10 1. Har en medlemsstat i medfør af artikel 4, stk. 1,  

 litra b), andet afsnit, tredje punktum, til hensigt, i forbindelse med et  

 erhverv i henhold til dette direktiv, at fratage ansøgere retten til at vælge  

 mellem prøvetid og egnethedsprøve, skal den straks fremsende et udkast til  

 den pågældende forskrift til Kommissionen.
Samtidig skal den meddele  

 Kommissionen grundene til, at det er nødvendigt at vedtage en sådan  

 forskrift.
 Kommissionen underretter straks de øvrige medlemsstater om udkastet; den  

 kan desuden høre den i artikel 9, stk. 2, omhandlede koordinationsgruppe om  

 dette udkast.
 2. Med forbehold af Kommissionens og de øvrige  

 medlemsstaters mulighed for at indgive bemærkninger til udkastet kan  

 medlemsstaten kun vedtage forskriften, hvis Kommissionen ikke inden for en  

 frist på tre måneder har rejst indsigelse mod den ved en beslutning.
 3. Efter anmodning fra en medlemsstat eller  

 Kommissionen skal medlemsstaterne straks fremsende den endelige ordlyd af en  

 forskrift, der følger af anvendelsen af denne artikel.
Artikel 11 Efter udløbet af den i artikel 12, fastsatte frist, skal medlemsstaterne  

 hvert andet år til Kommissionen fremsende en rapport om gennemførelsen af den  

 indførte ordning.
 Denne rapport skal ud over almindelige bemærkninger også indeholde en  

 statistisk oversigt over de afgørelser, der er truffet, samt en beskrivelse  

 af de vigtigste problemer, som gennemførelsen af direktivet har medført.
Artikel 12 Medlemsstaterne træffer de nødvendige foranstaltninger for at efterkomme  

 dette direktiv inden for en frist på to år fra dets meddelelse (* 1). De  

 underretter straks Kommissionen herom.
 Medlemsstaterne meddeler Kommissionen teksten til de vigtigste nationale  

 retsforskrifter, som de udsteder på det område, der er omfattet af dette  

 direktiv.
Artikel 13 Senest fem år efter den dato, der er fastsat i artikel 12, aflægger  

 Kommissionen for Europa-Parlamentet og Rådet en beretning om, hvorledes den  

 generelle ordning for gensidig anerkendelse af eksamensbeviser for  

 videregående uddannelse med dertil knyttet erhvervskompetence af mindst tre  

 års varighed har fungeret.
Kommissionen skal, når den har foretaget alle de nødvendige  

 konsultationer, ved denne lejlighed fremlægge sine konklusioner, vedrørende  

 ændringer, der eventuelt kan foretages i den indførte ordning.
Samtidig  

 forelægger Kommissionen i givet fald forslag til forbedring af de bestående  

 retsforskrifter med det formål at lette den frie bevægelighed,  

 etableringsretten og den frie udveksling af tjenesteydelser for de personer,  

 som er omfattet af dette direktiv.
Artikel 14 Dette direktiv er rettet til medlemsstaterne.
 Udfærdiget i Bruxelles, den 21. december  

 1988.
På Rådets vegne V.
PAPANDREOU Formand (* 1) EFT nr.
C 38 af 19. 2. 1976, s. 1. (2) Dette direktiv  

 er meddelt medlemsstaterne den 4. januar 1989.
 (* 2) Dette direktiv er meddelt medlemsstaterne den 4. januar 1989.
BILAG Liste over faglige sammenslutninger eller organisationer, som opfylder  

 betingelserne i artikel 1, litra d), andet afsnit IRLAND (* 1) 1. The Institute of Chartered Accountants in Ireland  

 (* 2) 2. The Institute of Certified Public Accountants in  

 Ireland (* 2) 3. The Association of Certified Accountants (* 2) 4. Institution of Engineers of Ireland 5. Irish Planning Institute DET FORENEDE KONGERIGE 1. Institute of Chartered Accountants in England and  

 Wales 2. Institute of Chartered Accountants of Scotland 3. Institute of Chartered Accountants of Ireland 4. Chartered Institute of Certified Accountants 5. Chartered Institute of Loss Adjusters 6. Chartered Institute of Management Accountants 7. Institute of Chartered Secretaries and  

 Administrators 8. Chartered Insurance Institute 9. Institute of Actuaries 10. Faculty of Actuaries 11. Chartered Institute of Bankers 12. Institute of Bankers in Scotland 13. Royal Institution of Chartered Surveyors 14. Royal Town Planning Institute 15. Chartered Society of Physiotherapy 16. Royal Society of Chemistry 17. British Psychological Society 18. Library Association 19. Institute of Chartered Foresters 20. Chartered Institute of Building 21. Engineering Council 22. Institute of Energy 23. Institution of Structural Engineers 24. Institution of Civil Engineers 25. Institution of Mining Engineers 26. Institution of Mining and Metallurgy 27. Institution of Electrical Engineers 28. Institution of Gas Engineers 29. Institute of Mechanical Engineers 30. Institution of Chemical Engineers 31. Institution of Production Engineers 32. Institution of Marine Engineers 33. Royal Institution of Naval Architects 34. Royal Aeronautical Society 35. Institute of Metals 36. Chartered Institution af Building Services  

 Engineers 37. Institute of Meassurement and Control 38. British Computer Society ------- (* 1) Irske statsborgere er også medlemmer af følgende sammenslutninger  

 eller organisationer i Det Forende Kongerige:
Institute of Chartered Accountants in England and Wales Institute of Chartered Accountants of Scotland Institute of Actuaries Faculty of Actuaries The Chartered Institute of Management Accountants Institute of Chartered Secretaries and Administrators Royal Town Planning Institute Royal Institution af Chartered Surveyors Chartered Institute of Building.
 (* 2) Kun i forbindelse med regnskabsrevision.
ERKLÆRING FRA RÅDET OG KOMMISSIONEN ad artikel 9, stk. 1 Rådet og Kommissionen er enige om, at de faglige organisationer og de  

 højere uddannelsesinstitutioner skal høres eller på passende vis inddrages i  

 beslutningsprocessen.
RÅDETS HENSTILLING af 21. december 1988 om statsborgere fra medlemsstaterne, der er indehavere af et eksamensbevis udstedt i et tredjeland RÅDET FOR DE EUROPÆISKE FÆLLESSKABER - som godkender Rådets direktiv nr. 89/48/EØF af 21. december 1988 om  

 indførelse af en generel ordning for gensidig anerkendelse af eksamensbeviser  

 for erhvervskompetencegivende videregående uddannelser af mindst tre års  

 varighed (* 1); som konstaterer, at ordlyden af dette direktiv alene har sigte på  

 eksamensbeviser, certifikater og andre kvalifikationsbeviser udstedt i  

 medlemsstaterne til medlemsstaternes statsborgere; som imidlertid tilstræber at tage hensyn til den særlige situation for  

 statsborgere i medlemsstaterne, der er indehavere af et eksamensbevis, et  

 certifikat eller et andet kvalifikationsbevis, der er udstedt i et  

 tredjeland, og som befinder sig i en situation, der svarer til en af de i  

 artikel 3 i direktivet omhandlede - HENSTILLER til regeringerne for medlemsstaterne at lette ovennævnte personer adgangen  

 til at udøve lovregulerede erhverv i Fællesskabet ved at anerkende disse  

 eksamensbeviser, certifikater eller andre kvalifikationsbeviser på deres  

 område.
 Udfærdiget i Bruxelles, den 21. december  

 1988.
På Rådets vegne V.
PAPANDREOU Formand ------- (* 1) Se side 16 i denne Tidende (svarer til bilagets side 2,  

 samt afsnit 1 og 2 på side 3).
