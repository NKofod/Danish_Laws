Pressenævnet fandt, at [K] var en gruppe af  

 personer, der på et objektivt konstaterbart grundlag var afgrænset over for  

 omverdenen, hvorfor [K] havde partsstatus.
Nævnet fandt videre, at [K] var  

 omtalt i artiklerne på en sådan måde, at foreningen havde retlig interesse i  

 at  

 klage til Pressenævnet.
Et medie skal udvise kritik over for  

 nyhedskilderne, i særdeleshed når disses udsagn kan være farvet af personlig  

 interesse eller skadevoldende hensigt, jf.
Vejledende regler for god  

 presseskik,  

 punkt A.2. Pressenævnet fandt, at der ikke var grundlag for at antage, at der  

 var sket en sådan tilsidesættelse af denne pligt, så god presseskik var  

 tilsidesat.
Det fremgår videre af de Vejledende regler,  

 punkt C.4., at i en retsreportage bør det undgås at nævne personers  

 trosbekendelse eller organisationsforhold, medmindre dette direkte har med  

 sagen at gøre.
Pressenævnet lagde til grund, at medlemskortet var fremlagt  

 under et retsmøde i Tønder-sagen.
Nævnet fandt herefter, at oplysningen om  

 faderens medlemskort til [K] direkte havde med sagen at gøre, og B.T. havde  

 ikke tilsidesat god presseskik ved at omtale forholdet.
Pressenævnet fandt videre, at navnlig oplysningen  

 om, at faderen i en pædofilisag var i besiddelse af et medlemskort til [K]  

 kunne være skadeligt, krænkende eller virke agtelsesforringende for [K].  

 Nævnet  

 fandt imidlertid, at B.T. havde bragt [K]s kommentar ved talsmand [A]s  

 udtalelse: Hvis han er det [medlem], vil han i hvert fald blive slettet  

 af  

 medlemslisten hurtigst muligt.
Den slags har intet med [K] at gøre.  

 Nævnet  

 udtalte ikke kritik af det bragte.
I overensstemmelse med det almindelige  

 princip om redaktørens ret til at redigere mediet var B.T. berettiget til at  

 beslutte hvilke oplysninger, man ville bringe i avisen.
Pressenævnet fandt,  

 at  

 B.T. havde handlet inden for redaktørens redigeringsret ved at medtage  

 udtalelser fra Dialogcentrets medarbejder Tom Frederiksen.
Nævnet fandt, at  

 Tom  

 Frederiksens udtalelser var hans vurderinger af henholdsvis [K] og satanister  

 generelt, og Nævnet udtalte ikke kritik heraf.
Pressenævnets  

 kendelse i sag 207-6-461 [K] har ved talsmand [A]  

 klaget til Pressenævnet over to artikler i B.T. den 12. december 2006, idet  

 man  

 mener, at god presseskik er tilsidesat.
1. Sagsfremstilling B.T. bragte den 12. december  

 2006 under overskriften  

  

 Tønder-far var  

 satanist  

  

 og underoverskriften  

  

 De to  

 små piger måtte finde sig i at blive kaldt Fandens børn, når de  

 skulle stå  

 til rådighed seksuelt  

  

 en artikel, hvoraf bl.a. følgende fremgår:
Anklageren i sagen, Helle  

 Just Christensen, fremlagde i retten den 48-årige fars røde medlemskort til  

 [K],  

 og det skete for at understrege troværdigheden i den nu 12-årige sexmisbrugte  

 piges forklaringer i en videoafhøring. Samme dag bragte B.T. under  

 overskriften  

  

 Danske satanister dyrker  

 egoismen  

  

 og underoverskriften  

  

 I [K],  

 som Tønder-faderen er medlem af, tiltrækkes man af det mørke og okkulte  

  

 følgende artikel:
 Den satanistiske forening,  

 som Tønder-faderen er så stolt over at være medlem af, dyrker den dyriske  

 egoisme og mindes de døde gennem rituelle halloween-seancer.
 [A] fra foreningen [K] kunne  

 i går ikke på stående fod oplyse, om faderen er medlem.
Hvis han er det, vil han i  

 hvert fald blive slettet af medlemslisten hurtigst muligt.
Den slags har  

 intet  

 med [K] at gøre, sagde han til B.T.
Hos Dialogcenteret i Århus, der  

 bl.a.  

 overvåger satan-dyrkelsen i Danmark, anslår man, at [K], der blev stiftet i  

 2001, højst har 100 medlemmer.
Hovedsageligt pæne medborgere som økonomer og  

 ingeniører, der bekender sig til dyrkelsen af egoet frem for  

 næstekærligheden.
Egoets ret De dyrker egoets ret til at  

 sætte sig igennem.
De dyrker egoismen og nydelsen  alt det dyriske i  

 mennesket, fortæller akademisk medarbejder ved Dialogcenteret, Tom  

 Frederiksen, som er ekspert på området.
Satanisterne siger, at  

 enhver egoist sørger for ikke at komme i fængsel, fordi det er imod egoets  

 egeninteresse.
Man kunne sige, at bare man ikke bliver opdaget, mener de, det  

 er ok.
Desuden har foreningen også en lille tendens til sadomasochisme over  

 sig.
Og de tiltrækkes af det mørke og det okkulte, siger Tom  

 Frederiksen.
Vi bekender os til det  

 materielle frem for det spirituelle.
I modsætning til de kristne dyrker vi  

 råt  

 sagt egoet, selvinteressen, vores egne behov frem for vores næstes.
Selv tror  

 vi ikke på Satan.
Vi ser ham som et symbol.
Vi er dybest set ateister,  

 siger [A]  

 fra [K], der i øvrigt er familiefar og arbejder som ingeniør.
Satan står for alt det onde.
Ved at dyrke ham som symbol, dyrker I vel  

 også det onde? Ja, hvis man tror på det.  

 Kristne mener, at det at være egoist er ondt.
Ud fra den betragtning så  

 dyrker  

 vi det onde, siger [A]. 2. Parternes synspunkter [K] har anført, at det bragte  

 er farvet af skadevoldende hensigt, idet foreningen og dens medlemmer  

 mistænkeliggøres.
Til artiklen med overskriften  

 Tønder-far var satanist har [K] anført, at B.T. har tilsidesat de  

 Vejledende  

 regler for god presseskik, punkt C.4. ved at fremhæve, at faderen i  

 Tønder-sagen angiveligt skulle være medlem af [K].
Medlemskortet er  

 uvæsentligt  

 for sagen, hvilket er bekræftet af anklageren i sagen, Helle Just  

 Christensen,  

 og forsvareren er af samme opfattelse.
Medlemskortet skulle påvise datterens  

 gode hukommelse.
[K] har anført, at B.T. har  

 anvendt oplysningen til at fokusere på [K].
Avisen nedgør foreningen og dets  

 medlemmer ved at forbinde foreningen med en aktuel pædofilisag.
[K] har videre anført, at  

 oplysninger om, at faderen som satanist kaldte sine børn Fandens  

 børn, når  

 han sexmisbrugte dem, er krænkende for foreningen, idet hverken seksuelle  

 overgreb eller verbale krænkelser er del af satanismen.
Da B.T. i forvejen  

 har  

 kædet faderen sammen med [K], fremstår omtale som en specifik anklage mod [K]  

 og dets medlemmer.
Til artiklen med overskriften  

 Danske satanister dyrker egoismen har [K] anført, at det er i  

 strid med god  

 presseskik at benævne Tom Frederiksen fra Dialogcentret som  

 satanismeekspert,  

 idet Dialogcentrets faglighed er afvist blandt religionsforskere.  

 Religionshistoriker Mikael Rothstein er i Kristeligt Dagblad den 20. december  

 2006 citeret for følgende udtalelse: Dialogcentret er uden nogen som  

 helst  

 faglig ekspertise, og det ville derfor være helt grotesk, hvis danske  

 myndigheder  

 lyttede til, hvad de har at sige om andre.
Dialogcentret er en kristen  

 missionsforening, og [K] blev ikke orienteret om, at B.T. ville kontakte  

 Dialogcentret.
[K] har endvidere anført, at  

 Tom Frederiksen ikke er ekspert i satanisme, og hans fremstilling er faktuel  

 forkert og krænkende.
Ved at hævde, at satanister synes, at alt er okay, så  

 længe de ikke bliver opdaget, sættes der spørgsmålstegn ved [K]s  

 sandfærdighed.  

 B.T. har ikke forelagt [K] Tom Frederiksens citater eller nævnt, at avisen  

 ville  

 kontakte Dialogcentret.
 B.T. har oplyst, at avisen  

 har anført i hvilken sammenhæng, anklageren oplyste om medlemskabet af [K]  

 med  

 udsagnet   og det skete for at understrege troværdigheden i den nu  

 12-åriges  

 sexmisbrugte piges forklaring i vidneafhøring.
B.T. har anført, at  

 forsvareren mente, at faderens satanisme havde betydning for sagen, og det  

 har  

 avisen refereret.
Avisen har videre anfægtet, at den ene part i sagen,  

 anklageren, kan bruges som sandhedsvidne for, hvad der har betydning.
 B.T. har herudover anført, at  

[K] er kommet til orde i artiklen ved at markere, at det er usikkert om  

 faderen  

 er medlem, og at foreningen tager afstand fra faderens holdninger.
 B.T. har endelig anført, at i  

 overensstemmelse med de presseetiske regler har avisen bragt ekspert Tom  

 Frederiksens vurderinger af [K].
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Jesper Rothe, Finn Rowold,  

 Lene Sarup og Marianne Druedahl.
Pressenævnet finder, at [K]  

 er en gruppe af personer, der på et objektivt konstaterbart grundlag er  

 afgrænset over for omverdenen, hvorfor [K] har partsstatus.
Nævnet finder  

 videre, at [K] er omtalt i artiklerne på en sådan måde, at foreningen har  

 retlig interesse i at klage til Pressenævnet.
Et medie skal udvise kritik  

 over for nyhedskilderne, i særdeleshed når disses udsagn kan være farvet af  

 personlig  

 interesse eller skadevoldende hensigt, jf.
Vejledende regler for god  

 presseskik, punkt A.2. Pressenævnet finder, at der ikke er grundlag for at  

 antage, at der er sket en sådan tilsidesættelse af denne pligt, så god  

 presseskik er tilsidesat.
Det fremgår videre af de  

 Vejledende regler, punkt C.4., at i en retsreportage bør det undgås at nævne  

 personers trosbekendelse eller organisationsforhold, medmindre dette direkte  

 har med sagen at gøre.
Pressenævnet lægger til grund, at medlemskortet er  

 fremlagt under et retsmøde i Tønder-sagen.
Nævnet finder herefter, at  

 oplysningen om faderens medlemskort til [K] direkte har med sagen at gøre, og  

 B.T. har ikke tilsidesat god presseskik ved at omtale forholdet.
Pressenævnet finder videre,  

 at navnlig oplysningen om, at faderen i en pædofilisag var i besiddelse af et  

 medlemskort til [K] kan være skadeligt, krænkende eller virke  

 agtelsesforringende  

 for [K].
Nævnet finder imidlertid, at B.T. har bragt [K]s kommentar ved  

 talsmand [A]s udtalelse: Hvis han er det [medlem], vil han i hvert fald  

 blive  

 slettet af medlemslisten hurtigst muligt.
Den slags har intet med [K] at  

 gøre.  

 Nævnet udtaler ikke kritik af det bragte.
 I overensstemmelse med det  

 almindelige princip om redaktørens ret til at redigere mediet er B.T.  

 berettiget til at beslutte hvilke oplysninger, man vil bringe i avisen.  

 Pressenævnet finder, at B.T. har handlet inden for redaktørens redigeringsret  

 ved at medtage udtalelser fra Dialogcentrets medarbejder Tom Frederiksen.  

 Nævnet finder, at Tom Frederiksens udtalelser er hans vurderinger af  

 henholdsvis  

[K] og satanister generelt, og Nævnet udtaler ikke kritik heraf.
