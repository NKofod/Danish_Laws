 I henhold til § 75 h, stk. 6, i lov om arbejdsformidling og  

 arbejdsløshedsforsikring mv., jf. lovbekendtgørelse nr. 16 af 11. januar 1994  

 som ændret ved lov nr. 437 af 30. juni 1993, og efter forhandling med  

 Landsarbejdsrådet fastsættes:
Retten til feriedagpenge § 1.  Et medlem optjener ret til feriedagpenge på  

 grundlag af perioder i et optjeningsår (kalenderåret forud for ferieåret),  

 hvorunder arbejdsløshedskassen har udbetalt medlemmet dagpenge,  

 feriedagpenge, uddannelsesydelse/uddannelsesgodtgørelse,  

 iværksætterydelse/etableringsydelse, kursusgodtgørelse, overgangsydelse,  

 aktivitetsydelse (bekendtgørelse om aktivitetsydelse til ledige, der udfører  

 humanitært og kirkeligt arbejde i udlandet) eller orlovsydelse, jf. § 4.
 Stk. 2.  Et medlem optjener endvidere ret til  

 feriedagpenge på grundlag af perioder i et optjeningsår, for hvilke medlemmet  

 har fået udbetalt dagpenge fra kommunen i henhold til lov om dagpenge ved  

 sygdom eller fødsel, når der ikke samtidig er optjent ret til ferie med  

 feriegodtgørelse eller løn, jf. § 5.
 Stk. 3.  Den optjente ferie med feriedagpenge skal  

 holdes i perioden 2. maj til 1.maj (ferieåret). Retten til feriedagpenge i  

 eet ferieår kan ikke overføres til et senere ferieår.
§ 2.  Retten til feriedagpenge er betinget af, at  

 medlemmet på ferietidspunktet Stk. 2.  Uanset stk. 1, nr. 4, er retten til  

 feriedagpenge ikke betinget af, at reglen om mindsteudbetaling af dagpenge er  

 opfyldt.
 Stk. 3.  Feriedagpenge kan ikke udbetales, i det omfang  

 et medlem modtager feriegodtgørelse eller løn under ferien.
Stk. 4.  Feriedagpenge kan ikke udbetales til et medlem,  

 der er omfattet af § 3.  Medlemmets forsikringsstatus den 31. december i  

 optjeningsåret er afgørende for, om medlemmet er omfattet af reglerne for  

 fuldtidsforsikrede eller deltidsforsikrede i denne bekendtgørelse, jf. dog  

 stk. 2 og 3.
 Stk. 2.  For et medlem, der den 31. december i et  

 optjeningsår ikke var forsikret i en kasse, er medlemmets forsikringsstatus  

 ved optagelsen afgørende.
 Stk. 3.  For et medlem, der er optaget på grundlag af en  

 erhvervsmæssig uddannelse i perioden 1. januar til 1. maj, jf. § 7, stk. 3,  

 er medlemmets forsikringsstatus ved optagelsen afgørende.
Antal dage § 4.  Opgørelsen af et medlems ret til feriedagpenge  

 efter § 1, stk. 1, tager udgangspunkt i de ydelsesbeløb, medlemmet har  

 modtaget fra en kasse i optjeningsåret.
 Stk. 2.  Ved opgørelsen i stk. 1 indgår de beløb, der  

 indkomstbeskattes i optjeningsåret.
 Stk. 3.  Beløbet i stk. 1 divideres med den senest  

 beregnede sats, der af den enkelte kasse er anvendt ved udbetaling af  

 dagpenge eller uddannelsesydelse/-godtgørelse til medlemmet i optjeningsåret.
 Stk. 4.  Har kassen ikke udbetalt dagpenge eller  

 uddannelsesydelse/-godtgørelse med en beregnet sats, jf. stk. 3, divideres  

 beløbet i stk. 1 med dimittendsatsen, jf. lovens § 51, stk. 2, pr. 31.  

 december i optjeningsåret for fuldtids- eller deltidsforsikrede, jf. § 3.
 Stk. 5.  Det optjente antal dage med feriedagpenge for  

 et optjeningsår udgør 0,0962 gange det beregnede tal efter stk. 3 eller 4.
 Stk. 6.  Det fremkomne antal feriedage efter stk. 5  

 afrundes af den enkelte kasse til nærmeste hele dag.
 § 5.  Opgørelsen af et medlems ret til feriedagpenge  

 efter § 1, stk. 2, tager udgangspunkt i det samlede dagpengebeløb, medlemmet  

 selv har modtaget af kommunen, bortset fra beløb under sygeperioder,  

 hvorunder medlemmet har optjent feriegodtgørelse.
 Stk. 2.  Ved opgørelsen i stk. 1 indgår beløb, der  

 indkomstbeskattes i optjeningsåret.
 Stk. 3.  Beløbet i stk. 1 divideres med den senest  

 beregnede sats, som er anvendt af kassen ved udbetaling af dagpenge eller  

 uddannelsesydelse/-godtgørelse til medlemmet i optjeningsåret.
 Stk. 4.  Har kassen ikke udbetalt dagpenge eller  

 uddannelsesydelse/-godtgørelse til medlemmet i optjeningsåret med en beregnet  

 sats, divideres beløbet i stk. 1 med dimittendsatsen, jf. lovens § 51, stk.  

 2, pr. 31. december i optjeningsåret for fuldtids- eller deltidsforsikrede,  

 jf. § 3.
 Stk. 5.  Antal optjente dage med feriedagpenge for et  

 optjeningsår udgør 0,0962 gange det beregnede tal efter stk. 3 eller 4.
 Stk. 6.  Det fremkomne antal feriedage efter stk. 5  

 afrundes af kassen til nærmeste hele dag.
 Stk. 7.  Retten til feriedagpenge efter stk. 1-6 er  

 betinget af, at medlemmet fremlægger dokumentation for det samlede  

 dagpengebeløb fra kommunen og skriftligt oplyser, hvor stor en del af  

 beløbet, der ikke vedrører sygeperioder, hvorunder der er optjent  

 feriegodtgørelse, jf. stk. 1.
 § 6.  Det samlede antal dage med feriedagpenge efter  

 §§ 4 og 5 kan højst udgøre 25 dage.
Dimittender § 7.  Et medlem, der er optaget i kassen på grundlag  

 af en erhvervsmæssig uddannelse, jf. lovens § 41, stk. 1, nr. 3, litra b, er  

 berettiget til feriedagpenge efter reglerne i stk. 2-4.
 Stk. 2.  Er optagelsen sket i perioden 2. maj til 31.  

 december i et ferieår, har medlemmet ret til 3 uger med feriedagpenge i det  

 pågældende ferieår, jf. dog stk. 4.
 Stk. 3.  Er optagelsen sket i perioden 1. januar til 1.  

 maj i et ferieår, har medlemmet ret til 3 uger med feriedagpenge i det  

 følgende ferieår.
 Stk. 4.  Et medlem, der har afsluttet uddannelsen i  

 december måned, er omfattet af stk. 3, uanset om optagelsen måtte være sket  

 før den 1. januar.
 § 8.  Har et medlem, der er omfattet af § 7, under  

 beskæftigelse forud for optagelsen optjent ret til ferie med feriegodtgørelse  

 i et ferieår, reduceres retten til feriedagpenge efter stk. 2 og 3 for samme  

 ferieår med medlemmets optjente feriedage med feriegodtgørelse.
 Stk. 2.  Fradraget ifølge stk. 1 foretages på grundlag  

 af medlemmets arbejdstimer i optjeningsåret efter følgende formel:
 Fradrag = arbejdstimer x 0,015.
 Der afrundes til nærmeste hele dag.
 Stk. 3.  Ved opgørelsen i stk. 2 medregnes alle timer,  

 hvorunder der er optjent ret til feriegodtgørelse eller løn under ferie til  

 det følgende ferieår.
 Stk. 4.  Beskæftigelse i optjeningsåret i Grønland, på  

 Færøerne eller i udlandet for en arbejdsgiver, der ikke er skattemæssigt  

 registreret som arbejdsgiver i Danmark, skal ikke medregnes ved opgørelsen i  

 stk. 2.
Feriedagpengesats § 9.  For et fuldtidsforsikret medlem, jf. § 3,  

 udbetales feriedagpenge med den senest beregnede sats, som er anvendt ved  

 udbetaling til medlemmet som fuldtidsforsikret i perioden fra det forudgående  

 ferieårs begyndelse til feriens afholdelse.
 Stk. 2.  I øvrige tilfælde anvendes den gældende sats  

 for nyuddannede, jf. lovens § 51, stk. 2.
Stk. 3.  Satsen efter stk. 1 tillægges eventuelle  

 efterfølgende reguleringer.
Udbetales feriedagpenge før feriens afholdelse,  

 tillægges satsen dog alene efterfølgende reguleringer indtil feriens  

 påbegyndelse.
 § 10.  For et deltidsforsikret medlem, jf. § 3,  

 udbetales feriedagpenge med den senest beregnede sats, som er anvendt ved  

 udbetaling til medlemmet som deltidsforsikret i perioden fra det forudgående  

 ferieårs begyndelse til feriens afholdelse.
 Stk. 2.  Er der i samme periode, jf. stk. 1, kun  

 udbetalt med en beregnet sats som fuldtidsforsikret, anvendes 2/3 af satsen  

 fra den seneste udbetaling til medlemmet med en beregnet sats som  

 fuldtidsforsikret.
 Stk. 3.  I øvrige tilfælde anvendes 2/3 af den gældende  

 sats for nyuddannede, jf. lovens § 70.
Stk. 4.  Satserne efter stk. 1 og 2 tillægges eventuelle  

 efterfølgende reguleringer.
Udbetales feriedagpenge før feriens afholdelse,  

 tillægges satsen dog alene efterfølgende reguleringer indtil feriens  

 påbegyndelse.
Placering og afholdelse af ferie § 11.  For et medlem i beskæftigelse gælder  

 ferielovens regler om placering og afholdelse af ferie.
 § 12.  Et ledigt medlem, der ønsker at holde ferie med  

 feriedagpenge, skal senest 14 dage før feriens afholdelse give  

 Arbejdsformidlingen meddelelse herom, jf. dog stk. 2-4.
 Stk. 2.  Indtræder ledigheden mindre end 14 dage før  

 afholdelse af en planlagt ferie, skal meddelelse efter stk. 1 gives  

 umiddelbart efter ledighedens indtræden.
Stk. 3.  Bliver et medlem, der rettidigt har givet  

 meddelelse efter stk. 1 eller 2, syg før feriens afholdelse, kan tidspunktet  

 for ferien udsættes, hvis medlemmet straks giver Arbejdsformidlingen  

 meddelelse om sygdommen.
Giver medlemmet senest ved sygdommens ophør  

 Arbejdsformidlingen meddelelse om nyt tidspunkt for feriens afholdelse, kan  

 dette ske uden iagttagelse af fristen i stk. 1.
 Stk. 4.  Er et ledigt medlem formidlet et arbejde, skal  

 Arbejdsformidlingen kun respektere en senere meddelelse efter stk. 1, hvis  

 arbejdsgiveren forinden har afvist at ansætte medlemmet.
Stk. 5.  Undladelse af at give de i stk. 1-3 nævnte  

 meddelelser medfører, at Arbejdsformidlingen kan formidle medlemmet  

 beskæftigelse, der griber ind i ferieperioden.
Gives meddelelse ikke  

 rettidigt, kan Arbejdsformidlingen indtil meddelelsen formidle beskæftigelse,  

 der griber ind i ferieperioden.
 § 13.  Bliver et medlem syg under ferien, sidestilles  

 sygedage i ferien med feriedage.
 § 14.  Ferie med feriedagpenge, optjent efter §§ 4-6,  

 kan først holdes, når medlemmet har holdt sin optjente ferie med  

 feriegodtgørelse eller løn efter reglerne i stk. 2-6.
 Stk. 2.  Har medlemmet ret til færre end 25 dage med  

 feriedagpenge efter reglerne i §§ 4-6, skal medlemmet skriftligt oplyse, hvor  

 mange feriedage med feriegodtgørelse eller løn, der er optjent i  

 optjeningsåret under beskæftigelse for arbejdsgivere, der er skattemæssigt  

 registrerede i Danmark.
Stk. 3.  Forinden der kan holdes ferie med  

 feriedagpenge, skal medlemmet holde 5/6 af sine optjente feriedage med  

 feriegodtgørelse eller løn.
Medlemmet skal dog højst holde et antal feriedage  

 (eksklusive lørdage) svarende til forskellen mellem 25 dage og det beregnede  

 antal feriedage med feriedagpenge.
 Stk. 4.  Har en arbejdsgiver - som følge af ferielovens  

 § 17 b - placeret optjent ferie med feriegodtgørelse eller løn i hovedferien  

 (18 feriedage) og på hverdage mellem jul og nytår, vil ferie med  

 feriedagpenge, uanset stk. 1, kunne placeres såvel forud for hovedferien som  

 mellem hovedferien og juleferien.
 Stk. 5.  Kan medlemmet godtgøre, at feriegodtgørelse for  

 hovedferien er tilladt udbetalt efter ferieperiodens udløb den 30. september,  

 uden at ferie er holdt, jf. ferielovens § 20, anses denne ferie for holdt.
 Stk. 6.  Har medlemmet modtaget feriegodtgørelse ved  

 ferieårets start efter ferielovens § 19 b uden afholdelse af ferie, kan  

 feriedagpenge udbetales fra den første feriedag.
 Stk. 7.  Har medlemmet opnået ret til ferie med  

 feriedagpenge efter § 7, kan ferie med feriedagpenge først holdes, når  

 medlemmet har afholdt et antal feriedage, der svarer til det beregnede  

 fradrag efter § 8, jf. dog stk. 4-6.
Udbetaling § 15.  Udbetaling af feriedagpenge kan tidligst finde  

 sted en uge før ferien og er betinget af, at medlemmet har udfyldt de  

 blanketter, der er udsendt eller godkendt af Direktoratet for  

 Arbejdsløshedsforsikringen.
 Stk. 2.  Udbetaling af feriedagpenge før ferien  

 forudsætter, at blanketten til brug for ansøgning om feriedagpenge er  

 indgivet til kassen senest en måned før feriens afholdelse.
Stk. 3.  Blanketten til brug for ansøgningen om  

 feriedagpenge i eet ferieår skal være modtaget i kassen senest den 31. maj i  

 det følgende ferieår.
I modsat fald er kravet forældet.
Stk. 4.  Når medlemmet har indsendt ansøgning om  

 feriedagpenge ved den første afholdelse af ferie, skal kassen sende medlemmet  

 en ny blanket, såfremt medlemmet har ret til flere feriedage med  

 feriedagpenge.
Den nye blanket skal fortrykt indeholde medlemmets oplysninger  

 fra den 1. ansøgning.
Forskellige bestemmelser § 16.  Kassen skal inden 1. marts forud for et ferieår  

 oplyse medlemmet om, hvor mange feriedage der er optjent ret til efter § 4.
 Stk. 2.  Kassen skal registrere, i hvilket omfang der  

 udbetales feriedagpenge.
 § 17.  Bekendtgørelsen træder i kraft den 2. maj 1994  

 og finder anvendelse fra og med optjeningsåret 1993. § 15, stk. 4 og § 16,  

 stk. 1, finder dog først anvendelse fra og med ferieåret 1995/1996.
 Stk. 2.  Samtidig hermed ophæves direktoratets  

 bekendtgørelse nr. 161 af 6. marts 1992 og direktoratets bekendtgørelse nr.  

 757 af 16. september 1993 med tilhørende vejledninger af henholdsvis 6. marts  

 1992 og 22. september 1993.
 § 18.  Der udarbejdes en vejledning om anvendelsen af  

 bekendtgørelsen.
