 Efter at der har været afholdt Prøvefyring med de i Vinteren 1929-30 i  

 nogle Kirker installerede elektriske Opvarmningsanlæg, har Ministeriet efter  

 derom fra sin Konsulent i Sager angaaende Kirkers Opvarmning modtagen  

 Indstilling fundet Anledning til paa Grundlag af de nu indvundne Erfaringer  

 at fremsætte følgende Bemærkninger med Hensyn til elektriske Varmeanlæg i  

 Kirkerne:
 Til Brug ved den elektriske Opvarmning anbringes der Varmelegemer under  

 Stolestaderne - enten under selve Bænkefladen eller ved Fodskamlerne - og  

 endvidere anbringes der passende Varmeflade i Kor, Taarnrum, Sakristi og  

 Vaabenhus.
 Det Princip, som har været lagt til Grund for de allerede approberede  

 Anlæg, er at tilvejebringe den fornødne Varme ved en  meget kort  

 Opfyringstid.  Denne har ved de foretagne Prøvefyringer været ca. 2  

 Timer, men da Begyndelsestemperaturen laa en Del over  

 Gennemsnitstemperaturen, vil der ikke kunne regnes med en gennemsnitlig  

 Opfyringstid paa under 3 Timer: Hertil kommer Elektricitetsforbruget under  

 selve Gudstjenesten, som næppe kan ansættes til mindre end een Time med fuld  

 Belastning, saa at der maa regnes med en Strømforbrugstid af gennemsnitlig 4  

 Timer.
 Ved denne kortvarige Opfyring opnaas imidlertid kun en lokal Opvarmning i  

 Modsætning til den Rumopvarmning, som finder Sted ved de sædvanlige  

 Varmeanlæg, hvad enten Opvarmningen sker ved Luft, Vand eller Damp, og medens  

 der nu i Kirker i Udlandet findes elektriske Anlæg med Rumopvarmning, ved  

 hvilke der da er beregnet en længere Opfyringstid, f.Eks. saaledes at der er  

 regnet med Opvarmning af Kirken Natten før Gudstjenesten til en formentlig  

 lavere Strømpris, end der kan paaregnes her i Landet, vil det være  

 betænkeligt her i Landet at planlægge elektriske Varmeanlæg udfra disse  

 principper, idet Udgiften til Strømforbruget vil blive uforholdsmæssig stor.  

 Det maa da tilstræbes ved en rigtig Placering af Varmefladerne at fjerne de  

 med Lokalopvarmningen forbundne Ulemper, navnlig de generende kolde  

 Luftstrømninger, jfr. herom det nedenfor under 1. og 2. anførte. helt at  

 undgaa Træk ved lokale Opvarmningsanlæg med kort Opfyringstid er antagelig  

 ikke muligt, men denne Ulempe vil i ethvert Fald kunne afhjælpes ved en  

 Forlængelse af Fyringstiden.
 Under Henvisning til de foranstaaende almindelige Bemærkninger fastsætter  

 Ministeriet herved paa Grundlag af de ved de alt foretagne Prøvefyringer m.v.  

 indvundne Erfaringer følgende Bestemmelseer, der vil være at iagttage ved  

 Planlæggelse af elektriske Varmeanlæg i Kirkerne.
 1. Foruden Varmefladerne under Stolestaderne bør der i  

 selve Hovedskabet anbringes Varmeflader paa de Steder, hvor der fremkommer  

 kolde, n e d a d g a a e n d e Luftstrømme, navnlig ved Vinduerne,  

 Ydermurene, Piller etc.
Der vil altid i en kirke findes en nedadgaaende, kold Luftstrøm ved  

 Ydermurene, navnlig ved Vinduerne.
Denne Luftstrøm søges hævet ved  

 Anbringelse af Varmeflade langs Ydermurene, hvorved der fremkommer en  

 opadgaaende, varm Luftstrøm, som møder den kolde Luft og fører denne vandret  

 ud i kirkerummet, vinkelret paa Ydermuren.
Ved et rigtigt beregnet Varmeanlæg  

 skal det Punkt, hvor den kolde Luft føres ud, ligge over Hovedhøjde.
Er den  

 nedadgaaende kolde Luftstrøm stærkere end den opadgaaende varme Luftstrøm,  

 vil det Punkt, hvor den kolde Luft føres ud, ligge under Hovedhøjde, og denne  

 Luftstrøm vil - selv med en saa ringe Lufthastighed som 0,2 m pr.
Sekund -  

 virke som en generende Træk, der ikke kan taales saa lang Tid, som en  

 Gudstjeneste varer.
Saafremt der kun anbringes Varmeflader under Bænkene, vil  

 den kolde Luftstrøm fra Vinduer og Ydervægge forøges, og der vil fremkomme  

 stærk Træk i Stolestaderne.
Det maa derfor anses for ubetinget paakrævet, at  

 der anbringes Varmeflade ved ydervæggene.
 2. For at undgaa de generende kolde, v a n d r e t t e  

 Luftstrømninger, som ellers opstaar, bør der i de Rum, i hvilke der ikke  

 findes Stolestader - f.eks. i Kor, Taarnrum, Sideskibe, Vaabenhus, Sakristi -  

 anbringes lige saa mange Varmeflader i Forhold til Rummets Behov som i selve  

 hovedskibet.
Det vilde være en Misforstaaelse at antage, at det kun er nødvendigt at  

 anbringe Varmefladen der, hvor Varmen skal bruges, altsaa navnlig i  

 Stolestaderne.
Den Omstændighed, at f.Eks.
Koret ikke opvarmes eller kun  

 opvarmes delvist, vil saaledes bevirke, at der fra Koret kommer en kold  

 Luftstrøm langs Gulvet, hvilket virker meget generende i de forreste  

 Stolestader i Skibet: Paa samme Maade vil der fremkomme kolde  

 Luftstrømninger, hvis Sideskibe eller Kapeller, der staar i Forbindelse med  

 Hovedskibet, ikke opvarmes.
 3. Varmefladernes Overfladetemperatur maa ikke gøres  

 for høj - under ingen Omstændigheder over 100 Grader Celsius - og  

 Varmefladerne maa beskyttes saaledes, at de ikke kan direkte berøres, samt  

 derhos holdes mindst 2 a 3 cm fjernede fra Træ.
 De Varmeflader, der anbringes under Stolestaderne, bestaar i de fleste  

 Tilfælde af glatte Rør - Støbejern eller Smedejern - som omslutter selve de  

 elektriske Modstandstraade, hvilke atter som Regel ligger langs ildfaste  

 Chamottestykker eller Rør, der tjener til at optage nogen Varme, saa at  

 Afkølingen ikke indtræder umiddelbart efter Strømmens Afbrydelse.
Disse Varmefladers Effektivitet afhænger af Rørenes Watt-Forbrug - 200 til  

 500 Watt pr. 1 m Rør - og jo mere Varme et Rør afgiver, desto højere er  

 Rørets Overfladetemperatur.
I adskillige Tilfælde vil disse Rør kunne bringes  

 op paa en Overfladetemperatur af ca. 130 Grader Celsius, hvilket imidlertid  

 maa anses for højst uheldigt, og man har derfor anset det for naturligt for  

 de elektriske Varmefladers Vedkommende at bestemme, at Overfladetemperaturen  

 ikke maa overstige den sædvanlige Temperatur for Lavtryksdampanlægenes Ovne  

 og Rør, ca. 100 Grader Celsius.
 4. Det kan ikke tillades at anvende kamrør ved  

 elektriske Varmeanlæg.
Ved flere af de elektriske Anlæg, somn nu har været underkastet Prøve,  

 findes anvendt Kamrør, d.v.s. saadanne Rør, som ved almindelige  

 Varmeinstallationer benævnes Ribberør.
For de almindelige Varmeanlægs  

 Vedkommende er man imidlertid for adskillige Aar siden gaaet bort fra  

 Anvendelsen af disse uhygiejniske Varmeflader, som ikke kan holdes rene.
Da  

 endvidere Overfladetemperaturen er større, og Ribberne sidder tættere paa de  

 elektriske Kamrør end paa de almindelige Ribberør, bør Kamrør ikke finde  

 Anvendelse ved elektriske Opvarmningsanlæg i Kirkerne.
 5. Anlægene bør beregnes saa store, at der under  

 ugunstige Forhold i Løbet af 5 Timer kan opnaas en Temperaturstigning fra 0  

 Grader til 15 Grader Celsius, maalt paa Bænkene i Stolestaderne overalt i  

 Kirken.
Efter de almindelige, nu anvendte Regler for Opvarmningsanlæg i Kirkerne  

 skal der efter 10 Timers Fyring kunne opnaas en Temperatur af 15 Grader  

 Celsius i Bænkehøjde, altsaa en Temperaturstigning af gennemsnitlig 1,5 Grad  

 Celsius i Timen.
Ved de elektriske Anlæg, som indtil nu har været underkastet  

 Prøve, har Temperaturstigningen udgjort 3 a 4 Grader Celsius i Timen, og da  

 det ved disse Anlæg er af særlig Betydning, at Opfyringstiden indskrænkes saa  

 meget som muligt, bør der kunne opnaas mindst en dobbelt saa hurtig  

 Temperaturstigning som ved andre Varmeanlæg, altsaa gennemsnitlig en Stigning  

 af mindst 3 Grader Celsius i Timen.
Den ovenfor nævnte Temperaturstigning fra  

 0 Grader til 15 Grader skal herefter naas efter en Opfyringstid af 5 Timer.
Ved Iagttagelse af de ovenfor givne Bestemmelser vil de med de elektriske  

 Varmeanlæg i Kirkerne forbundne ulemper ialtfald delvist kunne afhjælpes, og  

 intet Forslag, ved hvis planlæggelse disse Bestemmelser ikke er iagttagne,  

 kan forventes godkendt af Ministeriet.
Den givne Vejldning støtter sig, som  

 ovenfor bemærket, paa Erfaringer, indvundne ved Prøvefyringer i afvigte  

 Vinter med nogle i Kirker her i Landet installerede Anlæg, hvis Antal dog er  

 meget begrænset, og som derhos kun har fungeret en kortere Tid.
Det er  

 saaledes ikke udelukket, at der i den kommende Tid ved nye Forsøg kan  

 indhøstes Erfaringer, hvorved de forhaandenværende Ulemper vil kunne  

 yderligere afhjælpes.
 Det fornødne Antal Eksemplarer af nærværende Cirkulære vedlægges til  

 Omdeling til samtlige Provster, Menighedsraad og Kirkebestyrelser i Stiftet.
 Kirkeministeriet, den 17. November 1930.
P.
Dahl.
/H.
Hastrup.
