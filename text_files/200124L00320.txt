Betænkning afgivet af Det  

 Energipolitiske Udvalg den 24. april 2002 Betænkning over Forslag til lov om ændring af lov om  

 udnyttelse af vedvarende energikilder m.v.
(Ophævelse af regler om solvarmepligt) [af  

 økonomi- og erhvervsministeren (Bendt Bendtsen)] 1. Udvalgsarbejdet Lovforslaget blev fremsat den 13. marts 2002 og var til 1.  

 behandling den 2. april 2002. Lovforslaget blev efter 1. behandling henvist  

 til behandling i Det Energipolitiske Udvalg.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og økonomi- og erhvervsministeren  

 sendte den 22. februar 2002 dette udkast til udvalget, jf. alm. del   bilag  

 177. Den 13. marts 2002 sendte økonomi- og erhvervsministeren de  

 indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Solfangerfabrikantforeningen.
 Økonomi- og erhvervsministeren har over for  

 udvalget kommenteret den skriftlige henvendelse.
Deputationer Endvidere har Solfangerfabrikantforeningen mundtligt over  

 for udvalget redegjort for sin holdning til lovforslaget.
Spørgsmål Udvalget har stillet 16 spørgsmål til  

 økonomi- og erhvervsministeren til skriftlig besvarelse, som denne har  

 besvaret.
2. Indstillinger og politiske bemærkninger Et flertal i udvalget (V, DF og KF) indstiller  

 lovforslaget til vedtagelse uændret.
 Et mindretal i udvalget (S, SF, RV og EL)  

 indstiller lovforslaget til forkastelse ved 3. behandling.
Socialdemokratiets, Socialistisk Folkepartis og Det  

 Radikale Venstres medlemmer af udvalget finder det dybt beklageligt, at  

 regeringen ønsker at ophæve bestemmelserne om solvarmepligt, der  

 blev indført med lov nr. 337 af 16. maj 2001. Partierne opfatter den  

 danske solvarmeindustri som en solopgangsindustri, der har et stort  

 potentiale både i forhold til at fremme miljøvenlig energi og at  

 sikre en mere stabil forsyning ved brug af flere energikilder og som en mulig  

 succeshistorie for dansk industri.
En af de bedste og mest effektive  

 måder at fremme vedvarende energikilder er at stimulere  

 efterspørgslen og derefter lade markedet finde den mest effektive  

 måde at møde denne efterspørgsel på.
Dette  

 gælder så meget desto mere, som at lovbestemmelserne om  

 solvarmepligt ikke indeholder nogen form for merudgifter eller  

 prismæssig tvang i forhold til bygherrerne, men tværtimod  

 understreger, at pligten kun gælder, hvis det også  

 økonmisk er rentabelt over en længere periode.
S, SF og RV er ikke enige med regeringen i, at bygherrerne  

 automatisk vil fremme solenergi uden en solvarmepligt, da det ikke automatisk  

 vil være dem, der nyder glæde af den økonomiske gevinst  

 på kort sigt.
Derfor handler solvarmepligten om at tilgodese samfundets  

 og forbrugernes interesser som helhed i modsætning til kortsynede  

 særinteresser.
Partierne finder det paradoksalt, at en regering, der  

 ellers ikke forsømmer nogen lejlighed til at prise markedets  

 potentialer, ikke ønker at bruge markedsmekanismerne i denne sag.
S,  

 SF og RV stemmer derfor imod lovforslaget, der vil fjerne en del af det  

 langsigtede og bæredygtige perspektiv i dansk energipolitik.
 S, SF og RV er bekendt med, at Kristeligt Folkeparti, der  

 ikke er repræsenteret med medlemmer i udvalget, kan tilslutte sig disse  

 partiers indstilling og udtalelse.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Kim Andersen (V)  Ulrik Kragh (V)  

  Lars Christian Lilleholt (V)  Helga Moos (V)  

  Inger Støjberg (V)  Aase D.
Madsen (DF)  

 fmd.
Uno Larsson (DF)  Helle Sjelle (KF)  

  Lars Barfoed (KF)  Arne Toft (S)  

  Erik Mortensen (S)  Jan Trøjborg (S)  

  Svend Auken (S)  Torben Hansen (S)  

 Anne Grete Holmsgaard (SF) nfmd.  

  Martin Lidegaard (RV)  Keld Albrechtsen (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 157 Bilagsnr.
