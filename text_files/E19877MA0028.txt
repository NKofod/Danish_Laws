Toldvæsenet havde ved gennemgang af virksomhedens kassekladde konstateret  

 manglende bogføring af omsætningen i 15 tilfælde.
Det var endvidere  

 konstateret, at der ikke var foretaget afstemning af den førte kassekladde.
Som grundlag for ansættelsen havde toldvæsenet taget udgangspunkt i en  

 beregning over den konstaterede udeholdte omsætning i forhold til den  

 indtægtsførte omsætning.
Beregningen var baseret på det laveste procenttal  

 (10), som de konstaterede udeholdelser i hele uger udgjorde af den bogførte  

 omsætning.
 Advokaten gjorde gældende, at beregningsmetoden måtte forudsætte, at  

 toldvæsenet var i stand til at godtgøre, at der var udeholdt omsætning i alle  

 uger og ikke blot i de uger, i hvilke der var konstateret udeholdt omsætning.
 Momsnævnet fandt efter de foreliggende mangler ved regnskabsførelsen,  

 specielt en lang række tilfælde af udeholdt omsætning, der var fordelt over  

 hele perioden, at betingelserne for en skønsmæssig ansættelse af  

 afgiftstilsvaret var til stede.
