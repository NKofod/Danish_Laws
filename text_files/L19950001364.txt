 Ved noteveksling i Lusaka den 27. maj og den 15. juni 1994 mellem Danmark  

 og Zambia har den danske regering forpligtet sig til at yde et beløb på 4,5  

 mio. kr. til styrkelse af planteinspektions- og karantænetjenesten i Zambia.
 Projektets formål er at bistå med opbygning af den zambiske  

 inspektionstjeneste med det formål at forebygge nye plantesygdomme og  

 tilpasse den eksisterende tjeneste til en fri udveksling af frø og planter  

 mellem SADC-landene.
 Overenskomsten trådte i kraft den 15. juni 1994 og projektet forventes  

 afsluttet med udgangen af 1999.
