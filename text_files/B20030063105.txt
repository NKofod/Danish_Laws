Bekendtgørelse om tilskud m.m. til efteruddannelse og  

 forsøgs- og udviklingsarbejde ved folkehøjskoler, efterskoler,  

 husholdningsskoler og håndarbejdsskoler (frie kostskoler) I medfør af § 25 a, stk. 3, og § 27, stk. 4, jf. stk. 3, i  

 lov om folkehøjskoler, efterskoler, husholdningsskoler og håndarbejdsskoler  

 (frie kostskoler), jf. lovbekendtgørelse nr. 749 af 3. september 2002, som  

 ændret ved § 1 i lov nr. 1083 af 17. december 2002, fastsættes:
Kapitel 1 Bemyndigelse til skoleforeninger § 1.  

  

 Folkehøjskolernes Forening i Danmark, Efterskoleforeningen - Foreningen af  

 Frie  

 Ungdoms- og Efterskoler og Foreningen af Husholdnings- og Håndarbejdsskoler  

 (skoleforeningerne) bemyndiges til inden for de bevillingsmæssige rammer på  

 de  

 årlige finanslove og forudsætningerne for disse at træffe afgørelse om ydelse  

 af tilskud til:
 1)  

 	  

    

 Kurser til  

 efteruddannelse af forstandere, viceforstandere og lærere, jf. lovens § 27,  

 stk. 1.
 2)  

 	  

    

 Skolens merudgifter  

 til løn under tjenestefrihed til efteruddannelse af forstander,  

 viceforstander  

 og lærere, jf. lovens § 27, stk. 1.
 3)  

 	  

    

 Forsøgs- og  

 udviklingsarbejde inden for lovens område, jf. lovens § 27, stk. 2.
 Stk. 2.  

  

 Efterskoleforeningen - Foreningen af Frie Ungdoms- og Efterskoler træffer  

 endvidere afgørelse om ydelse af tilskud til efterskoler med henblik på en  

 sygdomsforebyggende og sundhedsfremmende indsats over for særlige grupper af  

 elever, jf. lovens § 25 a, stk. 1.
 Stk. 3.  

  

 Der ydes ikke  

 tilskud efter stk. 1, nr. 3, til forsøgs- og udviklingsarbejder, som  

 indebærer  

 en fravigelse af lovens bestemmelser, medmindre undervisningsministeren  

 forinden har truffet afgørelse herom, jf. lovens § 51.
Kapitel 2 Ansøgning om og udbetaling af tilskud § 2.  

  

 En fri  

 kostskole eller flere frie kostskoler i forening, der modtager tilskud i  

 henhold til lovens kapitel 3, kan søge om tilskud efter § 1. Herudover kan  

 forstandere, viceforstandere og lærere ved en fri kostskole søge om tilskud  

 efter § 1, stk. 1, nr. 1.
 Stk. 2.  

  

 En ansøgning  

 skal indeholde en beskrivelse af det ansøgte, herunder formål, tidsplan samt  

 et  

 specificeret budget for udgifter og indtægter med oplysninger om eventuel  

 finansiering fra anden side, inkl. egenfinansiering.
§ 3.  

  

 Skoleforeningen meddeler skriftligt tilsagn og afslag til ansøgere.
Ved  

 ansøgning om tilskud til et flerårigt forsøgs- og udviklingsarbejde kan  

 tilsagnet med forbehold for fremtidige finanslove dog omfatte hele perioden.
Stk. 2.  

  

 Tilsagnsbrevet  

 skal indeholde betingelserne for udbetaling af tilskud, herunder om bortfald  

 og  

 tilbagebetaling, for aflæggelse af regnskab, revision, evaluering og  

 rapportering.
Overstiger den samlede udgift 100.000 kr. til et forsøgs- og  

 udviklingsarbejde, kan skoleforeningen stille betingelse om, at der skal  

 foretages ekstern evaluering af forsøgs- og udviklingsarbejdet.
 Stk. 3.  

  

 Tilsagnsmodtagerne  

 er forpligtet til at give skoleforeningen meddelelse om forhold, der kan  

 medføre bortfald eller tilbagebetaling af tilskud.
 Stk. 4.  

  

 Væsentlige  

 ændringer i forhold til vilkårene for tilsagnet, herunder i budgettet og  

 tidsplanen, kræver den pågældende skoleforenings forudgående skriftlige  

 godkendelse.
 Stk. 5.  

  

 Skoleforeningen  

 kan tilbagekalde et tilsagn, hvis betingelserne for tilsagnet ikke er  

 opfyldt.
 Stk. 6.  

  

 Skoleforeningen  

 offentliggør på sin hjemmeside på Internettet oplysninger om bevilgede  

 tilsagn,  

 så oplysninger om den enkelte tilskudsmodtagers navn, formål med  

 efteruddannelseskurset, efteruddannelsen eller forsøgs- og udviklingsarbejdet  

 og det beløb, der er givet tilsagn om, er offentligt tilgængeligt.
§ 4.  

  

 Skoleforeningen udbetaler tilskuddet på betingelse af, at 1)  

 	  

    

 efteruddannelseskurset  

 og forsøgs- og udviklingsarbejdet er gennemført i overensstemmelse med  

 ansøgningen og de i tilsagnsskrivelsen stillede tilskudsbetingelser, og 2)  

 	  

    

 regnskabet opfylder  

 betingelserne for aflæggelse af regnskab og revision og er godkendt af  

 skoleforeningen, jf. dog stk. 2.
Stk. 2.  

  

 Ved tilsagn om  

 tilskud over 100.000 kr. kan skoleforeningen udbetale op til 80 pct. af  

 tilskuddet i a conto rater.
Skoleforeningen skal sikre, at en eventuel a  

 conto  

 udbetaling ikke ligger  

    

 væsentligt  

 tidligere end afholdelsen af en udgift.
Ved et flerårigt forsøgs- og  

 udviklingsarbejde indsendes delregnskaber efter skoleforeningens anvisninger.
Kapitel 3 Regnskab og revision § 5.  

  

 Tilsagnsmodtageren indsender senest en måned efter afslutningen af  

 aktiviteten  

 et særskilt regnskab.
Hvis tilsagnet til skoler, som skal indsende  

 årsregnskab  

 til Undervisningsministeriet, overstiger 500.000 kr., skal regnskabet være  

 revideret af en statsautoriseret eller registreret revisor.
Det samme gælder  

 for andre tilsagnsmodtagere, hvis tilsagnet overstiger 100.000 kr.
Samtidigt  

 med regnskabets aflæggelse fremsendes en rapport om forløb og resultat af det  

 ansøgte.
§ 6.  

  

 Regnskabet opstilles på samme måde som budgettet i ansøgningen.
Er  

 tilsagnsmodtager  

 en eller flere skoler, underskrives regnskabet af skolens henholdsvis  

 skolernes  

 tegningsberettigede.
I andre tilfælde underskrives regnskabet af samtlige  

 tilsagnsmodtagere.
Stk. 2.  

  

 Hvis der i  

 forbindelse med det ansøgte forekommer indtægter i øvrigt, skal disse sammen  

 med tilsagnet om tilskud fremgå af regnskabet.
Hvis der forekommer et  

 overskud  

 ved regnskabsaflæggelsen, skal overskuddet fragå tilskuddet.
 § 7.  

  

 Revisionen foretages i overensstemmelse med god offentlig revisionsskik efter  

 lov om revisionen af statens regnskaber m.m.
Stk. 2.  

  

 Ved revisionen  

 efterprøves, om regnskabet er rigtigt, og om de dispositioner, der er  

 omfattet  

 af regnskabsaflæggelsen, er i overensstemmelse med forudsætningerne for de  

 meddelte tilsagn, love og andre forskrifter samt med indgåede aftaler og  

 sædvanlig praksis.
Der foretages endvidere en vurdering af, om der er taget  

 skyldige økonomiske hensyn ved forvaltningen af de midler, der er omfattet af  

 regnskabet.
 Stk. 3.  

  

 I tilfælde af  

 revisorskift i tilsagnsperioden skal den tiltrædende revisor rette  

 henvendelse  

 til den fratrædende revisor, der har pligt til at oplyse grunden til  

 fratrædelsen.
§ 8.  

  

 Ved  

 revisionen skal revisor efterprøve, om 1)  

 	  

    

 regnskabet er  

 rigtigt, dvs. uden væsentlige fejl og mangler, 2)  

 	  

    

 tilskudsbetingelserne  

 er opfyldt, 3)  

 	  

    

 tilskuddet er anvendt  

 i overensstemmelse med de givne vilkår, 4)  

 	  

    

 ansøger har udvist  

 sparsommelighed, og 5)  

 	  

    

 de oplysninger, som  

 ansøger har meddelt skoleforeningen om opfyldelsen af resultatkravene, er  

 dokumenterede.
 Stk. 2.  

  

 Revisionen  

 udføres ved stikprøvevise undersøgelser.
§ 9.  

  

 Tilskudsmodtager skal give revisor de oplysninger, som må anses af betydning  

 for bedømmelsen af tilskudsregnskabet samt for revisors vurdering af  

 forvaltningen, herunder mål og opnåede resultater.
Skolen skal give revisor  

 adgang til at foretage de undersøgelser, denne finder nødvendige, og skal  

 sørge  

 for, at revisor får de oplysninger og den bistand, som revisor finder  

 nødvendig  

 for udførelsen af sit hverv.
§ 10.  

  

 Bliver revisor opmærksom på lovovertrædelser eller tilsidesættelse af  

 forskrifter af væsentlig betydning i forbindelse med midlernes forvaltning,  

 påhviler det revisor straks at give tilskudsmodtager meddelelse herom samt  

 påse, at tilskudsmodtager inden 3 uger giver skoleforeningen meddelelse  

 herom.  

 I modsat fald er det revisors pligt at orientere skoleforeningen.
Revisors  

 bemærkninger indsendes til skoleforeningen  




  

 sammen med meddelelsen.
 Stk. 2.  

  

 Det samme  

 gælder, hvis revisor under sin revision eller på anden måde bliver opmærksom  

 på, at det ansøgtes gennemførelse er usikker af økonomiske eller andre  

 grunde.
§ 11.  

  

 Det reviderede regnskab, jf. § 5 forsynes med en revisionspåtegning, hvoraf  

 det  

 skal fremgå, at regnskabet er revideret i overensstemmelse med reglerne i  

 denne  

 bekendtgørelse.
Forbehold skal fremgå af påtegningen.
 Stk. 2.  

  

 Revisor skal  

 afgive en revisionsberetning med revisors vurdering og konklusion vedrørende  

 den udførte revision, jf. § 8. Beretningen kan afgives i tilslutning til  

 påtegningen eller i revisionsprotokollen.
Kapitel 4 Skoleforeningernes administration af tilskud § 12.  

  

 Skoleforeningen udarbejder ansøgningsmateriale, fastsætter ansøgningsfrister,  

 jf. lovens § 25 a, og udbetalingsrater ved tilsagn om større tilskud, jf. §  

 4,  

 stk. 2, registrerer ansøgninger, afgiver skriftlige tilsagn om tilskud og  

 skriftlige afslag på tilskud, kontrollerer regnskabsaflæggelse, jf. stk. 2,  

 udbetaler tilskud og varetager andre nødvendige administrative opgaver i  

 forbindelse med tilskuddene.
Stk. 2.  

  

 Ved  

 regnskabsaflæggelsen sammenholder skoleforeningen tilsagnsmodtagers regnskab  

 med de budgetterede udgifter.
Ved afvigelser tages stilling til, om dette  

 skal  

 have konsekvenser for udbetaling af tilskud.
Skoleforeningen kan indhente  

 originaldokumentation for afholdte udgifter.
 § 13.  

  

 Forvaltningsloven og lov om offentlighed i forvaltningen gælder for  

 skoleforeningens administration af tilskuddene.
 § 14.  

  

 Skoleforeningens afgørelse om tilsagn og udbetaling af tilskud kan inden 4  

 uger  

 efter, at afgørelsen er meddelt ansøgeren, indbringes for  

 Undervisningsministeriet.
§ 15.  

  

 Undervisningsministeriet anviser finansårets tilskud til hver skoleforening i  

 kvartalsvise rater.
Raterne indsættes på særskilt konto i et pengeinstitut.
 Stk. 2.  

  

 Til varetagelse  

 af tilskuddenes administration kan skoleforeningen anvende indtil 3 procent,  

 hvoraf højst to pct. kan anvendes til lønsum, af det beløb, som  

 skoleforeningen  

 modtager til fordeling.
§ 16.  

  

 Skoleforeningen indsender hvert år senest den 31. januar til  

 Undervisningsministeriet en status for afgivne tilsagn i det foregående  

 finansår og senest den 1. oktober et regnskab for det foregående finansårs  

 fordeling af tilskud og foreningens administrationsudgifter.
Samtidig med  

 indsendelse af regnskabet indsender skoleforeningen en beretning om  

 resultatet  

 af de anvendte tilskud.
 Stk. 2.  

  

 Regnskabet  

 revideres i overensstemmelse med reglerne i §§ 7-11. Regnskab og  

 revisionsprotokol underskrives af alle medlemmer af skoleforeningens  

 bestyrelse.
Kapitel 5 Ikrafttræden § 17.  

  

 Bekendtgørelsen træder i kraft den 15. juli 2003.
 Stk. 2.  

  

 Bekendtgørelse  

 nr. 77 af 3. februar 2003 om regnskab og revision af  

 Undervisningsministeriets  

 puljemidler m.v. finder ikke anvendelse for de puljemidler, som  

 skoleforeningerne er bemyndiget til at træffe afgørelse om, jf. § 1.
