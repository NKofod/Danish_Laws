Bekendtgørelse om anmeldelse af arbejdsulykker I medfør af § 35 i lov nr. 422 af 10. juni 2003 om  

 arbejdsskadesikring fastsættes:
§ 1.  

  

 En  

 arbejdsulykke, der antages at kunne begrunde krav på ydelser efter loven,  

 skal  

 anmeldes snarest muligt og senest 9 dage efter skadens indtræden.
Den  

 anmeldelsespligtige, jf. § 3, anmelder skaden til det  

 forsikringsselskab,  

 hvor forsikringen er tegnet.
Hvis der ikke er tegnet forsikring, jf. lovens  

 § 4, stk. 2, nr. 4, § 48, stk. 5 og 6, og § 52, skal  

 skaden anmeldes til Arbejdsskadestyrelsen.
 Stk. 2.  

  

 Har en  

 arbejdsskade, som angivet i stk. 1, medført, at tilskadekomne endnu ikke  

 på 5-ugersdagen for skadens indtræden kan genoptage sædvanligt arbejde i  

 fuldt  

 omfang, skal skaden under alle omstændigheder anmeldes senest 9 dage efter  

 5-ugersdagen.
Stk. 3.  

  

 Arbejdsskadestyrelsen skal inden 48 timer underrettes om dødsfald, der må  

 antages at skyldes en arbejdsskade.
Det samme gælder ethvert dødsfald, der er  

 indtruffet på en arbejdsplads.
Underretning skal finde sted, selv om den  

 skade,  

 der kan have medført dødsfaldet, allerede er anmeldt efter stk. 1-2.
 Stk. 4.  

  

 Ved  

 forsikringsselskab forstås i denne bekendtgørelse:
1)  

 	  

    

 et  

 forsikringsselskab, der tegner arbejdsulykkesforsikring efter denne lov,  

 eller 2)  

 	  

    

 en kommune eller  

 arbejdsgiver, der ikke har afgivet risikoen efter loven til et  

 forsikringsselskab, jf. lovens § 48, stk. 5, og § 88.
§ 2.  

  

 Er  

 skaden sket i udlandet, og kan anmeldelse af praktiske grunde ikke ske til  

 forsikringsselskabet, skal anmeldelsen ske til et dansk konsulat, der straks  

 videresender den til Arbejdsskadestyrelsen.
Anmeldelsen skal ske inden for de  

 ovennævnte frister.
 Stk. 2.  

  

 Er skaden  

 sket under sejlads, regnes anmeldelsesfristerne fra tidspunktet for skibets  

 forbindelse med land.
 § 3.  

  

 Anmeldelsespligten påhviler den sikringspligtige arbejdsgiver.
 Stk. 2.  

  

 For  

 personer, der er kommet til skade under arbejde i privat husholdning eller  

 under udførelse af privat tjeneste, og for hvem der ikke er sikringspligt,  

 jf.  

 lovens § 48, stk. 6, påhviler anmeldelsespligten arbejdsgiveren.
 Stk. 3.  

  

 For  

 tilskadekomne selvstændige og medarbejdende ægtefæller, som har tegnet  

 forsikring for sig selv efter lovens § 48, stk. 2, og for personer,  

 der er kommet til skade under forsøg på redning af menneskeliv her i landet,  

 jf. lovens § 4, stk. 2, skal anmeldelsen foretages af pågældende  

 selv  

 eller dennes efterladte.
 § 4.  

  

 Anmeldelse efter § 1 kan ske i elektronisk form eller i papirform på  

 særlige blanketter.
 Stk. 2.  

  

 Elektronisk  

 anmeldelse kan ske via Arbejdsskadestyrelsens hjemmeside: www.ask.dk, hvor  

 anmelder kan tilmeldes EASY.
 Stk. 3.  

  

 Papirblanketten udleveres af Arbejdstilsynet og Arbejdsskadestyrelsen samt af  

 forsikringsselskaberne.
 Stk. 4.  

  

 Arbejdstilsynet og Arbejdsskadestyrelsen kan godkende, at anmeldelse sker i  

 elektronisk eller papirbaseret form udarbejdet af anmelder.
 § 5.  

  

 Fra  

 1. februar 2003 anmeldes arbejdsulykker elektronisk eller på en blanket uden  

 lægeerklæring og uden tilskadekomnes samtykke.
 Stk. 2.  

  

 Anmeldes en  

 arbejdsulykke 1. februar 2003 eller senere på den tidligere anmeldeblanket  

 med  

 udfyldt lægeerklæring, honoreres lægen med sædvanligt honorar.
§ 6.  

  

 I  

 henhold til forvaltningslovens § 29, stk. 2, og lov om  

 arbejdsskadesikring § 37, stk. 2, kræves ikke samtykke fra den  

 tilskadekomne for at behandle sagen.
Arbejdsskadestyrelsen behandler derfor  

 sager ved stiltiende samtykke.
Den tilskadekomne kan dog altid bede  

 Arbejdsskadestyrelsen om ikke at behandle sagen.
 Stk. 2.  

  

 Hvis  

 forsikringsselskabet selv indhenter lægelige oplysninger hos en læge, kræver  

 dette tilskadekomnes samtykke.
 § 7.  

  

 Undladelse  

 af anmeldelse efter § 1, stk. 1-2, og § 2 kan straffes med  

 bøde,  

 jf. lovens § 82, stk. 3.
 Stk. 2.  

  

 Henvendelse  

 til politiet vedrørende bødeforlæg foretages af Arbejdsskadestyrelsen.
 § 8.  

  

 Ved  

 arbejdsulykker, der antages at kunne begrunde krav på ydelser under sagens  

 behandling efter lovens §15 (sygebehandling og hjælpemidler m.m.), kan  

 forsikringsselskabet selv tage stilling til kravet og udbetale eventuelle  

 ydelser.
 Stk. 2.  

  

 Forsikringsselskaberne  

 kan tage stilling til, om sagen angår selvstændige eller medhjælpende  

 ægtefæller, som ikke er forsikrede, jf. lovens § 2, stk. 3.
 Stk. 3.  

  

 Samtidig  

 med forsikringsselskabets beslutning skal den tilskadekomne udtrykkeligt  

 gøres  

 opmærksom på, at skaden kan forelægges Arbejdsskadestyrelsen, hvis pågældende  

 ikke er tilfreds med selskabets beslutning.
Stk. 4.  

  

 Kan  

 forsikringsselskabet ikke tage stilling efter stk. 1 og 2, eller er den  

 tilskadekomne ikke tilfreds med forsikringsselskabets beslutning, jf.  

 stk. 3, skal forsikringsselskabet sende anmeldelsen til  

 Arbejdsskadestyrelsen med oplysning om, hvori tvivlen består, og med  

 anmodning  

 om en afgørelse.
Samtidig underretter forsikringsselskabet den tilskadekomne  

 om  

 sagens stilling.
 § 9.  

  

 Forsikringsselskabet skal snarest videresende anmeldelsen til  

 Arbejdsskadestyrelsen,  

 hvis:
1)  

 	  

    

 skaden har medført  

 eller må antages at ville medføre den tilskadekomnes død, eller 2)  

 	  

    

 skaden har medført,  

 at den tilskadekomne endnu 5 uger efter skadens indtræden ikke har genoptaget  

 sit sædvanlige arbejde i fuldt omfang, eller 3)  

 	  

    

 skadens følger kan  

 begrunde erstatning ud over behandlingsudgifter under sagens behandling,  

 eller 4)  

 	  

    

 skaden i øvrigt ikke  

 er omfattet af § 8.
 Stk. 2.  

  

 Arbejdsskadestyrelsen tager derefter stilling til, om skaden hører under  

 loven,  

 og viderebehandler sagen.
 § 10.  

  

 Forsikringsselskaberne har pligt til at indhente lægelige oplysninger, inden  

 de  

 tager stilling til behandlingsudgifter under sagens behandling, jf. § 8,  

 stk. 1.
Stk. 2.  

  

 Forsikringsselskaberne kan dog undlade at indhente lægelige oplysninger, hvis 1)  

 	  

    

 skadens følger er så  

 ubetydelige, at der ikke kan blive tale om erstatning ud over  

 behandlingsudgifter under sagens behandling, og selskabet betaler disse,  

 eller 2)  

 	  

    

 sagen henlægges uden  

 behandlingsudgifter, eller 3)  

 	  

    

 den tilskadekomne er  

 omfattet af personkredsen nævnt i § 8, stk. 2.
 § 11.  

  

 Viser det sig, at et tilfælde, forsikringsselskabet behandler efter § 8,  

 stk. 1, må antages at begrunde krav på erstatning for tab af  

 erhvervsevne  

 eller godtgørelse for varigt mén eller fremtidige behandlingsudgifter, sender  

 forsikringsselskabet sagens akter til Arbejdsskadestyrelsen, jf. § 9,  

 med  

 oplysning om, hvad der er sket i sagen.
§ 12.  

  

 Bekendtgørelsen træder i kraft den 1. januar 2004 og gælder for skader, der  

 anmeldes 1. januar 2004 eller senere.
Samtidig ophæves bekendtgørelse nr. 38  

 af  

 21. januar 2003 om regler for anmeldelse af arbejdsulykker, kortvarige  

 skadelige påvirkninger og pludselige løfteskader, der dog fortsat anvendes på  

 skader, der anmeldes før 1. januar 2004.
 Stk. 2.  

  

 Pludselige  

 løfteskader, jf. § 9A i lovbekendtgørelse nr. 943 af 16. oktober 2000,  

 der  

 er indtrådt før 1. januar 2004 og ikke er anmeldt før denne dato, anmeldes  

 efter bekendtgørelse nr. 38 af 21. januar 2003 om regler for anmeldelse af  

 arbejdsulykker, kortvarige skadelige påvirkninger og pludselige løfteskader.
