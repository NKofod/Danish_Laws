Omlægning af regnskabsår Det er oplyst, at A A/S, der har regnskabsafslutning 31. marts, i januar  

 1993 erhvervede anpartskapitalen på nominelt 80.000 kr. i B ApS, og at  

 der i koncernen findes yderligere 9 datterselskaber med regnskabsafslutning  

 31. marts.
For perioden 1. juli 1991 til 30. juni 1992 var B ApS's skattepligtige  

 indkomst opgjort til 1.457.100 kr.
Dette regnskab blev godkendt på  

 generalforsamling den 12. oktober 1992, hvor også udlodning af udbytte  

 på 480.000 kr. blev godkendt.
Efter aktierne er solgt til A A/S, har selskabet alene haft aktivitet  

 bestående af erhvervelse af en vindmølle, der er anskaffet for  

 11.648.000 kr.
I regnskabsperioden fra 1. juli 1992 er der afskrevet 30 pct.  

 herpå, hvorefter den skattepligtige indkomst for perioden 1. juli 1991  

 til 31. marts 1993 er opgjort til, 422.843 kr.
Samtidig er som  

 ekstraordinær post i regnskabet indtægtsført regulering af  

 indkomstskat med 553.698 kr.
For perioden 1. juli 1992 til 31. marts 1993  

 blev der udloddet udbytte med 4.500.000 kr.
Ligningsrådet fandt ikke grundlag for at tillade  

 regnskabsomlægning som ønsket, idet Rådet lagde vægt  

 på, at aktierne var overtaget og nye aktiviteter lagt ind i selskabet  

 efter, regnskabet for den ordinære regnskabsperiode 1. juli  

 1991-30.juni 1992 var afsluttet og regnskabet godkendt af selskabets  

 generalforsamling.
Ligningsrådet fandt derimod i overensstemmelse med  

 regionens indstilling at kunne godkende regnskabsomlægning med  

 regnskabsperioderne 1. juli 1992 til 31. marts 1993 og 1. april 1993 til 31.  

 marts 1994 som overgangsperiode for skatteåret 1994/95. Hermed var  

 hensynet til aflæggelse af koncernregnskab tilgodeset, idet der ikke  

 skal aflægges koncernregnskab for indkomstår afsluttet  

 før, A A/S erhvervede aktierne.
 Told- og Skattestyrelsens bemærkninger:
 Told- og Skattestyrelsen bemærker, at Ligningsrådet har lagt  

 afgørende vægt på, at den hidtidige lempelige praksis  

 på området, hvor der lægges afgørende vægt  

 på, om omlægningen er begrundet i selskabets forhold, er fulgt.
 Den ansøgte regnskabsomlægning kunne ikke med henvisning til  

 årsregnskabsloven begrundes i selskabets koncerntilhørsforhold,  

 hvorimod den af Ligningsrådet tilladte omlægning opfylder  

 årsregnskabslovens krav om sammenfaldende regnskabsår.
