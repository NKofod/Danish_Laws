Bekendtgørelse om drift og tilsyn med  

 boliger og hjem for gamle, syge og svagelige samt lette kollektivboliger I medfør af § 48 i lov nr. 245 af 8. juni 1967 om boligbyggeri  

 med senere ændringer, § 73, stk. 5, i lov nr. 83 af 19. marts  

 1975 om boligbyggeri med senere ændringer, § 81, stk. 3, i  

 lov nr. 532 af 16. november 1983 om boligbyggeri med senere ændringer  

 samt § 32 i lov om almene boliger samt støttede private  

 andelsboliger m.v., jf. lovbekendtgørelse nr. 102 af 17. februar 1999  

 fastsættes efter bemyndigelse:
Kapitel 1 Reglernes anvendelsesområde § 1. Bekendtgørelsen finder anvendelse  

 på:
 1)	Boliger og hjem for gamle, syge og svagelige, der har modtaget  

 tilsagn om offentlig støtte efter § 45, stk. 1, nr. 4, eller  

 § 49, stk. 1, i lov om boligbyggeri, jf. lov nr. 245 af 8. juni  

 1967 med senere ændringer.
 2)	Boliger og hjem for gamle, syge og svagelige, der har modtaget  

 tilsagn om offentlig støtte efter § 73, stk. 4, eller  

 § 75, stk. 1, i lov om boligbyggeri, jf. lov nr. 83 af 19. marts  

 1975 med senere ændringer.
 3)	Boliger for ældre, syge og svagelige (lette kollektivboliger),  

 der har modtaget tilsagn om offentlig støtte efter § 81,  

 stk. 1, i lov om boligbyggeri, jf. lov nr. 532 af 16. november 1983 med  

 senere ændringer.
 Stk. 2. Undtaget fra denne bekendtgørelse er plejehjem  

 og beskyttede boliger, der er omfattet af § 140, stk. 1, i lov om  

 social service.
 Stk. 3. For lette kollektivboliger, der tilhører almene  

 boligorganisationer, gælder reglerne for almen boligvirksomhed.
Kapitel 2 Bestyrelsen m.v.
 § 2. Sammensætning af institutionens  

 bestyrelse og ændringer heri skal indberettes til  

 kommunalbestyrelsen.
 § 3. Såfremt administrationen af  

 institutionen varetages af en forretningsfører, skal denne under  

 udøvelsen af hvervet iagttage god forretningsførerskik.
§ 4. Institutionens bestyrelse skal straks  

 foretage indberetning til kommunalbestyrelsen, såfremt den konstaterer  

 uregelmæssigheder af væsentlig betydning for institutionens eller  

 ejendommens drift.
Det samme gælder, hvis bestyrelsen konstaterer, at  

 institutionen ikke kan opfylde sine økonomiske forpligtelser, eller  

 hvis der opstår udlejningsvanskeligheder af mere permanent  

 karakter.
 Stk. 2. Institutionens bestyrelse, forretningsføreren  

 og revisor skal på forlangende give kommunalbestyrelsen og By- og  

 Boligministeriet enhver oplysning om institutionens forhold til belysning af,  

 om den ledes og drives i overensstemmelse med bestemmelserne i lov om  

 boligbyggeri, § 30 a, stk. 3, i lov om almene boliger samt  

 støttede private andelsboliger m.v., reglerne i medfør af denne  

 bekendtgørelse og institutionens vedtægter.
Kapitel 3 Budget og lejefastsættelse m.v.
§ 5. Institutionens bestyrelse skal hvert år  

 udarbejde et budget over institutionens indtægter og udgifter for det  

 følgende år til brug for beregning af lejen.
Driftsbudgettet  

 skal udarbejdes så betids, at eventuelle lejeforhøjelser kan  

 træde i kraft ved regnskabsårets begyndelse, jf. stk. 2.  

 Budgettet og et af bestyrelsen udfyldt spørgeskema (jf. bilag 4)  

 indsendes til kommunalbestyrelsen senest 3 måneder før  

 regnskabsårets påbegyndelse.
 Stk. 2. Lejeforhøjelser, der måtte  

 være nødvendige til opfyldelse af kravene i § 7, kan  

 gennemføres med 3 måneders varsel.
Stk. 3. Forhøjelser af lejen skal varsles skriftligt  

 over for den enkelte lejer og indeholde en angivelse af forhøjelsens  

 størrelse, dens beregning samt grunden til forhøjelsen.  

 Forhøjelse som følge af forbedringer og lignende kan  

 først varsles til ikrafttræden fra det tidspunkt, forbedringerne  

 er udført.
Der må tages nødvendige forbehold om  

 kommunalbestyrelsens godkendelse af forhøjelsen.
 Stk. 4. Institutionens bestyrelse indsender ansøgning  

 om godkendelse af lejen til kommunalbestyrelsen senest samtidig med, at  

 forhøjelsen af lejen varsles.
 Stk. 5. Ændringer i lejefordelingen skal godkendes af  

 kommunalbestyrelsen.
§ 6. Institutionens bestyrelse skal en gang  

 årligt lade foretage en gennemgang af ejendommens  

 vedligeholdelsestilstand.
På baggrund af gennemgangen udarbejdes en  

 rapport om ejendommens vedligeholdelsestilstand.
Rapporten skal indeholde  

 oplysning om hvilke vedligeholdelsesarbejder, der planlægges  

 udført i det kommende regnskabsår, tidspunktet herfor samt en  

 angivelse af de skønnede udgifter hertil.
Endvidere skal rapporten  

 indeholde en vurdering af hvilke vedligeholdelsesarbejder, der skønnes  

 nødvendige at udføre inden for en periode på 10  

 år.
 Stk. 2. Den i stk. 1 nævnte rapport indsendes til  

 kommunalbestyrelsen samtidig med budgettet, jf. § 5, stk. 1.
 § 7. Lejen skal fastsættes således, at  

 den sammen med boligernes eller institutionens øvrige indtægter  

 er tilstrækkelige til at dække institutionens påregnelige  

 driftsudgifter, herunder passende henlæggelser til planlagt og  

 periodisk vedligeholdelse, henlæggelser til fornyelser og til  

 forbedringer, jf. lejelovens § 63 a samt henlæggelser i henhold  

 til § 10, udgifter til foreskrevne bidrag og afvikling af evt. opsamlet  

 driftsunderskud.
 Stk. 2. Lejen skal fordeles på boligerne under hensyn  

 til disses indbyrdes brugsværdi.
 Stk. 3. Institutionen skal årligt henlægge  

 passende beløb til:
1)	Fornyelse af tekniske installationer.
Beløbsstørrelsen  

 fastsættes efter en vurdering af installationens levetid og på  

 grundlag af den forventede anskaffelsespris på tidspunktet for  

 genanskaffelsen.
 2)	Planlagt og periodisk vedligeholdelse af institutionens ejendom.  

 Beløbsstørrelsen fastsættes på baggrund af en  

 vurdering af ejendommens kvalitet og vedligeholdelsestilstand, således  

 at der er tilstrækkelige midler til stede, når der skal  

 udføres større istandsættelsesarbejder.
 3)	Istandsættelse af boligerne i det omfang, udgiften hertil ikke  

 påhviler den fraflyttende lejer.
 4)	Indvendig vedligeholdelse af boligerne i det omfang,  

 vedligeholdelsespligten ikke er overtaget af lejeren.
Stk. 4. Eventuelle underfinansieringer skal budgetteres  

 afviklet over højst 5-10 år.
Eventuelle opsamlede  

 driftsunderskud i institutionen skal budgetteres afviklet over højst 3  

 år.
Skønnes det påkrævet for boligernes  

 videreførsel, kan kommunalbestyrelsen dog tillade, at underskuddet  

 afvikles over 5-10 år.
 § 8. Ejendommen skal forsikres mod brand i et  

 forsikringsselskab, der har Finanstilsynets tilladelse til at drive  

 bygningsbrandforsikringsvirksomhed.
Kapitel 4 Kapitalforvaltning § 9. Institutionens midler skal være anbragt  

 sikkert og således, at de i nødvendigt omfang og til enhver tid  

 med kort varsel kan gøres likvide til anvendelse efter deres  

 formål.
Kassebeholdningen skal være mindst mulig.
 Stk. 2. Institutionens midler og likvid arbejdskapital, som  

 ikke ligger i kassebeholdningen, skal anbringes som indlån i danske  

 kroner i pengeinstitutter i en EU-medlemsstat eller i danske realkredit-  

 eller statsobligationer, herunder skatkammerbeviser eller i KommuneKredit  

 obligationer, noteret på en fondsbørs i en EU-medlemsstat.
Stk. 3. Samtlige institutionens ind- og udbetalinger skal  

 foregå direkte over en særskilt konto oprettet i institutionens  

 navn i et pengeinstitut.
Dette krav omfatter såvel institutionens  

 indtægter, udgifter, deposita og eventuel forudbetalt leje, som  

 indbetaling af beløb fra salg eller udtrækning af institutionens  

 obligationer.
 Stk. 4. Er institutionens kapital tilvejebragt ved aktie-  

 andels- eller lignende indskud, kan der af regnskabsmæssigt overskud  

 udbetales indskyderne udbytte efter de i institutionens vedtægter herom  

 indeholdte bestemmelser, dog at udbyttet i det enkelte regnskabsår  

 højst kan fastsættes til 8 pct. af de indskudte beløb.  

 Kommunalbestyrelsen kan dog, hvis særlige forhold taler derfor,  

 undtagelsesvis tillade udbetaling af højere udbytte.
 Stk. 5. Bestemmelsen i stk. 4 finder ikke  

 anvendelse på institutioner, der har modtaget tilsagn om offentlig  

 støtte efter den 31. marts 1976.
§ 10. Likvide midler, der fremkommer i forbindelse  

 med udamortisering af prioritetslån eller andre lån, som har  

 været optaget til finansiering af anskaffelsessummen, og som  

 udamortiseres efter 1. januar 1999, afsættes fra og med den 1. januar  

 2000 på en særlig henlæggelseskonto.
Anskaffelsessummen er  

 den oprindelige totale faktiske anskaffelsessum med tillæg af senere  

 udgifter til tilbygninger, moderniseringer eller forbedringer, som kunne have  

 været belånt på samme vilkår som nybyggeri efter  

 realkreditloven.
Stk. 2. Afsætning efter stk. 1 udgør et  

 beløb, der svarer til sidste helårlige normale ydelse med  

 fradrag af eventuel offentlig støtte før udamortiseringen af  

 lånet.
Afsætningsbeløbet reguleres ikke efter  

 udamortiseringen.
Stk. 3. Er der til lånet ydet rentesikring, og er der i  

 institutionen andre lån, hvortil der ydes rentesikring, og som senere  

 udamortiseres, nedsættes den samlede rentesikring til institutionen med  

 et beløb, der svarer til låneydelsen ved udamortiseringen.  

 Afsætningsbeløbet udgør i så tilfælde alene  

 den del af låneydelsen, der overstiger den samlede rentesikring til  

 institutionen.
En hel eller delvis undladelse af afsætning efter 2.  

 pkt. og stk. 4 kan ikke gå forud for nedsættelse af den  

 samlede rentesikring.
 Stk. 4. Hvis lejen overstiger den sædvanlige leje for  

 tilsvarende boliger, kan afsætningen med kommunalbestyrelsens  

 forudgående godkendelse helt eller delvis udelades.
 Stk. 5. Midler på institutionens henlæggelseskonto  

 anvendes til:
 1)	Dækning af tab ved institutionens drift.
 2)	Sikring af institutionens fortsatte virksomhed.
 3)	Modernisering og forbedring af institutionens ejendom.
 4)	Tilskud til nedsættelse af beboerindskud i institutionens  

 boliger, hvis dette skønnes nødvendigt for at  

 imødegå udlejningsvanskeligheder.
 Stk. 6. Det påhviler institutionen at indberette til  

 Finansstyrelsen, når støttede lån udamortiseres eller  

 ekstraordinært afdrages.
Kapitel 5 Regnskab og revision § 11. Institutionens bestyrelse skal hvert  

 år udarbejde et årsregnskab, som skal opstilles i  

 overensstemmelse med den af By- og Boligministeriet udarbejdede kontoplan  

 (jf. bilag 1 og 2). Årsregnskabet skal give et retvisende billede  

 på baggrund af bestemmelserne i tidligere love om boligbyggeri,  

 § 20, stk. 2, i lov om almene boliger samt støttede private  

 andelsboliger m.v. samt denne bekendtgørelse af institutionens aktiver  

 og passiver, dens økonomiske stilling samt resultat.
Stk. 2. I tilknytning til årsregnskabet afgiver  

 institutionens bestyrelse en årsberetning, hvori der nærmere  

 redegøres for den økonomiske udvikling og udlejningssituationen  

 i regnskabsåret, samt for forhold som revisor måtte have  

 påtalt ved den løbende revision.
Herudover redegøres for  

 eventuelle særlige økonomiske problemer i institutionen og de  

 foranstaltninger, der er eller påtænkes iværksat til  

 løsning af problemerne.
Stk. 3. Samtidig med årsregnskabets aflæggelse  

 udfylder institutionens bestyrelse et spørgeskema i tilknytning til  

 regnskabet, svarende til det af By- og Boligministeriet udarbejdede  

 spørgeskema (jf. bilag 3) om institutionens drifts- og  

 regnskabsforhold.
Spørgeskemaet skal påtegnes af revisor.
Stk. 4. Institutionens bestyrelse skal hvert år  

 senest 6 måneder efter regnskabsårets udløb  

 indsende årsregnskabet i revideret stand tillige med bestyrelsens  

 beretning, spørgeskemaet og udskrift af revisionsprotokollen til  

 kommunalbestyrelsen.
Regnskabet skal være forsynet med bestyrelsens  

 underskrift og påtegnet af institutionens revisor.
 § 12. Regnskabet revideres af en statsautoriseret  

 revisor eller registreret revisor, af Kommunernes Revisionsafdeling,  

 Revisionsdirektoratet for Københavns Kommune eller af andre kommunale  

 revisionsorganer.
 Stk. 2. Revisionen skal foretages i overensstemmelse med god  

 offentlig revisionsskik og By- og Boligministeriets revisionsinstruks for  

 boliger og hjem for gamle, syge og svagelige samt lette kollektivboliger (jf.  

 bilag 5).
Kapitel 6 Kommunalbestyrelsens tilsyn § 13. Kommunalbestyrelsen fører tilsyn med  

 de institutioner, hvis ejendom er beliggende i kommunen.
 Stk. 2. Kommunalbestyrelsen påser, at ejendommen  

 anvendes i overensstemmelse med det ved ansøgningen tilkendegivne  

 formål, og at institutionen drives på en forsvarlig måde i  

 overensstemmelse med formålet.
 Stk. 3. Kommunalbestyrelsen påser, at institutionen  

 udgør en selvstændig økonomisk enhed.
 Stk. 4. Kommunalbestyrelsen godkender nye eller ændrede  

 vedtægter for institutionen og påser, at disse er i  

 overensstemmelse med det ved ansøgningen tilkendegivne formål og  

 det gældende regelsæt.
 Stk. 5. Kommunalbestyrelsen kan afkræve institutionen  

 oplysninger om ethvert forhold til belysning af, om institutionen og  

 ejendommen drives på forsvarlig måde i overensstemmelse med  

 formålet.
 § 14. Kommunalbestyrelsen påser, at driften  

 af institutionen er forsvarlig og i overensstemmelse med det gældende  

 regelsæt.
 § 15. Kommunalbestyrelsen skal påse, at  

 ejendommen holdes forsvarligt vedlige og om fornødent  

 pålægge institutionens bestyrelse at foretage  

 vedligeholdelsesarbejder.
 § 16. Kommunalbestyrelsen skal hvert år  

 godkende et af institutionens bestyrelse udarbejdet budget, hvori  

 institutionens indtægter og udgifter fastsættes for det  

 følgende år.
 Stk. 2. Kommunalbestyrelsen påser, at institutionens  

 bestyrelse indsender budgettet, jf. § 5, stk. 1.
 Stk. 3. Kommunalbestyrelsen påser, at lejen  

 fastsættes som anført i § 7, stk. 1 og 2, og reguleres  

 som anført i § 5, stk. 2. Kommunalbestyrelsen kan til  

 opfyldelse heraf kræve ændringer i budgettet og  

 lejefastsættelsen.
§ 17. Kommunalbestyrelsen skal godkende  

 lejeforhøjelse og andre ændringer i lejevilkårene.
Dette  

 gælder dog ikke forhøjelser som følge af stigninger i  

 skatter og afgifter.
§ 18. Kommunalbestyrelsen skal hvert år  

 godkende institutionens regnskab.
Kommunalbestyrelsen påser, at  

 regnskabsmaterialet indsendes til kommunalbestyrelsen senest 6 måneder  

 efter regnskabsårets udløb.
Kommunalbestyrelsen skal i  

 forbindelse med regnskabet nøje påse:
 1)	At institutionens drift og økonomi opfylder de herom  

 gældende regler.
 2)	At der er balance mellem indtægter og udgifter.
 3)	At eventuelt underskud afvikles i henhold til § 7,  

 stk. 4.
 4)	At henlæggelsesmidlernes anvendelse ikke giver anledning til  

 kritik.
 5)	At der er udarbejdet en vedligeholdelsesrapport i overensstemmelse  

 med § 6, og som ikke giver anledning til kritik.
 6)	At udamortiserede prioriteter afsættes på en  

 henlæggelseskonto, jf. § 10.
 Stk. 2. Kommunalbestyrelsen skal endvidere påse, at der  

 i institutionens navn oprettes en konto, som anført i § 9,  

 stk. 3, samt påse, at samtlige indtægter og udgifter  

 henholdsvis ind- og udbetales over den i § 9, stk. 3, nævnte  

 konto.
Stk. 3. Har revisor fremsat kritiske bemærkninger til  

 regnskabet eller forretningsgangen, eller finder kommunalbestyrelsen, at der  

 i øvrigt er grundlag for kritik, skal kommunalbestyrelsen  

 pålægge institutionens bestyrelse at foretage de  

 nødvendige foranstaltninger.
Kommunalbestyrelsen kan  

 pålægge bestyrelsen, at institutionen søger rejst  

 erstatningskrav overfor forretningsfører, bestyrelsesmedlemmer eller  

 andre, der har påført institutionen tab som følge af  

 kritisable dispositioner eller udvist forsømmelighed.
 § 19. Kommunalbestyrelsen skal godkende:
 1)	Forbedringsarbejder, om- og tilbygninger og større  

 renoveringsarbejder, der skal finansieres ved låneoptagelse eller ved  

 lejeforhøjelser eller midlertidigt finansieres af midler, der er  

 henlagt til andre formål.
 2)	Nedlæggelser af boliger og hjem for gamle, syge og svagelige  

 samt lette kollektivboliger ved forandringer, der fratager disse deres  

 karakter af boliger, hvorefter de overgår til anden anvendelse for de  

 øvrige boliger i institutionen.
 3)	Nedlæggelse af boliger og hjem for gamle, syge og svagelige  

 samt lette kollektivboliger ved sammenlægning til større boliger  

 og hjem for gamle, syge og svagelige samt lette kollektivboliger.
 4)	Hel eller delvis afhændelse af en ejendom, der tilhører  

 institutionen, men som ikke indeholder boliger.
Stk. 2. Ansøgning om kommunalbestyrelsens godkendelse i  

 de i stk. 1 nævnte tilfælde indsendes af institutionens  

 bestyrelse.
Ansøgningen skal indeholde en redegørelse for  

 finansieringen af de påtænkte foranstaltninger og for omfanget af  

 eventuelle nødvendige lejeforhøjelser.
 Stk. 3. Såfremt kommunalbestyrelsen meddeler godkendelse  

 i de i stk. 1 nævnte tilfælde, giver kommunalbestyrelsen  

 samtidig meddelelse herom til Finansstyrelsen, hvis der indestår  

 statslån eller statsgaranterede lån.
 § 20. Kommunalbestyrelsen påser, at  

 boligerne udlejes til den berettigede personkreds, som er ældre, syge  

 og svagelige.
§ 21. Kommunalbestyrelsen skal straks foretage  

 indberetning til By- og Boligministeriet, såfremt der konstateres  

 uregelmæssigheder af væsentlig betydning for institutionens eller  

 ejendommens drift.
Af indberetningen skal fremgå kommunalbestyrelsens  

 indstilling samt oplysninger om, hvilke foranstaltninger kommunalbestyrelsen  

 har truffet eller agter at træffe.
Det samme gælder, hvis  

 kommunalbestyrelsen konstaterer, at institutionen ikke kan opfylde sine  

 økonomiske forpligtelser, hvis der opstår  

 udlejningsvanskeligheder af mere permanent karakter.
 Stk. 2. Kommunalbestyrelsen kan udpege en revisor til at  

 foretage fornyet revision af institutionens regnskaber.
Stk. 3. Kommunalbestyrelsen kan til sikring af institutionens  

 forsvarlige drift og administration træffe de foranstaltninger, som den  

 finder nødvendig.
Kommunalbestyrelsen kan herunder udpege en  

 forretningsfører til midlertidigt at overtage institutionens  

 administration.
 § 22. Kommunalbestyrelsens afgørelser efter  

 denne bekendtgørelse kan ikke indbringes for By- og  

 Boligministeriet.
Kapitel 7 By- og Boligministeriets beføjelser § 23. By- og Boligministeriet skal godkende, at  

 ejendommen anvendes til andet formål end det ved ansøgningen  

 tilkendegivne formål.
 Stk. 2. I de tilfælde, hvor der er ydet kommunegaranti,  

 skal kommunalbestyrelsen tillige godkende, jf. stk. 1.
 Stk. 3. Ansøgning om By- og Boligministeriets  

 godkendelse, jf. stk. 1, indsendes af institutionens bestyrelse til  

 kommunalbestyrelsen, som indsender til By- og Boligministeriet med  

 kommunalbestyrelsens indstilling.
 § 24. By- og Boligministeriet kan afkræve  

 institutionens bestyrelse, forretningsføreren og revisor enhver  

 oplysning om institutionens forhold.
Kapitel 8 Likvidation § 25. Likvidation skal godkendes af By- og  

 Boligministeriet, jf. § 23, stk. 1, og kommunalbestyrelsen, jf.  

 § 23, stk. 2.
 Stk. 2. Likvidationen foretages af 2 likvidatorer, hvoraf  

 kommunalbestyrelsen og institutionen hver udpeger en.
Stk. 3. Midler, der fremkommer ved likvidation af  

 institutionen, skal i første række anvendes til betaling af  

 gæld, derefter til indløsning af en eventuel indskudskapital,  

 aktier, andele, stiftelseskapital eller lignende, og udbetaling af, hvad der  

 måtte mangle i, at indskyderne har fået det i vedtægterne  

 fastsatte udbytte for den tid, kapitalen har været til rådighed  

 for institutionen, dog højst 8 pct.
Er der herefter noget tilbage,  

 anvendes det i samråd med kommunalbestyrelsen til fremme af  

 institutionens formål eller til andre sociale eller kulturelle  

 byggeformål.
Kapitel 9 Finansstyrelsen § 26. Finansstyrelsen afgør i hvilket  

 omfang, der skal ske nedbringelse af statslån, statsgaranterede  

 lån eller foranstående lån i tilfælde af  

 ekspropriation, frasalg eller anden forringelse af pantet.
 Stk. 2. Finansstyrelsen kan meddele samtykke til, at  

 statslån eller statsgaranterede lån rykker for optagelse af  

 realkreditlån til finansiering af forbedrings- og ombygningsarbejder  

 samt renoveringsarbejder, når arbejdernes udførelse er godkendt  

 af kommunalbestyrelsen.
 Stk. 3. Ved forandringer, der fratager boligen dens karakter  

 af bolig eller hjem for gamle, syge og svagelige eller lette kollektivbolig,  

 jf. § 19, stk. 1, og § 23 afgør Finansstyrelsen, i  

 hvilket omfang ekstraordinært afdrag skal ydes på statslån  

 eller statsgaranterede lån, ligesom Finansstyrelsen afgør i  

 hvilket omfang, der skal ske ophør af den løbende  

 støtte.
 Stk. 4. Ved hel eller delvis afhændelse af grundareal  

 afgør Finansstyrelsen, i hvilket omfang ekstraordinære afdrag  

 skal ydes på statslån eller statsgaranterede lån.
 Stk. 5. Ansøgning vedrørende de i stk. 1-4  

 omhandlende forhold indsendes gennem kommunalbestyrelsen til  

 Finansstyrelsen.
 Stk. 6. Finansstyrelsens afgørelser efter dette kapitel  

 kan ikke indbringes for By- og Boligministeriet.
Kapitel 10 Ikrafttrædelse § 27. Reglerne i denne bekendtgørelse  

 gælder uanset modstående bestemmelser i institutionens  

 vedtægter, fundats eller lignende.
 § 28. Bekendtgørelsen træder i kraft  

 den 1. januar 2000.
 Stk. 2. Bestemmelsen i § 12, stk. 2,  

 vedrørende forvaltningsrevision har dog først virkning fra og  

 med regnskabsår, der påbegyndes efter den 30. juni 2000.
 Stk. 3. Bekendtgørelsen træder i stedet for de  

 bestemmelser om drift og tilsyn, som fremgår af:
 1)	Boligministeriets cirkulære af 22. juni 1967 om offentlig  

 støtte til byggeri for sociale og kulturelle institutioner.
 2)	Boligministeriets cirkulære af 17. februar 1971 om offentlig  

 støtte til byggeri for sociale og kulturelle institutioner.
 3)	Boligministeriets cirkulære af 1. september 1976 om  

 støtte til lette kollektivboliger m.v.
 4)	Bygge- og Boligstyrelsens cirkulæreskrivelse af 17. september  

 1992 om kommunalt tilsyn med støttet byggeri, opført med  

 støtte efter tidligere gældende love om boligbyggeri.
By- og Boligministeriet, den 10. december  

 1999 P.M.V.E.B.Vibeke Køie /Julie Begtorp Bilag 1 BY- OG BOLIGMINISTERIET, DEN 10. DECEMBER 1999 Kontoplan til resultatopgørelse for boliger og hjem  

 for gamle, syge og svagelige samt lette kollektivboliger Udgifter Kapitaludgifter.
 1.	Nettoprioritetsydelser.
 2.	Renteudgifter i øvrigt.
 3.	Leje af lokaler/grund.
 4.	Ydelser vedrørende afviklede prioriteter m.v.  

 overføres til henlæggelseskontoen.
 Offentlige og andre faste udgifter.
 5.	Ejendomsskatter m.v.
 6.	Vand- og kloakafgifter.
 7.	Renovation.
 8.	Forsikringer m.v.
 Energiudgifter.
 10.	Samlet beløb til el- og varmeudgifter til  

 fællesarealer.
 Administration m.v.
 15.	Administration.
 16.	 Revision.
 Vedligeholdelse og renholdelse.
 17.	 Ejendomsfunktionærer.
 18.	 Rengøring.
 19.	 Almindelig vedligeholdelse.
 20.	 Planlagt og periodisk vedligeholdelse.  

 Afholdte udgifter.  

 Heraf dækkes af henlæggelser.
 21.	Fornyelser.  

 Afholdte udgifter.  

 Heraf dækkes af henlæggelser.
 Henlæggelser.
 25.	Henlæggelser til planlagt og periodisk vedligeholdelse.
 26.	Henlæggelser til fornyelser.
 27.	Afskrivninger.
 Diverse.
 28.	Tab på fraflyttede.
 29.	Tab på huslejedebitorer.
 30.	Lejetab.
 31.	Diverse udgifter.
 32.	Beboerfaciliteter.
 33.	Afvikling af opsamlet underskud.
Indtægter 40.	Lejebetaling fra beboelseslejerne.
 41.	Gebyrer m.v.
 42.	Andre lejeindtægter.
 43.	Renteindtægter.
 44.	Vaskeri.
 45.	Diverse indtægter.
 46.	Eventuelle tilskud.
 47.	Årets resultat.
a.
Overført til tabs- og vindingskonto.
b.
Yderligere henlæggelser til planlagt og periodisk  

 vedligeholdelse.
c.
Yderligere henlæggelser til fornyelser.
d.
Udlodning til indskydere m.v.
Balance for institutionen Aktiver.
 50.	Ejendommens oprindelige anskaffelsessum.
 51.	Senere forbedringer.
 52.	Regulering af prioritetsgæld.
 53.	Obligationsbeholdning.
 54.	Tilgodehavender.
 55.	Beholdninger.
 Passiver.
 Henlæggelser.
 60.	Planlagt og periodisk vedligeholdelse.
 61.	Fornyelser.
 62.	Kursregulering.
63.	A.
Tabs- og vindingskonto (ordinære underskud).  

 B.
Tabs- og vindingskonto (ekstraordinære underskud).  

 C.
Henlæggelseskonto vedrørende afviklede prioritetsydelser  

 (beboerbetaling).
 Langfristet gæld.
 64.	Prioritetsgæld vedrørende opførelsen.
A.
Realkreditlån.
B.
Andre lån.
 65.	Lån til forbedringer.
A.
Realkreditlån.
B.
Andre lån.
66.	A.
Ejendommens afskrivningskonto.
B.
Afvikling af underfinansiering.
 Kortfristet gæld.
68.	A.
Depositum/indskud.
B.
Forudbetalt leje.
 69.	Skyldige omkostninger.
 70.	Kortfristede lån.
Bilag 2 BY- OG BOLIGMINISTERIET, DEN 10. DECEMBER 1999 Fastsættelse af kontienes indhold Resultatopgørelse Udgifter Kapitaludgifter.
 Konto 1. Nettoprioritetsydelser.
 Omfatter afdrag, renter samt reservefonds- og  

 administrationsbidrag vedrørende lån ydet til institutionens  

 opførelse, eventuelle senere optagne realkreditlån og andre  

 langfristede lån.
Såfremt der ydes offentlig støtte, modregnes  

 denne i prioritetsydelserne.
Størrelsen og arten af den ydede  

 støtte skal oplyses i en note til regnskabet.
 Konto 2. Renteudgifter i øvrigt.
 På denne konto føres renteudgifter  

 vedrørende kortfristede lån (d.v.s. med en løbetid  

 på indtil 1 år). Eventuelle morarenter vedrørende  

 realkreditlån og lignende føres ligeledes på denne  

 konto.
Endvidere føres på denne konto realiserede  

 såvel som urealiserede kurstab vedrørende  

 obligationsbeholdningen.
Kurstab skal behørigt begrundes og  

 specificeres i en note.
 Konto 3. Leje af lokaler/grund.
 Anvendes, hvis institutionen er beliggende på lejet  

 grund.
 Konto 4. Ydelser vedrørende afviklede  

 prioriteter m.v.
 Ydelser vedrørende afviklede prioriteter  

 overføres til den særskilte henlæggelseskonto, jf. konto  

 63 c.
 Offentlige og andre faste udgifter.
 Konto 5. Ejendomsskatter m.v.
 På denne konto føres udgifterne til  

 ejendomsskatter m.v.
 Konto 6. Vand- og kloakafgifter.
På denne konto føres faste og variable  

 afgifter vedrørende levering og afledning af vand.
Udgiften til vand,  

 der fordeles efter forbrugsmålere, medtages ikke.
Udgiften hertil  

 oplyses i en note.
Renter og afdrag på gæld vedrørende  

 anlæg af kloak eller lignende føres på konto 1  

 (nettoprioritetsydelser).
 Konto 7. Renovation.
 På denne konto føres udgifterne til  

 renovation.
 Konto 8. Forsikringer m.v.
Ejendommen skal holdes forsikret i et  

 bygningsbrandforsikringsselskab, der har Finanstilsynets tilladelse til at  

 drive forsikringsvirksomhed.
Forsikringssummen skal i tilfælde af  

 totalskade kunne dække genopførelsesudgiften (fuld- og  

 nyværdiforsikring).
 Der bør normalt tegnes almindelig  

 grundejerforsikring.
Herudover må det bero på konkrete forhold, i  

 hvilket omfang der bør tegnes forsikring.
Udgifter til forsikringer  

 vedrørende institutionens ejendomsfunktionærer konteres sammen  

 med lønudgiften.
 Opkræves bidrag til brandvæsenet  

 særskilt, konteres udgiften på denne konto.
 Energiudgifter.
 Konto 10. Samlet beløb til el- og varmeudgifter til  

 fællesarealer.
 På denne konto føres udgiften til el og varme  

 til fællesarealerne.
Særskilt betaling for el og varme skal oplyses i en  

 note til regnskabet.
Tilsvarende gælder for antennebidrag.
 På denne konto føres udgifter til  

 målerpasning.
 Administration m.v.
 Konto 15. Administration.
 Omfatter administrationshonorar eller løn til  

 forretningsfører, jf. nedenfor, og udgifter til kontorhold, porto,  

 papir, tryksager, regnskabsføring, opkrævning af leje, inkasso  

 og møder.
Har institutionen ansat eget administrativt personale,  

 skal der i en note til regnskabet redegøres for udgifter til  

 løn, herunder det gennemsnitlige antal beskæftigede i  

 regnskabsåret og eventuel fremmed assistance.
Endvidere oplyses  

 størrelsen af afholdt løn og pensionsbidrag til den  

 administrative ledelse.
Løn omfatter også særlige  

 ordninger for telefon, repræsentation og lignende.
 Konto 16. Revision.
På denne konto føres kun den rene udgift til  

 revision.
Hvis revisor udfører andre særlige administrative  

 opgaver for institutionen, skal en hertil svarende del af revisors honorar  

 konteres på konto 15 (administration).
 Vedligeholdelse og renholdelse.
 Konto 17. Ejendomsfunktionærer.
 På denne konto føres udgifter til  

 aflønning af inspektør samt andre ansatte, der varetager  

 viceværtfunktioner, renholdelse af udenomsarealer og lignende.
 Udover selve lønudgiften posteres også  

 direkte lønafhængige udgifter, såsom ATP, AUD, AMB m.v.,  

 lovpligtig arbejdsskadeforsikring og feriepenge, herunder reservation af  

 feriepengeforpligtelse m.v. på denne konto.
 Løn til ejendomsfunktionærer, der foretager  

 egentlige vedligeholdelsesarbejder, skal konteres på konto 19  

 (almindelig vedligeholdelse). Der må om nødvendigt foretages  

 skønsmæssig fordeling.
 Konto 18. Rengøring.
 Omfatter udgifter (løn, lønafhængige  

 udgifter og rengøringsmidler) til rengøring af  

 fællesarealer.
 Konto 19. Almindelig vedligeholdelse.
 Ved almindelig vedligeholdelse forstås  

 løbende arbejder, der udføres akut eller efter behov.
 Kontoen omfatter foruden bygningsvedligeholdelse  

 også udgifter til vedligeholdelse af inventar, tekniske installationer  

 samt gård-, have- og vejanlæg.
 Udgifterne til almindelig vedligeholdelse kan ikke  

 dækkes af henlagte midler, men må afholdes som driftsudgifter  

 under hensyntagen til det i budgettet afsatte beløb.
Ved budgetlægningen afsættes et beløb,  

 som skal være realistisk set på baggrund af tidligere års  

 erfaringer.
For at sikre et rimeligt grundlag for den fornødne  

 budgetkontrol og erfaringsopsamling, bør der ved bogføringen  

 ske en opdeling af vedligeholdelsesudgifterne med en passende  

 specifikation.
 Konto 20. Planlagt og periodisk vedligeholdelse.
 På denne konto føres afholdte udgifter til  

 planlagt og periodisk vedligeholdelse, som dækkes af tidligere  

 års henlæggelser hertil, jf. konto 60.
Hvis der til et udført vedligeholdelsesarbejde ikke  

 er fuld dækning fra de henlagte midler, udgiftsføres den  

 manglende dækning i resultatopgørelsen for det  

 pågældende år, medmindre anden godkendt finansiering  

 tilvejebringes.
Forbrug af midler henlagt samme år kan ikke finde  

 sted.
 Selv om resultatopgørelse normalt ikke direkte  

 påvirkes af udgifter afholdt under denne konto, skal det som en del af  

 budgettet fremgå, i hvilket omfang der skal ske frigørelse af de  

 henlagte midler.
 I en note til regnskabet foretages en nærmere  

 specifikation af udgifterne.
 Konto 21. Fornyelser.
 På denne konto føres afholdte udgifter til  

 fornyelser, d.v.s. udskiftninger af allerede eksisterende bygningsdele m.v.,  

 som dækkes af tidligere års henlæggelser hertil, jf. konto  

 61.
Kontoen omfatter også udgifter til fornyelse af  

 inventar.
Udgifter, der ikke kan dækkes af henlagte midler,  

 udgiftsføres i det pågældende år.
Forbrug af midler  

 henlagt samme år kan ikke finde sted.
 Resultatopgørelsen påvirkes normalt ikke  

 direkte af udgifter afholdt under denne konto, da der som hovedregel  

 årligt foretages henlæggelser til fornyelser, jf. konto 61. Det  

 skal imidlertid fremgå af budgettet, hvorvidt og i hvilket omfang der  

 skal ske frigørelse af tidligere henlagte midler til fornyelser.
 Der skal foretages en nærmere specifikation af  

 udgifterne i en note til regnskabet.
 Henlæggelser.
 Konto 25. Henlæggelser til planlagt og periodisk  

 vedligeholdelse.
 Hensigten med henlæggelserne er, at der sikres  

 størst mulig udjævning af udgiften til større  

 vedligeholdelsesarbejder, således at disse kan gennemføres med  

 en jævn huslejeudvikling.
 De henlagte beløb overføres til balancen  

 under konto 60.
Kontoen påvirkes ikke af, at der i årets  

 løb afholdes udgifter til planlagt og periodisk vedligeholdelse.
Disse  

 beløb udgiftsføres under konto 20.
Til brug for budgetteringen udarbejdes som bilag til  

 budgettet en plan over de enkelte vedligeholdelsesarbejder med angivelse af  

 det forventede udførelsestidspunkt og anslåede udgifter.
For at  

 sikre den ønskede udjævning af udgifterne, skal der ved den  

 langsigtede budgetplanlægning regnes med en budgetperiode på 10  

 år.
Af vedligeholdelsesrapporten skal kunne aflæses hvor  

 stort et beløb, der skal frigives fra de henlagte midler i de enkelte  

 år i budgetperioden.
De årlige henlæggelser skal  

 tilrettelægges således, at de løbene udgifter  

 udjævnes mest muligt.
De henlagte beløb, herunder reguleringen af disse  

 som følge af ændrede skøn, skal inflationssikres,  

 således at de bevarer deres købekraft.
Det kan ske ved en  

 forøgelse af henlæggelsesbeløbet med et beløb  

 svarende til inflationsudhulingen af de tidligere henlæggelser.
Ved den årlige budgetlægning tages  

 vedligeholdelsesrapporten op til revision.
Endvidere forskydes rapporten et  

 år, idet de vedligeholdelsesarbejder, der forventes at skulle  

 udføres i det år, der nu er kommet inden for budgetperiodens  

 tidshorisont, medtages i vedligeholdelsesrapporten.
 Konto 26. Henlæggelser til fornyelser.
 Der udarbejdes   ligesom for planlagt og periodisk  

 vedligeholdelse   en langsigtet plan over de nødvendige udgifter til  

 fornyelser.
 Ved udarbejdelsen af planen over fornyelser kan  

 følgende omtrentlige levetider anvendes som vejledning:
 1.	Centralvarmeanlæg:
a)	Kedler og varmtvandsbeholder	12 år b)	Oliebrændere/gasbrændere	10 år c)	Stoker	10 år d)	Fjernvarmeaftagerinstallationer	12 år e)	Varmereguleringsautomatik	7 år f)	Øvrige centralvarmeanlæg	25 år 2.	Kaminer, kakkelovne el- og gasradiator	12 20 år 3.	Vaskerianlæg	10 år 4.	El- og gasvandvarmere	10 år 5.	Køle- og fryseskabe samt  

 trinetter	10 år 6.	Gas- og elkomfurer	12 år 7.	Ventilationsanlæg:
a) Automatik	7 år b)	Øvrige ventilationsanlæg	12 år 8.	Traktorer og andre større  

 redskaber	10 år 9.	Fællesantenneanlæg	10 år 10.	Elevatorer	25 år 11.	Inventar	8-10 år Konto 27. Afskrivninger.
I det omfang, forbedringsarbejder, nyanskaffelser,  

 udbedring af byggeskader m.v. ikke finansieres ved hjælp af tilskud,  

 lån eller henlagte midler, er der tale om underfinansiering.
På  

 konto 27 anføres årets udgifter til afvikling heraf.
Der  

 henvises til konto 66 B.
 Diverse.
 Konto 28. Tab på fraflyttede.
 På denne konto føres i henholdsvis budget og  

 regnskab henlæggelser til imødegåelse af forventede og  

 konstaterede tab på fraflyttede.
 Konto 29. Tab på huslejedebitorer.
 På denne konto føres i henholdsvis budget og  

 regnskab henlæggelser til imødegåelse af forventede og  

 konstaterede tab på huslejedebitorer.
 Konto 30. Lejetab.
Udgør forskellen mellem lejeindtægten ved  

 fuld udlejning og den forventede/faktiske lejeindtægt.
Tab, som  

 følge af at lejen for en udlejet bolig ikke kan inddrives, konteres  

 på konto 29 (tab på debitorer).
 Konto 31. Diverse udgifter.
 Hvis udgifterne på denne konto udgør mere end  

 ½ pct. af de samlede udgifter, skal udgifterne specificeres i en note.
 Konto 32. Beboerfaciliteter.
 Omfatter udgifter til drift af fælleslokaler  

 m.v.
 Konto 33. Afvikling af opsamlet underskud.
 Et eventuelt opsamlet driftsunderskud skal budgetteres  

 afviklet over højst 3 år.
 Der skal derfor på budgettet optages et beløb  

 til afvikling af opsamlet underskud svarende til mindst 33 pct. af det  

 opsamlede underskud på det senest afsluttede regnskab.
 Kommunalbestyrelsen kan dog i særlige tilfælde  

 tillade, at et opsamlet underskud kan budgetteres afviklet over en  

 længere periode, såfremt dette skønnes at være  

 påkrævet for institutionens videreførelse.  

 Afviklingsperioden kan ikke udstrækkes over længere end 5-10  

 år.
 Indtægter.
 Konto 40. Lejebetaling for beboelseslejere.
 Lejen skal fastsættes således, at den sammen  

 med boligernes eller institutionens øvrige indtægter er  

 tilstrækkelig til at dække institutionens påregnelige  

 driftsudgifter, herunder passende henlæggelser til planlagt og  

 periodisk vedligeholdelse, henlæggelser til fornyelser og til  

 forbedringer, jf. lejelovens § 63 a (konto for forbedringer i  

 Grundejernes Investeringsfond) samt henlæggelser i henhold til  

 bekendtgørelsens § 10, udgifter til foreskrevne bidrag og  

 afvikling af evt. opsamlet driftsunderskud.
Som indtægt føres lejeindtægten ved  

 fuld udlejning.
Et eventuelt tab som følge af manglende udlejning  

 konteres som udgift på konto 30 (lejetab).
 Endvidere indtægtsføres på denne konto  

 forudbetalt leje i opsigelsesperioden, jf. konto 68 B.
Da betalingen for varme opkræves på grundlag  

 et særskilt varmeregnskab, skal de fastsatte acontobeløb  

 (budget) eller den faktiske (samlede) varmeudgift (regnskab) oplyses i en  

 note.
Hvis der opkræves særskilt betaling for vand, skal  

 vandudgifterne oplyses i en note.
 Særskilt betaling for el (individuel måling)  

 oplyses i en note.
 Konto 41. Gebyrer m.v.
På denne konto føres indtægter  

 vedrørende gebyr for påkrav ved for sen lejeindbetaling.
I det  

 omfang gebyr for påkrav helt eller delvis tilfalder en eventuel  

 forretningsfører, skal der tillige posteres en tilsvarende udgift  

 under konto 15.
 Konto 42. Andre lejeindtægter.
 På denne konto føres eventuel  

 lejeindtægt vedrørende funktionærbolig,  

 erhvervslejemål og lignende.
 Konto 43. Renteindtægter.
 Omfatter renteindtægter fra institutionens  

 obligationsbeholdning indestående i pengeinstitutter, herunder  

 renteindtægter vedrørende henlagte midler.  

 Renteindtægterne skal specificeres i en note.
 Endvidere føres på denne konto realiserede  

 kursavancer på obligationer, jf. konto 53. For så vidt  

 angår urealiserede kursgevinster henvises til konto 62.
 Konto 44. Vaskeri.
 På denne konto føres indtægter fra  

 fællesvaskeri.
 Konto 45. Diverse indtægter.
På denne konto føres øvrige  

 indtægter.
Eventuelle indtægter skal specificeres i en note.
 Konto 46. Eventuelle tilskud.
 På denne konto føres eventuelle tilskud.
 Konto 47. Årets resultat.
 Der må hverken budgetteres med overskud eller  

 underskud.
 Uanset årets resultat skal henlæggelser til  

 planlagt periodisk vedligeholdelse (konto 25), henlæggelser til  

 fornyelser (konto 26) og beløb til afvikling af opsamlet underskud  

 (konto 33) optages med samme beløb i regnskabet som i budgettet.
Et eventuelt overskud anvendes først til  

 dækning af opsamlet underskud fra tidligere år.
Overskuddet skal  

 således først anvendes til udligning af en negativ konto  

 på tabs- og vindingskontoen (konto 47 a). Der kan overføres et  

 yderligere beløb til tabs- og vindingskontoen til udligning af  

 fremtidige underskud.
Saldoen på tabs- og vindingskontoen må dog  

 ikke derved komme til at overstige et beløb svarende til 2 pct. af  

 institutionens samlede årlige udgifter.
Denne grænse angiver det  

 maksimale beløb, der må henlægges til  

 imødegåelse af fremtidige driftsunderskud.
 Hvis der herefter er yderligere overskud, anvendes  

 beløbet til yderligere henlæggelser på kontiene 60 og  

 61.
 Overskuddet skal således fordeles på bestemte  

 konti og må kun anvendes til det eller de formål, hvortil  

 overskuddet er henlagt.
 Fordelingen af overskuddet skal fremgå tydeligt af  

 regnskabet.
 Et eventuelt underskud overføres til tabs- og  

 vindingskontoen (konto 63 A og B). Underskuddet skal normalt afvikles over  

 højst 3 år, jf. konto 33.
 På denne konto føres udlodning til indskydere  

 m.v.
Balance for institutionen Aktiver.
 Konto 50. Ejendommens oprindelige anskaffelsessum.
På denne konto føres ejendommens  

 bruttoanskaffelsessum (incl. eventuelt kurstab). Ejendomsværdien ved  

 den seneste vurdering eller årsregulering skal oplyses i en note til  

 regnskabet.
Der må ikke ske opskrivning af anskaffelsessummen til  

 ejendomsværdi.
 Konto 51. Senere forbedringer.
 På denne konto føres udgifter, der siden  

 opførelsen er anvendt til forbedring af ejendommen.
 Forbedringsarbejderne afskrives over en passende periode.  

 Afskrivningerne udgiftsføres på konto 27.
Hvis forbedringsarbejderne er finansieret med langfristede  

 lån, kan de betalte afdrag opfattes som afskrivning.
I så fald  

 udgiftsføres såvel renter som afdrag som prioritetsydelser  

 (konto 1).
 Konto 52. Regulering af prioritetsgæld.
 På passivsiden føres prioritetsgælden  

 med den aktuelle restgæld.
 Konto 53. Obligationsbeholdning.
 Obligationsbeholdningen skal opføres til  

 kursværdi.
 Reguleringen i forhold til anskaffelsesværdien  

 overføres til kursreguleringskontoen (konto 62).
 Der skal i en note til regnskabet gøres  

 nærmere rede for årets bevægelser i obligationsbeholdningen  

 (udtrækning, køb og salg). Endvidere skal anskaffelsessummen for  

 obligationsbeholdningen ved årets udgang oplyses.
 Konto 54. Tilgodehavender.
Resultatopgørelsen skal   uanset betalingstidspunkt  

   alene omfatte indtægter og udgifter for det år, som regnskabet  

 vedrører.
Forudbetalte udgifter skal derfor opføres som et  

 aktiv.
 For periodiske udgifter som f.eks. prioritetsydelser,  

 forsikringspræmier og offentlige afgifter kan periodisering dog  

 undlades, såfremt det sikres, at den udgift, der føres i  

 regnskabet, vedrører en 12 måneders periode.
 Tilgodehavendet skal specificeres i en note.
 Konto 55. Beholdninger.
 På denne konto føres bank-, sparekasse- og  

 girobeholdninger samt kontant beholdning.
 Passiver.
 Henlæggelser.
 Konto 60. Planlagt og periodisk vedligeholdelse.
 Henlagte midler må ikke anvendes til andre  

 formål end dem, hvortil de er henlagt.
 Såfremt kontoen opdeles i underkonti, kan der i  

 nødvendigt omfang overføres midler fra én underkonto til  

 en anden, hvis der er henlagt for meget til ét formål og  

 samtidig for lidt til et andet.
 Overførsel af midler fra konto 60 til konto 61  

 eller omvendt må derfor normalt ikke finde sted.
 Der er ikke krav om, at de henlagte midler skal  

 indsættes på særlige konti eller på anden måde  

 holdes adskilt fra institutionens øvrige midler.
Der er ikke krav om, at forrentningen af de henlagte  

 midler tilskrives henlæggelseskontiene.
Renten kan således  

 indgå som indtægt i driftsregnskabet, jf. konto 43.
 Konto 61. Fornyelser.
 Der henvises til bemærkningerne til konto 60  

 (Henlæggelser til planlagt og periodisk vedligeholdelse).
 Konto 62. Kursregulering.
 På denne konto føres urealiserede gevinster  

 ved opskrivning af obligationsbeholdningen.
 Senere forekomne kurstab kan dækkes af denne  

 konto.
 Kontoen må ikke have negativ saldo og skal på  

 balancetidspunktet tilsvare de beregnede urealiserede kursgevinster.
Konto 63 A.
Tabs- og vindingskonto (ordinære  

 underskud).
 En eventuel negativ saldo skal normalt afvikles over 3  

 højst 10 år, jf. konto 33.
En positiv saldo må ikke overstige et beløb  

 svarende til 2 pct. af institutionens samlede årlige udgifter.
Overskud  

 herudover skal overføres til en af henlæggelseskontiene  

 (kontiene 60 og 61).
Konto 63 B.
Tabs- og vindingskonto  

 (ekstraordinære underskud).
 Der henvises til bemærkningerne til konto 63 A.
Konto 63 C.
Henlæggelseskonto vedrørende  

 afviklede prioriteter.
 Likvide midler, der fremkommer i forbindelse med  

 udamortisering af prioritetslån eller andre lån, som har  

 været optaget til finansiering af anskaffelsessummen, og som  

 udamortiseres efter den 1. januar 1999, afsættes fra og med den 1.  

 januar 2000 på en særlig henlæggelseskonto.  

 Anskaffelsessummen af den oprindelige totale faktiske anskaffelsessum med  

 tillæg af senere udgifter til tilbygninger, moderniseringer eller  

 forbedringer, som kunne have været belånt på samme  

 vilkår som nybyggeri efter realkreditloven.
 Langfristet gæld.
 Konto 64. Prioritetsgæld vedrørende  

 opførelsen.
På denne konto føres restgæld  

 vedrørende prioritetslån optaget i forbindelse med ejendommens  

 opførelse.
Lånene specificeres som anført i  

 kontoplanen.
 Konto 65. Lån til forbedringer.
 På denne konto føres restgæld  

 vedrørende lån optaget til finansiering af forbedringsarbejder.  

 Udgiften til forbedringsarbejderne optages som aktiv på konto 51.
Konto 66 A.
Ejendommens afskrivningskonto.
 På denne konto akkumuleres afdrag på  

 prioritetsgæld, jf. kontiene 64 og 65.
Konto 66 B.
Afvikling af underfinansering.
 På denne konto akkumuleres afvikling af eventuel  

 underfinansiering (finansieringsunderskud) i forbindelse med  

 opførelsen og senere forbedringer.
 Kortfristet gæld.
Konto 68 A.
Depositum/indskud.
 På denne konto føres de indbetalte  

 beløb til depositum.
Konto 68 B.
Forudbetalt leje.
 På denne konto føres forudbetalt leje.
 Konto 69. Skyldige omkostninger.
Der redegøres i en note for væsentlige  

 poster.
Vedrørende periodisering henvises til konto 54  

 (tilgodehavender).
 Konto 70. Kortfristede lån.
 På denne konto føres kortfristede lån  

 (d.v.s. med en løbetid på indtil 1 år) optaget til  

 afhjælpning af midlertidige ekstraordinære  

 likviditetsproblemer.
 Langfristede bank- og sparekasselån, der er anvendt  

 til opførelsen eller forbedring af ejendommen, føres på  

 konto 64 (prioritetsgæld vedrørende opførelsen) eller  

 konto 65 (lån til forbedringer).
 På denne konto føres tillige det trukne  

 beløb på en eventuel kassekredit, medens kassekredittens  

 maksimum specificeres i en note.
Bilag 3 BY- OG BOLIGMINISTERIET, DEN 10. DECEMBER 1999 Spørgeskema om boliger og hjem for gamle, syge og  

 svagelige samt  

 lette kollektivboligers drifts- og regnskabsforhold, jf. § 11,  

 stk. 3.
 Vedrørende årsregnskab, jf. § 11,  

 stk. 1, for regnskabsåret.....
Institutionen Navn Adresse Telefon Ja	Nej 1.	Overstiger det opsamlede ordinære underskud 2 pct. af de  

 samlede årlige udgifter? 2.	Overstiger lejetabet 5 pct. af den maksimale  

 lejeindtægt? 3.	Skønnes der at være risiko for  

 udlejningsvanskeligheder? 4.	Er institutionen i restance med terminsydelser? 5.	Skønnes der at være henlagt utilstrækkelige  

 midler til  

 vedligeholdelse og fornyelse? 6.	Skønnes der at være tvivl om, hvorvidt der er  

 uomtvistelig  

 god sikkerhed for institutionens midler? 7.	Er der risiko for tab på tilgodehavender, herunder  

 tilgodehavender på fraflyttede lejere, som overstiger  

 det allerede henlagte beløb til tab på debitorer? 8.	Er der i forbindelse med revisionen konstateret  

 overtrædelser af retningslinierne for ind- og udbetalinger? , den for bestyrelsen Forretningsfører Navn Adresse Telefon Ja	Nej 9.	Har institutionen i årets løb haft registreret  

 tilgodehavender hos forretningsfører? 10. Giver bedømmelsen af institutionens soliditet og  

 likviditet anledning til tvivl om, hvorvidt der er  

 tilstrækkelig sikkerhed for opfyldelsen af institutionens  

 forpligtelser? 11.	Vil der indenfor de næste 5 år ske udamortisering af  

 lån,  

 jf. bekendtgørelsens § 10? Hvis revisor tillige er forretningsførers revisor besvares  

 også spørgsmål 12:
12.	Har revisor under revisionen af forretningsførers  

 regnskaber fået kendskab til forhold, som forringer  

 institutionens økonomiske stilling? Besvares et eller flere af spørgsmålene med ja, skal  

 svaret/svarene begrundes nærmere i en note på bagsiden.
, den revisor Bilag 4 BY- OG BOLIGMINISTERIET, DEN 10. DECEMBER 1999 Spørgeskema om budgetforhold, jf. § 5,  

 stk. 1, for boliger og hjem for gamle, syge og svagelige samt lette  

 kollektivboliger.
 Vedrørende driftbudget for  

 regnskabsåret.....
Institutionen Navn Adresse Telefon Ja	Nej 1.	Er der balance mellem institutio-  

 nens indtægter og udgifter? 2.	Skønnes der at være budgetteret   

 med tilstrækkelige henlæggelser til planlagt og  

 periodisk vedligeholdelse samt fornyelse? 3.	Skønnes der at være budgetteret med  

 tilstrækkelige  

 henlæggelser til imødegåelse af tab på  

 debitorer? , den for bestyrelsen Forretningsfører Navn Adresse Telefon Ja	Nej 4.	Skønnes der at være budgetteret   

 med tilstrækkelige midler til al-  

 mindelig vedligeholdelse, herunder   

 eventuelt istandsættelse i forbin-  

 delse med fraflytning? 5.	Skønnes der at være budgetteret med  

 tilstrækkelige midler  

 til afvikling af opsamlet underskud i overensstemmelse med  

 gældende regler? 6.	Er der foretaget årlig gennemgang af vedligeholdelses-  

 tilstand? 7.	Er der udarbejdet vedligeholdelses-rapport? , den forretningsfører Bilag 5 BY- OG BOLIGMINISTERIET, DEN 10. DECEMBER 1999 Instruks om revision for boliger og hjem for gamle, syge og  

 svagelige samt lette kollektivboliger (institutioner).
 § 1. Revisionen udføres af en statsautoriseret eller  

 registreret revisor, af Kommunernes Revisionsafdeling, Revisionsdirektoratet  

 for Københavns Kommune eller af andre kommunale revisionsorganer.
 Stk. 2. I tilfælde af revisorskifte skal den  

 tiltrædende revisor rette henvendelse til den fratrædende  

 revisor, der har pligt til at oplyse grundene til fratrædelsen.
 § 2. Revisionen foretages i overensstemmelse med god offentlig  

 revisionsskik, således som dette begreb er fastlagt i § 3 i lov om  

 revisionen af statens regnskaber m.m. (lovbekendtgørelse nr. 3 af 7.  

 januar 1997) og nærmere præciseret i stk. 2 og  

 §§ 3-7.
Stk. 2. Ved revisionen efterprøves, om regnskabet er  

 rigtigt, og om de dispositioner, der er omfattet af  

 regnskabsaflæggelsen, er i overensstemmelse med meddelte statslige og  

 kommunale midler, love og andre forskrifter samt indgåede aftaler og  

 sædvanlig praksis.
Der foretages endvidere en vurdering af, hvorvidt  

 der er taget skyldige økonomiske hensyn ved forvaltningen af de  

 midler, og ved driften af de institutioner, der er omfattet af  

 regnskabet.
 § 3. Revisionens omfang afhænger af institutionens  

 administrative struktur og forretningsgange, herunder den interne kontrol og  

 andre forhold af betydning for regnskabsaflæggelsen.
§ 4. Der foretages sædvanligvis revision i årets  

 løb.
Som led i revisionen undersøger revisor de eksisterende  

 forretningsgange, herunder forretningsgangene vedrørende registrering  

 af tilskudsudløsende faktorer, med henblik på at påse, om  

 den interne kontrol er betryggende.
Ud over systemrevision udfører  

 revisor i nødvendigt omfang substansrevision.
Revisionen  

 udføres som udgangspunkt ved stikprøvevise  

 undersøgelser.
Uanmeldt kasse- og beholdningseftersyn indgår i  

 revisionen.
 Stk. 2. Ved den afsluttende revision påses det, at  

 regnskabet er opstillet i overensstemmelse med de regler, der er fastsat  

 herfor i By- og Boligministeriets bekendtgørelse om drift og tilsyn  

 med boliger og hjem for gamle, syge og svagelige samt lette kollektivboliger,  

 og at det ikke indeholder væsentlige fejl eller mangler, og om de  

 dispositioner, der er omfattet af regnskabsaflæggelsen er i  

 overensstemmelse med love og andre forskrifter samt indgåede aftaler og  

 sædvanlig praksis.
 Stk. 3. Ved forvaltningsrevisionen undersøges det, om  

 der er taget skyldige økonomiske hensyn ved institutionens forvaltning  

 med hensyn til sparsommelighed, produktivitet og effektivitet.
§ 5. Institutionens bestyrelse skal give revisor de  

 oplysninger, som må anses af betydning for bedømmelsen af  

 institutionens regnskab samt for revisors vurdering af forvaltningen,  

 herunder mål og opnåede resultater.
Institutionen skal give  

 revisor adgang til at foretage de undersøgelser, denne finder  

 nødvendige, og skal sørge for, at revisor får de  

 oplysninger og den bistand, som revisor anser for nødvendig for  

 udførelsen af sit hverv.
§ 6. Bliver revisor opmærksom på  

 lovovertrædelser eller tilsidesættelser af forskrifter af  

 væsentlig betydning i forbindelse med midlernes forvaltning,  

 påhviler det revisor straks at give institutionen meddelelse herom,  

 samt påse at institutionen inden 3 uger giver kommunalbestyrelsen  

 meddelelse herom.
I moderat fald er det revisors pligt at orientere  

 kommunalbestyrelsen.
Revisors bemærkninger indsendes sammen med  

 meddelelsen.
 Stk. 2. Det samme gælder, hvis revisor under sin  

 revision eller på anden måde bliver opmærksom på, at  

 fortsættelse af driften er usikker af økonomiske eller andre  

 grunde.
§ 7. Det reviderede årsregnskab forsynes med en  

 revisionspåtegning, hvoraf skal fremgå, at regnskabet er  

 revideret i overensstemmelse med reglerne i denne instruks.
Forbehold skal  

 fremgå af påtegningen.
 Stk. 2. Revisor skal føre en revisionsprotokol.
 Stk. 3. I protokollen skal der indføres oplysninger  

 om:
1.	hvilke revisionsarbejder der er udført og resultatet heraf,  

 samt 2.	væsentlig usikkerhed, fejl eller mangler vedrørende  

 institutionens bogholderi, regnskabsvæsen eller interne  

 kontrol.
Revisor skal endvidere redegøre for den  

 udførte forvaltningsrevision.
Specielt oplyses om revisors  

 undersøgelse af samt vurdering og konklusioner vedrørende  

 sparsommelighed, produktivitet og effektivitet samt om dispositioner uden for  

 institutionens formål.
 Det skal i protokollatet til årsregnskabet  

 oplyses:
hvorvidt revisor opfylder lovgivningens habilitetsbestemmelser, hvorvidt revisor under revisionen har modtaget alle de oplysninger,  

 der er anmodet om, hvorvidt revisionen har givet anledning til bemærkninger med  

 hensyn til, om den offentlige støtte er anvendt i overensstemmelse med  

 de givne vilkår, samt hvorvidt revisionen har givet anledning til bemærkninger med  

 hensyn til, om støttegrundlag er opgjort i overensstemmelse med  

 gældende regler.
 I revisionsprotokollen indføres endvidere  

 oplysninger om særlige rapporter eller erklæringer, afgivelse af  

 særlige beretninger, rådgivning og assistance.
 Stk. 4. Bestyrelsen skal nøje gennemgå  

 protokollen, der forelægges på ethvert bestyrelsesmøde.  

 Genpart af revisionsprotokollater indsendes af institutionens bestyrelse til  

 kommunalbestyrelsen sammen med det påtegnede årsregnskab.
