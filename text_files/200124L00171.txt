Betænkning afgivet af  

 Arbejdsmarkedsudvalget den 27. februar 2002 Betænkning over Forslag til lov om ændring af lov om  

 arbejdsgiverens pligt til at underrette lønmodtageren om  

 vilkårene for ansættelsesforholdet [af  

 beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 12. december 2001 og var til  

 1. behandling den 8. januar 2002. Lovforslaget blev efter 1. behandling  

 henvist til behandling i Arbejdsmarkedsudvalget.
Møder Udvalget har behandlet lovforslaget i 4 møder.
Høring Et udkast til lovforslag har inden fremsættelsen  

 været sendt i høring, og arbejdsministeren sendte den 3. oktober  

 2001 dette udkast til udvalget, jf. 2001-02, 1. samling, alm. del   bilag 1.  

 Den 7. januar 2002 sendte beskæftigelsesministeren de indkomne  

 høringssvar til udvalget.
Beskæftigelsesministeren har den 26.  

 februar 2002 sendt Økonomi- og Erhvervsministeriets testpanels  

 bemærkninger til lovforslaget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Finanssektorens Arbejdsgiverforening, Handelskammeret og Nebelong & Partnere.
 Beskæftigelsesministeren har over for udvalget  

 kommenteret de skriftlige henvendelser.
Spørgsmål Udvalget har stillet 9 spørgsmål til  

 beskæftigelsesministeren til skriftlig besvarelse, som denne har  

 besvaret.
3. Indstillinger og politiske bemærkninger Udvalget indstiller lovforslaget til vedtagelse  

med det stillede ændringsforslag.
Socialdemokratiets, Socialistisk Folkepartis og  

 Enhedslistens medlemmer af udvalget mener, at der ved ansættelse af  

 unge under 18 år skal være en pligt for arbejdsgiverne til at  

 underrette forældrene, således som det allerede gælder for  

 unge under 15 år.
Unge under 18 år er ikke myndige, og for at  

 understrege forældreansvaret og sikre forældrene mulighed for at  

 leve op til dette, indtil den unge fylder 18 år og bliver myndig, skal  

 der sikres ensartede regler for alle unge under 18 år.
S, SF og EL vurderer, at der vil være tale om en  

 forenkling af reglerne, idet arbejdsgiverne ikke længere skal anvende  

 forskellige regler afhængigt af, om den unge er over eller under 15  

 år.
For forældrene vil det også skabe ensartede  

 vilkår for deres børns arbejde.
 Lovforslaget er imidlertid ikke egnet til at regulere  

 dette forhold, og bestemmelserne i forældremyndighedsloven er  

 utilstrækkelige til at sikre forældrene tilstrækkelig viden  

 om vilkårene for deres børns arbejde.
 S, SF og EL er bekendt med en gallupundersøgelse om  

 de 13-15-årige børns og unges fritidsarbejde.  

 Undersøgelsen viser bl.a., at omkring halvdelen af forældrene  

 ikke har modtaget information direkte fra arbejdsgiveren  om  

 ansættelsesforholdet, og at kun en tredjedel har modtaget information  

 om de ulykkes- eller sundhedsfarer, der er knyttet til barnets arbejde.
 Derfor er det meget sandsynligt, at forældrene ved  

 endnu mindre, når børnene er mellem 15 og 18 år.
 S, SF og EL mener derfor, at der skal gennemføres  

 en ændring af arbejdsmiljølovens § 60, stk. 7, så  

 bestemmelsen med virkning fra 1. juli 2002 får en formulering som  

 nedenfor:
» Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	beskæftigelsesministeren, tiltrådt af  

udvalget:
Til § 2 1) Paragraffen affattes således:
» Loven træder i kraft den 1. juli 2002.« [Ændret ikrafttræden] Bemærkninger Til nr. 1 I forbindelse med oversendelse af testpanelets rapport til  

 Folketingets Arbejdsmarkedsudvalg blev det oplyst, at  

 Beskæftigelsesministeriet vil udarbejde en vejledning, der skal bidrage  

 til en konkretisering af betydningen af »væsentlige vilkår« i lovforslagets § 1, nr. 1.
 Med henblik på at denne vejledning kan foreligge  

 på lovens ikrafttrædelsesdato, foreslås det, at  

 ikrafttrædelsesdatoen ændres til 1. juli 2002.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 31 Bilagsnr.
