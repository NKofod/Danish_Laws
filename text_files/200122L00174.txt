Fremsat den 20. marts 2002 af  

 økonomi- og erhvervsministeren (Bendt Bendtsen) Forslag til Lov om ændring af lov om elforsyning og  

 visse andre energilove (Eloverløb, indregning af kapacitetsomkostninger,  

 overtagelse af vindmøller, elsikkerhed, beredskab) § 1 I lov om elforsyning, jf. lovbekendtgørelse nr. 767 af 28. august  

 2001, foretages følgende ændringer:
 1. Overalt i loven ændres »Miljø- og energiministeren«  

 , »miljø- og energiministeren«, »Miljø- og energiministerens« ,  

 »miljø- og energiministerens« og » Miljø- og Energiministeriet« til henholdsvis »Økonomi- og erhvervsministeren«,  

 »økonomi- og erhvervsministeren«, »Økonomi- og  

 erhvervsministerens«, »økonomi- og erhvervsministerens« og »Økonomi- og  

 Erhvervsministeriet«.
 2. I § 22, stk. 1, nr. 7, udgår »og rådgivning om  

 elsikkerhedsmæssige spørgsmål«.
 3. Efter § 22, stk. 1, nr. 7, indsættes:
» 4. § 27 c affattes således:
» Stk. 2. Brugere af det kollektive elforsyningsnet skal  

 efter regler fastsat af den systemansvarlige virksomhed og på baggrund  

 af den i stk. 1 nævnte offentliggørelse anmelde planer for  

 elproduktion, elforbrug og elhandel for det følgende driftsdøgn  

 til den systemansvarlige virksomhed.
Elproduktion, som er omfattet af  

 aftagepligt i medfør af § 57, stk. 1, nr. 1, er undtaget fra  

 anmeldelsespligten.
 Stk. 3. Den systemansvarlige virksomhed skal inden  

 starten af det følgende driftsdøgn godkende planer for  

 forventet elproduktion, elforbrug og elhandel, som er anmeldt til  

 virksomheden efter stk. 2. Godkendelsen kan betinges af, at der sker  

 omlægninger i planerne, såfremt det er nødvendigt af  

 hensyn til forsyningssikkerheden.
 Stk. 4. Den systemansvarlige virksomhed kan efter  

 godkendelsen af planerne påbyde elproduktionsvirksomheder at  

 ændre produktionsomfang eller igangsætte produktion,  

 såfremt det er nødvendigt af hensyn til  

 forsyningssikkerheden.
Stk. 5. Elproduktion fra decentrale og industrielle  

 kraftvarmeproduktionsanlæg og elproduktionsanlæg, der producerer  

 VE-elektricitet eller anvender affald som brændsel, har prioriteret  

 adgang til elforsyningsnettet.
Ved omlægninger som nævnt i stk. 3  

 og 4 kan den systemansvarlige virksomhed alene reducere eller afbryde  

 prioriteret elproduktion, hvis en reduktion af elproduktion fra andre  

 anlæg ikke er tilstrækkelig til at opretholde den tekniske  

 kvalitet og balance inden for det sammenhængende  

 elforsyningssystem.
Stk. 6. Såfremt den systemansvarlige virksomhed  

 forlanger omlægninger som nævnt i stk. 3-5, yder virksomheden  

 betaling herfor.
Den systemansvarlige virksomhed yder dog ikke betaling, hvis  

 virksomheden forlanger omlægninger i forhold til anmeldte planer for  

 elproduktion, elforbrug og elhandel som nævnt i stk. 3, inden planerne  

 er godkendt, og omlægningerne er nødvendige 1)	for ikke at overskride den offentliggjorte  

 overføringskapacitet som nævnt i stk.1 eller 2)	for at bringe balance i de enkelte brugeres planlagte elproduktion,  

 elforbrug eller elhandel.
 Stk. 7. Ved overhængende risiko for netsammenbrud  

 samt under netsammenbrud og genopbygning af nettet kan den systemansvarlige  

 virksomhed uden betaling kræve de nødvendige omlægninger  

 af produktion, handel og forbrug.
 Stk. 8. Såfremt en brugers faktiske elproduktion,  

 elforbrug eller elhandel i et driftsdøgn ikke svarer til det, som er  

 godkendt efter stk. 3, kan den systemansvarlige virksomhed kræve, at  

 der ydes rimelig betaling for de ubalancer, det påfører  

 systemet.
Stk. 9. Omlægninger som nævnt i stk. 3-5 skal  

 ske efter objektive kriterier, som fastsættes af den systemansvarlige  

 virksomhed på grundlag af samfundsøkonomiske og  

 miljømæssige hensyn.
Den systemansvarlige virksomhed  

 fastsætter endvidere objektive kriterier for beregning af betalingen  

 for reduktion eller afbrydelse efter stk. 5.
Stk. 10. De regler og kriterier, som den systemansvarlige  

 virksomhed fastsætter i medfør af stk. 2 og 9, skal være  

 tilgængelige for brugere og potentielle brugere af det kollektive  

 elforsyningsnet.
Reglerne skal anmeldes til økonomi- og  

 erhvervsministeren.
Stk. 11. Klager over de regler og kriterier, som den  

 systemansvarlige virksomhed fastsætter i medfør af stk. 2 og 9,  

 kan indbringes for økonomi- og erhvervsministeren.
Ministeren kan give  

 pålæg om ændring af reglerne.« 5. Efter § 27 d indsættes:
» 6. § 59, stk. 2, ophæves.
 7. I § 59 a, stk. 2, ophæves sidste punktum.
 8. § 66 affattes således:
» 1)	vindmølleejeren kan dokumentere, at vedkommende ikke vil  

 kunne afvikle restgælden på lån optaget til finansiering af  

 vindmøllen på grund af ændrede pristillæg til  

 vindmølleelektricitet fastsat i medfør af § 59, stk. 1, og 2)	det pågældende lån til finansiering af  

 vindmøllen er optaget inden den 29. april 1999.
Stk. 2. Bestemmelserne i stk. 1 finder tilsvarende  

 anvendelse på lån optaget af vindmølleejere, der ejer en  

 del af en vindmølle.
Bestemmelserne i stk. 1 finder ikke anvendelse  

 på elværksejede vindmøller.
 Stk. 3. Indtil VE-fonden oprettes, varetager  

 økonomi- og erhvervsministeren fondens opgaver i medfør af stk.  

 1.
Stk. 4. Den systemansvarlige virksomhed kan efter  

 anmodning overtage en vindmølle, som økonomi- og  

 erhvervsministeren har overtaget, imod at betale statens omkostninger og  

 overtage statens forpligtelser vedrørende vindmøllen.
Den  

 systemansvarlige virksomhed skal nedtage, drive eller videresælge  

 vindmøllen på de for elforbrugerne gunstigst mulige  

 betingelser.
 Stk. 5. Den systemansvarlige virksomhed kan indregne sine  

 nettoomkostninger ved den overtagne vindmølle i virksomhedens priser,  

 jf. § 71. Den systemansvarlige virksomheds indtægter og udgifter  

 vedrørende vindmøllen skal holdes regnskabsmæssigt  

 adskilt fra virksomhedens øvrige opgaver.
Stk. 6. Økonomi- og erhvervsministeren kan  

 fastsætte regler om overtagelsesordningens omfang og anvendelse,  

 herunder regler om ordningens ophør.« 9. I kapitel 12 ændres overskriften til »Oplysningspligt, kontrol,  

 beredskab« 10. Efter § 85 a indsættes:
» Stk. 2. De systemansvarlige virksomheder skal varetage de  

 overordnede, koordinerende planlægningsmæssige og operative  

 opgaver vedrørende det i stk. 1 nævnte beredskab.
Stk. 3. Økonomi- og erhvervsministeren kan  

 fastsætte regler om varetagelse af de i stk. 1 og 2 nævnte  

 opgaver.« § 2 I lov nr. 449 af 31. maj 2000 om naturgasforsyning, som ændret ved  

 lov nr. 481 af 7. juni 2001, foretages følgende ændringer:
 1. Overalt i loven ændres »Miljø- og energiministeren« , »miljø-  

 og energiministeren «, »Miljø- og energiministerens« og »Miljø- og Energiministeriet«  til henholdsvis »Økonomi- og erhvervsministeren«, »  

 økonomi- og erhvervsministeren«,  

 »Økonomi- og erhvervsministerens« og »Økonomi- og Erhvervsministeriet«.
 2. Efter § 15 indsættes:
» § 15 a.
Selskaber, som har opnået bevilling efter § 10  

 eller tilladelse efter § 16, skal foretage nødvendig planlægning  

 og træffe de nødvendige foranstaltninger for at sikre  

 naturgasforsyningen i beredskabssituationer og andre ekstraordinære  

 situationer.
Stk. 2. Økonomi- og erhvervsministeren kan  

 fastsætte regler om varetagelse af de i stk. 1 nævnte opgaver  

 samt om varetagelse af de overordnede, koordinerende  

 planlægningsmæssige og operative opgaver vedrørende  

 beredskabet.« § 3 I lov om varmeforsyning, jf. lovbekendtgørelse nr. 772 af 24. juli  

 2000, foretages følgende ændringer:
 1. Overalt i loven ændres »Miljø- og energiministeren«  

 , »miljø- og energiministeren«, »miljø- og energiministerens«  

 og »Miljø- og  

 Energiministeriet « til  

 henholdsvis: »Økonomi- og erhvervsministeren«, »økonomi- og  

 erhvervsministeren«, »økonomi- og erhvervsministerens« og »Økonomi- og  

 Erhvervsministeriet«.
 2. Efter § 29 indsættes:
» Stk. 2. Økonomi- og erhvervsministeren kan  

 fastsætte regler om varetagelse af de i stk. 1 nævnte opgaver  

 samt om varetagelse af de overordnede, koordinerende  

 planlægningsmæssige og operative opgaver vedrørende  

 beredskabet.« § 4 I lov nr. 1175 af 20. december 2000 om pligtige lagre af mineralolie og  

 mineralolieprodukter foretages følgende ændringer:
 1. Overalt i loven ændres »Miljø- og energiministeren« og »miljø-  

 og energiministeren « til  

 henholdsvis »Økonomi- og  

 erhvervsministeren« og »økonomi- og  

 erhvervsministeren«.
 2. Efter § 5 indsættes:
» Stk. 2. Økonomi- og erhvervsministeren kan  

 fastsætte regler om varetagelse af de i stk. 1 nævnte opgaver  

 samt om varetagelse af de overordnede, koordinerende  

 planlægningsmæssige og operative opgaver vedrørende  

 beredskabet.« § 5 I lov nr. 251 af 6. maj 1993 om elektriske  

 stærkstrømsanlæg og elektrisk materiel, som ændret  

 ved lov nr. 89 af 16. december 1998, foretages følgende  

 ændringer:
 1. Overalt i loven ændres »By- og boligministeren« og »by- og  

 boligministeren « til henholdsvis  

»Økonomi- og  

 erhvervsministeren« og »økonomi- og  

 erhvervsministeren«.
 2. § 21, stk. 2, affattes således:
» 1)	udføre de i kapitel 4 nævnte tilsyns- og  

 kontrolopgaver, 2)	bistå Elektricitetsrådet med gennemførelse af  

 tilsyn og undersøgelse af stærkstrømsanlæg og 3)	give rådgivning og information om elsikkerhedsmæssige  

 spørgsmål til elinstallatører og andre elfagfolk.« 3. § 25, stk. 1, affattes således:
» § 6 Stk. 1. Tidspunktet for lovens ikrafttræden  

 fastsættes af økonomi- og erhvervsministeren.
Ministeren kan  

 fastsætte, at dele af loven træder i kraft før andre dele  

 af loven.
 Stk. 2. § 27 e som indsat ved denne lovs § 1, nr. 5,  

 træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Generelt om baggrunden for fremsættelsen af lovforslaget Regeringen og Socialdemokratiet, Socialistisk Folkeparti, Det Radikale  

 Venstre og Kristeligt Folkeparti har som parter i energireformaftalerne  

 indgået en aftale den 20. februar 2002 om blandt andet at  

 gennemføre en ændring af elforsyningsloven.
Uddrag af aftalen af  

 20. februar 2002, for så vidt angår ændringen af  

 elforsyningsloven, er optrykt som bilag 1 til lovforslaget.
Lovforslaget  

 indeholder flere elementer, som foruden ændringer af elforsyningsloven  

 involverer visse andre energilove.
 I lovforslaget bestemmes, at de systemansvarlige virksomheders udgifter  

 til sikring af mindste produktionskapacitet for en fastsat periode skal  

 indregnes i priserne over en 10-årig periode.
 Lovforslaget skal skabe bedre mulighed for, at de systemansvarlige  

 virksomheder kan sikre elforsyningen imod kritiske ubalancer i elsystemet  

 (kritisk eloverløb).
 Lovforslaget fastlægger ændrede rammer for den gældende  

 overtagelsesordning for økonomisk nødlidende  

 vindmøller.
Lovforslaget indeholder bestemmelser, som skal sikre, at den bistand  

 omkring elsikkerhed, som netvirksomhederne hidtil har ydet til  

 Elektricitetsrådet, bliver opretholdt.
Disse bestemmelser  

 foreslås optaget i elforsyningsloven og  

 stærkstrømsloven.
Endelig skal lovforslaget sikre det fornødne beredskab i kollektive  

 energiforsyningsvirksomheder og olieselskaber med henblik på  

 krisesituationer.
Disse bestemmelser foreslås optaget i  

 elforsyningsloven, naturgasforsyningsloven, varmeforsyningsloven og lov om  

 pligtige lagre af mineralolie og mineralolieprodukter.
Lovforslagets bestemmelser om forebyggelse af kritisk eloverløb og  

 overtagelse af nødlidende vindmøller berører enkelte  

 aspekter af indplaceringen af vedvarende energi (VE) i elforsyningen.
Der er  

 ikke i nærværende lovforslag optaget bestemmelser i øvrigt  

 om VE-markedsforholdene, men dette spørgsmål har tæt  

 sammenhæng med elforsyningsloven som helhed.
Det er således  

 hensigten med elreformaftalen fra marts 1999, at den hidtidige støtte  

 til VE-elektricitet i form af faste afregningspriser gradvist skal erstattes  

 af et system baseret på omsættelige VE-beviser, som sælges  

 på et VE-bevismarked.
I reformaftalen er det forudsat, at markedet for  

 VE-beviser skal fungere fra 1. januar 2003, idet vindmøllerne skal  

 modtage fast afregning til og med 2002 og derpå gradvis i takt med  

 udløbet af overgangsordningerne overgå til VE-bevismarkedet.
Der er udtrykt generel interesse for en udsættelse  

 af VE-bevismarkedet, indtil markedsforholdene er afklaret.
Regeringen vil  

 derfor forhandle med partierne bag reformaftalen om en udskydelse af  

 VE-bevismarkedet og etableringen af en finansiel overgangsordning, som  

 tilgodeser behovene for en effektiv prisdannelse og en rimelig finansiering  

 af investeringerne.
Det er hensigten, at disse rammer skal fastlægges  

 og gennemføres ved en ændring af elforsyningsloven inden  

 udgangen af 2002, som er det hidtil fastsatte tidspunkt for overgangen til  

 VE-markedsforhold.
2. Eloverløb 2.1. Baggrund og formål De systemansvarlige virksomheder er ifølge elforsyningsloven  

 ansvarlige for forsyningssikkerheden indenfor det sammenhængende  

 elforsyningssystem.
Som et led heri skal de opretholde den tekniske kvalitet  

 og balance i elsystemet, d.v.s. sørge for konstant balance mellem  

 udbud og efterspørgsel af elektricitet.
Opgaven skal ses i  

 sammenhæng med, at elektricitet skal forbruges samtidig med, at den  

 produceres.
I modsat fald er der risiko for sammenbrud i  

 elforsyningssystemet.
 I dag foregår den systemansvarlige virksomheds regulering af  

 balancen i elsystemet i praksis således, at den systemansvarlige  

 virksomhed i planfasen, d.v.s. dagen før driftsdøgnet,  

 offentliggør overføringskapaciteten i transmissionsnettet.
Inden for rammerne af den overføringskapacitet, som er udmeldt,  

 anmelder brugerne af nettet deres planer for elproduktion, elforbrug og  

 elhandel for driftsdøgnet til den systemansvarlige virksomhed.  

 Brugerne af nettet er de aktører, som deltager i elmarkedet:  

 Elproducenter, elhandlere og forbrugere, som køber elektricitet  

 direkte.
Brugernes indmeldelser er baseret på forventede kommercielle  

 handler i elmarkedet.
Inden driftsdøgnets start skal den systemansvarlige virksomhed  

 godkende planerne.
Den systemansvarlige virksomhed kan i forbindelse med  

 godkendelsen stille krav om omlægninger i planerne under hensyn til  

 forsyningssikkerheden, herunder op- og nedreguleringer eller opstart af  

 elproduktionsanlæg.
Den systemansvarlige virksomheds reguleringer i  

 planfasen sker mod betaling, med mindre reguleringerne er begrundet i  

 manglende plads i nettet i forhold til den udmeldte  

 overføringskapacitet, eller der er ubalance i den enkelte brugers  

 planlagte elproduktion, forbrug eller handel.
Miljøvenlig elproduktion, som er omfattet af aftagepligt  

 ifølge § 57, stk. 1, nr. 1, i elforsyningsloven (elproduktion fra  

 decentrale, herunder industrielle kraftvarmeværker, vindmøller  

 og andre VE-anlæg og affaldsforbrændingsanlæg), skal ikke  

 anmeldes, og den systemansvarlige virksomhed kan ikke nedregulere denne  

 produktion.
Dette skal ses i sammenhæng med, at den systemansvarlige  

 virksomhed skal aftage elektricitet fra disse anlæg på nettet til  

 de i loven fastsatte afregningspriser.
Den systemansvarlige virksomhed er  

 tillige balanceansvarlig over for disse anlæg.
Den systemansvarlige  

 virksomhed skal i planfasen udarbejde prognose for den forventede  

 aftagepligtige produktion og give denne produktion forrang til nettet fremfor  

 anden elproduktion (prioriteret adgang).
Elektricitet fra VE-anlæg, som omfattes af § 59 a, dvs.  

 VE-anlæg opført efter påbud udstedt i medfør af den  

 tidligere elforsyningslov, er ikke længere omfattet af aftagepligt til  

 bestemte afregningspriser efter § 57, stk. 1, nr. 1, og elektricitet fra  

 disse anlæg sælges på elmarkedet.
Den systemansvarlige  

 virksomhed skal imidlertid stadig give elektricitet fra disse anlæg en  

 prioriteret adgang til nettet på lige fod med anden  

 VE-elektricitet.
I selve driftsdøgnet, hvor der kan opstå ubalancer i forhold  

 til den planlagte produktion og forbrug, kan den systemansvarlige virksomhed  

 mod betaling rekvirere yderligere omlægninger af produktionen i forhold  

 til de godkendte planer med henblik på at opretholde den tekniske  

 kvalitet og balancen i elforsyningsnettet.
Også her er den  

 miljøvenlige elproduktion undtaget fra reguleringen, og den  

 systemansvarlige virksomhed kan således ikke pålægge disse  

 anlæg at regulere deres produktion.
 Kun i egentlige nødsituationer, d.v.s. ved overhængende  

 risiko for netsammenbrud, under et sammenbrud, ved en genopbygning af nettet,  

 kan den systemansvarlige virksomhed uden betaling nedregulere al  

 elproduktion, også den aftagepligtige og prioriterede produktion.
 De anlæg, som den systemansvarlige virksomhed har mulighed for at  

 regulere med henblik på at opretholde balancen og den tekniske kvalitet  

 i elsystemet, er således med de hidtil gældende regler i praksis  

 kun de centrale kraft- og kraftvarmeværker.
Den øgede udbygning med decentrale kraftvarmeværker,  

 VE-anlæg og affaldsforbrændingsanlæg har imidlertid  

 medført et behov for, at den systemansvarlige virksomhed også  

 får mulighed for at kunne regulere disse anlæg, da den  

 prioriterede og aftagepligtige produktion herfra udgør en stadig  

 større andel af den samlede elproduktion.
Samtidig producerer disse  

 anlæg ikke altid elektricitet på de tidspunkter, hvor der er den  

 fornødne efterspørgsel.
Decentrale og industrielle  

 kraftvarmeværkers elproduktion er varmebunden, dvs. at den i høj  

 grad er afhængig af varmebehovet, mens produktionen fra  

 vindmøller er afhængig af vindforholdene.
Derved øges  

 risikoen for ubalancer i elsystemet.
Denne risiko er størst i Jylland  

 og på Fyn, hvor der er flest vindmøller.
Den systemansvarlige  

 virksomhed i Jylland og på Fyn har allerede i visse driftssituationer  

 haft vanskeligheder med at sikre den tekniske kvalitet og balance i  

 elsystemet på grund af overproduktion, også kaldet  

 eloverløb.
Ved den fortsatte VE-udbygning må dette problem  

 ventes at tage til også i det østlige Danmark.
I langt de fleste situationer er det i dag teknisk muligt at eksportere  

 eloverløbet til udlandet.
I nogle tilfælde vil det imidlertid  

 ikke være teknisk muligt at eksportere hele eloverløbet, f.eks.  

 hvis det overstiger overføringskapaciteten på  

 udlandsforbindelserne.
Eloverløb, der ikke kan eksporteres, betegnes  

 som »kritisk eloverløb «.
Hvis der indtræder kritisk  

 eloverløb, vil elforsyningssystemet bryde sammen.
Kritisk  

 eloverløb må derfor ikke forekomme i praksis, og produktionen  

 vil derfor blive reduceret.
For at undgå sådanne situationer er  

 der behov for, at den systemansvarlige virksomhed skal kunne regulere de her  

 omhandlede miljøvenlige elproduktionsanlæg i nødvendigt  

 omfang.
En arbejdsgruppe, som blev nedsat af Energistyrelsen med deltagelse af de  

 berørte interesseorganisationer, har i en rapport fra oktober 2001  

 beskrevet en række muligheder for en bedre tilpasning af elproduktion  

 og elforbrug.
Arbejdsgruppen konkluderede blandt andet, at der til  

 håndtering af det kritiske eloverløb vil være behov for  

 også at kunne nedregulere elektricitet, som er prioriteret og  

 aftagepligtig.
Endvidere har arbejdsgruppen peget på en række  

 andre muligheder for at håndtere eloverløbet under den fortsatte  

 udbygning med miljøvenlig elektricitet.
Nogle af disse initiativer kan  

 gennemføres inden for den eksisterende lovgivning, mens andre  

 bør gennemføres på sigt og forudsætter  

 ændringer i lovgivningen.
Der er tale om en række initiativer,  

 som især skal motivere de decentrale kraftvarmeværker til at  

 mindske varmebindingen ved produktionsomlægning m.v.
Som et led i disse  

 initiativer indgår en øget anvendelse af markedsmekanismer.
Under alle omstændigheder kan disse foreslåede aktiviteter  

 ikke udelukke, at der også indtræder kritisk eloverløb i  

 fremtiden.
Derfor har arbejdsgruppen anbefalet en justering af  

 elforsyningsloven med henblik på at sikre, at de systemansvarlige  

 virksomheder har tilstrækkelige beføjelser til nedbringelse af  

 det kritiske eloverløb i den daglige drift.
Regeringen er samtidig opmærksom på, at der også med  

 henblik på at billiggøre omkostningerne for forbrugerne er behov  

 for at se på en gennemgribende og ændret regulering af den her  

 omhandlede miljøvenlige elproduktion og dennes fremtidige placering i  

 det liberaliserede elmarked.
Regeringen påtænker at  

 iværksætte et arbejde med henblik på en yderligere  

 liberalisering af elmarkedet og en forenkling af gældende regler  

 på elområdet.
Heri vil indgå spørgsmålet om de  

 fremtidige rammer for den miljøvenlige elproduktion.
2.2. Lovforslagets indhold Elforsyningslovens § 27 c om balancering af elforsyningssystemet  

 foreslås ændret, således at de systemansvarlige  

 virksomheder får mere effektive beføjelser til at forebygge  

 kritisk eloverløb.
Samtidig skal bestemmelserne sikre, at anlæg,  

 som skal reguleres, udvælges efter objektive kriterier under hensyn til  

 miljø og samfundsøkonomi.
Lovforslaget giver den systemansvarlige virksomhed mulighed for i  

 planfasen eller i driftsdøgnet at nedregulere eller afbryde  

 miljøvenlig elproduktion for at modvirke en forudsigelig risiko for  

 kritisk eloverløb.
Dette er en udvidelse i forhold til de  

 nuværende forhold, hvor miljøvenlig elproduktion kun kan  

 nedreguleres eller afbrydes i egentlige nødsituationer.  

 Miljøvenlig elproduktion omfatter elproduktion fra decentrale og  

 industrielle kraftvarmeværker, VE-anlæg og  

 affaldsforbrændingsanlæg.
Samtidig præciseres det i lovforslaget, at den miljøvenlige  

 elproduktion skal have en prioriteret adgang til nettet, således at den  

 først reguleres eller afbrydes, hvis reguleringen af andre  

 elproduktionsanlæg ikke er tilstrækkelig til at løse  

 systemansvarets balanceringsopgaver.
Denne prioriterede stilling skal  

 gælde både for anlæg, som omfattes af aftagepligt efter de  

 faste afregningsordninger efter lovens § 57, stk. 1, nr. 1, og for  

 VE-anlæg, som ikke omfattes af en sådan forpligtelse.
Det foreslås videre, at den systemansvarlige virksomhed skal  

 udarbejde og anvende objektive kriterier for afbrydelser og omlægninger  

 i forbindelse med håndteringen af kritisk eloverløb.
Kriterierne  

 skal fastsættes således, at de samfundsøkonomisk og  

 miljømæssigt mest fordelagtige anlæg så vidt muligt  

 tilgodeses.
 Ved prioriteringen mellem de forskellige kategorier af miljøvenlige  

 anlæg indbyrdes vil der blive lagt vægt på de forskellige  

 anlægskategoriers økonomiske- og miljømæssige  

 forhold m.v. ud fra generelle, objektive kriterier, således at der kan  

 opstilles en rangorden af anlæg eller anlægskategorier.  

 Almindeligvis vil vindmøller således være de sidste  

 anlæg, der standses.
Den systemansvarlige virksomhed skal give betaling for  

 påførte omkostninger i forbindelse med omlægninger efter  

 hidtidige principper.
Der vil således blive givet betaling for  

 omlægninger i driftsdøgnet som hidtil.
Hvad angår  

 omlægninger i planfasen, vil miljøvenlige anlæg, som er  

 omfattet af aftagepligt til fastsatte afregningspriser efter 57, stk. 1. nr.  

 1, få betaling for afbrydelse eller reduktion af deres elproduktion.  

 Det skal ses på baggrund af, at den systemansvarlige virksomhed skal  

 varetage afsætningen og balanceringsansvaret for disse anlæg, og  

 at anlægsejerne således ikke skal indsende planer for deres  

 produktion i planfasen.
Andre miljøvenlige anlæg, som er  

 prioriterede, men ikke omfattes af aftagepligt, vil ligesom de ikke  

 prioriterede elproduktionsanlæg få betaling, medmindre  

 omlægningen er begrundet i manglende plads i nettet, eller der er  

 ubalance i den enkelte brugers planlagte elproduktion, forbrug eller handel.  

 Disse anlæg er forpligtet til at indsende en plan for deres  

 elproduktion til den systemansvarlige virksomhed.
 Ved omlægninger i særlige nødsituationer  

 (overhængende risiko for netsammenbrud, under netsammenbrud samt ved  

 genopbygning af nettet) ydes der som hidtil ikke betaling til  

 producenterne.
Det forventes, at omkostningerne for de systemansvarlige virksomheder og  

 dermed for elforbrugerne vil være meget begrænsede, og at de  

 foreslåede bestemmelser antagelig ikke vil føre til  

 væsentlige ekstra omkostninger i forhold til den nuværende  

 ordning.
I praksis vil kritisk eloverløb forekomme sjældent og  

 være kortvarig, og det må forventes, at de her omhandlede  

 anlæg vil blive afbrudt forholdsvis sent i processen.
3. Indregning af kapacitetsomkostninger Med lov nr. 1177 af 20. december 2000 om ændring af lov om  

 elforsyning, som blandt andet var en udmøntning af den politiske  

 tillægsaftale af 17. november 1999 om vilkår for  

 kraftværkernes overgang til konkurrence ( »kraftværksforliget«), blev det tydeliggjort, at de systemansvarlige  

 virksomheder er ansvarlige for forsyningssikkerheden.
Det betyder blandt  

 andet, at de systemansvarlige virksomheder skal sikre tilstedeværelsen  

 af en tilstrækkelig produktionskapacitet i det sammenhængende  

 elforsyningssystem.
Med forliget blev det aftalt, at kraftværkerne i en  

 4 års periode skulle modtage betaling for at stille denne  

 nødvendige mindste kapacitet til rådighed.
Det blev i bemærkningerne til lovforslaget til ovennævnte lov  

 (lovforslag nr.
L 74. FT 2000, A 2026) forudsat, at den systemansvarlige  

 virksomhed indgik alle nødvendige aftaler med tilhørende  

 betalinger til sikring af den nødvendige kapacitet, og at aftalerne  

 holdt sig inden for de rammer, som var aftalt i kraftværksaftalen,  

 således at det blev sikret, at aftalerne om mindste  

 produktionskapacitet ikke udløste nye udgifter for elforbrugerne.
Det  

 blev derfor også i bemærkningerne vedrørende de  

 økonomiske og administrative konsekvenser for erhvervslivet forudsat,  

 at den systemansvarlige virksomhed skulle lånefinansiere betalingen for  

 at minimere den umiddelbare påvirkning af forbrugerpriserne.
 De systemansvarlige virksomheder Eltra og Elkraft System har  

 efterfølgende som forudsat indgået aftaler med henholdsvis Elsam  

 og Energi E2 om køb af mindste produktionskapacitet i perioden  

 2000-2003. Energitilsynet har på et møde den 26. november 2001  

 godkendt, at omkostningerne i forbindelse med aftalerne må anses for  

 nødvendige omkostninger i medfør af elforsyningslovens § 69,  

 stk. 1, og som følge heraf kan indregnes i priserne, jfr. § 71, stk.  

 1.
Energitilsynet har imidlertid afvist, at den samlede betaling til  

 opretholdelse af mindste produktionskapaciteten indregnes i tarifferne over  

 en periode på 10 år.
I begrundelsen for afgørelsen hedder  

 det herom, at Energitilsynet finder, at udgangspunktet for behandling af  

 spørgsmålet om prisindregning må være, at når  

 der er tale om nødvendige omkostninger i lovens forstand, skal  

 betalingen indregnes i tarifferne i takt med, at ydelserne forfalder.
 Energitilsynet har således ikke fundet, at der var fornøden  

 lovhjemmel til at godkende indregning af tarifferne over en periode på  

 10 år.
For at minimere den umiddelbare påvirkning af forbrugerpriserne, som  

 det var forudsat i bemærkningerne til lov nr. 1277 af 20. december  

 2000, er der behov for en ændring af loven.
Det foreslås derfor  

 præciseret i elforsyningsloven, at de systemansvarlige virksomheders  

 omkostninger til opretholdelse af mindste produktionskapacitet i perioden 1.  

 januar 2000 til og med den 31. december 2003 skal opkræves over  

 elpriserne over en 10-årig periode med lige store årlige  

 beløb.
4. Overtagelse af nødlidende vindmøller Ifølge elforsyningslovens § 66 har  

 vindmølleejere krav på, at VE-fonden overtager restgælden  

 vedrørende en eksisterende vindmølle, hvis ejeren ikke kan  

 afvikle restgælden på lån til finansiering af møllen  

 på grund af ændrede pristillæg fastsat i medfør af  

 lovens § 59, stk. 1.
VE-fonden, som er en statslig fond, er endnu ikke  

 oprettet, og indtil dens oprettelse påhviler forpligtelsen staten.
Det  

 må anses for uhensigtsmæssigt, at staten står med  

 ejerskabet til eventuelle overtagne vindmøller.
Der foreslås  

 derfor indført en overgangsordning, hvorefter økonomi- og  

 erhvervsministeren kan indgå aftale med de systemansvarlige  

 virksomheder om, at disse overtager eventuelle nødlidende  

 vindmøller, som staten i første omgang har overtaget.
De  

 systemansvarlige virksomheder skal kunne indregne nødvendige  

 omkostninger herved i priserne.
Det er hensigten, at de systemansvarlige  

 virksomheder skal afvikle deres ejerskab af de overtagne vindmøller,  

 eventuelt efter at have drevet dem i en periode med henblik på  

 fordelagtigt videresalg.
Lovforslaget indeholder samtidig bestemmelser, der  

 skal minimere omkostningerne for de systemansvarlige virksomheder og dermed  

 for elforbrugerne som følge af en overtagelse.
Økonomi- og erhvervsministeren kan bestemme,  

 hvornår overtagelsesordningen skal ophøre.
Ordningen er betinget  

 af, at vindmøllen bliver nødlidende på grund af  

 ændrede pristillæg fastsat i medfør af § 59, stk. 1. Ingen  

 vindmøller er endnu blevet overtaget i medfør af § 66, og der  

 er indtil nu kun modtaget enkelte anmodninger om overtagelse, som er under  

 behandling.
Det vurderes, at bestemmelserne i praksis kun vil finde  

 anvendelse i meget få tilfælde.
5. Elsikkerhed Netvirksomhederne udfører i dag forskellige  

 elsikkerhedsmæssige opgaver.
Således udfører  

 netvirksomhederne en stikprøvevis anlægskontrol af 10 % af nye  

 elinstallationer i henhold til kontrakt med Elektricitetsrådet.
Denne  

 opgave hviler på bestemmelser i stærkstrømsloven (lov nr.  

 251 af 6. maj 1993 om elektriske stærkstrømsanlæg og  

 elektrisk materiel, som ændret ved lov nr. 898 af 16. december 1998).  

 Derudover udfører netvirksomhederne også andre opgaver:  

 Rådgivning og information til forbrugerne om elsikkerheden, information  

 til elinstallatører og andre elfagfolk om elsikkerhedsmæssige  

 forhold (især besvarelse af forespørgsler vedrørende de  

 tekniske bestemmelser i stærkstrømsbekendtgørelsen) og  

 bistand til Elektricitetsrådet til dettes gennemførelse af  

 tilsyn og undersøgelse af stærkstrømsanlæg i  

 medfør af stærkstrømsloven.
Ved elreformen er det i 1999 blevet præciseret i elforsyningsloven,  

 hvilke opgaver netvirksomhederne skal udføre som offentlige  

 forpligtelser.
Det blev bl.a. præciseret, at netvirksomhederne i  

 medfør af § 22, stk. 1, nr. 7, skal give rådgivning til  

 forbrugerne om elsikkerhedsmæssige spørgsmål.
Samtidig er netvirksomhederne blevet underlagt en  

 indtægtsrammeregulering.
Som udgangspunkt er virksomhedernes  

 driftsomkostninger blevet omfattet af et effektivitetskrav, idet  

 omkostningerne gradvist skal reduceres inden for nærmere fastsatte  

 rammer.
Netvirksomhederne har dog fået mulighed for at indregne visse  

 omkostninger til gennemførelse af pålagte offentlige  

 forpligtelser med de faktisk afholdte nødvendige omkostninger.  

 Netvirksomhederne kan indregne deres nødvendige omkostninger til  

 rådgivningen over for forbrugerne i medfør af § 22, stk. 1, nr.  

 7, uden reduktion.
Netvirksomhedernes øvrige hidtidige opgaver vedrørende  

 elsikkerhed (information og rådgivning til elinstallatører og  

 andre elfagfolk, bistand til Elektricitetsrådets tilsyn og  

 undersøgelser) blev ikke nævnt i elforsyningsloven, men er  

 hidtil blevet videreført af netvirksomhederne.
Det må imidlertid  

 forudses, at udførelsen af disse andre elsikkerhedsmæssige  

 opgaver vil kunne blive reduceret og eventuelt helt bortfalde som  

 følge af indtægtsrammereguleringen.
For at fastholde netvirksomhedernes  

 elsikkerhedsaktiviteter på et sagligt velbegrundet niveau  

 foreslås det derfor præciseret i elforsyningsloven, at  

 netvirksomhederne foruden aktiviteterne over for forbrugerne også skal  

 give rådgivning og information om sikkerhedsmæssige  

 spørgsmål til elinstallatører og andre elfagfolk, og at  

 netvirksomhederne skal bistå Elektricitetsrådet med tilsyn og  

 undersøgelser af stærkstrømsanlæg.
Omkostningerne  

 for netvirksomhederne forventes ikke forøget i forhold til det  

 oprindelige niveau.
 Konsekvensen af lovændringen vil herefter være, at  

 netvirksomhederne kan indregne nødvendige omkostninger til disse  

 aktiviteter i deres priser over for forbrugerne.
 De foreslåede ændringer af elforsyningsloven vil være en  

 foreløbig løsning, idet en mere langsigtet løsning  

 forudsætter, at der er mulighed for en samlet udlicitering af opgaver  

 og dermed en ændret finansiering af ordningen.
Baggrunden er, at en udlicitering af opgaver kan vise sig  

 hensigtsmæssig som følge af bl.a. strukturændringer i  

 elselskabernes organisering.
Allerede i dag er der nogle netvirksomheder, der  

 ikke har tilstrækkelig viden og teknisk kapacitet til at udføre  

 det tilsyn, som de er pålagt i medfør af  

 stærkstrømsloven (det såkaldte 10 % tilsyn). Desuden vil  

 der opstå interessekonflikter, efterhånden som elselskaberne i  

 stigende omfang går ind på at drive  

 elinstallatørvirksomhed.
Begge disse tendenser ventes at tage til.  

 Derved vil det på sigt formentlig blive nødvendigt at inddrage  

 andre end netvirksomhederne særligt i tilsynsopgaven og information og  

 rådgivning til elinstallatører og andre elfagfolk.
En  

 udlicitering vil også medføre en betydelig bedre mulighed for at  

 sikre, at opgaverne udføres bedst og billigst muligt, og at der bliver  

 en fri konkurrence på området.
Endvidere er der en naturlig  

 sammenhæng mellem informations- og rådgivningsopgaver og den  

 praktiske gennemførelse af tilsynsopgaverne, som gør det  

 naturligt at udbyde dem samlet.
Lovforslaget indeholder derfor en ændring af  

 stærkstrømsloven, hvorved der skabes de nødvendige  

 hjemler til, at Elektricitetsrådet på sigt kan foretage  

 udlicitering af visse af elsikkerhedsopgaverne.
Omkostningerne ved de udbudte  

 opgaver dækkes ved afgifter opkrævet af de systemansvarlige  

 virksomheder, jf. bemærkningerne til § 5, nr. 3.
Bestemmelser om disse forhold indgik sammen med andre elementer i et  

 forslag til lov om ændring af stærkstrømsloven, som skulle  

 fremsættes af by- og boligministeren i november 2001, men som bortfaldt  

 ved udskrivelsen af folketingsvalget.
Under hensyn til, at bestemmelserne har  

 en sammenhæng med offentlige forpligtelser, som påhviler  

 netvirksomhederne, er det fundet hensigtsmæssigt at medtage  

 bestemmelserne i nærværende lovforslag.
6. Beredskab Energivirksomheders arbejde med beredskab er i øjeblikket reguleret  

 ved pålæg i henhold til beredskabslovens § 28, stk. 1. Det anses  

 dog for mere hensigtsmæssigt, at denne regulering foretages som en del  

 af den pågældende sektorlovgivning.
Der foreslås derfor  

 indsat bestemmelser om beredskab i lovene om el-, naturgas- og varmeforsyning  

 samt lov om pligtige lagre for mineralolie og mineralolieprodukter.
Dette  

 beredskab skal omfatte det civile beredskab efter beredskabsloven, jf.  

 lovbekendtgørelse nr. 912 af 2. oktober 2000, der især er rettet  

 mod krise- og krigssituationer, samt katastrofer og andre  

 ekstraordinære situationer i fredstid.
 Baggrunden herfor er, at de enkelte ministre efter beredskabsloven inden  

 for hver deres område skal planlægge og træffe  

 foranstaltninger til udførelse af opgaver vedrørende det civile  

 beredskab, dvs. med henblik på under krise eller krig at  

 videreføre samfundets funktioner samt yde støtte til landets  

 forsvar.
Hensigten med de foreslåede bestemmelser er, at de skal erstatte de  

 nuværende pålæg, således at de pågældende  

 virksomheder som led i sektorlovgivningen skal etablere det fornødne  

 beredskab som en normal og integreret del af deres virksomhed.
Omkostningerne  

 ved beredskabet afholdes af den enkelte virksomhed.
Hensigten er endvidere at give hjemmel til at fastsætte mere  

 detaljerede regler om beredskabet.
En sådan regulering kan f.eks.  

 tænkes foretaget på følgende områder:
a)	kortlægning og vurdering af risici i forbindelse med  

 beredskabssituationer og andre ekstraordinære situationer med henblik  

 på at vurdere behovet for indsats for at imødegå disse  

 risici, f.eks. ved gennemførelse af risiko- og  

 sårbarhedsanalyser, b)	forebyggende foranstaltninger f.eks. for at reducere risikoen for,  

 at beredskabssituationer og andre ekstraordinære situationer  

 indtræffer eller for at give øget robusthed over for  

 sådanne situationer, c)	konsekvensreducerende foranstaltninger i tilfælde af, at  

 beredskabssituationer og andre ekstraordinære situationer  

 indtræffer, d)	genopretningsforanstaltninger efter skader som  

 følge af beredskabssituationer og e)	løbende vedligeholdelse af beredskabet bl.a. ved  

 øvelser og anden kompetenceudvikling.
7. Økonomiske og administrative konsekvenser for staten,  

 amtskommuner og kommuner 7.1. Administrative konsekvenser Lovforslaget forventes ikke at have administrative  

 konsekvenser for staten, amtskommuner og kommuner.
Eventuelle  

 forøgede administrative opgaver i Økonomi- og  

 Erhvervsministeriet i forbindelse med bestemmelserne forventes varetaget  

 inden for de bestående rammer.
7.2. Økonomiske konsekvenser Bestemmelserne om eloverløb: Den systemansvarlige virksomhed  

 får med lovforslaget beføjelser til at reducere eller afbryde  

 levering af elektricitet til elforsyningsnettet fra decentrale  

 kraftvarmeproduktionsanlæg, vindmøller m.v., hvis det er  

 påkrævet for at undgå kritisk eloverløb.
De  

 systemansvarlige virksomheders betaling til producenter for reduktion eller  

 afbrydelse af elleveringen indregnes i forbrugerprisen for elektricitet.  

 Betalingen til producenterne efter den foreslåede ordning forventes kun  

 at føre til ubetydelige ekstra omkostninger i forhold til den  

 nuværende ordning.
Den foreslåede ordning vil mindske risikoen  

 for omkostninger i forbindelse med sammenbrud i nettet.
 Bestemmelsen om indregning af kapacitetsomkostninger: Da  

 formålet med bestemmelsen er at minimere den umiddelbare  

 påvirkning af forbrugerpriserne af de systemansvarlige virksomheders  

 omkostninger til sikring af mindste produktionskapacitet, har lovforslaget  

 positive økonomiske konsekvenser for stat, amter og kommuner som  

 elforbrugere.
 Bestemmelserne om overtagelse af nødlidende  

 vindmøller forventes samlet set ikke at have negative  

 økonomiske konsekvenser for stat, amter og kommuner.
Efter de gældende bestemmelser har ejere af nødlidende  

 vindmøller et retskrav på statslig overtagelse, idet VE-fonden  

 ikke er blevet oprettet.
Lovforslaget giver mulighed for, at de  

 systemansvarlige virksomheder efter aftale med økonomi- og  

 erhvervsministeren kan overtage nødlidende vindmøller, som  

 staten har overtaget.
I det omfang dette sker, vil statslige udgifter til  

 overtagelsen blive nedbragt.
Staten har endnu ikke overtaget nogen  

 vindmølle efter disse bestemmelser, og overtagelsesordningen forventes  

 at få meget begrænset anvendelse.
 Bestemmelserne om elsikkerhed og beredskab vurderes ikke at  

 have økonomiske konsekvenser for staten, amtskommuner og kommuner.
8. Økonomiske og administrative konsekvenser for  

 erhvervslivet 8.1. Administrative konsekvenser Lovforslagets bestemmelser om overtagelse af  nødlidende  

 vindmøller på grund af ændrede pristillæg efter  

 § 59, stk. 1, ventes at indebære meget beskedne administrative opgaver  

 for de systemansvarlige virksomheder.
 Lovforslaget vurderes at ikke at have administrative konsekvenser for  

 erhvervslivet i øvrigt.
8.2. Økonomiske konsekvenser Erhvervsvirksomhedernes forbrugerpriser for elektricitet vil blive  

 påvirket af lovforslagets bestemmelser om  eloverløb,  

indregning af kapacitetsomkostninger og overtagelse af  

 nødlidende vindmøller  i samme omfang, som  

 forbrugerpriserne for staten, amtskommunerne og kommunerne bliver  

 påvirket.
Der henvises til afsn. 7 ovenfor.
Lovforslagets bestemmelser om elsikkerhed og beredskab  

 forventes ikke at indebære merudgifter for erhvervslivet.
Der er tale  

 om en lovfæstelse af igangværende aktiviteter.
9. Miljømæssige konsekvenser Lovforslagets bestemmelser om eloverløb vurderes at have  

 miljømæssige konsekvenser, idet miljøbelastningen fra  

 kraftvarmeproduktionsanlæg vil blive formindsket, i det omfang  

 elproduktionen på disse anlæg bliver nedreguleret eller afbrudt  

 som følge af produktionsomlægninger.
 Lovforslagets bestemmelser om indregning af kapacitetsomkostninger,  

 elsikkerhed, overtagelse af nødlidende vindmøller og  

beredskab vurderes ikke at have miljømæssige  

 konsekvenser.
10. Samfundsøkonomiske konsekvenser Det vurderes, at lovforslagets bestemmelser om eloverløb har  

 positive samfundsøkonomiske konsekvenser i og med, at bestemmelserne  

 giver bedre mulighed for at forebygge kritisk eloverløb med deraf  

 følgende nedbrud i elforsyningsnettet, inden der foreligger en  

 egentlig nødsituation.
Fordelen lader sig imidlertid ikke umiddelbart  

 opgøre.
 Lovforslagets bestemmelser om indregning af kapacitetsomkostninger  

 vurderes ikke at have nævneværdige samfundsøkonomiske  

 konsekvenser.
 Det vurderes, at forslagets bestemmelser om overtagelse af  

 nødlidende vindmøller, elsikkerhed og beredskab ikke  

 umiddelbart har samfundsøkonomiske konsekvenser.
11. Forholdet til EU-retten Forslagets bestemmelser vurderes ikke at have EU-retlige konsekvenser.
12. Høring Lovforslaget er den 13. februar 2002 sendt i høring til  

 nedennævnte myndigheder og organisationer:
 Kommunernes Landsforening, Københavns Kommune, Frederiksberg  

 Kommune, Amtsrådsforeningen, Justitsministeriet,  

 Miljøministeriet, Finansministeriet, Dansk Energi, Elfor, Dansk  

 Industri, Danmarks Vindmølleforening, Energi E2 A/S, Elsam A/S, Eltra,  

 Elkraft System, Danske Fjernvarmeværkers Forening, Foreningen danske  

 Kraftvarmeværker, Energitilsynet, Forbrugerrådet, Foreningen for  

 Slutforbrugere af Energi, Landbrugsrådet, De danske Landboforeninger,  

 Organisationen for Vedvarende Energi, Vindmøllefabrikantforeningen,  

 Vindmølleindustrien, Håndværksrådet, Indukraft,  

 Elektricitetsrådet, Naturgasselskabernes Beredskabsudvalg, Foreningen  

 Danske Olieberedskabslagre, Olieselskabernes  

 Fællesrepræsentation, Indenrigsministeriet, Beredskabsstyrelsen,  

 Forsvarsministeriet.
 Energistyrelsen har modtaget henvendelser om lovforslaget fra  

 Affaldsteknisk Samarbejde, Renosam og ELFO (Tekniq).
13. Fokuspanel I samråd med Erhvervs- og Selskabsstyrelsens Center  

 for Administrative Lettelser er det vurderet, at det vil være  

 unødigt byrdefuldt for virksomhederne at deltage i en  

 panelundersøgelse.
Dette skyldes, at ændringen af lov om  

 elforsyning m.m. ikke bør have væsentlige administrative  

 konsekvenser for erhvervslivet som helhed, fordi elementerne om indregning af  

 omkostninger, kritiske eloverløb og overtagelse af nødlidende  

 vindmøller kun omfatter 2 systemansvarlige virksomheder.
Dertil  

 kommer, at elementet om elsikkerhed udelukkende er en stadfæstelse af  

 gældende praksis.
I forbindelse med kravene til beredskab foreligger der  

 ikke umiddelbart krav om nye administrative opgaver for de omfattede  

 virksomheder.
Dog vil de efterfølgende bekendtgørelser blive  

 vurderet i forhold til en forelæggelse for et test- eller fokuspanel.  

 Dette vil ske i samråd med Erhvervs- og Selskabsstyrelsens Center for  

 Administrative Lettelser.
Vurdering af konsekvenser af lovforslaget Positive konsekvenser/ mindreudgifter Negative konsekvenser/ merudgifter Økonomiske konsekvenser for stat, kommuner og amtskommuner Indregning af kapacitetsomkostninger over 10 år ventes at  

 føre til lavere forbrugerpriser - Administrative konsekvenser for stat, kommuner og amtskommuner - Beskedne administrative opgaver for de systemansvarlige virksomheder ved  

 overtagelse af nødlidende vindmøller Økonomiske konsekvenser for erhvervslivet Ændret indregning af kapacitetsomkostninger over 10 år ventes  

 at føre til lavere forbrugerpriser - Administrative konsekvenser for erhvervslivet - - Miljømæssige konsekvenser Reduktion af emissioner p.g.a. nedregulering af elproduktion fra  

 kraftvarmeværker - Samfundsøkonomiske konsekvenser Forbedrede muligheder for at forebygge kritisk eloverløb - Forholdet til EF-retten Lovforslaget ventes ikke at have EU-retlige konsekvenser.
Bemærkninger til lovforslagets enkelte  

 bestemmelser Til § 1 Til nr. 1 Ændringen er en konsekvens af, at  

 energiområdet er overført fra miljø- og energiministeren  

 til økonomi- og erhvervsministeren ved regeringsdannelsen i november  

 2001.
Til nr. 2 (§ 22, stk. 1, nr. 7) Der er tale om en konsekvensændring som følge  

 af ændringsforslag nr. 3.
Til nr. 3 (§ 22, stk. 1, nr. 8) Ved den foreslåede § 22, stk. 1, nr. 8,  

 pålægges netvirksomhederne at give rådgivning og  

 information om elsikkerhedsmæssige spørgsmål til  

 forbrugerne, elinstallatører og andre elfagfolk.
Endvidere  

 pålægges netvirksomhederne at bistå  

 Elektricitetsrådet med gennemførelse af tilsyn og  

 undersøgelse af stærkstrømsanlæg.
Hidtil har  

 netvirksomhederne i medfør af § 22, stk. 1, nr. 7, alene været  

 pålagt at give rådgivning om elsikkerhedsmæssige  

 spørgsmål til forbrugerne.
 Aktiviteterne over for forbrugerne vil typisk være  

 informationskampagner, skoleundervisning og individuel vejledning.  

 Information og rådgivning til elinstallatører og andre elfagfolk  

 vil bl.a. være besvarelse af forespørgsler vedrørende de  

 tekniske bestemmelser i stærkstrømsbekendtgørelsen.  

 Netvirksomhedernes bistand til Elektricitetsrådet foregår i  

 forbindelse med, at Elektricitetsrådet foretager tilsyn og  

 undersøgelse af stærkstrømsanlæg i  

 pågældende netvirksomheds forsyningsområde.
I medfør af § 22, stk. 4, kan økonomi- og  

 erhvervsministeren fastsætte regler om gennemførelsen af  

 bestemmelserne, herunder regler om afgrænsning af opgaverne.
Der vil  

 bl.a. kunne fastsættes regler om rådgivnings- og  

 informationsaktiviteternes indhold, målgrupper og hyppighed og om  

 Elektricitetsrådets adgang til at rekvirere bistand fra  

 netvirksomhederne til tilsynsopgaverne.
Netvirksomhederne har mulighed for at indregne  

 omkostninger til visse lovpålagte offentlige forpligtelser i deres  

 priser over for forbrugerne med de faktisk afholdte nødvendige  

 omkostninger.
Som nævnt i afsn. 5 i almindelige bemærkninger er  

 det hensigten, at visse elsikkerhedsopgaver på sigt skal kunne  

 udliciteres.
I det omfang det sker, forudsættes det, at  

 netvirksomhederne ophører med at udføre pågældende  

 aktivitet som en del af deres pålagte opgaver.
 Administrationen af bestemmelserne ventes henlagt til  

 Elektricitetsrådet.
Til nr. 4 (§ 27 c) Den nugældende § 27 c omhandler de procedurer, der  

 gælder for aktørerne i elmarkedet umiddelbart inden og i selve  

 driftsdøgnet, herunder hvilken betaling den systemansvarlige  

 virksomhed skal yde, når der opkræves omlægninger i  

 aktørernes planlagte og godkendte transaktioner. § 27 c foreslås  

 ændret således, at det bliver muligt for den systemansvarlige  

 virksomhed også at nedregulere eller afbryde miljøvenlige  

 produktionsanlæg (decentrale og industrielle  

 kraftvarmeproduktionsanlæg VE-anlæg og  

 affaldsforbrændingsanlæg), idet der indsættes nye stk. 5 og  

 9. Samtidig er der foretaget en række ændringer og redigeringer i  

 de hidtidige stk. 2-4 og 7-8, mens de hidtidige stk. 1, 5 og 6 ikke er  

 ændrede.
For en samlet beskrivelse af det nuværende system  

 henvises i øvrigt til afsn. 2 b i de almindelige  

 bemærkninger.
Stk. 1 er uændret.
Det fremgår af  

 bestemmelsen, at den systemansvarlige virksomhed for det følgende  

 driftsdøgn skal offentliggøre oplysninger om  

 overføringskapaciteten i transmissionsnettet.
Brugerne af nettet kan  

 herefter indrette deres kommercielle dispositioner inden for disse  

 rammer.
I stk. 2 er første sætning  

 uændret.
Det fremgår heraf, at brugere af elforsyningsnettet skal  

 anmelde planer for elproduktion, elforbrug og elhandel for det  

 følgende driftsdøgn til den systemansvarlige virksomhed.  

 Brugerne omfatter aktørerne på elmarkedet (elproducenter,  

 elhandlere og forbrugere, som køber elektricitet direkte). Det  

 præciseres i 2. sætning, hvad der hidtil har været  

 gældende i praksis, at  der ikke er anmeldelsespligt for elproduktion,  

 som omfattes af aftagepligt til faste afregningspriser i henhold til § 57,  

 stk. 1, nr. 1 (elektricitet fra decentrale, herunder industrielle,  

 kraftvarmeproduktionsanlæg og elproduktionsanlæg, der producerer  

 VE-elektricitet eller anvender affald som brændsel). Det skal ses i  

 sammenhæng med, at de ikke deltager i elmarkedet, og at den  

 systemansvarlige virksomhed varetager balanceringen og opstiller prognoser  

 for disse anlæg.
I stk. 3, som bortset fra redaktionelle  

 præciseringer svarer til gældende stk. 3, bestemmes, at  

 aktørernes indmeldte planer skal godkendes af den systemansvarlige  

 virksomhed inden starten af det følgende driftsdøgn.
Den  

 systemansvarlige virksomhed kan i forbindelse med godkendelsen kræve  

 omlægninger i de anmeldte planer af hensyn til forsyningssikkerheden.  

 Det skal ses i sammenhæng med, at den systemansvarlige virksomhed skal  

 opretholde den tekniske kvalitet og balance inden for det  

 sammenhængende elforsyningssystem, jf. § 27 a, stk. 1, nr. 1.  

 Omlægninger sker typisk ved, at den systemansvarlige virksomhed  

 beordrer op- og nedreguleringer i produktionsomfanget, herunder eventuelt  

 afbrydelse af produktionsanlæg, eller opstart af  

 produktionsanlæg.
Der kan i den forbindelse også ske reduktion  

 eller afbrydelse af produktionen fra miljøvenlige  

 produktionsanlæg i medfør af bestemmelserne i stk. 5.
Stk. 4 giver den systemansvarlige virksomhed  

 mulighed for at påbyde elproduktionsvirksomheder at ændre  

 produktionsomfang eller igangsætte produktion, efter at planerne er  

 godkendt.
Betingelsen er som i stk. 3, at omlægningen er  

 nødvendig af hensyn til forsyningssikkerheden.
Det er præciseret  

 i forhold til den hidtidige formulering, at der er tale om reguleringer efter  

 planfasen.
Også i denne fase kan der ske reduktion eller afbrydelse af  

 produktionen fra miljøvenlige produktionsanlæg i medfør  

 af bestemmelserne i stk. 5. Andet punktum i gældende stk. 4 om betaling  

 er flyttet til stk. 6.
Stk. 5 er ny.
Bestemmelsen præciserer den  

 prioritering eller fortrinsret til at levere til elforsyningsnettet, som  

 tilkommer elproduktion fra decentrale og industrielle  

 kraftvarmeproduktionsanlæg og elproduktionsanlæg, der producerer  

 VE-elektricitet eller anvender affald som brændsel.
Bestemmelsen  

 gælder både for anlæg, som omfattes af bestemmelserne i §  

 57, stk. 1, nr. 1, om aftagepligt til fastsatte afregningspriser, og for  

 VE-anlæg, som ikke omfattes af denne forpligtelse, jf. § 59 a om  

 VE-anlæg, som er opført efter påbud i medfør af den  

 tidligere elforsyningslov.
Ifølge bestemmelsen kan den systemansvarlige  

 virksomhed, når virksomheden foretager omlægninger som  

 nævnt i stk. 3 og 4, kun under nærmere angivne  

 forudsætninger afbryde eller reducere elproduktion fra de her  

 omhandlede prioriterede anlæg.
Det er således en betingelse for  

 at reducere eller afbryde den prioriterede elproduktion, at en reduktion af  

 elproduktion fra andre anlæg (d.v.s. centrale kraft- og  

 kraftvarmeanlæg) ikke er tilstrækkelig til at opretholde den  

 tekniske kvalitet og balance i det sammenhængende elforsyningssystem.  

 Bestemmelsen gælder ved omlægninger såvel i planfasen, jf.  

 stk. 3, som i driftsdøgnet, jf. stk. 4. Den systemansvarlige  

 virksomhed skal således i første omgang udnytte  

 reguleringsmulighederne på de centrale produktionsanlæg.
Det  

 må antages, at der i praksis kun vil være behov for reduktion  

 eller afbrydelse af de prioriterede anlæg ved udsigt til kritisk  

 eloverløb.
Om betaling henvises til bemærkningerne til stk.  

 6.
 Det er ikke hensigten, at den systemansvarlige skal kunne  

 påbyde de prioriterede anlæg at øge deres produktion,  

 så at de dermed kan indgå i den systemansvarlige virksomheds  

 almindelige balancehåndtering, således som den systemansvarlige  

 virksomhed kan gøre for de øvrige anlægs vedkommende.
Stk. 6 fastlægger betalingen for den  

 systemansvarlige virksomheds foretagne omlægninger i elsystemet.  

 Bestemmelserne er i princippet uændrede i forhold til tidligere.
Det er  

 præciseret, at bestemmelserne gælder omlægninger som  

 nævnt i stk. 3-5.
Udgangspunktet er, at den systemansvarlige virksomhed skal  

 yde betaling, hvis virksomheden forlanger omlægninger som nævnt i  

 stk. 3-5, dvs. både ved omlægninger i planfasen og i  

 driftsdøgnet, herunder også ved reduktion eller afbrydelse af  

 prioriterede anlæg.
Under visse betingelser skal den systemansvarlige  

 virksomhed dog ikke yde betaling, hvis virksomheden forlanger  

 omlægninger i forhold til de anmeldte planer som nævnt i stk. 3,  

 inden disse planer er godkendt, dvs. i planfasen.
Betingelserne er, at  

 omlægningerne skal være nødvendige for ikke at overskride  

 den af den systemansvarlige virksomhed offentliggjorte  

 overføringskapacitet i elforsyningsnettet eller for at bringe balance  

 i brugernes indmeldte og planlagte elproduktion, elforbrug og elhandel.  

 Endvidere gives der ikke betaling i nødsituationer som nævnt i  

 stk. 7.
Bestemmelserne om betaling i stk. 6 gælder som  

 udgangspunkt for de prioriterede anlæg som nævnt i stk. 5  

 på linie med andre anlæg.
Dog kan den systemansvarlige virksomhed  

 ikke kræve omlægning uden betaling i planfasen, for så vidt  

 angår prioriterede anlæg, som omfattes af § 57, stk. 1, nr. 1, om  

 aftagepligt til fastsatte afregningspriser.
Det følger af, at ejerne  

 af disse anlæg ikke skal indgive planer for deres produktion, jf.  

 bemærkningerne til stk. 2.
 Principperne for betaling fra den systemansvarlige  

 virksomhed for omlægninger er uændret i forhold til de hidtidige  

 regler i § 27 c og hidtidig praksis.
Betalingen til elproducenten for opregulering af  

 produktionsomfang og igangsættelse af ny produktion vil være en  

 kompensation for meromkostninger, som påføres af den  

 systemansvarlige virksomhed ved omlægningen.
Betalingen til  

 elproducenten fastsættes som udgangspunkt som markedsprisen for  

 regulerkraft, d.v.s. elektricitet, som den systemansvarlige virksomhed via  

 markedet i almindelighed har mulighed for at indkøbe med kort varsel  

 for at opretholde balancen i elforsyningssystemet.
Hvis der ikke i en konkret  

 driftstime foreligger en markedspris for regulerkraft, og den berørte  

 elproducents omkostninger afviger væsentligt fra markedsprisen,  

 fastsættes prisen ved aftale mellem den systemansvarlige virksomhed og  

 elproducenten.
Betalingen for nedreguleringer eller afbrydelser vil  

 være en kompensation for tabt nettoindtjening som følge af  

 omlægningen.
Størrelsen af elproducentens nettotab vil bero  

 på de konkrete forhold, men størrelsen vil som udgangspunkt  

 være beskeden.
Ved aftale om ellevering vil køberen i denne  

 situation fortsat blive forsynet med elektricitet gennem  

 elforsyningssystemet.
Dog fastsættes betalingen for nedregulering eller  

 afbrydelse af elproduktion fra decentrale og industrielle  

 kraftvarmeværker, VE-anlæg og  

 affaldsforbrændingsanlæg således, at den i videst mulig  

 omfang modsvarer elproducentens mistede dækningsbidrag.
Det skal ses i  

 sammenhæng med, at elektriciteten fra disse anlæg ikke  

 sælges på markedsvilkår, men modtager en fast  

 afregningspris eller pristillæg.
 Stk. 7 om omlægninger uden betaling i  

 særligt angivne nødstilfælde er uændret (tidligere  

 stk. 6). Bestemmelsen omfatter alle anlæg, herunder de prioriterede og  

 aftagepligtige.
I stk. 9, der er ny, fastsættes, at  

 omlægninger af anlæg som nævnt i stk. 3-5 skal ske efter  

 objektive kriterier, som fastsættes af den systemansvarlige virksomhed  

 på grundlag af samfundsøkonomiske og miljømæssige  

 hensyn.
Kriterierne skal afspejle de forskellige samfundsøkonomiske og  

 miljømæssige forhold ved de enkelte produktionsanlæg.
Det  

 må forventes, at centrale kondenskraftværker reguleres før  

 de centrale kraftvarmeværker, men dette vil bero på en  

 nærmere vurdering.
Også mellem de miljøvenlige anlæg skal  

 der foretages en prioritering inddelt i praktisk anvendelige kategorier,  

 således at der kan opstilles en rangfølge under hensyn til  

 forskellige forhold, herunder også økonomiske og  

 driftsmæssige.
Der skal således blandt andet kunne tages hensyn  

 til følgevirkninger af en nedregulering af kraftvarmeanlæg,  

 herunder risikoen for produktionstab ved nedregulering af elproduktion i  

 industrielle kraftvarmeanlæg.
Vindmøller vil almindeligvis  

 være de sidste anlæg, som afbrydes.
 Der vil kunne fastsættes særlige force  

 majeure-klausuler i kriterierne for at tage højde for, at tekniske  

 forhold i særlige situationer kan kræve en anden prioritering.  

 Kriterierne finder ikke anvendelse i nødsituationer som nævnt i  

 stk. 7 under hensyn til behovet for hurtig regulering.
Endvidere skal den systemansvarlige virksomhed  

 fastsætte objektive kriterier for beregning af betalingen for reduktion  

 eller afbrydelse af anlæg, som omfattes af stk. 5. Kriterierne  

 fastsættes på grundlag af en vurdering af den forventede  

 elproduktion fra pågældende anlæg i reduktions- eller  

 afbrydelsesperioden.
Kriterierne skal sikre, at betalingen er rimelig i  

 forhold til anlæggets kapacitet og den forventede elproduktion i den  

 periode, hvor reduktionen eller afbrydelsen sker.
Ved vindmøller vil  

 vindforholdene få væsentlig betydning.
Ved decentrale  

 kraftvarmeanlæg vil klimatiske forhold og andre forhold af betydning  

 for varme- og elproduktionen, herunder eventuelle varmelagre, have  

 betydning.
Stk. 10 (tidligere stk. 7) er ændret,  

 således at de kriterier, som den systemansvarlige virksomhed  

 fastsætter i medfør af det nye stk. 9, skal være  

 tilgængelige for brugere og potentielle brugere af det kollektive  

 elforsyningsnet.
Reglerne skal anmeldes til økonomi- og  

 erhvervsministeren.
Stk. 11 (tidligere stk. 8) er ændret,  

 således at de regler og kriterier, som den systemansvarlige virksomhed  

 fastsætter i medfør af det nye stk. 9, kan indbringes for  

 økonomi- og erhvervsministeren.
Ministeren kan give pålæg  

 om ændring af reglerne og kriterierne.
Til nr. 5 (§ 27 e) Det foreslås med bestemmelsen i § 27 e, at de  

 systemansvarlige virksomheders omkostninger til opretholdelse af den i § 27  

 a, stk. 1, nr. 2, nævnte produktionskapacitet i perioden 1. januar 2000  

 til og med den 31. december 2003 skal indregnes i priserne med lige store  

 årlige beløb i 10 år i perioden mellem 1. januar 2000 og  

 31. december 2010. Indregningsperioden på 10 år skal  

 således falde inden for en periode på 11 kalenderår.
 Energitilsynet har på et møde den 26.  

 november 2001 truffet afgørelse om, at de omhandlede omkostninger  

 må anses for nødvendige omkostninger i medfør af  

 elforsyningslovens § 69, stk. 1, og som følge heraf kan indregnes i  

 priserne, jf. § 71, stk. 1.
 Den systemansvarlige virksomhed Eltra har allerede i  

 medfør af § 27a, stk. 1, nr. 2, opkrævet en tiendedel af den  

 samlede betaling for den i lovforslaget omhandlede mindste  

 produktionskapacitet over tarifferne i hvert af årene 2000 og 2001.  

 Elkraft System har foretaget den tilsvarende opkrævning i 2001.
 I sin afgørelse af 26. november 2001 godkendte  

 Energitilsynet, at udgifterne vedrørende 2000 og 2001 betragtes som en  

 samlet underdækning, der i nødvendigt omfang vil kunne indregnes  

 i tarifferne for 2004 og 2005. Underdækningen fremkommer ved, at  

 betalingen ifølge afgørelsen skal ske over 4 år og ikke  

 over 10 år.
 Med dette lovforslag vil der ikke blive tale om nogen  

 underdækning for årene 2000 og 2001, idet de af selskaberne  

 faktiske indregnede beløb i årene 2000 og 2001 har baseret sig  

 på, at indregning ville ske over 10 år.
 For Eltras vedkommende vil indregningen i tarifferne  

 hermed være afsluttet med udgangen af 2009, mens indregningen i  

 tarifferne for Elkraft Systems vedkommende vil være afsluttet med  

 udgangen af 2010.
Til nr. 6 (§ 59, stk. 2) Ophævelsen af § 59, stk. 2, er en konsekvens af  

 forslaget om, at de systemansvarlige virksomheder kan overtage VE-fondens  

 opgaver vedrørende overtagelse af nødlidende vindmøller,  

 jf. bemærkningerne til nr. 8.
Til nr. 7 (§ 59 a, stk. 2) Ændringen er en konsekvens af, at der nu  

 indføres regler om prioritering af elektricitet fra bl.a.  

 VE-anlæg i den foreslåede § 27 c, stk. 5, jf.  

 bemærkningerne til nr. 4.
Til nr. 8 (§ 66) Der foretages visse ændringer i  

 overtagelsesordningen for økonomisk nødlidende  

 vindmøller i medfør af § 66.
Ifølge stk. 1 påhviler det VE-fonden  

 at overtage den nødlidende vindmølle efter anmodning fra  

 vindmølleejeren.
Som hidtil skal vindmølleejeren kunne  

 dokumentere, at vedkommende ikke vil kunne afvikle restgælden på  

 lån optaget til finansiering af en vindmølle på grund af  

 ændrede pristillæg til vindmølleelektricitet fastsat i  

 medfør af § 59, stk. 1. I den forbindelse tages der udgangspunkt i  

 gældsforholdene på tidspunktet for anmodningen om overtagelse.
I  

 forhold til den hidtidige formulering præciseres det, at bestemmelserne  

 gælder for lån optaget til finansiering af vindmøllen,  

 uanset om lånet er optaget med sikkerhed i vindmøllen.
Det præciseres endvidere, at den systemansvarlige  

 virksomhed overtager vindmøllen fra ejeren, når betingelserne  

 ifølge stk. 1 er opfyldt.
Der tilsigtes ikke en  

 realitetsændring, da vindmølleejerens krav på overtagelse  

 antages at følge af den hidtidige formulering af stk.1, hvorefter  

 vindmølleejeren kan anmode om overtagelse, når betingelserne er  

 opfyldt.
Ifølge stk. 3, som er ny, varetager  

 økonomi- og erhvervsministeren VE-fondens opgaver med at overtage  

 nødlidende vindmøller, indtil VE-fonden oprettes.
Bestemmelsen  

 er en konsekvens af, at VE-fonden endnu ikke blevet oprettet, og at  

 forpligtelsen til at overtage de pågældende vindmøller  

 derfor påhviler staten.
I forslag til finanslov for 2002 bemyndiges  

 økonomi- og erhvervsministeren til at overtage nødlidende  

 vindmøller i medfør af § 66, indtil VE-fonden eller en  

 erstatning herfor er oprettet.
Der er til dato ikke blevet overtaget nogen  

 vindmølle efter bestemmelserne i § 66.
Da det må anses for uhensigtsmæssigt, at  

 staten bliver ejer af eventuelle overtagne vindmøller, er der i  

stk. 4, som er ny, givet adgang til, at den systemansvarlige  

 virksomhed efter anmodning kan overtage en vindmølle, som  

 økonomi- og erhvervsministeren har overtaget i medfør af stk.  

 3, imod at betale statens omkostninger og overtage statens forpligtelser  

 vedrørende vindmøllen, d.v.s. dække afholdte udgifter til  

 restgælden eller indtræde i forpligtelsen til at betale  

 gælden.
Den systemansvarlige virksomhed vil således kunne  

 overtage den pågældende vindmølle efter aftale med  

 økonomi- og erhvervsministeren, idet priser og betingelser for  

 overtagelsen vil blive fastsat ved aftalen mellem parterne.
Ordningen i stk.  

 4 vil omfatte vindmøller, som overtages af økonomi- og  

 erhvervsministeren inden tidspunktet for oprettelsen af VE-fonden, herunder  

 også vindmøller, hvor der er ansøgt om overtagelse inden  

 lovforslagets fremsættelse.
Det fremgår videre af bestemmelsen, at den  

 systemansvarlige virksomhed skal nedtage, drive eller videresælge  

 vindmøllen på de for elforbrugerne gunstigst mulige betingelser.  

 Dette indebærer, at de systemansvarlige virksomheder skal stræbe  

 efter at minimere de omkostninger, som elforbrugerne skal bære,  

 når de vælger mellem de forskellige løsninger.
Det  

 forudsættes, at virksomheden alene fortsætter driften af en  

 overtaget vindmølle med henblik på senere at kunne  

 videresælge vindmøllen på fordelagtige vilkår.
 Det præciseres i stk. 5, at den  

 systemansvarlige virksomheds nettoomkostninger i forbindelse med en  

 vindmølle, som virksomheden overtager i medfør af stk. 4, kan  

 indregnes i virksomhedens priser til forbrugerne efter bestemmelserne i § 71.  

 Ifølge denne bestemmelse kan de systemansvarlige virksomheder i  

 priserne indregne nødvendige omkostninger som nævnt i § 69, stk.  

 1. For at sikre gennemsigtighed omkring omkostningerne ved overtagelse, drift  

 m.v. af vindmøllen skal den systemansvarlige virksomhed  

 regnskabsmæssigt adskille indtægter og udgifter vedrørende  

 overtagelsen af vindmøllen fra virksomhedens øvrige  

 opgaver.
Ifølge stk. 6 kan økonomi- og  

 erhvervsministeren fastsætte regler om overtagelsesordningens omfang og  

 anvendelse, herunder regler om ordningens ophør.
Der vil herunder  

 bl.a. kunne fastsættes betingelser for overtagelse m.v. efter stk. 1 og  

 regler om den systemansvarlige virksomheds opgaver efter stk. 4 og 5.  

 Bestemmelsen giver mulighed for at ophæve overtagelsesordningen,  

 når der ikke vurderes at være noget reelt behov for den, idet  

 ordningen som hidtil gælder ved ændring af pristillæg  

 fastsat i medfør af § 59, stk. 1.
Til nr. 9 Der er tale om en redaktionel ændring af  

 overskriften, således at den dækker indholdet af kapitlet efter  

 tilføjelsen af §§ 85 a og 85 b.
Til nr. 10 (§ 85 b) De bevillingspligtige virksomheder inden for elsektoren,  

 dvs. elproducenter (med anlæg på mindst 25 MW), transmissions- og  

 netselskaber, er som anført i de almindelige bemærkninger  

 pålagt at have et beredskab.
Endvidere er de systemansvarlige  

 virksomheder pålagt at varetage de overordnede og koordinerende  

 planlægningsmæssige og operative opgaver vedrørende  

 beredskabet.
Disse pålæg er givet i henhold til beredskabslovens  

 § 28, stk. 1. De foreslåede bestemmelser i stk. 1 og 2 svarer til disse  

 pålæg.
 Ved varetagelsen af opgaver efter stk. 2 kan de  

 systemansvarlige virksomheder indhente nødvendige oplysninger hos  

 andre elforsyningsvirksomheder i henhold til lovens § 84, stk. 3.
 Med hensyn til bestemmelsen i stk. 3 henvises til de  

 almindelige bemærkninger.
Til § 2 Til nr. 1 Der henvises til bemærkningerne til § 1, nr. 1.
Til nr. 2 De bevillingspligtige virksomheder, der driver  

 transmissions-, distributions- og lagervirksomhed inden for naturgassektoren,  

 er i øjeblikket pålagt at have et beredskab.
Dette  

 pålæg er givet i henhold til beredskabslovens § 28, stk. 1.  

 Bestemmelsen i stk. 1 svarer til dette pålæg.
Med hensyn til bestemmelsen i stk. 2 henvises til de  

 almindelige bemærkninger.
Bestemmelsen skal endvidere give hjemmel til  

 at fastsætte regler for varetagelsen af de overordnede, koordinerende  

 planlægningsmæssige og operative opgaver vedrørende  

 beredskabet.
Disse påregnes som hidtil varetaget i samarbejde med  

 virksomheder inden for bygassektoren.
Til § 3 Til nr. 1 Der henvises til bemærkningerne til § 1, nr. 1.
Til nr. 2 De virksomheder, der driver bygasforsyning, er i  

 øjeblikket pålagt at have et beredskab.
Dette pålæg  

 er givet i henhold til beredskabslovens § 28, stk. 1. Bestemmelsen i stk. 1  

 svarer til dette pålæg.
Bestemmelsen omfatter alene bygas, idet det ikke findes  

 nødvendigt at etablere et beredskab for andre dele af  

 varmeforsyningen.
Dette skyldes, at brændstofforsyninger til varme-  

 eller kraftvarmeværker påregnes dækket af dels  

 beredskabslagrene på olieområdet, dels beredskabet for naturgas  

 og at varmeproduktion og -distribution dækkes af det almindelig  

 driftsberedskab.
Dertil kommer, at varmeforsyning ikke er af afgørende  

 betydning for opretholdelse af samfundets funktioner i en krisesituation.  

 Bygas foreslås omfattet af bestemmelserne, da bygas i vidt omfang er  

 sidestillet med naturgas, og da bygas- og naturgasselskaberne gennem  

 længere tid har samarbejdet om beredskabsforhold.
Med hensyn til bestemmelsen i stk. 2 henvises til de  

 almindelige bemærkninger.
Bestemmelsen skal endvidere give hjemmel til  

 at fastsætte regler for varetagelse af de overordnede, koordinerende  

 planlægningsmæssige og operative opgaver vedrørende  

 beredskabet.
Disse påregnes som hidtil varetaget i samarbejde med  

 virksomheder inden for naturgassektoren.
Til § 4 Til nr. 1 Der henvises til bemærkningerne til § 1, nr. 1.
Til nr. 2 Olie- og LPG-selskaber samt Foreningen Danske  

 Olieberedskabslagre (FDO) er i øjeblikket pålagt at have et  

 beredskab.
Dette pålæg er givet i henhold til beredskabslovens §  

 28, stk. 1. Bestemmelsen i stk. 1 svarer til dette pålæg.
LPG er  

 gas, som under tryk er flydende (LPG står for Liquified Petroleum Gas).  

 LPG fremstilles ved raffinering af råolie og er således et  

 olieprodukt.
Det er derfor hensigtsmæssigt, at LPG-selskaber reguleres  

 sammen med de øvrige olieselskaber.
Med hensyn til bestemmelsen i stk. 2 henvises til de  

 almindelige bemærkninger.
Bestemmelsen skal endvidere give hjemmel til  

 at fastsætte regler for varetagelsen af de overordnede, koordinerende  

 planlægningsmæssige og operative opgaver vedrørende  

 beredskabet.
Til § 5 Til nr. 1 Ændringen er en konsekvens af, at by- og  

 boligministerens opgaver er overført til økonomi- og  

 erhvervsministeren ved regeringsdannelsen i november 2001.
Til nr. 2 Ifølge den nuværende formulering af  

 stærkstrømslovens § 21, stk. 2, kan Elektricitetsrådet  

 bemyndige statslige og kommunale myndigheder eller private foretagender og  

 elforsyningsvirksomheder til at udføre tilsyn og kontrol efter lovens  

 kap. 4 (blandt andet stikprøvevis anlægskontrol af nye  

 installationer, også benævnt 10 % tilsyn).
Ved ændringen får Elektricitetsrådet  

 hjemmel til at bemyndige de nævnte myndigheder m.v. til også at  

 bistå Elektricitetsrådet med gennemførelse af tilsyn og  

 undersøgelse af stærkstrømsanlæg og at give  

 rådgivning og information om elsikkerhedsmæssige  

 spørgsmål til elinstallatører og andre elfagfolk.
Tillige  

 præciseres, at bemyndigelse til private foretagender og  

 elforsyningsvirksomheder skal ske efter anmodning.
Bemyndigelsen kan  

 udmøntes i en aftale mellem Elektricitetsrådet og vedkommende  

 om, hvorledes opgaven skal udføres, som det i dag er tilfældet  

 ved netvirksomhedernes udførelse af 10 % tilsynet.
 Formålet er på sigt at give  

 Elektricitetsrådet mulighed for at udlicitere de nævnte opgaver  

  og derved inddrage andre end netvirksomhederne i opgaverne, jf. afsn. 5 i de  

 almindelige bemærkninger.
 Ved udlicitering af opgaver til private foretagender,  

 netvirksomheder m.v. er det hensigten, at Elektricitetsrådet ligesom  

 ved det nuværende 10 % tilsyn skal varetage de administrative  

 beføjelser i medfør af stærkstrømsloven, herunder  

 give påbud til ejere af installationer om at lovliggøre disse,  

 mens den, der får tillagt opgaven ved licitationen, alene skal  

 stå for inspektioner og rapporteringer til Elektricitetsrådet.  

 Opgaverne vil kunne fastlægges ved aftale mellem  

 Elektricitetsrådet og pågældende virksomhed.
Der er hjemmel i stærkstrømslovens § 21, stk.  

 3, til, at Elektricitetsrådet i givet fald kan bemyndige de i stk. 2  

 nævnte myndigheder, foretagender og elforsyningsvirksomheder til at  

 udstede påbud eller forbud.
Der vil i den forbindelse kunne  

 fastsættes nærmere bestemmelser om sagsbehandling, klageadgang  

 til Elektricitetsrådet m.v.
Til nr. 3 Formålet med ændringen af § 25, stk. 1, er at  

 sikre, at afgifter, som opkræves hos de systemansvarlige virksomheder,  

 og som går til at dække udgifterne til Elektricitetsrådets  

 virksomhed og udførelsen af 10 % tilsynet, også kan anvendes til  

 betaling af de opgaver, som er nævnt i den foreslåede § 21, stk.  

 2, nr. 2 og 3.
Til § 6 Det foreslås, at økonomi- og  

 erhvervsministeren fastsætter tidspunktet for lovens  

 ikrafttræden, og herunder at ministeren kan bestemme, at dele af loven  

 træder i kraft før andre.
Endvidere foreslås, at  

 elforsyningslovens § 27 e om indregning af kapacitetsomkostninger, som er  

 indsat ved dette lovforslags § 1, nr. 5, træder i kraft dagen efter  

 bekendtgørelsen i Lovtidende.
 Det er hensigten, at lovens øvrige bestemmelser som  

 udgangspunkt skal træde i kraft den 1. juli 2002. Bestemmelsen giver  

 dog mulighed for, at de forskellige elementer i loven kan sættes i  

 kraft på forskellige tidspunkter under hensyn til de konkrete  

 omstændigheder, herunder forberedelse af administrationen o.l.
Bilag 1 Uddrag af energiaftalen af 20. februar 2002 Aftale mellem Regeringen, Socialdemokratiet, Socialistisk  

 Folkeparti, Det Radikale Venstre og Kristeligt Folkeparti Parterne bag energireformaftalerne er enige om  

 følgende:
1. Ændring af elforsyningsloven Der gennemføres en ændring af elforsyningsloven med  

 følgende hovedindhold:
Indregning af omkostninger til mindstekapacitet Som led i kraftværksforliget fra 1999 fik kraftværkerne i en  

 4-årig periode betaling for at stille mindste produktionskapacitet til  

 rådighed for de systemansvarlige virksomheder.
Det fastsættes nu, at de systemansvarlige virksomheders udgifter  

 hertil kan indregnes i forbrugerpriserne over en 10-årig periode.
Med  

 lovændringen undgår man en umiddelbar stigning i elprisen  

 på 1,5 øre/kWh (svarende til ca. 500 mill. kr.), fordi  

 omkostningerne udjævnes over en længere periode.
Kritisk eloverløb Der skabes bedre mulighed for, at de systemansvarlige virksomheder kan  

 sikre elforsyningen imod kritiske eloverløb i elforsyningssystemet.
De  

 systemansvarlige virksomheder skal således imod betaling kunne reducere  

 eller afbryde leveringen af elektricitet fra decentrale  

 kraftvarmeværker (herunder industrielle kraftvarmeanlæg),  

 VE-anlæg og affaldsforbrændingsanlæg, hvis det er  

 nødvendigt for at undgå kritisk eloverløb, der kan  

 resultere i et sammenbrud i elsystemet.
Elektricitet fra VE-anlæg, decentrale anlæg m.v. skal dog  

 prioriteres frem for elektricitet fra centrale kraft- og  

 kraftvarmeværker og prioriteres således, at der tages hensyn til  

 de miljømæssige forhold.
Almindeligvis vil vindmøller  

 således være de sidste anlæg, der standses.
Overtagelse af nødlidende vindmøller Efter elforsyningsloven har VE-fonden pligt til at overtage  

 nødlidende vindmøller.
Dette ændres, således at  

 overtagelsen påhviler de systemansvarlige virksomheder i stedet for  

 VE-fonden (p.t. staten, fordi VE-fonden ikke er oprettet). Der  

 indsættes en bemyndigelse til at fastsætte regler om  

 tidsbegrænsning af ordningen.
Elsikkerhed og beredskab Der foreslås endvidere nogle præciseringer af reglerne om  

 bistand til Elektricitetsrådets tilsyn med elsikkerheden og styrkelse  

 af beredskabsreglerne vedrørende kollektive  

 energiforsyningsvirksomheder og olieselskaber.
Bilag 2 Lovforslagets § 1, ændring af lov om elforsyning,  

 sammenholdt med den gældende lov om elforsyning Gældende formulering Ændringsforslaget § 22.
 7)	give energirådgivning og rådgivning om  

 elsikkerhedsmæssige spørgsmål til forbrugerne i  

 forsyningsområdet.
2. I § 22, stk. 1, nr. 7, udgår: »og rådgivning om  

 elsikkerhedsmæssige spørgsmål« § 27 c.
Den systemansvarlige virksomhed offentliggør for  

 det følgende driftsdøgn oplysninger om  

 overføringskapaciteten i det transmissionsnet, der er stillet til  

 rådighed for den systemansvarlige virksomhed.
 4. § 27 c affattes således:
» Stk. 2. Brugere af det kollektive elforsyningsnet skal  

 efter regler fastsat af den systemansvarlige virksomhed og på baggrund  

 af den i stk. 1 nævnte offentliggørelse anmelde planer for  

 elproduktion, elforbrug og elhandel for det følgende driftsdøgn  

 til den systemansvarlige.
Stk. 2. Brugere af det kollektive elforsyningsnet skal  

 efter regler fastsat af den systemansvarlige virksomhed og på baggrund  

 af den i stk. 1 nævnte offentliggørelse anmelde planer for  

 elproduktion, elforbrug og elhandel for det følgende driftsdøgn  

 til den systemansvarlige virksomhed.
Elproduktion, som er omfattet af  

 aftagepligt i medfør af § 57, stk. 1, nr. 1, er undtaget fra  

 anmeldelsespligten.
Stk. 3. Planer for forventet elproduktion, elforbrug og  

 elhandel, som er anmeldt til den systemansvarlige virksomhed efter stk. 2,  

 skal godkendes af den systemansvarlige virksomhed inden starten af det  

 følgende driftsdøgn.
Den systemansvarlige virksomhed kan af  

 hensyn til forsyningssikkerheden forlange omlægninger i de i henhold  

 til stk. 2 anmeldte planer for elproduktion, elforbrug og elhandel.
Stk. 3. Den systemansvarlige virksomhed skal inden  

 starten af det følgende driftsdøgn godkende planer for  

 forventet elproduktion, elforbrug og elhandel, som er anmeldt til  

 virksomheden efter stk. 2. Godkendelsen kan betinges af, at der sker  

 omlægninger i planerne, såfremt det er nødvendigt af  

 hensyn til forsyningssikkerheden Stk. 4. Den systemansvarlige virksomhed kan mod betaling  

 påbyde produktionsvirksomheder at ændre produktionsomfang eller  

 igangsætte produktion, såfremt dette er nødvendigt til  

 varetagelse af den i § 27 a, stk. 1, nr. 1, nævnte opgave.  

 Såfremt den systemansvarlige virksomhed i henhold til stk. 3 forlanger  

 omlægninger i forhold til anmeldte planer for elproduktion, elforbrug  

 og elhandel, ydes der betaling herfor, medmindre omlægningerne  

 forlanges, inden de anmeldte planer er godkendt, og 1)	omlægningerne er nødvendige for ikke at overskride den  

 i stk. 1 nævnte overføringskapacitet eller 2)	for at bringe balance i de enkelte brugeres planlagte elproduktion,  

 elforbrug og elhandel.
 Stk. 4. Den systemansvarlige virksomhed kan efter  

 godkendelsen af planerne påbyde elproduktionsvirksomheder at  

 ændre produktionsomfang eller igangsætte produktion,  

 såfremt det er nødvendigt af hensyn til  

 forsyningssikkerheden.
 Stk. 5. Såfremt en brugers faktiske elproduktion,  

 elforbrug eller elhandel i et driftsdøgn ikke svarer til det, som er  

 godkendt efter stk. 3, kan den systemansvarlige virksomhed kræve, at  

 der ydes rimelig betaling for de ubalancer, det påfører  

 systemet.
Stk. 5. Elproduktion fra decentrale og industrielle  

 kraftvarmeproduktionsanlæg og elproduktionsanlæg, der producerer  

 VE-elektricitet eller anvender affald som brændsel, har prioriteret  

 adgang til elforsyningsnettet.
Ved omlægninger som nævnt i stk. 3  

 og 4 kan den systemansvarlige virksomhed alene reducere eller afbryde  

 prioriteret elproduktion, hvis en reduktion af elproduktion fra andre  

 anlæg ikke er tilstrækkelig til at opretholde den tekniske  

 kvalitet og balance inden for det sammenhængende  

 elforsyningssystem.
 Stk. 6. Ved overhængende risiko for netsammenbrud  

 samt under netsammenbrud og genopbygning af nettet kan den systemansvarlige  

 virksomhed uden betaling kræve de nødvendige omlægninger  

 af produktion, handel og forbrug.
Stk. 6. Såfremt den systemansvarlige virksomhed  

 forlanger omlægninger som nævnt i stk. 3-5, yder virksomheden  

 betaling herfor.
Den systemansvarlige virksomhed yder dog ikke betaling, hvis  

 virksomheden forlanger omlægninger i forhold til anmeldte planer for  

 elproduktion, elforbrug og elhandel som nævnt i stk. 3, inden planerne  

 er godkendt, og omlægningerne er nødvendige 1)	for ikke at overskride den offentliggjorte  

 overføringskapacitet som nævnt i stk.1 eller 2)	for at bringe balance i de enkelte brugeres planlagte elproduktion,  

 elforbrug eller elhandel.
Stk. 7. De regler, som den systemansvarlige virksomhed  

 fastsætter i medfør af stk. 2, skal være  

 tilgængelige for brugere og potentielle brugere af det kollektive  

 elforsyningsnet.
Reglerne skal anmeldes til miljø- og  

 energiministeren.
 Stk. 7. Ved overhængende risiko for netsammenbrud  

 samt under netsammenbrud og genopbygning af nettet kan den systemansvarlige  

 virksomhed uden betaling kræve de nødvendige omlægninger  

 af produktion, handel og forbrug.
Stk. 8. Klager over de regler, som den systemansvarlige  

 virksomhed fastsætter i medfør af stk. 2, kan indbringes for  

 miljø- og energiministeren.
Miljø- og energiministeren kan give  

 pålæg om ændring af reglerne.
 Stk. 8. Såfremt en brugers faktiske elproduktion,  

 elforbrug eller elhandel i et driftsdøgn ikke svarer til det, som er  

 godkendt efter stk. 3, kan den systemansvarlige virksomhed kræve, at  

 der ydes rimelig betaling for de ubalancer, det påfører  

 systemet.
Stk. 9. Omlægninger som nævnt i stk. 3-5 skal  

 ske efter objektive kriterier, som fastsættes af den systemansvarlige  

 virksomhed på grundlag af samfundsøkonomiske og  

 miljømæssige hensyn.
Den systemansvarlige virksomhed  

 fastsætter endvidere objektive kriterier for beregning af betalingen  

 for reduktion eller afbrydelse efter stk. 5.
Stk. 10. De regler og kriterier, som den systemansvarlige  

 virksomhed fastsætter i medfør af stk. 2 og 9, skal være  

 tilgængelige for brugere og potentielle brugere af det kollektive  

 elforsyningsnet.
Reglerne skal anmeldes til økonomi- og  

 erhvervsministeren.
Stk. 11. Klager over de regler og kriterier, som den  

 systemansvarlige virksomhed fastsætter i medfør af stk. 2 og 9,  

 kan indbringes for økonomi- og erhvervsministeren.
Ministeren kan give  

 pålæg om ændring af reglerne.« § 59.
 Stk. 2. Elektricitet fra vindmøller, som VE-fonden  

 i medfør af § 66 overtager, afregnes til en betaling, der svarer til  

 VE-fondens omkostninger ved den i § 66 nævnte overtagelse.  

 Miljø- og energiministeren kan fastsætte nærmere regler om  

 beregning af afregningsprisen.
 6. § 59, stk. 2, ophæves.
 § 59 a.  .
Stk. 2. Producenter er for anlæg som nævnt i  

 stk. 1 alene berettiget til at modtage de pristillæg og VE-beviser, som  

 fremgår af denne bestemmelse, og er ikke berettiget til at modtage  

 tilskud efter lov om elproduktionstilskud.
Producenterne er ikke berettigede  

 til den i § 56 nævnte balanceringsydelse, og elproduktionen er ikke  

 omfattet af den i § 57 nævnte aftageforpligtelse.
De systemansvarlige  

 virksomheder skal sikre, at VE-elektricitet fra anlæg omfattet af stk.  

 1 på linje med øvrig VE-elektricitet i tilfælde af  

 netbegrænsninger får prioriteret adgang til det kollektive  

 elforsyningsnet.
 7. I § 59 a, stk. 2, ophæves sidste punktum.
§ 66. Vindmølleejere, der kan dokumentere, at de ikke vil  

 kunne afvikle restgælden på lån i en vindmølle  

 på grund af ændrede pristillæg til  

 vindmølleelektricitet fastsat i medfør af § 59, stk. 1, kan  

 anmode VE-fonden om at overtage vindmøllen og forpligtelsen til  

 betaling af restgælden.
Bestemmelsen finder også anvendelse  

 på lån optaget af vindmølleejere, der ejer en del af en  

 vindmølle.
 8. § 66 affattes således:
» 1)	vindmølleejeren kan dokumentere, at vedkommende ikke vil  

 kunne afvikle restgælden på lån optaget til finansiering af  

 en vindmølle på grund af ændrede pristillæg til  

 vindmølleelektricitet fastsat i medfør af § 59, stk. 1, og 2)	pågældende lån til finansiering af  

 vindmøllen er optaget inden den 29. april 1999.
Stk. 2. Stk. 1 finder alene anvendelse på  

 lån, der inden den 29. april 1999 er optaget til at finansiere  

 købet af vindmøllen.
Stk. 1 finder ikke anvendelse på  

 elværksejede vindmøller.
Stk. 2. Bestemmelserne i stk. 1 finder tilsvarende  

 anvendelse på lån optaget af vindmølleejere, der ejer en  

 del af en vindmølle.
Bestemmelserne i stk. 1 finder ikke anvendelse  

 på elværksejede vindmøller.
 Stk. 3. Miljø- og energiministeren kan  

 fastsætte nærmere regler om anvendelsen af stk. 1, herunder  

 regler om, hvornår anmodningen senest skal være fremsat, samt om  

 ordningens omfang og anvendelse.
 Stk. 3. Indtil VE-fonden oprettes, varetager  

 økonomi- og erhvervsministeren fondens opgaver i medfør af stk.  

 1.
 Stk. 4. VE-fonden kan nedtage, videresælge eller  

 drive vindmøller, der overtages efter stk. 1.
Stk. 4. Den systemansvarlige virksomhed kan efter  

 anmodning overtage en vindmølle, som økonomi- og  

 erhvervsministeren har overtaget, imod at betale statens omkostninger og  

 overtage statens forpligtelser vedrørende vindmøllen.
Den  

 systemansvarlige virksomhed skal nedtage, drive eller videresælge  

 vindmøllen på de for elforbrugerne gunstigst mulige  

 betingelser.
 Stk. 5. Elektricitet fra vindmøller, som VE-fonden  

 har overtaget i medfør af stk. 1, afregnes efter reglerne i § 59, stk.  

 2. Midler, der hidrører fra nedtagning, videresalg eller drift af  

 vindmøller, som VE-fonden har overtaget efter stk. 1, tilfalder  

 statskassen.
 Stk. 5. Den systemansvarlige virksomhed kan indregne sine  

 nettoomkostninger ved den overtagne vindmølle i virksomhedens priser,  

 jf. § 71. Den systemansvarlige virksomheds indtægter og udgifter  

 vedrørende vindmøllen skal holdes regnskabsmæssigt  

 adskilt fra virksomhedens øvrige opgaver.
