 I medfør af § 11 a, stk. 1-2, og § 28, stk. 5, i lov nr. 167 af 12.
maj 1965 om kvalitetskontrol med fisk og fiskevarer, som ændret ved lov nr. 560 af 30. november 1983, fastsættes:
§ 1.  Fiskeri efter torsk og skrubbe er forbudt i det  

 område langs kysten til Øresund, der er begrænset af rette linjer mellem følgende punkter: nordgrænsen for Københavns amt på kysten ved Smidstrup, et punkt 2 sømil øst herfor, fyret på Middelgrunds Fort, et punkt 2 sømil øst for indsejlingen til Dragør havn, et punkt 2 sømil syd for Aflandshage, et punkt 3 sømil syd for indsejlingen til Brøndby havn og denne havneindsejling.
Stk. 2.  Det er endvidere forbudt at foretage  

 overdragelse samt tilvirkning, opbevaring og transport af torsk og skrubbe, der hidrører fra det i stk. 1 nævnte område.
Stk. 3.  De i stk. 1-2 anførte forbud gælder også torsk  

 og skrubbe, der ikke er bestemt til menneskeføde.
 § 2.  Overtrædelse af § 1 straffes med bøde eller  

 hæfte.
§ 3.  Bekendtgørelsen træder i kraft dagen efter  

 offentliggørelsen i Lovtidende.
