Fremsat den 7. november 2002 af  

 socialministeren (Henriette Kjær) Forslag til Lov om ændring af lov om social  

 pension (Udvidelse af regler om  

 helbredstillæg) § 1 I lov om social pension, jf. lovbekendtgørelse nr.  

 697 af 21. august 2002, foretages følgende ændringer:
 1. I § 17 a indsættes  

 efter stk. 3 som nyt stykke:
» Stk. 4 bliver herefter stk. 5.
 2. § 17 a, stk. 4, der bliver  

 stk. 5, affattes således:
» § 2 I lov nr. 285 af 25. april 2001 om ændring af lov om  

 social pension og andre love (Førtidspensionsreform), som ændret  

 ved § 2 i lov nr. 403 af 6. juni 2002, foretages følgende  

 ændringer:
 1. I § 1, nr. 5, affattes  

§ 14 a således:
» Stk. 2. Helbredstillæg ydes ikke til betaling  

 af pensionistens egen udgift til ydelser efter § 6, stk. 4, § 8 a  

 og § 17 i lov om offentlig sygesikring.
 Stk. 3. Til pensionister, der har valgt  

 sikringsform 2 (gruppe 2-sikrede) efter lov om offentlig sygesikring, ydes  

 helbredstillægget til betaling af udgifter til ydelser efter §§ 8  

 og 9 i lov om offentlig sygesikring svarende til det beløb, der ville  

 blive ydet, hvis pensionisten havde valgt sikringsform 1 (gruppe  

 1-sikret).
Stk. 4. Der ydes desuden helbredstillæg til  

 betaling af pensionistens egne udgifter til tandproteser, briller og  

 fodbehandling, såfremt kommunen vurderer, at udgiften er  

 nødvendig.
Tillægget beregnes i forhold til 85 pct. af  

 pensionistens egen andel af udgiften.
Kommunen kan indgå prisaftaler  

 med leverandører af tandproteser, briller og fodbehandling, og det er  

 den aftalte pris, der lægges til grund for beregningen af  

 helbredstillæg.
Pensionisten kan frit vælge en anden  

 leverandør end den eller de leverandører, kommunen har  

 indgået prisaftale med.
Har kommunen ikke indgået en prisaftale,  

 beregnes helbredstillægget i forhold til den faktiske pris på den  

 nødvendige udgift.
Stk. 5. Socialministeren kan fastsætte  

 nærmere regler om helbredstillæg, herunder hvilke udgiftstyper,  

 der er omfattet af stk. 4.« § 3 Stk. 1. § 1 træder i kraft den 31.  

 december 2002 med virkning fra 1. januar 2003, jf. dog stk. 3.
 Stk. 2. § 2 træder i kraft den 1. januar  

 2003, jf. dog stk. 3.
 Stk. 3. Pensionister, der ansøger om  

 helbredstillæg til dækning af udgifter til tandproteser, briller  

 og fodbehandling i perioden 1. januar 2003 og indtil 31. marts 2003, har ret  

 til at få dækket udgifterne efter reglerne i §§ 1 og 2  

 senest den 1. april 2003.
Bemærkninger til  

 lovforslaget Almindelige bemærkninger Som opfølgning på finanslovsaftalen for 2002,  

 har regeringen indgået en aftale den 17. oktober 2002 med Dansk  

 Folkeparti om at indføre nye tillæg til økonomisk  

 vanskeligt stillede pensionister.
Forslaget betyder en forbedring for de  

 økonomisk vanskeligt stillede pensionister i form af en bedre og mere  

 ensartet dækning af udgifter til tandproteser, briller og  

 fodbehandling.
Pensionister, der opfylder betingelserne, vil fremover have  

 ret til at modtage tilskud til sådanne nødvendige udgifter.
Baggrunden for aftalen er det markante fald i udgifterne  

 til personlige tillæg siden 1999. Som opfølgning på  

 finanslovsaftalen for 2002 gennemførte Den Sociale Ankestyrelse en  

 undersøgelse, som dokumenterede opstramningen i kommunernes praksis  

 for tildeling af personlige tillæg.
Undersøgelsen viste desuden,  

 at der var store forskelle i den kommunale administration af reglerne.
 Set i forhold til at der kan være tale om helt  

 nødvendige udgifter, hvor anskaffelsesprisen kan være relativt  

 høj, er det efter aftaleparternes opfattelse nødvendigt at  

 indføre særlige regler for dækning af udgifterne for  

 økonomisk vanskeligt stillede pensionister.
 Efter forslaget kan der efter ansøgning ydes  

 sådanne tillæg til folkepensionister og  

 førtidspensionister, der er tilkendt førtidspension efter de  

 regler, der gælder indtil 1. januar 2003.
Tillægget indføres efter forslaget som en  

 udvidelse af reglerne for helbredstillæg og følger dermed de  

 samme økonomiske betingelser, som gælder for  

 helbredstillæg.
Det betyder, at der vil kunne ydes helbredstillæg  

 til dækning af udgifter til tandproteser, briller og fodbehandling for  

 pensionister, som har en likvid formue, inklusiv en eventuel samlever eller  

 ægtefælles formue, på mindre end 53.100 kr. (2003-pl) og  

 begrænsede indtægter (det vil sige en personlig  

 tillægsprocent, der er større end nul) ved siden af  

 pensionen.
Ved ansøgning om helbredstillæg til  

 dækning af udgifter til tandproteser, briller og fodbehandling, skal  

 kommunen vurdere om udgiften er nødvendig.
Afgørelsen skal  

 således træffes på et fagligt grundlag, hvor der er  

 dokumentation for, at udgiften er nødvendig.
Helbredstillæg kan dække op til 85 pct. af  

 pensionistens egenbetaling.
Tillægget nedsættes afhængig af  

 den personlige tillægsprocent.
Hvis pensionistens personlige  

 tillægsprocent er 100, udgør tillægget således 85  

 pct. af pensionistens udgift.
Er den personlige tillægsprocent derimod  

 fx 50, udgør tillægget efter afrunding 43 pct. af udgiften.  

 Kommunen kan fortsat efter en konkret individuel vurdering yde personligt  

 tillæg til dækning af pensionistens resterende egenbetaling.
Tillægget ydes subsidiært i forhold til  

 tilskud efter anden lovgivning eller private ordninger som fx  

 Sygeforsikringen Danmark.
Et beregnet helbredstillæg kan således  

 ikke overstige den faktiske egenbetaling for pensionisten.
 Efter aftalen skal der kunne ydes tillæg til  

 følgende udgiftstyper:
 Aftagelige tandproteser, hvor tillægget  

 beregnes på grundlag af prisen på den billigste (men  

 tilstrækkelige) aftagelige tandprotese.
Briller til afhjælpning af nær- eller  

 langsynethed, dog ikke almindelige læsebriller.
Tillægget  

 beregnes på grundlag af udgiften til en standardbrille (stel og  

 glas).
 Fodbehandling til pensionister med et  

 nødvendigt og vedvarende behov for fodbehandling, der ikke kan ydes  

 sygesikringstilskud og helbredstillæg til, og som ikke er omfattet af  

 reglerne om personlig pleje.
De udgifter til tandproteser, briller og fodbehandling,  

 der kan dækkes efter forslaget, skal således afgrænses  

 nærmere.
Det foreslås derfor, at socialministeren bemyndiges til  

 at fastsætte nærmere regler herom.
Udover disse afgrænsninger af, hvilke udgiftstyper  

 der er omfattet, kan kommunerne efter lovforslaget indgå prisaftaler  

 med leverandører af de ydelser, der er omfattet af forslaget om  

 udvidelse af reglerne for helbredstillæg - dvs. tandlæger,  

 tandteknikere, optikere, fodterapeuter mv.
Gennem sådanne prisaftaler  

 fastlægges den tilskudsberettigede pris, der skal ligge til grund for  

 beregningen af helbredstillægget.
 Hensigten med prisaftalerne er at sikre lavere priser og  

 at undgå en utilsigtet prisglidning på de omfattede ydelser.  

 Priser på de øvrige ydelser, der er omfattet af  

 helbredstillægget (og som er tilskudsberettiget efter  

 sygesikringsloven) aftales i Sygesikringens Forhandlingsudvalg.
Beregningen af helbredstillæg sker således i  

 henhold til priser, der fastlægges af kommunerne gennem prisaftaler med  

 leverandørerne.
Har kommunen ikke indgået en prisaftale,  

 fastsættes tilskuddet i forhold til den faktiske pris på den  

 pågældende udgiftstype.
 Kommunen kan således med fordel indgå  

 prisaftaler med leverandørerne af disse ydelser.
En prisaftale består i, at kommunen indgår en  

 aftale med en eller flere leverandører, der specificerer de konkrete  

 priser på de udgifter til tandproteser, briller og fodbehandling, der  

 er omfattet af helbredstillægget.
Det er nærmere beskrevet under  

 bemærkningerne til lovforslagets enkelte bestemmelser, hvilke udgifter  

 der er tale om.
Ved indgåelse af prisaftaler bør kommunen  

 sikre sig, at prisaftalen indgås med et tilstrækkeligt antal  

 leverandører, således at pensionisten har en reel mulighed for  

 at modtage den pågældende ydelse til den aftalte pris uden  

 ekstraordinær ventetid eller andre omkostninger.
En prisaftale, der  

 indgås med fx en enkelt, mindre leverandør, der ikke har  

 fornøden kapacitet til at håndtere efterspørgslen, vil  

 således ikke være tilstrækkelig.
Ligeledes bør  

 prisaftaler indgås med leverandører, der er placeret i  

 geografisk nærhed af de pensionister, der får beregnet  

 helbredstillæg på grundlag af aftalen.
Ellers er der ikke tale  

 om, at pensionisterne har en reel mulighed for at modtage den  

 pågældende ydelse til den aftalte pris.
Helbredstillægget beregnes dermed efter ensartede  

 principper, men afhængigt af prisaftalerne i de enkelte kommuner kan  

 prisen (og dermed tilskuddets og egenbetalingens) endelige størrelse  

 variere.
Pensionisten har dog altid ret til at få dækket udgiften  

 med op til 85 pct. af den pris, kommunen har indgået aftale om.
 Pensionister, der har fået bevilget et  

 helbredstillæg til dækning af en konkret udgift, kan frit  

 vælge at benytte det beregnede tillæg som delvis betaling til en  

 anden (substituerende) og eventuelt dyrere ydelse hos henholdsvis en  

 tandlæge, tandtekniker, optiker eller fodterapeut efter eget valg.
 Lovforslaget træder i kraft med virkning fra den 1.  

 januar 2003. Pensionister, der har udgifter til tandproteser, briller eller  

 fodbehandling i perioden indtil 1. april 2003, har først krav på  

 at få beregnet det endelige tilskud senest den 1. april 2003. På  

 denne måde vil kommunerne i perioden indtil 1. april 2003 have mulighed  

 for at indgå de nævnte prisaftaler, som skal lægges til  

 grund for beregningen af helbredstillægget.
Økonomiske konsekvenser for stat, kommuner og amtskommuner De samlede merudgifter ved lovforslaget fordelt på  

 hhv. tandproteser, briller og fodbehandling fremgår af følgende  

 tabel:
Tabel 1 Merudgifter forbundet med  

 lovforslaget mill. kr. pl-2003 2003 2004 2005 2006 2007 2008 Tandproteser 64,6 64,3 66,7 69,3 69,7 42,2 Briller 9,2 9,1 9,5 9,8 9,9 9,9 Fodbehandling 22,0 21,9 22,7 23,6 23,7 23,8 I alt 95,8 95,3 98,9 102,7 103,3 75,9 Lovforslagets samlede udgifter beløber sig til 95,8  

 mill. kr. i 2003, 95,3 mill. kr. i 2004, 98,9 mill. kr. i 2005 og 102,7 mill.  

 kr. i 2006. Fra 2008 og fremefter vil forslagets samlede udgifter  

 beløbe sig til 75,9 mill. kr. (alle tal pl-2003).
 Heraf udgør de kommunale merudgifter 47,9 mill. kr.  

 i 2003, 47,7 mill. kr. i 2004, 49,5 mill. kr. i 2005 og 51,4 mill. kr. i  

 2006. Fra 2008 og fremefter udgør de kommunale merudgifter 38,0 mill.  

 kr. (alle tal pl-2003).
 Forslaget skal forhandles med de kommunale parter.
Administrative konsekvenser for stat, kommuner og amtskommuner Udvidelsen af reglerne om helbredstillæg til at  

 omfatte udgifter til tandproteser, briller og fodbehandling udgør en  

 administrativ lettelse for kommunerne, idet de faste regler erstatter den  

 konkrete individuelle vurdering af ansøgerens økonomiske  

 situation, som skal foretages efter de gældende regler om personlige  

 tillæg.
 De grundlæggende betingelser om formue og personlig  

 tillægsprocent opgøres fortrinsvis på grundlag af  

 oplysninger, som kommunerne allerede har, og i mange tilfælde vil  

 oplysningerne være indhentet tidligere, såfremt pensionisten har  

 ansøgt om helbredstillæg eller boligstøtte.
 Kommunen skal fortsat foretage en vurdering af, om  

 udgiften, der ansøges om tillæg til at dække, er  

 nødvendig, og der er således ikke den samme automatik i  

 behandlingen af ansøgninger om helbredstillæg til tandproteser,  

 briller og fodbehandling som i forhold til det oprindelige  

 helbredstillæg.
Endelig lægges der med lovforslaget op til, at  

 kommunerne indgår prisaftaler med leverandørerne af de  

 pågældende ydelser.
I en overgangsperiode vil der derfor  

 være et vist arbejde forbundet hermed, men efter indgåelse af  

 sådanne aftaler, vil der primært være tale om eventuel  

 genforhandling eller revision af de indgåede aftaler.
 Samlet set vurderes lovforslaget derfor at medføre  

 minimale administrative konsekvenser.
Økonomiske og administrative konsekvenser for erhvervslivet Forslaget kan medføre økonomiske  

 konsekvenser for erhvervslivet, hvis kommunerne vælger at benytte sig  

 af muligheden for at indgå prisaftaler.
Forslaget kan have en afledt  

 positiv effektiv for virksomhederne, hvis udvidelsen af regler om  

 helbredstillæg giver en øget efterspørgsel.  

 Afhængig af hvordan kommunerne vælger at benytte sig af reglerne,  

 kan forslaget endvidere have en konkurrenceforvridende effekt.
Dette vil  

 være tilfældet, hvis kommunerne vælger at indgå  

 prisaftaler med et udsnit af virksomhederne på markedet.
Det er i denne  

 forbindelse vigtigt at være opmærksom på, at reglerne kan  

 give store virksomheder en konkurrencemæssig fordel, hvis de, på  

 grund af stordriftsfordele, har lettere ved at indgå prisaftaler.
Lovforslaget har været forelagt Erhvervs- og  

 Selskabsstyrelsens Center for Kvalitet i ErhvervsRegulering, som vurderer, at  

 forslaget kan indeholde administrative konsekvenser for erhvervslivet i form  

 af bl.a. registrering og indberetning.
Med forslaget får kommunerne  

 mulighed for at indgå prisaftaler, men forslaget indeholder ikke en  

 præcisering af prisaftalernes administrative udformning.
Derfor har det  

 ikke været muligt at foretage en undersøgelse i et af  

 Økonomi- og Erhvervsministeriets virksomhedspaneler.
Kommuner der  

 ønsker at benytte sig af muligheden for at indgå prisaftaler,  

 opfordres til at udforme aftalerne således at disse medfører  

 færrest mulige administrative byrder for erhvervslivet.
Miljømæssige konsekvenser Forslaget vurderes ikke at have miljømæssige  

 konsekvenser.
Administrative konsekvenser for borgerne I forhold til de gældende regler, vil der være  

 tale om en administrativ lettelse for borgerne.
Dette skyldes, at der ikke  

 som efter de gældende regler, hvor udgifter til tandproteser, briller  

 og fodbehandling kan dækkes efter reglerne om personligt tillæg,  

 skal foretages en konkret individuel vurdering af de økonomiske  

 forhold.
Med den foreslåede udvidelse af helbredstillægget kan  

 kommunen undersøge, om de økonomiske betingelser er opfyldt  

 primært på grundlag af allerede foreliggende oplysninger.
Det er  

 kun i de tilfælde, hvor der søges om hjælp til  

 dækning af udgifter, der ligger ud over det, der kan dækkes via  

 helbredstillægget, at pensionisten fortsat skal afgive oplysninger til  

 brug for vurdering af den økonomiske situation efter reglerne om  

 personligt tillæg.
Forholdet til EU-retten Efter Rådets forordning (EØF) nr. 1408/71 om  

 anvendelse af de sociale sikringsordninger på arbejdstagere,  

 selvstændige og deres familiemedlemmer, der flytter inden for  

 fællesskabet, må helbredstillægget til  dækning af  

 briller, tandproteser og fodbehandling karakteriseres som en naturalydelse  

 ved sygdom.
Det betyder, at tillægget gives til pensionister, der bor  

 eller opholder sig i Danmark, og som modtager en dansk pension og/eller en  

 pension fra et land, hvor forordning 1408/71 finder anvendelse.
Da ydelsen er en naturalydelse ved sygdom ifølge  

 forordning 1408/71, eksporteres den ikke.
Helbredstillæg kan  

 således ikke ydes til pensionister, der modtager dansk pension, hvis de  

 ikke bor eller opholder sig i Danmark.
Disse pensionister vil dog have  

 mulighed for at søge om personligt tillæg til dækning af  

 de konkrete udgifter.
 Pensionister, der ikke har bopæl i Danmark, har  

 under ophold i Danmark kun ret til helbredstillæg, hvis behovet for  

 ydelsen opstår under opholdet.
Indgåelse af prisaftaler er omfattet af EU´s regler  

 om udbud.
Det vil sige, at ved indgåelse af prisaftaler skal EU´s  

 regler om udbud iagttages.
Ligestillingsmæssige konsekvenser Lovforslaget indeholder ikke ligestillingsmæssige  

 konsekvenser.
Konsekvenser for frivilligt socialt arbejde Lovforslaget indeholder ikke konsekvenser for det  

 frivillige sociale arbejde.
Høring Lovforslaget er forud for fremsættelsen sendt til  

 høring hos: Kommunernes Landsforening, Københavns Kommune,  

 Frederiksberg Kommune, Konkurrencestyrelsen, Landsforeningen  

 Ældresagen, Ældremobiliseringen, De Samvirkende  

 Invalideorganisationer, Det Centrale Handicapråd, Danske  

 Øjenlægers Organisation, Dansk Tandlægeforening,  

 Tandlægernes Nye Landsforening, Landsforeningen af Statsautoriserede  

 Fodterapeuter, Dansk Optikerforening og Landsforeningen af Kliniske  

 Tandteknikere.
Lovforslagets konsekvenser i  

 hovedtræk Positive konsekvenser/  

 Mindreudgifter Negative konsekvenser/  

 Merudgifter Økonomiske konsekvenser for stat,  

 kommuner og amtskommuner Ingen Lovforslagets samlede udgifter beløber  

 sig til 95,8 mill. kr. i 2003, 95,3 mill. kr. i 2004, 98,9 mill. kr. i 2005  

 og 102,7 mill. kr. i 2006. Fra 2008 og fremefter vil forslagets samlede  

 udgifter beløbe sig til 75,9 mill. kr. (alle tal pl-2003).
 Heraf udgør de kommunale merudgifter 47,9 mill. kr.  

 i 2003, 47,7 mill. kr. i 2004, 49,5 mill. kr. i 2005 og 51,4 mill. kr. i  

 2006. Fra 2008 og fremefter udgør de kommunale merudgifter 38,0 mill.  

 kr. (alle tal pl-2003).
Administrative konsekvenser for stat,  

 kommuner og amtskommuner Ingen Ingen Økonomiske konsekvenser for  

 erhvervslivet Der henvises til afsnittet ovenfor om  

 økonomiske og administrative konsekvenser for  

 erhvervslivet Administrative konsekvenser for  

 erhvervslivet Der henvises til afsnittet ovenfor om  

 økonomiske og administrative konsekvenser for  

 erhvervslivet Miljømæssige  

 konsekvenser Ingen Ingen Forholdet til EU-retten Der henvises til afsnittet ovenfor om forhold  

 til EU-retten.
Bemærkninger til lovforslagets  

 enkelte bestemmelser Til § 1 Til nr. 1 og 2 Som det fremgår af de almindelige  

 bemærkninger, omfatter forslaget om en udvidelse af reglerne om  

 helbredstillæg såvel folkepensionister som  

 førtidspensionister, der er tilkendt førtidspension efter de  

 regler, der gælder indtil 1. januar 2003.
 De førtidspensionister, der er omfattet af  

 lovforslaget, er de personer, der er tilkendt førtidspension,  

 invaliditetsydelse eller bistands- og plejetillæg, eller for hvem der  

 er påbegyndt sag herom inden den 1. januar 2003. Disse  

 førtidspensionister skal efter § 6, stk. 4, i lov nr. 285 af 25.  

 april 2001 (Førtidspensionsreform) fortsat behandles efter de indtil  

 da gældende regler om helbredstillæg, mens folkepensionister vil  

 modtage helbredstillæg efter de regler, der træder i kraft den 1.  

 januar 2003. Konsekvensen heraf er, at det er nødvendigt dels at  

 ændre de gældende regler om helbredstillæg (den  

 gældende pensionslovs § 17 a), dels at ændre de kommende  

 regler om helbredstillæg for folkepensionister (§ 14 a i lov om  

 social pension, som den træder i kraft den 1. januar 2003).
 De ændringer, der foreslås i dette lovforslags  

 § 1 (af gældende regler), er således identiske med de  

 ændringer, der foreslås i § 2 (af kommende regler), hvorfor  

 der henvises til bemærkningerne til lovforslagets enkelte bestemmelser  

 under § 2.
Til § 2 Til nr. 1 Med lovforslaget udvides de gældende regler om  

 helbredstillæg til at omfatte udgifter til tandproteser, briller og  

 fodbehandling, som den offentlige sygesikring ikke yder tilskud til.
Nogle  

 udgifter til fx fodbehandling er omfattet af den offentlige sygesikring, og  

 vil således skulle dækkes efter de gældende regler.
 Udvidelsen af reglerne om helbredstillæg til  

 også at omfatte udgifter til tandproteser, briller og fodbehandling  

 sker i lovforslaget ved at indsætte en ny bestemmelse (stk. 4) i den  

 gældende bestemmelse (§ 14 a) i lov om social pension.
Konsekvensen af en sådan udvidelse er, at lovens  

 øvrige bestemmelser om helbredstillæg ligeledes vil gælde  

 for det udvidede helbredstillæg.
Efter de gældende regler for  

 helbredstillæg kan tillægget ikke udbetales til pensionister,  

 hvis likvide formue overstiger en formuegrænse på 53.100 kr. (i  

 2003). Formuegrænsen satsreguleres.
Der er tale om en samlet  

 opgørelse af likvid formue for pensionisten og en eventuel  

 ægtefælle eller samlever.
Dermed sikres det, at det faste tilskud  

 til dækning af helbredsrelaterede udgifter forbeholdes pensionister,  

 som ikke har en større likvid formue.
Likvid formue består efter de gældende regler  

 af: Indestående i pengeinstitutter m.v., kursværdien af  

 obligationer, pantebreve i depot, børsnoterede aktier samt  

 investeringsforeningsbeviser.
Såfremt den samlede værdi heraf  

 ikke overstiger formuegrænsen, indgår endvidere kontant  

 beholdning og andre værdipapirer - herunder værdipapirer i  

 udlandet.
Visse erstatninger for tab af erhvervsevne som følge af  

 personskade indgår ikke ved formueopgørelsen, jf. lovens  

 § 14 c.
 Da det er den samme opgørelse af formue, som skal  

 foretages i forhold til de øvrige regler om helbredstillæg, vil  

 det være administrativt enkelt for kommunerne at foretage  

 opgørelsen, som ofte allerede vil være foretaget i forbindelse  

 med ansøgningen om helbredstillæg efter den gældende  

 § 14 a, stk. 1, i lov om social pension.
Helbredstillægget udbetales afhængigt af den  

 personlige tillægsprocent.
Den personlige tillægsprocent beregnes  

 på følgende måde: Den personlige tillægsprocent, der  

 som udgangspunkt er 100, nedsættes med 1 pct. for hver 361 kr. for  

 enlige og 729 kr. for gifte/samlevende, hvormed indtægtsgrundlaget  

 overstiger et fradragsbeløb.
Fradragsbeløbet udgør  

 14.700 kr. årligt for enlige og 29.100 kr. årligt for  

 gifte/samlevende.
De anførte beløb er i 2003-satser.
At udbetaling af helbredstillæg er afhængig af  

 den personlige tillægsprocent betyder således, at tillægget  

 udgør en forholdsmæssig dækning af 85 pct. af udgiften.
Er  

 den personlige tillægsprocent 100, udbetales tillægget svarende  

 til 85 pct. af pensionistens egen udgift.
Er den personlige  

 tillægsprocent derimod fx 50, udgør tillægget efter  

 afrunding 43 pct. af udgiften.
Afgørelse om ret til helbredstillæg efter  

 forslaget til § 14 a, stk. 4, træffes på baggrund af en  

 ansøgning fra pensionisten.
Da det er oplysningerne om formuen  

 på tidspunktet for ansøgningen om helbredstillæg, der skal  

 lægges til grund, og da kommunen skal foretage en vurdering af, om  

 udgiften er nødvendig, skal ansøgningen indgives inden  

 pensionisten indgår endelig aftale med en leverandør om ydelsen,  

 hvis udgiften skal kunne dækkes efter reglerne om helbredstillæg.  

 Helbredstillæg efter forslaget til § 14 a, stk. 4, kan  

 således ikke ydes med tilbagevirkende kraft.
 Ved ansøgning om helbredstillæg efter  

 § 14 a, stk. 4, skal der foretages en opgørelse af formuen  

 på ansøgningstidspunktet, uanset om der tidligere er truffet  

 afgørelse om helbredstillæg efter § 14 a, stk. 1. Dette  

 skyldes, at der er tale om en ny særskilt ansøgning, selvom der  

 tidligere måtte være indgivet ansøgning om  

 helbredstillæg efter lovens § 14, stk. 1. Opgørelsen af  

 formue foretages på baggrund af de oplysninger, der senest er  

 indberettet til skattemyndighederne og på grundlag af pensionistens  

 egne oplysninger om den aktuelle formue.
Da kommunen skal foretage en vurdering af, om der er tale  

 om en nødvendig udgift, kan udbetalingen af helbredstillæg efter  

 forslaget til § 14 a, stk. 4, ikke ske løbende, sådan som  

 det gælder for helbredstillæg efter § 14 a, stk. 1. Det  

 gælder fx i de tilfælde, hvor der er tale om enkeltstående  

 udgifter eller vedvarende fodbehandling i en afgrænset periode.
Er der  

 derimod tale om behov for vedvarende fodbehandling, som ikke er  

 afgrænset til en bestemt periode, kan helbredstillægget ydes  

 løbende.
I sådanne tilfælde skal formuen opgøres  

 årligt pr. 1. januar efter de gældende regler i lovens § 39  

 a.
Der vil således skulle ske genansøgning om  

 helbredstillæg til dækning af udgifter til tandproteser, briller  

 og fodbehandling efter § 14 a, stk. 4, når der opstår en ny  

 udgift, eller den tidligere periode med bevilget fodbehandling  

 udløber.
En afgørelse om helbredstillæg til dækning  

 af udgifter til fodbehandling i en angivet periode ændres ikke,  

 på trods af at den personlige tillægsprocent eller den likvide  

 formue ændres i perioden.
 For pensionister, der opfylder de økonomiske  

 betingelser for tildeling af helbredstillæg på tidspunktet for  

 ansøgningen, skal der efter forslaget bevilges helbredstillæg  

 til dækning af nødvendige udgifter (se nedenfor), og  

 helbredstillægget ydes med op til 85 pct. af pensionistens udgift.
Efter forslaget kan kommunen indgå prisaftaler med  

 leverandører af tandproteser, briller og fodbehandling, og det er den  

 aftalte pris, der lægges til grund for beregningen af  

 helbredstillæg.
Hensigten hermed er at sikre lavere priser og at  

 undgå en utilsigtet prisglidning på de omfattede ydelser.
 Beregningen af helbredstillæg sker således i  

 henhold til priser, der fastlægges af kommunerne gennem prisaftaler med  

 leverandørerne (dvs. tandlæger, tandteknikere, optikere,  

 fodterapeuter mv.). Har kommunen ikke indgået en prisaftale,  

 fastsættes tilskuddet i forhold til den faktiske pris på den  

 pågældende udgiftstype fratrukket eventuelle tilskud efter anden  

 lovgivning eller private ordninger.
Hvis kommunen indgår prisaftale med tilslutning fra  

 flere leverandører om samme udgiftstype, skal den aftalte pris  

 på de enkelte ydelser være identisk, således at  

 forudsætningerne for beregning af helbredstillæg til  

 pensionisterne er ens.
Kommunerne har mulighed for i fællesskab at  

 indgå prisaftaler med en eller flere leverandører.
Det er ikke en forudsætning for at beregne  

 helbredstillæg på grundlag af en prisaftale, at der er  

 indgået aftale om alle de udgiftstyper, der er omfattet af udvidelsen  

 af helbredstillægget, eller at aftalen omfatter alle de udgifter, der  

 fx vedrører tandproteser.
Hvis en behandling indebærer flere  

 forskellige udgifter, der er omfattet af helbredstillægget, men hvor  

 prisaftalen ikke dækker alle udgifter, skal helbredstillægget  

 beregnes i forhold til henholdsvis den aftalte pris og den faktiske pris,  

 afhængig af om den enkelte udgift er eller ikke er omfattet af  

 prisaftalen.
Pensionisten kan frit vælge en anden  

 leverandør end den eller de leverandører, kommunen har  

 indgået prisaftale med.
Pensionister, der ansøger om et  

 helbredstillæg til dækning af en konkret udgift, kan  

 således frit vælge leverandør, men tillægget  

 beregnes i forhold til de priser, der fremgår af den indgåede  

 prisaftale.
Hvis pensionisten fx har ansøgt om helbredstillæg  

 til dækning af en anden (dyrere) type tandprotese eller brille, vil  

 pensionisten ligeledes kunne anvende det beregnede tillæg til delvis  

 dækning af denne udgift.
Hvis pensionisten køber en ydelse til  

 en lavere pris end efter den indgåede prisaftale, beregnes  

 helbredstillægget i forhold til den faktiske udgift for  

 pensionisten.
Kommunen har mulighed for at yde personligt tillæg  

 til dækning af pensionistens egenbetaling.
Det betyder, at kommunen  

 efter en individuel konkret vurdering af pensionistens økonomiske  

 situation kan tildele et personligt tillæg til dækning af den  

 egenbetaling, der ligger ud over det, der dækkes med  

 helbredstillægget.
Der kan desuden ydes personligt tillæg til  

 dækning af merudgifter, der opstår som følge af, at  

 pensionisten vælger en anden leverandør eller vælger en  

 anden nødvendig behandling end den, der kan ydes tilskud til efter  

 forslaget om udvidelsen af helbredstillægget.
Hvis en pensionist fx har  

 fået bevilget helbredstillæg til dækning af udgiften til en  

 aftagelig tandprotese, hvor det samtidig er vurderet, at det er  

 nødvendigt med en fast protese, kan kommunen tildele et personligt  

 tillæg til at dække den resterende udgift, såfremt  

 pensionisten er i en økonomisk vanskelig situation.
 Endelig fremgår det af forslaget til § 14 a,  

 stk. 5, at socialministeren kan fastsætte nærmere regler om  

 helbredstillæg, herunder hvilke typer udgifter, der er omfattet af  

 forslaget til § 14 a, stk. 4, dvs. hvilke typer tandproteser, briller og  

 fodbehandling, der kan ydes helbredstillæg til.
Med denne bemyndigelsesbestemmelse vil der blive fastsat  

 regler i bekendtgørelsen om social pension, som afgrænser hvilke  

 typer briller, tandproteser og fodbehandlinger, som omfattes af  

 helbredstillægget.
Med baggrund i aftalen mellem regeringen og Dansk  

 Folkeparti er det hensigten at afgrænse de udgiftstyper, der  omfattes  

 af helbredstillægget på følgende måde:
Tandproteser Der kan ydes helbredstillæg til dækning af  

 udgiften til den billigste (men tilstrækkelige) aftagelige tandprotese.  

 Aftagelige tandproteser er proteser, der erstatter mistede tænder, og  

 som kan fjernes fra mundhulen.
Aftagelige tandproteser omfatter delproteser,  

 som erstatter et delvis tandtab i over- eller underkæbe og helproteser,  

 som erstatter samtlige tænder i over- eller underkæben.  

 Helsæt erstatter samtlige tænder i munden.
Helproteser og helsæt er akryl-proteser.
Aftagelige  

 delproteser har forskellig holdbarhed afhængig af, om der er tale om  

 akryl-proteser eller stålunitor-proteser.
Set ud fra et  

 tandlægefagligt synspunkt bør kommunen vælge  

 stålunitor-proteser frem for akryl-proteser, med mindre at  

 særlige forhold gør sig gældende, eller at pensionisten  

 ønsker sidstnævnte type protese.
Der kan ydes  

 helbredstillæg til dækning af de udgifter, der indgår i  

 behandlingsforløbet og således ikke alene til selve protesen.  

 Ligeledes er udgiften til aftagelige tandproteser i form af duplikering og  

 rebasering omfattet.
Udgifter til faste tandproteser er således ikke  

 selvstændigt omfattet af de udvidede regler for helbredstillæg,  

 men der ydes helbredstillæg beregnet i forhold til prisen på den  

 aftagelige tandprotese, der alternativt ville være nødvendig.  

 Ved faste tandproteser forstås ikke-aftagelige erstatninger af hele  

 eller dele af tænder.
Det drejer sig bl.a. om fastcementerede  

 tandkroner (hel- eller delkroner), fastcementerede broer og implantater.
Hvis pensionisten ønsker en fast protese, kan der  

 således udbetales helbredstillæg, der svarer til dækningen  

 af den type aftagelige protese, som er vurderet nødvendig.
Der vil  

 efter en konkret individuel vurdering kunne udbetales personlige tillæg  

 til dækning af merudgiften ved en fast protese, såfremt kommunen  

 vurderer, at det er nødvendigt med en sådan.
Det er disse udgifter til tandproteser, som kommunerne kan  

 indgå prisaftaler om som grundlag for beregningen af  

 helbredstillæg.
Ved ansøgning om helbredstillæg til  

 dækning af udgiften til en tandprotese skal kommunen foretage en  

 vurdering af, om udgiften er nødvendig.
Afgørelsen skal  

 træffes på et fagligt grundlag, hvor der er dokumentation for, at  

 udgiften er nødvendig.
Ved vurderingen, af om udgiften er  

 nødvendig, kan der lægges vægt på funktionelle  

 forhold (bl.a. tygge- og talefunktion samt den muskulære funktion) og  

 på psykosociale forhold (hvor afvigende ansigtsfysiognomi og manglende  

 tænder for det enkelte individ kan være et stort problem).  

 På baggrund af sådanne forhold, kan tandproteser være  

 nødvendige for såvel helt som delvist tandløse  

 personer.
 Ved vurderingen af behovet for en udskiftning af en  

 tandprotese, skal kommunen desuden tage stilling til, om det vil være  

 tilstrækkeligt med en duplikering eller en rebasering af den  

 eksisterende protese eller om det er nødvendigt med en ny protese.
Briller Der kan ydes helbredstillæg til dækning af  

 udgiften til en standardbrille (stel og glas). Der ydes tillæg til  

 permanente briller, der afhjælper nær- eller langsynethed, evt.  

 med indbygget læsebrille, men ikke til briller med glidende overgang  

 (progressive glas) eller kontaktlinser.
Almindelige læsebriller er ikke  

 omfattet, da de kan erhverves meget billigt uden en optikers mellemkomst.
Dog  

 vil der kunne ydes tillæg til læsebriller med en styrkeforskel  

 mellem glassene på +1.00 eller derover, da disse kun kan købes  

 ved optiker.
Udgifter til eventuel overflade- eller refleksbehandling m.v.  

 indgår ikke i den tilskudsberettigede udgift.
Hvis en pensionist  

 ønsker kontaktlinser i stedet for briller, skal tilskuddet beregnes i  

 forhold til en standardbrille af tilsvarende styrke.
Hvis en pensionist  

 ønsker briller med glidende overgang, skal tilskuddet beregnes i  

 forhold til en standardbrille med indbygget læsebrille.
Det er disse typer briller (med forskellig styrke), som  

 kommunerne kan indgå prisaftaler om som grundlag for beregningen af  

 helbredstillæg.
Ved indgåelsen af prisaftaler bør kommunen  

 sikre, at pensionisterne får en valgmulighed mellem forskellige typer  

 af stel.
Ved ansøgning om helbredstillæg til dækning af  

 udgiften til briller skal kommunen foretage en vurdering af, om udgiften er  

 nødvendig.
Afgørelsen skal træffes på et fagligt  

 grundlag, hvor der er dokumentation for, at udgiften er nødvendig.
Nær- eller langsynethed, der skal afhjælpes  

 gennem permanente briller udvikles generelt i ungdommen og ændres ikke  

 nævneværdigt med alderen.
Ved vurderingen af, om der er behov for  

 briller, skal der således lægges vægt på, om der er  

 tale om en synsnedsættelse, der skal afhjælpes gennem permanente  

 briller.
Normalt vil der ikke opstå behov for nye briller på  

 grund af synsændringer, med mindre der er tale om, at der opstår  

 behov for en indbygget læsebrille.
Pensionister, der alene har behov  

 for læsebriller, kan ikke få udgiften dækket efter reglerne  

 om helbredstillæg, med mindre der er tale om læsebriller med en  

 styrkeforskel på +1.00 eller derover.
Ud over disse tilfælde kan  

 udgiften til nye briller være nødvendig, hvis tidligere  

 indkøbte briller er slidt op, gået itu eller af anden  

 årsag ikke kan anvendes mere.
Fodbehandling Der kan ydes helbredstillæg til vedvarende  

 fodbehandling til pensionister, som ikke har en funktionsnedsættelse,  

 men som alligevel har behov for fodbehandling, og til pensionister med  

 funktionsnedsættelse som har brug for fodbehandling, der ligger ud over  

 den behandling, der kan varetages af hjemmeplejen.
Det er et krav, at det  

 drejer sig om fodbehandling, der ikke kan ydes sygesikringstilskud og dermed  

 helbredstillæg til efter lovens § 14 a, stk. 1, og at  

 fodbehandlingen ikke kan dækkes efter servicelovens § 71 om  

 personlig pleje, enten på grund af behovets særlige karakter  

 eller fordi pensionisten ikke har nedsat funktionsevne.
Der kan ikke ydes  

 tilskud til fodbehandling, som pensionisten selv kan varetage.
Det er disse typer fodbehandling, som kommunerne kan  

 indgå prisaftaler om som grundlag for beregningen af  

 helbredstillæg.
Ved ansøgning om helbredstillæg til  

 dækning af udgiften til fodbehandling skal kommunen foretage en  

 vurdering af, om udgiften er nødvendig.
Afgørelsen skal  

 træffes på et fagligt grundlag, hvor der er dokumentation for, at  

 udgiften er nødvendig.
Der kan her lægges vægt på, om  

 pensionisten selv kan foretage den almindelige fodpleje såsom klipning  

 af tånegle, fjernelse af hård hud m.v.
En  

 funktionsnedsættelse (fx gigt) kan betyde, at pensionisten ikke selv  

 kan nå sine fødder eller ikke selv kan ordne dem.
I  

 sådanne tilfælde skal det vurderes, om der er grundlag for at yde  

 hjælp efter reglerne om personlig pleje.
Manglende mulighed for at  

 varetage den almindelige fodpleje, skyldes ikke nødvendigvis en  

 funktionsnedsættelse, men kan også skyldes at pensionisten ikke  

 selv fysisk set kan udføre den (fx klipning af forhornede negle),  

 hvilket vil kunne begrunde, at der er tale om en nødvendig og  

 vedvarende udgift til fodbehandling.
Derudover kan der opstå  

 trykbelastninger, øget risiko for tryksår og ligtorne m.v., som  

 kan betyde, at det er nødvendigt med vedvarende fodbehandling.
Til § 3 Til stk. 1 og stk. 2 Lovforslaget træder i kraft med virkning fra den 1.  

 januar 2003 og gælder alene for udgifter, hvor pensionisten har  

 indgået en endelig aftale med leverandøren om den  

 pågældende ydelse den 1. januar 2003 eller senere.
Det vil sige,  

  at det er en forudsætning for dækning af udgiften efter de  

 foreslåede regler om udvidet helbredstillæg, at pensionisten har  

 bestilt, modtaget og betalt for ydelsen den 1. januar 2003 eller senere.
En  

 brille, der er bestilt i fx december måned 2002, vil således ikke  

 kunne dækkes efter disse regler, men kommunen har mulighed for at yde  

 et personligt tillæg til hel eller delvis dækning af udgiften,  

 såfremt pensionisten er i en økonomisk vanskelig situation.
Til stk. 3 For at give kommunerne mulighed for at indgå de  

 prisaftaler, der skal ligge til grund for beregningen af  

 helbredstillæg, fremgår det af lovforslaget, at pensionister, der  

 ansøger om helbredstillæg til dækning af udgifter til  

 tandproteser, briller eller fodbehandling i perioden fra 1. januar 2003  

 indtil 31. marts 2003, skal have udgiften dækket efter reglerne om  

 helbredstillæg senest den 1. april 2003. Pensionister, der i den  

 nævnte periode, ansøger om helbredstillæg til  

 dækning af udgifter til tandproteser, briller eller fodbehandling, har  

 således først krav på at få foretaget en endelig  

 beregning og udbetaling af tilskuddet senest den 1. april 2003. Hvis kommunen  

 har indgået de fornødne aftaler på et tidligere tidspunkt,  

 kan det endelige tilskud beregnes tidligere.
Kommunen skal med virkning fra 1. januar 2003 behandle de  

 modtagne ansøgninger og træffe afgørelse om, hvorvidt  

 udgiften er omfattet.
Kommunen har mulighed for at yde personligt  

 tillæg til de omfattede udgifter indtil 1. april 2003 eventuelt mod  

 krav om tilbagebetaling, såfremt det personlige tillæg, der er  

 ydet, viser sig at være større end den efterfølgende  

 beregning af helbredstillæg på grundlag af en prisaftale.  

 Når prisaftalen er indgået kan helbredstillægget beregnes  

 og udbetales.
Har pensionisten modtaget et personligt tillæg, der er  

 mindre end det beregnede helbredstillæg, udbetales forskellen.
Har pensionisten i den nævnte periode betalt en  

 højere pris for tandprotese, brille eller fodbehandling, end den pris  

 der kan opnås efter, at kommunen har indgået en prisaftale, kan  

 kommunen vælge at yde et personligt tillæg til denne del af  

 udgiften (herunder frafalde et eventuelt krav om tilbagebetaling af  

 personligt tillæg, såfremt et sådant er ydet inden  

 indgåelse af prisaftalen), ligesom det i øvrigt gælder i  

 forhold til pensionistens egenbetaling.
Sådanne personlige tillæg  

 kan alene ydes til pensionister, der er i en vanskelig økonomisk  

 situation bedømt efter reglerne om personligt tillæg.
Har kommunen ikke indgået en prisaftale pr. 1. april  

 2003 beregnes helbredstillægget i forhold til de faktiske priser  

 på tandproteser, briller og fodbehandling, der er omfattet af  

 helbredstillægget.
Dette gælder indtil der indgås en  

 prisaftale.
I sådanne tilfælde skal pensionister, der har  

 ansøgt om helbredstillæg til tandprotese, brille eller  

 fodbehandling i perioden 1. januar 2003 indtil 31. marts 2003 ligeledes have  

 beregnet helbredstillæg i forhold til den faktiske pris.
Bilag 1 Lovforslaget sammenholdt med gældende  

 lov Gældende formulering Lovforslaget § 1 I lov om social pension, jf.  

 lovbekendtgørelse nr. 697 af 21. august 2002, foretages  

 følgende ændringer:
§ 17 a.
Der ydes  

 helbredstillæg til betaling af pensionistens egne udgifter til ydelser,  

 som den offentlige sygesikring yder tilskud til efter lov om offentlig  

 sygesikring, jf. dog stk. 2. Tillægget beregnes i forhold til 85 pct.  

 af pensionistens egen andel af udgiften.
 Stk. 2.  

 Helbredstillæg ydes ikke til betaling af pensionistens egen udgift til  

 ydelser efter § 6, stk. 4, § 8 a og § 17 i lov om offentlig  

 sygesikring.
 Stk. 3. Til  

 pensionister, der har valgt sikringsform 2 (gruppe 2-sikrede) efter lov om  

 offentlig sygesikring, ydes helbredstillægget til betaling af udgifter  

 til ydelser efter §§ 8 og 9 i lov om offentlig sygesikring svarende til  

 det beløb, der ville blive ydet, hvis pensionisten havde valgt  

 sikringsform 1 (gruppe 1-sikret).
 1.
» Stk. 4 bliver  

 herefter stk. 5.
 Stk. 4.  

 Socialministeren kan fastsætte nærmere regler om  

 helbredstillæg.
 2.
» § 2 I lov nr. 285 af 25. april  

 2001 om ændring af lov om social pension og andre love  

 (Førtidspensionsreform), som ændret ved § 2 i lov nr. 403  

 af 6. juni 2002, foretages følgende ændringer:
 5.
» § 14 a.
Der ydes  

 helbredstillæg til betaling af pensionistens egne udgifter til ydelser,  

 som den offentlige sygesikring yder tilskud til efter lov om offentlig  

 sygesikring, jf. dog stk. 2. Tillægget beregnes i forhold til 85 pct.  

 af pensionistens egen andel af udgiften.
 Stk. 2.  

 Helbredstillæg ydes ikke til betaling af pensionistens egen udgift til  

 ydelser efter § 6, stk. 4, § 8 a og § 17 i lov om offentlig  

 sygesikring.
 Stk. 3. Til  

 pensionister, der har valgt sikringsform 2 (gruppe 2-sikrede) efter lov om  

 offentlig sygesikring, ydes helbredstillægget til betaling af udgifter  

 til ydelser efter §§ 8 og 9 i lov om offentlig sygesikring svarende til  

 det beløb, der ville blive ydet, hvis pensionisten havde valgt  

 sikringsform 1 (gruppe 1-sikret).
 Stk. 4.  

 Socialministeren kan fastsætte nærmere regler om  

 helbredstillæg.
 ..
 1.
» Stk. 2.  

 Helbredstillæg ydes ikke til betaling af pensionistens egen udgift til  

 ydelser efter § 6, stk. 4, § 8 a og § 17 i lov om offentlig  

 sygesikring.
 Stk. 3. Til  

 pensionister, der har valgt sikringsform 2 (gruppe 2-sikrede) efter lov om  

 offentlig sygesikring, ydes helbredstillægget til betaling af udgifter  

 til ydelser efter §§ 8 og 9 i lov om offentlig sygesikring svarende til  

 det beløb, der ville blive ydet, hvis pensionisten havde valgt  

 sikringsform 1 (gruppe 1-sikret).
Stk. 4. Der ydes  

 desuden helbredstillæg til betaling af pensionistens egne udgifter til  

 tandproteser, briller og fodbehandling, såfremt kommunen vurderer, at  

 udgiften er nødvendig.
Tillægget beregnes i forhold til 85 pct.  

 af pensionistens egen andel af udgiften.
Kommunen kan indgå prisaftaler  

 med leverandører af tandproteser, briller og fodbehandling, og det er  

 den aftalte pris, der lægges til grund for beregningen af  

 helbredstillæg.
Pensionisten kan frit vælge en anden  

 leverandør end den eller de leverandører, kommunen har  

 indgået prisaftale med.
Har kommunen ikke indgået en prisaftale,  

 beregnes helbredstillægget i forhold til den faktiske pris på den  

 nødvendige udgift.
