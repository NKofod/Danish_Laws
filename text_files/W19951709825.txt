Kurstabsfradrag ved debitorskifte - Kurstabsfradrag ved debitorskifte I tilknytning hertil har man fra Departementets side  

 udtalt, jf. afsnit 2.1.4 i cirkulære nr. 60 af 24. marts 1994, at ved  

 et eventuelt efterfølgende debitorskifte på det nye lån  

 (omlægningslånet), hvor den nye debitor ikke har fradragsret  

 efter kursgevinstloven, vil fradragsretten efter ligningslovens § 6 kunne  

 genopstå i forhold til den nye debitor.
 Ligningslovens § 6, stk. 5, omfatter bl.a. den situation,  

 hvor et selskab ved omlægning af et gammelt kontantlån realiserer  

 et kurstab, som selskabet kan fradrage efter kursgevinstlovens regler i kraft  

 af den generelle kursgevinstbeskatning for selskaber, der blev indført  

 med virkning fra den 27. december 1990. Et efterfølgende salg af den  

 pantsatte ejendom til en privat person, som overtager det nye lån  

 (omlægningslånet), er efter praksis tillagt den konsekvens, at  

 kurstabsfradraget genopstår med den virkning, at køber kan  

 foretage fradrag efter reglerne i ligningslovens § 6 i  

 omlægningslånets restløbetid.
 Efter en revurdering af forholdet er det imidlertid nu  

 Departementets opfattelse, at denne mulighed for at lade fradragsretten  

 genopstå ikke er forenelig med reglen i ligningslovens § 6, stk. 5.  

 Revur deringen medfører, at såfremt debitor ved indfrielse af et  

 kontantlån, der er optaget før 19. maj 1993, har fradragsret for  

 kurstab ved indfrielsen efter kursgevinstloven, så bortfalder adgangen  

 til kurstabsfradrag efter ligningslovens § 6 ikke kun for den indfriende  

 debitor, men også for senere debitorer.
 Den ændrede praksis har virkning for aftaler om  

 overdragelse af fast ejendom, der indgås den 1. november 1995 eller  

 senere, og hvori det er aftalt, at erhververen indtræder som debitor i  

 henhold til det pågældende lån  

 (omlægningslånet).
