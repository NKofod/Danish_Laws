Bekendtgørelse  

 af  

 overenskomst af 14. september 1994 vedrørende status  

 for tredjelandes repræsentationer og repræsentanter  

 ved Den Nordatlantiske Traktatorganisation I henhold til ministerresolution af 6. februar 1998 har  

 Danmark godkendt en den 14. september 1994 i Bruxelles undertegnet  

 overenskomst mellem deltagerne i Den Nordatlantiske Traktatorganisation  

 vedrørende status for tredjelandes repræsentationer og  

 repræsentanter ved Den Nordatlantiske Traktatorganisation.
 Overenskomsten har følgende ordlyd:
Overenskomst vedrørende status for tredjelandes  

 repræsentationer og repræsentanter ved Den Nordatlantiske  

 Traktatorganisation De deltagende stater i nærværende  

 overenskomst, som tager hensyn til erklæringen om fred og samarbejde,  

 der blev afgivet af de deltagende stats- og regeringschefer i Det  

 Nordatlantiske Rådsmøde i Rom den 7. og 8. november 1991 med  

 henblik på at etablere et Nordatlantisk Samarbejdsråd, og til Det  

 Nordatlantiske Samarbejdsråds erklæring om dialog, partnerskab og  

 samarbejde af 20. december 1991; som erindrer invitationen til Partnerskab for Fred  

 udfærdiget og undertegnet af stats- og regeringscheferne i Den  

 Nordatlantiske Traktatorganisation i Bruxelles den 10. januar 1994; som erkender, at der er behov for at fastsætte  

 status for tredjelandes repræsentationer og repræsentanter ved  

 Den Nordatlantiske Traktatorganisation; og som tager i betragtning, at de i nærværende  

 overenskomst omtalte immuniteter og privilegier ikke har til formål at  

 tilgodese privatpersoner, men at sikre at privatpersoner på effektiv  

 vis kan varetage deres funktioner i forbindelse med organisationens  

 virksomhed; er blevet enige om følgende:
Artikel 1 I nærværende overenskomst anvendes  

 følgende terminologi:
 »organisation« betyder:
Den Nordatlantiske Traktatorganisation; »medlemsstat« betyder:
En deltagende stat i Den Nordatlantiske Traktat  

 udfærdiget i Washington den 4. april 1949; »tredjeland« betyder:
 En stat, som ikke er deltager i Den Nordatlantiske Traktat  

 udfærdiget i Washington den 4. april 1949, og som har taget imod  

 invitationen til Partnerskab for Fred og tilsluttet sig Partnerskab for  

 Fred-rammedokumentet, er medlem af Det Nordatlantiske Samarbejdsråd  

 eller er en anden stat, som Det Nordatlantiske Råd har opfordret til at  

 oprette en repræsentation ved organisationen.
Artikel 2 (a)	Den medlemsstat, på hvis territorium organisationen har sit  

 hovedsæde, skal tildele tredjelandes repræsentationer ved  

 organisationen og sådanne repræsentationers stab samme  

 immuniteter og privilegier, som er tildelt diplomatiske  

 repræsentationer og disses stab.
 (b)	Endvidere skal den medlemsstat, på hvis territorium  

 organisationen har sit hovedsæde, sikre, at tredjelandes  

 repræsentanter, der er udsendt midlertidigt, og som ikke er omfattet af  

 stk. (a) i nærværende artikel, tildeles almindelige  

 immuniteter og privilegier, så længe de opholder sig på  

 territoriet med henblik på at sikre tredjelandes repræsentation i  

 forbindelse med organisationens arbejde.
Artikel 3 (a)	Nærværende overenskomst står åben for  

 undertegnelse af medlemsstaterne og skal ratificeres, tiltrædes eller  

 godkendes.
Ratifikations-, tiltrædelses- eller  

 godkendelsesinstrumenterne skal deponeres hos Kongeriget Belgiens regering,  

 som skal underrette alle signatarstaterne om hver enkelt deponering.
(b)	Så snart to eller flere signatarstater, heriblandt den  

 medlemsstat på hvis territorium organisationen har sit hovedsæde,  

 har deponeret deres ratifikations-, tiltrædelses- eller  

 godkendelsesinstrumenter, træder nærværende overenskomst i  

 kraft mellem de pågældende stater.
I forhold til enhver anden  

 signatarstat træder konventionen i kraft pr. datoen for deponeringen af  

 den pågældende stats instrument.
Artikel 4 (a)	Nærværende overenskomst kan opsiges af enhver af  

 deltagerne i overenskomsten ved skriftlig opsigelsesmeddelelse til Kongeriget  

 Belgiens regering, som skal underrette alle signatarstater om enhver  

 sådan meddelelse.
 (b)	Opsigelsen skal træde i kraft et år efter, at  

 Kongeriget Belgiens regering har modtaget meddelelsen.
 Til bekræftelse heraf har undertegnede, der er  

 behørigt bemyndigede af deres respektive regeringer, underskrevet  

 nærværende overenskomst på engelsk og fransk, idet begge  

 tekster er af lige gyldighed.
 Udfærdiget i Bruxelles den 14. september 1994.
 I henhold til art. 3 trådte overenskomsten i kraft  

 den 28. marts 1997 for følgende lande:
 Amerikas Forenede Stater, Belgien, Canada, Norge, Spanien,  

 Storbritannien, Tyrkiet og Tyskland.
 Overenskomsten er efterfølgende trådt i kraft  

 for nedennævnte lande på de vedføjede datoer:
Nederlandene 24. april 1997 Italien 8. december 1997 Overenskomsten trådte for Danmark i kraft den 7.  

 april 1998.
