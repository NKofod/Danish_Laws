 Et ventilationsanlæg i en svømmehal og et ventilationsanlæg i  

 svømmehallens omklædningsrum, samt et vandbehandlingsanlæg anses for løsøre,  

 og medtages derfor ikke ved ejendomsvurderingen, jf.
 vurderingsloven § 9. Skattemæssigt behandles enhederne efter reglerne  

 for løsøre.
 Et amtsskatteinspektorat forespurgte, hvorvidt et ventilationsanlæg i en  

 svømmehal og et ventilationsanlæg i svømmehallens omklædningsrum samt et  

 vandbehandlingsanlæg skulle medtages ved ejendomsvurderingen.
 Om vandbehandlingsanlægget var oplyst, at det anvendtes til at rense  

 vandet i svømmebassinet.
 Skattedirektoratet  meddelte, at ingen af de nævnte anlæg skulle  

 medtagesd ved ejendomsvurderingen, og således skattemæssigt kunne behandles  

 som løsøre.
