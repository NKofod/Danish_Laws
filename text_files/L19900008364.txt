I henhold til kgl. resolution af 20. oktober 1989 har Danmark ratificeret den i Montreal den 24. februar 1988 vedtagne protokol til bekæmpelse af ulovlige voldshandlinger i lufthavne, der betjener den internationale civile luftfart.
 Protokollen har følgende ordlyd, idet kun den danske og engelske tekst  

 medtages:
Oversættelse PROTOKOL til bekæmpelse af ulovlige voldshandlinger i lufthavne, der betjener den internationale civile luftfart Tillæg til konventionen til bekæmpelse af ulovlige handlinger mod den civile  

 luftfarts sikkerhed, udfærdiget i Montreal den 23. september 1971 (*) STATER, DER ER PARTER I DENNE PROTOKOL, ER, DA ulovlige voldshandlinger, der bringer eller som må antages at bringe  

 sikkerheden for personer i lufthavne, der betjener den internationale civile  

 luftfart, i fare, eller som truer sådanne lufthavnes sikre drift, undergraver  

 befolkningernes tillid til sikkerheden i sådanne lufthavne og forstyrrer den  

 civile luftfarts sikre og regelmæssige drift for alle stater; DA forekomsten af sådanne handlinger må give anledning til alvorlig  

 bekymring for det internationale samfund, og da der for at forebygge sådanne  

 handlinger er et påtrængende behov for at gennemføre egnede foranstaltninger  

 med henblik på at straffe gerningsmændene; DA det er nødvendigt at vedtage bestemmelser, der supplerer konventionen  

 til bekæmpelse af ulovlige handlinger mod den civile luftfarts sikkerhed,  

 udfærdiget i Montreal den 23. september 1971, vedrørende sådanne ulovlige  

 voldshandlinger i lufthavne, der betjener den internationale civile luftfart; BLEVET ENIGE OM FØLGENDE:
Artikel I Denne protokol er et tillæg til konventionen til bekæmpelse af ulovlige  

 handlinger mod den civile luftfarts sikkerhed, udfærdiget i Montreal den 23.  

 september 1971 (herefter omtalt som: »konventionen«), og mellem  

 parterne i denne protokol skal konventionen og protokollen forstås og  

 fortolkes samlet som eet instrument.
Artikel II 1. I konventionens art. 1 tilføjes følgende som nyt  

 stk. 1 bis:
»1 bis.
Enhver person gør sig skyldig i en forbrydelse, hvis  

 han ulovligt og forsætligt ved hjælp af et redskab, et stof eller et våben:
hvis en sådan handling bringer eller må antages at bringe sikkerheden i  

 lufthavnen i fare.« 2. I konventionens art. 1, stk. 2 (a), indsættes  

 følgende ord efter ordene »stk. 1«:
 »eller stk. 1 bis«.
Artikel III I konventionens art. 5 tilføjes følgende som stk. 2 bis:
»2 bis.
Enhver kontraherende stat skal ligeledes træffe  

 sådanne foranstaltninger, som måtte være nødvendige for at udøve jurisdiktion  

 over de forbrydelser, der er nævnt i art. 1, stk. 1 bis, og art. 1,  

 stk. 2, i det omfang dette stykke vedrører disse forbrydelser, hvis den  

 formodede gerningsmand befinder sig inden for dens områder og staten ikke i  

 medfør af art. 8 udleverer ham til den stat, der er nævnt i denne artikels  

 stk. 1 (a).« Artikel IV Denne protokol står åben for undertegnelse i Montreal den 24. februar 1988  

 for stater, der er deltagere i den internationale konference om  

 luftfartslovgivning, der afholdes i Montreal fra 9. til 24. februar 1988.  

 Efter 1. marts 1988 står protokollen åben for alle stater til undertegnelse i  

 London, Moskva, Washington og Montreal indtil dens ikrafttræden i henhold til  

 art.
VI.
 Den træder i kraft for hver stat, som deponerer sit  

 ratifikationsinstrument efter denne dato på den tredivte dag efter dens  

 deponering af ratifikationsinstrumentet.
Artikel V 1. Protokollen skal ratificeres af de undertegnende  

 stater.
 2. Enhver stat, der ikke er kontraherende part i  

 konventionen, kan ratificere denne protokol, hvis staten samtidig ratificerer  

 eller tiltræder konventionen i henhold til dennes art. 15.
 3. Ratifikationsinstrumenter skal deponeres hos  

 regeringerne i De Socialistiske Sovjetrepublikkers Union, Det Forenede  

 Kongerige Storbritannien og Nordirland samt Amerikas Forenede Stater eller  

 hos Den Internationale Civile Luftfartsorganisation, som herved udpeges som  

 depositarer.
Artikel VI 1. Så snart ti af de undertegnende stater har  

 deponeret deres ratifikationsinstrumenter til denne protokol, træder den i  

 kraft mellem dem på den tredivte dag efter datoen for deponeringen af det  

 tiende ratifikationsinstrument.
Den træder i kraft for hver stat, som  

 deponerer sit ratifikationsinstrument efter denne dato på den tredivte dag  

 efter dens deponering af ratifikationsinstrumentet.
 2. Så snart protokollen træder i kraft, skal den  

 registreres af depositarerne i henhold til art. 102 i De Forenede Nationers  

 pagt og i henhold til art. 83 i konventionen om international civil luftfart  

 (Chicago, 1944).
Artikel VII 1. Efter sin ikrafttræden er protokollen åben for  

 tiltrædelse af enhver ikke undertegnende stat.
 2. Enhver stat, der ikke er kontraherende part i  

 konventionen, kan tiltræde denne protokol, hvis den samtidig ratificerer  

 eller tiltræder konventionen i henhold til dennes art. 15.
 3. Tiltrædelsesinstrumenterne deponeres hos  

 depositarerne, og tiltrædelsen får virkning fra den tredivte dag efter  

 deponeringen.
Artikel VIII 1. Enhver deltager i protokollen kan opsige den ved  

 skriftlig meddelelse til depositarerne.
 2. Opsigelsen får virkning seks måneder efter den  

 dato, da depositarerne modtager meddelelsen.
 3. Opsigelse af denne protokol har ikke i sig selv  

 virkning som en opsigelse af konventionen.
 4. Opsigelse af konventionen af en kontraherende part  

 i konventionen, således som den er udvidet ved denne protokol, har tillige  

 virkning som en opsigelse af denne protokol.
Artikel IX 1. Depositarerne skal straks underrette alle  

 protokollens undertegnende og tiltrædende stater og alle konventionens  

 undertegnende og tiltrædende stater:
 2. Depositarerne skal tillige give meddelelse til de i  

 stk. 1 nævnte stater om datoen for denne protokols ikrafttræden i henhold til  

 artikel VI.
 TIL BEKRÆFTELSE HERAF har undertegnede befuldmægtigede, som har behørig  

 fuldmagt fra deres regeringer, undertegnet denne protokol.
 UDFÆRDIGET i Montreal den fireogtyvende dag i februar nitten hundrede og  

 otteogfirs i fire originaleksemplarer, der hver er udfærdiget i fire  

 autentiske tekster på det engelske, franske, russiske og spanske sprog.
 Protokollen til bekæmpelse af ulovlige voldshandlinger i lufthavne, der  

 betjener den internationale civile luftfart, trådte i medfør af artikel VI i  

 kraft den 6. august 1989 for følgende lande: De Forenede Arabiske Emirater,  

 Den Hviderussiske Socialistiske Sovjetrepublik, Kuwait, Marshall-øerne, Peru,  

 Saudi Arabien, Sovjetunionen, Tyrkiet, Den Tyske Demokratiske Republik og  

 Ungarn.
 Danmarks ratifikationsinstrument blev den 23. november 1989 deponeret hos  

 Den Internationale Organisaton for Civil Luftfart, ICAO, i Montreal.  

 Protokollen er herefter i medfør af artikel VI trådt i kraft for Danmark den  

 23. december 1989.
 Endvidere har følgende lande med virkning fra de anførte datoer  

 ratificeret eller tiltrådt protokollen:
 Frankrig har ved ratifikationen afgivet erklæring om, at  

 forbeholdet over for artikel 14, stk. 1, i konventionen af 23. september 1971  

 til bekæmpelse af ulovlige handlinger mod den internationale civile luftfart,  

 som fastsætter obligatorisk jurisdiktion for Den Internationale Domstol i  

 tvister vedrørende konventionens fortolkning, tillige er gældende over for  

 nærværende protokol.
