En af Forbrugerombudsmanden nedsat arbejdsgruppe har afgivet en  

 rapport vedrørende kønsdiskriminerende reklame.
Rapporten konkluderede, at  

 fremstillinger der: a) reducerer kvinden til et kønsobjekt og/eller  

 sidestiller hende med en vare eller genstand, b) udtrykkelige udtalelser der  

 påstår eller antyder, at kvindens sociale, økonomiske eller kulturelle roller  

 er underordnet manden eller at kvinder er mindre kyndige, mindre begavede  

 eller mindre egnede til at udføre opgaver, som fysiologisk set er kønsbundne,  

 c) udtrykkelige udtalelser, som på utilbørlig måde påstår eller klart  

 antyder, at kvinder som køn har særlige personlighedstræk eller egenskaber er  

 i strid med markedsføringsloven.
Derimod kan der ikke gribes ind overfor  

 fremstillinger, der bygger på et såkaldt traditionelt kønsrollemønster.
I.
Reklamens sociale og samfundsmæssige ansvar.
 Kønsdiskriminerende reklame - generelle bemærkninger.
FO har i denne beretningsperiode modtaget en del henvendelser vedrørende  

 kønsdiskriminerende reklame.
I januar 1979 afgav en af FO nedsat  

 arbejdsgruppe en rapport om kønsdiskriminerende reklame.
Ved behandling af  

 sager om kønsdiskriminerende reklame har FO herefter lagt arbejdsgruppens  

 enstemmige konklusion om markedsføringslovens anvendelse på det foreliggende  

 område til grund.
Konklusionen, som er gengivet på side 91 i rapporten, lyder  

 som følger:
 »Efter den ovennævnte gennemgang af spørgsmålet om  

 kønsdiskriminerende reklame er i strid med gældende ret, må det konkluderes,  

 at der kan gribes ind overfor kønsdiskriminerende reklame udfra hensynet til  

 almene samfundsinteresser og/eller hensynet til kvinder som  

 befolkningsgruppe, såfremt den enkelte reklame indeholder:
A.
Fremstillinger eller angivelser, som reducerer kvinden til udelukkende  

 at være kønsobjekt og/eller sidestiller hende med en vare eller genstand.
B.
Udtrykkelige udtalelser, der påstår eller klart antyder, at kvinders  

 sociale, økonomiske eller kulturelle rolle er underordnet mænds, eller at  

 kvinder er mindre kyndige, mindre begavede eller mindre egnede til at udføre  

 opgaver, som fysiologisk set er kønsubundne, C.
Udtrykkelige udtalelser, som på en utilbørlig måde påstår eller klart  

 antyder, at kvinder som køn har særlige personlighedstrækeller egenskaber.
 Derimod indeholder markedsføringsloven ikke hjemmel til at gribe ind  

 overfor fremstillinger, der bugger på et såkaldt traditionelt  

 kønsrollemønster eller en traditionel opfattelse af kvinden og derfor  

 bidrager til et annoncemønster, som viser en tedens, der må anses for at være  

 i strid med samfundsmæssige holdninger med hensyn til kønnenes ligeværd, lige  

 rettigheder og lige udfoldelsesmuligheder.
 Med hensyn til reklame for bøger, blade, film og lignende, der har et  

 kønsdiskriminerende indhold, må hjemmelen i markedsføringsloven til at  

 iværksætte indgreb anses for yderligere begrænset, dels af hensyn til behovet  

 for i sådan reklame at kunne give en rimeligt dækkende beskrivelse af de  

 produkter, som lovligt kan sælges, dels fordi der med hensyn til visse  

 reklamer for film og pornografi formentlig foreligger en almindelig accept af  

 udvidede grænser for det tilladelige«.
I det følgende refereres nogle sager, som belyser FO's praksis vedrørende  

 kønsdiskriminerende reklame.
I de sager, hvor FO har henstillet til  

 annoncerørerne at ændre reklamerne, har annoncørerne fulgt henstillingen.
1980-36-125 (* 1) Offentliggjort i Forbrugerombudsmandens årsberetning 1979-1980, side  

 67-68.
