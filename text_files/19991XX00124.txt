Skriftlig fremsættelse (1. december  

 1999) Erhvervsministeren (Pia Gjellerup) :
 Herved tillader jeg mig for Folketinget at  

 fremsætte:
Forslag til lov om erhvervsservice (Lovforslag nr.
L 105).
Regeringen har i løbet af de seneste år  

 iværksat en række initiativer med det formål at forbedre  

 kvaliteten i love og regler og lette virksomhedernes administrative byrder  

 for især de mindre og mellemstore virksomheder.
Erhvervsservice er et  

 af disse initiativer, der vil gøre virksomhedernes dagligdag lettere.
Mange virksomheder anvender i stigende grad outsourcing af  

 de mere perifere opgaver og koncentrerer sig om deres kerneaktiviteter.
Det  

 sikrer, at ressourcerne udnyttes på den bedst mulige måde.
Ideen  

 med erhvervsservice er, at virksomhederne også bør have mulighed  

 for at overlade deres administration til professionelle på dette felt.  

 Markedet har imidlertid ikke af sig selv skabt en sådan mulighed.
Her  

 har det vist sig nødvendigt med en offentlig indsats.
Undersøgelser viser, at virksomhederne kan spare op  

 mod tre fjerdedele af den tid, de i dag bruger på administration, ved  

 at overgå til erhvervsservice.
Det er mange timer, som er bedre anvendt  

 på at drive virksomhed og på at udvikle produkter og ydelser.  

 Interessen for erhvervsservice er da også stor   mere end 50.000 mindre  

 virksomheder har tilkendegivet en interesse for at benytte  

 erhvervsservice.
Erhvervsservice er et nyt marked, der er under udvikling.  

 På nuværende tidspunkt er der ingen fast branchestruktur og  

 fælles opfattelse af, hvad erhvervsservice er.
Derfor er der behov for  

 nogle rammer, der kan sikre, at erhvervsservice får en god start.
For at sikre, at en effektiv konkurrence bliver  

 fremherskende på markedet, foreslås det, at der indføres  

 en lov om erhvervsservice.
Loven indeholder en 3-årig  

 godkendelsesordning for erhvervsserviceleverandører og en 3-årig  

 erhvervsservicepuljeordning til fremme af markedet for erhvervsservice.
 Formålet med godkendelsesordningen er:
at sikre en bred tilslutning af  

 erhvervsserviceleverandører, som ønsker at udbyde  

 erhvervsservice, at bidrage til gennemsigtighed på markedet  

 ved at stille minimumskrav til indholdet i de erhvervsserviceydelser, som  

 erhvervsserviceleverandøren tilbyder sine kundevirksomheder, at sikre tillid og kvalitet på markedet ved at  

 stille krav om, at erhvervsserviceleverandøren skal følge god  

 skik inden for erhvervsservicebranchen.
 De generelle godkendelsesbetingelser har afsæt i  

 andre autorisationsordninger for liberale erhverv.
 Formålet med erhvervspuljeordningen er:
 at mindske de økonomiske barrierer i form af  

 startomkostninger til etablering og opgradering af en IT-platform ved en  

 virksomheds overgang til at modtage erhvervsservice.
Baggrunden for forslaget om en erhvervsservicepulje er, at  

 mindre virksomheder er generelt tilbageholdende overfor at bruge penge  

 på administration.
Det betyder, at der er en stor prisfølsomhed  

 overfor startomkostninger ved overgang til erhvervsservice.
Det er specielt  

 de kundevirksomheder, der ønsker at gøre brug af IT-baserede  

 løsninger, som har startomkostninger.
 Da indførelse af IT eller opgradering af den  

 eksisterende IT-platform i kundevirksomheden vil give de største  

 gevinster med hensyn til stordriftsfordele hos  

 erhvervsserviceleverandørerne og dermed for virksomhederne, indeholder  

 lovforslaget derfor en model for administration af en 3-årig  

 erhvervsservicepulje for at kick-starte erhvervsservice.
Erhvervsservicepuljeordningen indebærer, at mindre  

 virksomheder med mellem mindst 1 og højst 10 fuldtidsansatte kan  

 ansøge om at få medfinansieret op til 80 pct. af udgifterne til  

 etablering eller opgradering af en administrativ IT-platform i forbindelse  

 med overgang til at modtage erhvervsservice.
Der er fastsat et loft over  

 medfinansieringens størrelse.
 Der er behov for en godkendelsesordning - og dermed en ny  

 lov om erhvervsservice   uanset om der kan tilvejebringes et flertal for det  

 af regeringen fremsatte forslag på FFL 2000 om en  

 erhvervsservicepulje.
 Allerede i løbet af år 2000 påbegynder  

 Erhvervsministeriet et samarbejde med organisationerne med henblik på  

 at tilvejebringe et grundlag for en alternativ regulering, fx en  

 certificeringsordning, når godkendelsesordningen ophører.
 Med disse bemærkninger, og idet jeg i øvrigt  

 henviser til de udførlige bemærkninger til lovforslaget, skal  

 jeg hermed anbefale lovforslaget til Folketingets hurtige og velvillige  

 behandling.
