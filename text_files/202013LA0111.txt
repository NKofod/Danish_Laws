Vedtaget af Folketinget ved 3. behandling den 26. januar 2021 Forslag til Lov om ændring af lov om våben og eksplosivstoffer m.v.
(Tilbagerulning af pebersprayordningen) § 1 I lov om våben og eksplosivstoffer m.v., jf. lovbekendtgørelse nr. 920 af 29. august 2019, som ændret ved § 7 i lov nr. 1832 af 8. december 2020, foretages følgende ændringer:
 1. § 2 h affattes således:
»§ 2 h.  Justitsministeren kan fastsætte nærmere bestemmelser om adgangen for personer med et særligt behov for beskyttelse til at erhverve, besidde og bære peberspray.« 2. I § 6 b, stk. 1, nr. 10, ændres »museumsloven og« til: »museumsloven,«.
 3. I § 6 b, stk. 1, nr. 11, ændres »kriminalitet.« til: »kriminalitet og«.
 4. I § 6 b, stk. 1, indsættes som nr. 12:
»12) tilladelser til at erhverve, besidde og bære peberspray for personer med et særligt behov for beskyttelse.« § 2 Stk. 1. Loven træder i kraft den 1. februar 2021.
 Stk. 2. Personer, der har erhvervet en peberspray inden den 1. februar 2021, kan til og med den 31. marts 2021 besidde og bære pebersprayen i eget hjem eller på offentligt tilgængeligt sted med henblik på bortskaffelse.
 Stk. 3. Hvis helt særlige omstændigheder umuliggør, at en person indleverer en peberspray efter stk. 2, vil pebersprayen kunne besiddes og bæres i forbindelse med afhændelse efter den 31. marts 2021. Pebersprayen vil skulle indleveres, snarest muligt efter at omstændighederne efter 1. pkt. ikke længere er til stede.
§ 3 Loven gælder ikke for Færøerne og Grønland.
