 Landbrugsministeriet fastsætter i medfør af § 35 i lov nr. 221 af 3. juni  

 1967 om jagt og vildtforvaltning, som ændret ved lov nr. 294 af 9. juni 1982  

 (* 1) nedennævnte bestemmelser for Vigsø vildtreservat i Storstrøms amt.
 § 1.
 Vildtreservatet omfatter:
a.
Vigsø, matr.nr. 44, Vigsnæs by, Vigsnæs.
b.
Tilvækstarealer til det under a nævnte område.
c.
Søterritoriet ud for de under a og b nævnte områder mod vest, nord og  

 øst i en afstand af 50 m fra højeste, daglige vandstandslinie og mod syd af  

 en ret linie imellem øens to odder i en afstand af 50 m syd for disse,  

 ligeledes regnet fra højeste, daglige vandstandslinie.
 § 2.
 På vildtreservatets område gælder følgende bestemmelser:
a.
Ophold og færdsel, herunder sejlads er forbudt i perioden 1. marts til  

 og med 15. juli.
b.
Indsamling eller ødelæggelse af æg er forbudt.
 Stk. 2.
 Bestemmelsen i stk. 1 gælder ikke for:
a.
Ejer/bruger samt dennes husstand og personale.
Det er dog forbudt at  

 medtage hunde b.
Sejlads i forbindelse med erhvervsfiskeri på vildtreservatets  

 vandområde.
 § 3.
 Landbrugsministeriets Vildtforvaltning kan, når særlige forhold taler  

 derfor og efter forhandling med ejeren, dispensere fra bestemmelserne i § 2  

 efter nærmere af Landbrugsministeriet fastsatte retningslinier.
 § 4.
 Overtrædelse af bestemmelserne i § 2 straffes i medfør af § 51, stk. 4, i  

 lov om jagt og vildtforvaltning med bøde, for så vidt strengere straf ikke er  

 forskyldt efter den øvrige lovgivning.
 § 5.
 Bekendtgørelsen træder i kraft den 1. marts 1983 og gælder til og med den  

 28. februar 1993.
 Landbrugsministeriet, den 25. februar  

 1983.
