 Forbrugerombudsmanden modtog en forespørgsel om, hvorvidt det er i  

 strid med markedsføringsloven at reklamere med, at man indløser en  

 konkurrents rabatmærker til den dobbelte værdi af mærkets pålydende.  

 Ombudsmanden udtalte, at en sådan fremgangsmåde ville være i strid med god  

 markedsføringsskik og henviste i den forbindelse til Kodeks for  

 reklamepraksis art. 9, stk. 2.
 Indløsning af konkurrents rabatmærker.
 Et oliefirma forelagde følgende eksempel for FO:
Benzinstation A omdeler et rabatkort til samtlige husstande i en by.  

 Rabatkortet består af 10 kuponer og repræsenterer en værdi af 10 øre pr.  

 liter.
Rabatkortet afleveres, når der tankes benzin på station A, og der  

 fratrækkes 10 øre pr. tanket liter.
 Benzinstation B lader indrykke en annonce, hvori det siges, at station B  

 indløser station A's kuponer til dobbelt pris (20 øre pr. liter pr.  

 rabatkort.) Oliefirmaet ønskede at vide, om B's fremgangsmåde var i strid med  

 god markedsføringsskik.
 Hertil svarede FO, at benzinstation B's fremgangsmåde måtte anses for  

 stridende mod god markedsføringsskik og henviste i denne forbindelse til  

 Kodeks for reklamepraksis artikel 9, stk. 2, der lyder således:
»Reklamer må ikke drage utilbørlig fordel af den good-will, der er  

 knyttet til et andet firmas eller en anden vares kendetegn, eller af den good  

 will, der erhverves ved en reklamekampagne.« (* 1) Offentliggjort i Forbrugerombudsmandens Årsberetning 1983, side 33.
