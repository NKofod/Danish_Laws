En kvinde, som havde en dobbeltsidig hofteluxation, der var opereret  

 flere gange, havde i 1971 fået invaliditetsydelse.
Ved hendes ophør med  

 arbejde som kontorassistent i 1976 søgte hun invalidepension og fik af  

 revaliderings- og pensionsnævnet tilkendt laveste invalidepension.
Hun fik i  

 1978 sit 2. barn.
Ankestyrelsen tiltrådte, at hun alene var berettiget til  

 laveste invalidepension.
 Ankestyrelsen fandt, at ansøgerens erhvervsevne bedømt som husmoder og  

 som kontorassistent var nedsat med halvdelen, men ikke med omkring 2/3, og at  

 hun derfor ikke var berettiget til mere end laveste invalidepension.
 MEDDELELSE OM AFGØRELSEN:
 En 28-årig kvinde klagede over en afgørelse truffet af revaliderings- og  

 pensionsnævnet, hvorefter der blev tilkendt ansøgeren laveste invalidepension  

 fra 1. april 1976 samtidig med, at ansøgerens invaliditetsydelse, der blev  

 tilkendt ved invalideforsikringsrettens kendelse af 11. januar 1972, blev  

 inddraget med seneste udbetaling for marts måned 1976.
 Der ankedes med henblik på opnåelse af højere pension.
 Det fremgik af sagen, at ansøgeren havde en medfødt dobbeltsidig  

 hofteluxation, der var opereret flere gange.
I 1971 blev hun ansat som kontorassistent i en statsinstitution, efter at  

 have været i optræning på revalideringsvilkår i et par år.
Samme år blev der  

 tilkendt hende invaliditetsydelse.
I januar 1974 gik hun på deltid, indtil  

 hun ophørte med arbejdet, da den pågældende institution blev nedlagt pr. 31.  

 marts 1976. Indtægten i 1975 var ca. 27.000 kr.
Hun indgik ægteskab i 1974. Der var 2 børn.
Det yngste barn blev født i  

 1978.
 Ægtefællens indtægt var i 1977 ca. 94.000 kr.
 Det var oplyst, at der i forbindelse med institutionens nedlæggelse blev  

 tilbudt pågældende ansættelse i kommunen, men at hun ikke mente at kunne  

 klare halvdagsarbejde og hjemmet.
 Ansøgeren havde ved sagens indankning anført, at hun havde haft mange  

 sygedage på grund af sit handicap, at hun i 1974/75 blev truet med opsigelse  

 af samme grund, at hendes læge havde rådet hende til at holde op, og at hun  

 sidst i 1975 besluttede at holde op, men fortsatte til institutionens ophør.  

 Hun havde endvidere oplyst, at hendes mand på grund af dårlig ryg ikke kunne  

 hjælpe hende så meget i hjemmet som tidligere.
En ortopædisk speciallæge havde i 1976 udtalt, at han skønnede, at  

 ansøgeren var bedre tjent med ubelastende kontorarbejde end arbejdet som  

 husmoder i hjemmet.
På ankestyrelsens foranledning blev ansøgeren i juni 1978  

 påny undersøgt af samme speciallæge.
Denne udtalte, at ansøgerens gener havde været forværrede under  

 graviditeten.
Iøvrigt henholdt han sig til sit tidligere skøn.
 Efter oplysningerne om ansøgerens helbredstilstand fandt ankestyrelsen, at  

 ansøgerens erhvervsevne bedømt som husmoder og som kontorassistent var nedsat  

 med halvdelen, men ikke med omkring 2/3.
 Ansøgeren fandtes herefter ikke at være berettiget til mere end laveste  

 invalidepension efter invalidepensionslovens § 3, stk. 4.
 Ankestyrelsen tiltrådte derfor revaliderings- og pensionsnævnets  

 afgørelse.
