Bekendtgørelse om betaling for  

 godkendelse og syn m.m. af transportmateriel til letfordærvelige  

 levnedsmidler (ATP) I medfør af § 56, stk. 1-3 og 7, i lov nr. 471 af 1. juli 1998 om  

 fødevarer m.m. (fødevareloven), tekstanmærkning nr. 120  

 ad § 24 for finansloven for 2001, og efter bemyndigelse fra ministeren for  

 fødevarer, landbrug og fiskeri fastsættes:
 § 1. Slagteriernes Forskningsinstitut,  

 ATP-materielkontrollen, Maglegårdsvej 2, 4000 Roskilde, opkræver  

 betaling for godkendelse og syn af isoleret transportmateriel i henhold til  

 Fødevaredirektoratets bekendtgørelse nr. 801 af 6. december  

 1991 om international transport af letfordærvelige levnedsmidler  

 (ATP-bekendtgørelsen).
§ 2. For udstedelse af certifikat for nyt materiel  

 betales 470 kr. pr. monteret kuldemaskine samt 930 kr. pr. kuldekasse, som  

 hører til en serie, for hvilken der er udstedt typegodkendelse, jf.  

 ATP bekendtgørelsens bilag 6, når kuldekassens indvendige  

 længde er under 10 meter.
Dog betales der 470 kr. pr. kuldekasse, hvis  

 indvendige volumen er under 2 m³.
 § 3. For udstedelse af certifikat for nyt materiel  

 betales 470 kr. pr. monteret kuldemaskine samt 1400 kr. pr. kuldekasse, som  

 hører til en serie, for hvilken der er udstedt typegodkendelse, jf.  

 ATP-bekendtgørelsens bilag 6, når kuldekassens indvendige  

 længde er 10 meter eller derover.
 § 4. For materiel, der ikke er omfattet af §§ 2 og  

 3, betales 1170 kr. pr. monteret kuldemaskine samt 700 kr. pr. kuldekasse,  

 hvis indvendige volumen er 2 m³, 1400 kr. pr. kuldekasse, hvis indvendige  

 længde er under 10 meter, samt 2100 kr. pr. kuldekasse, hvis indvendige  

 længde er 10 meter eller derudover.
§ 5. For udstedelse af certifikat med  

 begrænset gyldighedsperiode, jf.
ATP-bekendtgørelsens bilag 5,  

 pkt. 4(b), og for nyt materiel hørende til en serie, for hvilken der  

 er udstedt typegodkendelse, jf.
ATP-bekendtgørelsens bilag 6, betales  

 470 kr. pr. kuldekasse samt 470 kr. pr. monteret kuldemaskine.
 § 6. Ved fornyelse af et certifikat ved  

 ejerskifte, bortkomst eller omregistrering betales 470 kr.
§ 7. Rejseudgifter i forbindelse med opgaver  

 omfattet af ATP-bekendtgørelsen godtgøres materielkontrollen  

 efter statens takster.
Ved planlagte inspektionsrejser bortfalder denne  

 betaling.
 Stk. 2. Sker afprøvningen af en kuldekasses  

 isoleringsevne eller et kulde- eller varmeanlæg efter  

 materielkontrollens anvisning i et særligt afprøvningsrum, skal  

 udgifter til lokaleleje, lys, opvarmning, rengøring og andre med  

 benyttelsen forbundne udgifter godtgøres materielkontrollen efter  

 regning.
§ 8. Hvis godkendelse af materiel eller  

 køleanlæg ikke opnås, bringes taksterne i denne  

 bekendtgørelse ikke i anvendelse.
Dog skal der betales udgifter som  

 nævnt i § 7, stk. 2, for de af materielkontrollen afholdte  

 rejseudgifter samt 690 kr. for hver påbegyndt arbejdstime, som  

 materielkontrollen har anvendt i de foretagne undersøgelser.
 Stk. 2. Det efter stk. 1 fremkomne beløb kan ikke  

 overstige det beløb, som skulle have været betalt, hvis  

 godkendelse var blevet meddelt.
 § 9. Udgift til identifikationsmærker  

 betales af vedkommende ejer af transportmateriellet.
§ 10. For materielkontrollens rådgivende  

 virksomhed betales efter samme takst som angivet i § 8. Dog betales der ikke  

 for den første time.
Endvidere betales for materielkontrollens  

 rejseudgifter efter statens takster.
 § 11. Betalingsforpligtelser, der er fastsat ved forordning,  

 eller som følger af regler fastsat i henhold til fødevareloven,  

 og som ikke opfyldes rettidigt over for den myndighed, der opkræver  

 afgiften, tillægges, medmindre andet er fastsat ved forordning, en  

 årlig rente svarende til renten i henhold til rentelovens § 5. For  

 erindringsskrivelser betales et gebyr på 50 kr., som reguleres i  

 henhold til § 3 i lov om en satsreguleringsprocent.
 § 12. Der er udpantningsret for de i §§ 2-10  

 omhandlede beløb.
§ 13. Bekendtgørelsen træder i kraft  

 den 1. januar 2001 Stk. 2. Bekendtgørelse nr. 931 af 9. december 1997 om  

 betaling for godkendelse og syn m.m. af transportmateriel til  

 letfordærvelige levnedsmidler (ATP) ophæves.
