 1.
På given foranledning skal sikringsstyrelsen henlede opmærksomheden på, at  

 blanket E 111 DK kun må udstedes til arbejdstagere og pensionister i Danmark,  

 der er statsborgere i Danmark eller et andet EF-medlemsland samt til disses  

 familiemedlemmer.
Betingelsen om statsborgerskab gælder således også med  

 hensyn til gæstearbejdere, der har haft bopæl i Danmark i en årrække, og som  

 er tilknyttet sygesikringsordningen.
Der henvises til omtalen af  

 personkredsen på side 1-2 i den af sikringsstyrelsen i juli måned 1975  

 udsendte vejledning om EF-reglerne om social sikring af vandrende  

 arbejdstagere m.fl., revideret udgave.
 2.
Sikringsstyrelsen skal påny anmode om, at det påses, at rubrik 2 i blanket  

 E 125 DK er udfyldt med den udenlandske forsikringsinstitutions navn og  

 adresse.
Disse oplysninger overføres fra blanket E 111. Der henvises til  

 forannævnte vejledning side 24-25 og side 101.
 3.
 Foranlediget af et stigende antal henvendelser fra udenlandske  

 forsikringsinstitutioner om fremlæggelse af kopi af de af institutionerne  

 udstedte blanketter E 111, skal man af praktiske grunde anmode om, at kopi af  

 denne blanket medsendes til sikringsstyrelsen i forbindelse med  

 refusionskravenes indsendelse hertil.
 4.
Man henleder endelig opmærksomheden på, at det for arbejdstagere og deres  

 familiemedlemmer er en betingelse for ret til ydelser under midlertidigt  

 ophold i Danmark, at tilstanden gør øjeblikkelig hjælp påkrævet.
Der henvises  

 i denne forbindelse til omtalen i den forannævnte vejledning side 22-23.
 P.s.v.
