 Skyldrådet havde ved 18. alm. vurd. pr. 1.1.1986 ansat 10.000 m2 af en  

 landbrugsejendoms jordtilliggende i landzone, hvorpå der lå en tidligere  

 hovedbygning, der benyttedes til rekonvalescenthjem, i henhold til  

 bestemmelsen i vurderingslovens § 14, stk. 4, jf. § 16, skønsmæssigt til en  

 værdi svarende til den pris, der kunne antages opnået til den pågældende  

 anvendelse.
 Efter det under sagens behandling oplyste om forholdene vedrørende  

 driften af det omhandlede rekonvalescenthjem fandt Landsskatteretten ikke, at  

 denne udnyttelse var den i økonomisk henseende gode anvendelse af denne del  

 af ejendommen, idet værdien af arealet ikke kunne antages at overstige  

 handelsværdien som landbrugsjord, jf. vurderingslovens § 14, stk. 2.
 A klagede for ejeren, en selvejende stiftelse, over skyldrådets ansættelse  

 ved 18. alm. vurdering pr. 1.1.1986 af grundværdien til 4.998.200 kr. med  

 påstand om nedsættelse med 255.000 kr.
 Grundværdien var ansat med følgende specifikation:
Ejendommen var en landbrugsejendom med et grundareal på 285,0610 ha, heraf  

 vej 1,2125 ha.
På ejendommen var opført 35 bygninger.
Hovedbygningen samt 2  

 andre bygninger anvendtes til rekonvalescent-hjem, mens de øvrige bygninger  

 udgjorde avlsgård med stuehus og bygninger til landbrugsdrift.
 Til støtte for påstanden anførtes bl.a. at arealet på 10.000 m2, der var  

 ansat til 27 kr. pr. m2, burde ansættes som almindelig landbrugsjord.
 I forbindelse med sagens behandling ved Landsskatteretten indstillede  

 Told- og Skattestyrelsen til retten, at grundværdien blev forhøjet til  

 5.180.800 kr. med følgende specifikation:
Som begrundelse herfor anførte styrelsen, at ansættelsen af de 10.000 m2  

 til 27 kr. pr. m2 vedrørte den del af grunden, som kunne henføres til  

 rekonvalescenthjemmet.
Dette areal var i henhold til bestemmelsen i  

 vurderingslovens § 14, stk. 4, ansat efter lovens § 16.
Styrelsen anførte endvidere, at det hidtil havde været antaget, at hele  

 ejendommens jordtilliggende på 285 ha var beliggende i landzone, hvorfor hele  

 arealet, excl. 10.000 m2 tidligere havde været ansat i henhold til § 14. Ved  

 styrelsens nærmere gennemgang af sagen var det imidlertid konstateret, at  

 5,2171 ha var beliggende i byzone.
Heraf var 3,7 ha udlagt til  

 parcelhusbebyggelse og lå i tilknytning til et parcelhusområde, mens 1,5 ha  

 ifølge lokalplan var udlagt til park- og naturområde.
 Under hensyn til arealernes beskaffenhed og til, at der var meget  

 beskedent behov for parcelhusbyggeri i området, havde styrelsen indstillet  

 det samlede byzoneareal - uanset den forskellige retlige udlægning - ansat  

 ens og til den laveste værdi, 5 kr. pr. m2, for byzonearealer i området.  

 Styrelsen havde endvidere indstillet ejendomsværdien stadfæstet.
A oplyste under sagens behandling, at ejendommen var en stiftelse, der  

 ifølge testamentarisk bestemmelse skulle drives som rekonvalescenthjem.  

 Hjemmet havde plads til maksimalt 26 patienter, og driften havde i mange år  

 givet underskud, der blev dækket af stiftelsens midler.
Driftsresultatet  

 havde i 1984, 1985 og 1986 været henholdsvis -345.894 kr., -438.205 kr. og  

 -344.189 kr.
I de senere år havde det været nødvendigt at bruge af  

 stiftelsens kapital for at dække driftsunderskuddene, ligesom der var  

 modtaget legater fra andre stiftelser.
Hjemmet blev drevet uden offentlige  

 tilskud, men havde en aftale med en kommune, der anviste patienter.
 Landsskatteretten bemærkede, at ejendomsværdien i henhold til  

 bestemmelserne i vurderingslovens § 6, jf. § 9, stk. 1, skal ansættes til  

 handelsværdien på vurderingstidspunktet af den faste ejendom i dens helhed,  

 medens grundværdien for landbrugsejendomme i henhold til bestemmelserne i  

 vurderingslovens § 14, stk. 2, ansættes pr. arealenhed efter, hvad jord af  

 beskaffenhed og beliggenhed som det pågældende jordstykke må antages efter  

 egnens priser at ville koste ved salg i ubebygget stand, når jorden tænkes at  

 høre til en middelstor bondegård i middelgod kultur.
 Endvidere bestemmes i § 14, stk. 4, at hvis benyttelse til andet end  

 landbrug o.lign. for dele af ejendommen må anses for at være den i økonomisk  

 henseende gode anvendelse, må værdien af jorden for disse dele ansættes  

 skønsmæssigt efter de priser, som antages at kunne opnås ved salg af den til  

 den pågældende anvendelse, jf. § 16.
 Byzonejord, der anvendes landbrugsmæssigt, skal ifølge § 14, stk. 4,  

 ansættes efter § 16 til det beløb, som efter de gældende handelspriser  

 antages at kunne opnås i ubebygget stand ved salg til en efter samtlige  

 forhold økonomisk god anvendelse, i hvilken henseende hensyn må tages såvel  

 til ejendommens form og størrelse som til udstyknings- og  

 omlægningsmuligheder.
 Det var oplyst, at samtlige de på ejendommen opførte bygninger, herunder  

 de til rekonvalescenthjem anvendte, var beliggende i landzone.
 Landsskatteretten måtte være af den opfattelse, at bestemmelsen i § 14,  

 stk. 4, hvorefter grundværdien skal ansættes efter § 16, dersom dele af en  

 landbrugsejendom anvendes til andet end landbrug o.lign., yderligere var  

 betinget af, at denne anden udnyttelse skulle være den i økonomisk henseende  

 gode anvendelse af jorden.
Efter de foreliggende oplysninger om forholdene vedrørende driften af det  

 på ejendommen værende rekonvalescenthjem fandt Landsskatteretten ikke, at  

 denne udnyttelse af jorden var den i økonomisk henseende gode anvendelse af  

 dele af ejendommen, idet værdien ikke kunne antages at overstige værdien som  

 landbrugsjord.
Det til rekonvalescenthjem anvendte landzonearal på 10.000 m2  

 ville således være at ansætte i henhold til bestemmelsen i § 14, stk. 2.
 For så vidt angik det areal på 5,2171 ha af ejendommen, som nu var  

 konstateret at være beliggende i byzone, fandt Landsskatteretten, at Told- og  

 Skattestyrelsens indstilling om ansættelse heraf til 5 kr. pr. m2 i henhold  

 til bestemmelsen i § 16 kunne følges, og den påklagede grundværdi 4.998.200  

 kr. blev herefter nedsat til 4.929.700 kr. med følgende specifikation:
 Da Landsskatteretten endvidere ikke fandt tilstrækkeligt grundlag for  

 nogen ændring af ejendomsværdien, der var ansat til 18.000.000 kr., blev  

 denne følgelig stadfæstet.
