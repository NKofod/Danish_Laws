Bekendtgørelse  

 om overenskomst af 6. juni 2006 med  

  

 Algeriet om tilbagebetaling af gæld Den 6. juni 2006 undertegnede Danmark og Algeriet en  

 aftale i København, ifølge hvilken Algeriet inden den 9. juni 2006 vil  

 forudbetale den gæld, som tidligere er blevet omlagt under de to aftaler  

 indgået i henholdsvis 1994 og 1995. Aftalen indebærer indfrielse af  

 restsaldoen  

 på 3,1 mio. kr. på det danske statslån til Algeriet af 1973 samt af  

 restsaldoen  

 på i alt 313,5 mio. kr. på eksportkreditter stiftet før 30. september 1993.  

 Indfrielsen sker til pålydende værdi.
Aftalen er i overensstemmelse med de  

 retningslinjer, hvorom der blev opnået enighed under multilaterale  

 forhandlinger i Paris den 11. maj 2006.
