Fremsat den 29. marts 2006 af  

 skatteministeren (Kristian Jensen) Forslag til Lov  

 om ændring af affalds- og råstofafgiftsloven (Fritagelse  

 fra affaldsafgift for forbrænding af fiberfraktioner der stammer fra  

 afgasning  

 og separering af husdyrgødning) § 1 I lov om afgift af affald og råstoffer (affalds- og  

 råstofafgiftsloven), jf. lovbekendtgørelse nr. 570 af 3. august 1998, som  

 ændret bl.a. ved § 1 i lov nr. 359 af 22. maj 2000, § 1 i lov nr.  

 487  

 af 7. juni 2001, § 2 i lov nr. 1057 af 17. december 2002, § 3 i lov  

 nr. 127 af 27. februar 2004 og senest ved lov nr. 1408 af. 21. december 2005,  

 foretages følgende ændringer:
 1.  

  

 I  

  

 § 9, stk. 3,  

  

 indsættes som nr. 11:
»11)  

 	  

 Fiberfraktioner,  

 der fremkommer efter afgasning og separering af husdyrgødning.
For at være  

 omfattet skal afgasningen ske i et husdyrgødningsbaseret biogasanlæg i  

 henhold  

 til Miljøministeriets bekendtgørelse nr. 623 af 30. juni 2003 om anvendelse  

 af  

 affald til jordbrugsformål«.
§ 2 I lov om afgift af stenkul, brunkul og koks mv., jf.  

 lovbekendtgørelse nr. 702 af 28. september 1998, som ændret bl.a. ved  

 § 5  

 i lov nr. 462 af 9. juni 2004 og § 35 i lov nr. 428 af 6. juni 2005  

 foretages  

 følgende ændringer:
 1.  

  

 I  

  

 § 1, stk. 1, nr. 6,  

  

 indsættes som 2.  

 pkt.:
 »Derudover skal der betales afgift af varme produceret ved  

 forbrænding af varer omfattet af § 9, stk. 3, nr. 11 i lov om  

 afgift  

 af affald og råstoffer«.
§ 3 Stk. 1.  

  

 Skatteministeren fastsætter ikrafttrædelsestidspunktet for loven.
 Stk. 2.  

  

 Loven har  

 virkning fra 1. april 2006.
Bemærkninger til lovforslaget 1. Almindelige bemærkninger Regeringen ønsker med lovforslaget at fritage afbrænding af  

 fiberfraktioner, der fremkommer efter afgasning og separering af  

 husdyrgødning,  

 for affaldsafgift.
Regeringen ønsker dermed at støtte en forbedret  

 teknologisk  

 proces, hvor husdyrgødning afgasses i et biogasanlæg og separeres i en våd og  

 en tør fraktion med henblik på mere optimal gødningsudnyttelse og  

 CO2  

 -neutral  

 energifremstilling.
2. Lovforslagets indhold Med dette lovforslag foreslås det at fritage afbrænding af  

 fiberfraktioner, der fremkommer efter afgasning og separering af  

 husdyrgødning,  

 for affaldsafgift.
Baggrunden for lovforslaget er, at der i områder med stor  

 husdyrtæthed er både miljø-, energi- og samfundsmæssige gevinster forbundet  

 med  

 behandling af husdyrgødning efter en forbedret teknologisk proces.
Processen  

 indebærer, at husdyrgødningen afgasses og separeres med henblik på at opnå en  

 mere optimal gødningsudnyttelse og CO2  

 -neutral energifremstilling.
Som et væsentligt led i den samlede proces indgår afbrænding  

 af den fiberfraktion, som fremkommer ved separering af afgasset  

 husdyrgødning.  

 Den eksisterende affaldsafgift for afbrænding af husdyrgødning gør  

 imidlertid,  

 at det ikke er driftsøkonomisk rentabelt at etablere anlæg til afbrænding af  

 fiberfraktionen.
Affaldsafgiften fungerer altså som en økonomisk barriere for  

 realisering af de miljø-, energi- og samfundsmæssige gevinster, som er  

 forbundet med den samlede proces.
 Regeringens affaldsstrategi 2005  2008 har som målsætning  

 at forebygge ressourcetab og miljøbelastning fra affald, afkobling af væksten  

 i  

 affald fra den økonomiske vækst og sikring af mere miljø for pengene gennem  

 øget kvalitet i affaldsbehandlingen og en effektiv affaldssektor.
Ifølge affaldsstrategien skal affaldsbehandlingen endvidere  

 som hovedregel følge affaldshierarkiet, men kun når dette er både  

 miljømæssigt  

 velbegrundet og samfundsøkonomisk effektivt.
En arbejdsgruppe under  

 Fødevareministeriet har påvist, at afbrænding af fiberfraktion efter  

 afgasning  

 og separering af husdyrgødning er samfundsøkonomisk lønsom.
Separering Husdyrgødning genanvendes traditionelt ubehandlet gennem  

 direkte udbringning på markerne.
Hensigten er at udnytte gødningens indhold  

 af  

 kvælstof og fosfor i planteproduktionen.
Hvis jorden tilføres flere  

 næringsstoffer  

 end planterne har brug for, vil disse blive ophobet i jordlaget eller  

 udvasket  

 til det omkringliggende vandmiljø og dermed give anledning til  

 miljøproblemer.  

 Overskydende fosfor bindes hovedsagelig i jordlaget indtil et mætningspunkt  

 nås, mens overskydende kvælstof umiddelbart udgør et problem i relation til  

 udvaskning.
I følsomme områder, og visse områder med en stor husdyrtæthed,  

 kan  

 der være et særligt behov for at reducere fosfortildelingen for at undgå, at  

 jordens mæthedspunkt for fosfor overskrides.
I de senere år har landbruget erfaret, at separering udgør  

 en lovende teknologi til forebyggelse af miljørisikoen forbundet med den  

 traditionelle genanvendelsesmetode.
Dette gør sig især gældende, når den  

 kombineres  

 med afgasning af husdyrgødningen i et biogasanlæg.
Separeringsteknikken går i  

 korte træk ud på at separere husdyrgødning i henholdsvis en våd fraktion og  

 en  

 tør fraktion (fiberfraktion). Den våde fraktion vil efter separeringen  

 indeholde 20 til 30 procent af den oprindelige husdyrgødnings fosforindhold  

 og  

 70 til 80 procent af dens kvælstofindhold i uorganisk form.
Omvendt vil  

 fiberfraktionen indeholde 70 til 80 procent af det oprindelige fosforindhold  

 og  

 20 til 30 procent af det oprindelige kvælstofindhold i overvejende organisk  

 form.
Effektiv gødningsanvendelse Vådfraktionens lave indhold af fosfor og høje indhold af  

 uorganisk kvælstof betyder, at den kan udnyttes bedre som gødning på markerne  

 end rå ubehandlet husdyrgødning.
Gennem spredning af vådfraktionen på markerne har landmænd  

 for det første mulighed for at give afgrøderne en præcis mængde kvælstof,  

 uden  

 samtidig at tildele for store mængder fosfor.
Det er især en fordel i  

 miljøfølsomme  

 områder, hvor jorden i forvejen er tæt på at være mættet med fosfor.
Risikoen  

 for udledning af fosfor til vandmiljøet sænkes altså dermed betydeligt.
For det andet er det uorganiske kvælstof let tilgængeligt  

 for planterne.
Det betyder at risikoen for udvaskning af kvælstof også  

 minimeres.
Den forbedrede udnyttelse af husdyrgødningens kvælstofindhold  

 medfører samtidig, at forbruget af handelsgødning kan reduceres.
 Af andre miljøfordele ved spredning af vådfraktionen, frem  

 for ubehandlet husdyrgødning, skal også nævnes reducerede emissioner (methan  

 og  

 lattergas) til luften, samt reduktion af de lugtgener, som spredning af  

 husdyrgødning på markerne medfører.
Biogasfremstilling Ved en forudgående afgasning af husdyrgødningen i et  

 biogasanlæg optimeres gødningsanvendelsen yderligere.
For det første  

 forbedrer  

 afgasningen separeringsmulighederne, således at en større del af  

 husdyrgødningens  

 værdifulde kvælstofindhold ender i den våde del.
For det andet indgår der i  

 afgasningsprocessen typisk andre organiske materialer, såsom animalsk fedt og  

 slagteriaffald, der ligeledes indeholder kvælstof, som ender op i den våde  

 del  

 efter separeringen.
Den øgede tilførsel af kvælstof gør det muligt yderligere  

 at reducere forbruget af handelsgødning.
Endelig produceres der  

 CO2  

 -neutral  

 biogas, som bidrager til opfyldelsen af Danmarks klimaforpligtelser.
Lovændringen har udelukkende til formål, at fremme en  

 forbedret behandling af husdyrgødning gennem afgasning og separering, for  

 dermed at opnå både en mere optimal gødningsudnyttelse og CO2  

 -neutral  

 energifremstilling.
Afgiftsfritagelsen gælder derfor kun for fiberfraktioner,  

 der stammer fra affald, som har været afgasset i et husdyrgødningsbaseret  

 biogasanlæg, som defineret i Miljøstyrelsens bekendtgørelse nr. 623 af 30.  

 juni  

 2003 om anvendelse af affald til jordbrugsformål (Slambekendtgørelsen).  

 Slambekendtgørelsens  

 krav for at blive anset som et husdyrgødningsbaseret anlæg er, at det  

 afgassede  

 affald indeholder mere end 75 procent husdyrgødning regnet på tørstofbasis  

 før  

 afgasning.
Ved at anvende Slambekendtgørelsens afgrænsning gives der mulighed  

 for at tilsætte små mængder både afgiftsfrit og afgiftsbelagt affald af  

 organisk oprindelse med henblik på at sikre en hensigtsmæssig  

 afgasningsproces.
Afbrænding af fiberfraktionen Den positive miljøudvikling hen mod en mere optimal  

 genanvendelse af husdyrgødningens næringsstoffer gennem afgasning og  

 separering,  

 bremses af manglende muligheder for at afsætte den tørre del af  

 husdyrgødningen  

 (fiberfraktionen) til gødningsformål.
Det skyldes, at fiberfraktionens høje indhold af fosfor og  

 af organisk bundet kvælstof, giver den en ringe effektivitet som gødning.  

 Omfanget af fosfor kan overstige planternes behov og organisk bundet kvælstof  

 optages  

 kun i ringe grad af planterne.
Anvendelsen af fiberfraktionen som gødning  

 indebærer altså en forhøjet risiko for udvaskning af fosfor og kvælstof til  

 vandmiljøet.
De ringe afsætningsmuligheder for fiberfraktionen gælder  

 især i områder, hvor husdyrtætheden er stor, og hvor der er særlig risiko for  

 udvaskning af fosfor og kvælstof til vandmiljøet.
En måde at sænke de lokale  

 miljørisici på, ville være at transportere fiberfraktionen væk fra de  

 pågældende områder til udbringning i andre områder.
Undersøgelser har  

 imidlertid påvist, at det frem for borttransport vil være både miljømæssigt  

 og  

 samfundsøkonomisk fordelagtigt at afbrænde fiberfraktionen.
Dette med henblik  

 på generering af yderligere CO2  

 -neutral energiproduktion.
Ved  

 afbrænding af den afgassede og separerede fiberfraktion, sker der en  

 forøgelse  

 af energiudnyttelsen i størrelsesordnen 50 procent i forhold til, hvis der  

 alene blev satset på biogas.
En yderligere miljøfordel ved afbrænding er, at stort set  

 hele fiberfraktionens fosforindhold koncentreres i asken.
I denne form vil  

 det  

 være lettere at transportere til et område med underskud af fosfor og dér  

 erstatte kunstgødning.
Denne genanvendelse er dog forbundet med en vis  

 usikkerhed, da fosforen i asken er meget hårdt bundet og kun bliver  

 tilgængelig  

 for planterne, hvis asken forarbejdes.
Den koncentrerede fosfor forventes at  

 kunne genanvendes i fremstillingen af kunstgødning fra 2008. Dette gælder  

 ligeledes andre nyttige næringsstoffer (kalium, svovl og magnesium), som også  

 er indeholdt i asken.
Ved afbrænding forsvinder hovedparten af fiberfraktionens  

 kvælstofindhold med røggassen som frit kvælstof.
Med hensyn til udledningen  

 af  

 NOxer og andre klimagasser ligger denne inden for grænseværdierne i  

 EUs  

 affaldsforbrændingsdirektiv.
3. Økonomiske konsekvenser for det offentlige Da der ikke hidtil er forekommet afbrænding af  

 fiberfraktioner, der fremkommer efter afgasning og separering af  

 husdyrgødning,  

 vil en lempelse af affaldsafgiften ikke umiddelbart føre til provenutab i  

 form  

 af færre indtægter fra affaldsafgiften.
 I det omfang afbrændingen fortrænger fossile brændstoffer,  

 vil der imidlertid kunne opstå et provenutab i form af mindre energiafgifter.  

 Det forventes dog, at fiberfraktionen i første omgang hovedsageligt vil  

 fortrænge  

 vegetabilsk biomasse, som er fritaget for energiafgifter.
 I det omfang den fortrængte biomasse herefter erstatter  

 fossilt brændstof, vil der opstå et provenutab fra mistet energiafgift.  

 Modsat  

 vil afbrændingen af fiberfraktioner af husdyrgødning dog medføre en  

 provenugevinst  

 på affaldsvarmeafgiften.
 Netto vurderes det, at en fritagelse fra affaldsafgift for  

 afbrænding af fiberfraktioner, der fremkommer efter afgasning og siden  

 separering  

 af husdyrgødning, kan ske uden nævneværdige provenumæssige konsekvenser i  

 forhold til i dag.
4. Administrative omkostninger for det offentlige En implementering af forslaget skønnes ikke at medføre  

 nævneværdige administrative meromkostninger til øget kontrol og  

 sagsbehandling.
5. Økonomiske konsekvenser for erhvervslivet Det forventes, at en afgiftsfritagelse vil gøre det  

 driftsøkonomisk rentabelt at etablere anlæg til afbrænding af  

 fiberfraktioner,  

 der fremkommer ved afgasning og separering af husdyrgødning.
Dette vil give  

 økonomisk incitament til en bedre behandling af husdyrgødning, hvor man  

 gennem  

 afgasning og separering, opnår en mere optimal gødningsudnyttelse og  

 CO2  

 -neutral  

 energifremstilling.
6. Administrative konsekvenser for erhvervslivet Lovforslaget forventes ikke at medføre administrative  

 konsekvenser for erhvervslivet.
Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget  

 skal  

 forelægges et af Økonomi- og Erhvervsministeriets virksomhedspaneler.  

 Styrelsen  

 vurderer, at forslaget ikke indeholder administrative konsekvenser for  

 erhvervslivet.
Lovforslaget vil derfor ikke blive forelagt et af Økonomi- og  

 Erhvervsministeriets virksomhedspaneler.
7. Miljømæssige konsekvenser Forslaget forventes at have positive konsekvenser for  

 miljøet.
Dette ved at give økonomisk incitament til fordel for en bedre  

 behandling af husdyrgødning, gennem afgasning og separering.
Behandlingen  

 giver  

 en mere optimal gødningsudnyttelse, mindre udvaskning af næringsstoffer til  

 vandmiljøet, færre emissioner til luften, samt en CO2  

 -neutral  

 energifremstilling.
8. Administrative konsekvenser for borgerne Lovforslaget forventes ikke at have nogen administrative  

 konsekvenser for borgerne.
9. Forholdet til EU-retten Lovforslaget notificeres ifølge  

 informationsproceduredirektivet.
Herudover er forslaget notificeret for  

 Kommissionen efter EUs statsstøtteregler.
Skatteministeren bemyndiges  

 til at  

 sætte ændringerne i kraft med virkning fra 1. april 2006, når Kommissionens  

 godkendelse foreligger.
10. Kommunikationsplan Der påregnes udarbejdet et nyhedsbrev om lovændringen.  

 Merudgifterne hertil skønnes ikke at være nævneværdige.
11. Samlet vurdering af lovforslagets konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for det offentlige Ingen Der forventes ingen nævneværdige provenumæssige  

 konsekvenser Administrative konsekvenser for det offentlige En implementering af forslaget skønnes ikke at medføre  

 nævneværdige administrative meromkostninger til øget kontrol og  

 sagsbehandling.
Ingen Økonomiske konsekvenser for erhvervslivet Det forventes, at en afgiftsfritagelse vil gøre det  

 driftsøkonomisk rentabelt at etablere anlæg til afbrænding af  

 fiberfraktioner,  

 der fremkommer efter afgasning og efterfølgende separering af husdyrgødning.  

 Dette vil give økonomisk incitament til fordel for en miljø- og energimæssigt  

 bedre behandling af husdyrgødning, hvor man gennem først afgasning og siden  

 separering, opnår en mere optimal gødningsudnyttelse og en CO2  

 -neutral  

 energifremstilling.
Ingen Miljømæssige konsekvenser Lovforslaget forventes at medføre positive miljømæssige  

 konsekvenser.
Dette i form af reduceret risiko for fosfor og kvælstof  

 udvaskning til vandmiljøet, reduceret brug af kunstgødning og endelig  

 CO2  

 -neutral  

 energifremstilling.
Ingen Administrative konsekvenser for borgerne Ingen Ingen Administrative konsekvenser for erhvervslivet Ingen Ingen Forholdet til EU-retten Lovforslaget notificeres ifølge  

 informationsproceduredirektivet.
Herudover skal forslaget notificeres for  

 Kommissionen efter EUs statsstøtteregler.
12. Organisationernes høringssvar og  

 skatteministeriets kommentarer hertil Dansk Industri Dansk Industri finder det positivt, at regeringen er  

 åben for en ændring af håndteringen af affaldsfraktioner ud fra miljø og  

 samfundsøkonomiske overvejelser.
Dansk Industri mener hertil, at det faglige  

 princip skal skrives ind i loven og notificeres i EU.
Det vil sige, at hvor  

 samfundsøkonomiske undersøgelser dokumenterer, at affaldsforbrænding er den  

 bedste håndtering, skal der ikke svares affaldsafgift.
 Dansk Industri påpeger herudover at problemer omkring  

 medforbrænding af affald og problemerne omkring import/eksport af affald, der  

 er knyttet hertil bør løses i forbindelse med revisionen af loven.
Regeringen tager Dansk Industris høringssvar til  

 efterretning.
Det bemærkes herudover at Skatteministeriet, sammen med  

 Miljøstyrelsen, har igangsat en undersøgelse af hvilke muligheder der er for  

 at løse problemer med import og eksport af affald til industriel  

 medforbrænding.
Landbrugsrådet Landbrugsrådet hilser lovforslaget særdeles velkomment,  

 som et vigtigt skridt i retning af at skabe grundlag for en mere miljøvenlig  

 husdyrproduktion, samt udbygning med biogasanlæg.
 Landbrugsrådet finder samtidig:
 -  

 	  

 at der også bør  

 fritages for afbrænding af tørstofrige husdyrgødningstyper.
 -  

 	  

 at det er  

 særdeles uheldigt og i strid med det generelle princip om afgiftsfritagelse  

 for varme fra biomasse, at lovforslaget ikke også omfatter fritagelse for  

 affaldsvarmeafgiften.
-  

 	  

 at en foreslået  

 regel for opgørelse mellem afgiftsfrit og afgiftsbelagte materialer vil give  

 anledning til administrativt bøvl.
Det foreslås i stedet, at afgiftsloven  

 følger slambekendtgørelsens regler således, at hvis fraktionerne kan  

 udbringes efter husdyrgødningsbekendtgørelsens regler er der fritagelse for  

 afgift, hvorimod der betales for affaldsandelen, hvis separationsprodukterne  

 skal behandles efter slambekendtgørelsens regler.
Generel afbrænding  

 af husdyrgødning Regeringens faglige rapport fra februar konkluderer at  

 miljøeffekterne ved afbrænding af husdyrgødning generelt varierer alt efter  

 gødningstyper eller gødningsfraktioner der afbrændes.
Rapporten konkluderer  

 endvidere, at der kun kan fremvises et positivt samfundsøkonomisk resultat,  

 hvis der er tale om meget store anlæg.
Endelig konkluderes det, at den  

 samfundsøkonomiske lønsomhed forudsætter at varmeproduktionen afsættes til et  

 fjernvarmenet, hvor der er behov for ny produktionskapacitet og at sådanne  

 behov ikke forventes i Danmark indenfor de kommende 10 år.
 På baggrund af de miljømæssige usikkerheder og den  

 begrænsede samfundsøkonomiske lønsomhed som er forbundet med afbrænding af  

 husdyrgødning generelt, har regeringen besluttet sig for at begrænse den  

 foreslåede afgiftsfritagelse til afbrænding af den fiberfraktion der stammer  

 fra afgasning og separering af husdyrgødning.
Affaldsvarmeafgiften Afgiften af varme produceret ved affaldsforbrænding blev  

 indført 1. januar 1999. Dette i forbindelse med stigninger i de almindelige  

 afgifter på fossile brændsler og for at undgå at give et for stort incitament  

 til fordel for affaldsbaseret varmeproduktion.
Regeringen finder ikke  

 grundlag for at øge incitamentet for affaldsbaseret varmeproduktion, gennem  

 en ændring af affaldsvarmebeskatningen.
Administration af  

 fritagelsen Regeringen har valgt overordnet at følge Landbrugsrådets  

 forslag om at lade afgiftsloven følge slambekendtgørelsens regler.
 Som følge heraf foreslås afgiftsfritagelsen gjort  

 afhængig af, at afgasningen sker i et husdyrgødningsbaseret biogasanlæg, som  

 defineret i Miljøministeriets bekendtgørelse nr. 623 af 30. juni 2003 om  

 anvendelse af affald til jordbrugsformål.
Dansk Landbrug Dansk landbrug mener:
 -  

 	  

 at fjernelsen af  

 affaldsafgiften også skal omfatte fiberrig husdyrgødning, som ikke  

 nødvendigvis har været igennem et biogasanlæg, idet der også ved afbrænding  

 af fiberrig husdyrgødning er miljø-, energi- og samfundsmæssige gevinster.
 -  

 	  

 at man i stedet  

 for en bureaukratisk beregning, bør indføres en grænse, såldes at hvis  

 indgangsbiomassen indeholder mindre end 25 procent tørstof fra afgiftsbelagt  

 affald, så vil fiberen altid være afgiftsfri ved afbrænding.
 -  

 	  

 at afbrænding af  

 fiberfraktion som stammer fra afgasset og separeret husdyrgødning også bør  

 fritages for affaldsvarmeafgift.
 Der henvises til svar afgivet til Landbrugsrådet.
Brancheforeningen for Biogas Brancheforeningen for Biogas hilser lovforslaget  

 særdeles velkomment, som et vigtigt skridt i retning af at fremme udbygningen  

 med biogas med separation.
 Brancheforeningen for Biogas finder samtidig:
 -  

 	  

 at der er  

 særdeles uheldigt og i modstrid med det generelle princip om  

 afgiftsfritagelse for varme fra biomasse, at lovforslaget ikke også omfatter  

 fritagelse for affaldsvarmeafgiften.
-  

 	  

 at en foreslået  

 regel for opgørelse mellem afgiftsfrit og afgiftsbelagte materialer vil give  

 anledning til administrativt bøvl.
Det foreslås i stedet, at afgiftsloven  

 følger slambekendtgørelsens regler således, at hvis fraktionerne kan  

 udbringes efter husdyrgødningsbekendtgørelsens regler er der fritagelse for  

 afgift, hvorimod der betales for affaldsandelen, hvis separationsprodukterne  

 skal behandles efter slambekendtgørelsens regler.
 Der henvises til svar afgivet til Landbrugsrådet om  

 affaldsvarmeafgiften og om administration af fritagelsen.
LandboSyd LandboSyd mener at det er glædeligt at regeringen  

 fremsætter forslaget, men finder det skuffende og tilmed uforståeligt, at det  

 tørstofholdige produkt fra en separation kun kan fritages, hvis  

 husdyrgødningen forinden har været bioforgasset.
 Der henvises til svar afgivet til Landbrugsrådet om  

 generel afbrænding af husdyrgødning.
Foreningen Danske Kraftvarmeværker Danske Kraftvarmeværker finder teksten uklar og der  

 savnes definitioner af biogasanlæg, beregningsgrundlag med videre.
Danske  

 kraftvarmeværker foreslår en model til definition af husdyrgødningsbaseret  

 anlæg baseret på volumen af det input som indgår til et biogasanlæg.
 Der henvises til svar afgivet til Landbrugsrådet om administration  

 af fritagelsen.
 Regeringen bemærker hertil at en volumenbaseret model  

 som forslået af Danske Kraftvarmeværker dels skaber usikkerhed omkring  

 afgiftsfritagelsens grundlag og dels er i uoverensstemmelse med  

 miljømålsætninger bag lovforslaget.
Dansk Pelsdyravlerforening Dansk pelsdyravlerforening finder kravet om forudgående  

 bioforgasning og separering i lovforslaget unødigt restriktivt.
Man mener, at  

 det vil sætte udviklingen i de øvrige former for gødningshåndtering i stå, da  

 der ikke vil være tilstrækkeligt økonomisk incitament til at satse på  

 udviklingen af disse teknologier, hvis det ikke samtidigt er muligt at opnå  

 afgiftsfrihed ved afbrænding af slutproduktet.
 Der henvises til svar afgivet til Landbrugsrådet om  

 generel afbrænding af husdyrgødning.
Dansk Rideforbund Dansk Rideforbund ser gerne at afgiftsfritagelsen kommer  

 til at gælde for afbrænding af husdyrgødning generelt.
 Der henvises til svar afgivet til Landbrugsrådet om  

 generel afbrænding af husdyrgødning.
Dansk Travsports Centralforbund Dansk Travsports Centralforbund ser gerne at  

 afgiftsfritagelsen kommer til at omfatte general afbrænding af en langt  

 større del af den danske husdyrgødningsproduktion, herunder hestemøg.
 Der henvises til svar afgivet til Landbrugsrådet om  

 generel afbrænding af husdyrgødning.
Landsudvalget for Heste Landsudvalget for Heste ser gerne at afgiftsfritagelsen  

 kommer til at gælde for afbrænding af husdyrgødning generelt.
 Der henvises til svar afgivet til Landbrugsrådet om  

 generel afbrænding af husdyrgødning.
CemMiljø  

 A/S og Aalborg Portland A/S CemMiljø A/S og Aalborg Portland A/S finder det højst  

 besynderligt, at en erhvervsgren kan blive fritaget for affaldsafgiften, dels  

 med en miljømæssig faglig begrundelse, dels med den begrundelse, at der ikke  

 vil være et provenutab.
Herunder nævnes at tørret spildevandsslam kan  

 sidestilles med fiberfraktionen fra husdyrgødning.
Det nævnes at denne  

 affaldsfraktion i dag eksporteres til Tyskland på grund af den høje  

 affaldsafgift.
 Der henvises til svar afgivet til Dansk Industri.
Danmarks JordbrugsForskning Danmarks Jordbrugsforskning gør opmærksom på at der i  

 Fødevareministeriets arbejdsgruppe om generel afbrænding af husdyrgødning  

 ikke var en markant opfattelse af, at der som en betingelse for afbrænding  

 skulle kræves både afgasning og separering.
 Skatteministeriet bemærker, at lovforslaget ikke  

 omhandler spørgsmålet om hvilke krav som stilles til afbrænding af  

 husdyrgødning.
 Herudover henvises til bemærkninger afgivet til  

 Landbrugsrådet.
Hestevæddeløbssportens Finansieringsfond Hestevæddeløbssportens Finansierings Fond ser gerne, at  

 afgiftsfritagelsen kommer til at gælde for afbrænding af hestegødning  

 generelt.
 Der henvises til svar afgivet til Landbrugsrådet om  

 generel afbrænding af husdyrgødning.
Københavns Kommune Københavns Kommune bifalder, at regeringen tager  

 initiativ til at søge løsninger på de miljømæssige problemer der er i områder  

 med stor husdyrtæthed.
Man finder dog en række af de forudsætninger som  

 lovforslaget bygger på problematiske i forhold til, at det ikke forekommer  

 realistisk, at fosfor-indholdet vil blive genanvendt, så der reelt opnås  

 optimal gødningsudnyttelse.
Regeringen bemærker at man er enig i at genanvendelsen  

 af fosforen i asken efter afbrænding af fiberfraktionen er forbundet med en  

 vis usikkerhed, da fosforen i asken er meget hårdt bundet og kun bliver  

 tilgængelig for planterne, hvis asken forarbejdes.
Men det skal dog hertil  

 bemærkes at den koncentrerede fosfor forventes at kunne genanvendes i  

 fremstillingen af kunstgødning fra 2008. Dette gælder ligeledes andre nyttige  

 næringsstoffer (kalium, svovl og magnesium), som også er indeholdt i asken.
Dansk Energi Dansk Energi er overordnet positive over for forslaget.  

 Man mener dog, at afgiftsfritagelsen bør omfatte afbrænding af alle former  

 for fiberfraktioner fra husdyrgødning.
 Der henvises til svar afgivet til Landbrugsrådet om  

 generel afbrænding af husdyrgødning.
RenoSam RenoSam mener, at fjernelse af afgiften for forbrænding  

 af fiberfraktionen kan have følgende utilsigtede konsekvenser:
-  

 	  

 affaldstyper som  

 ikke er egnet til bioforgasning afleveres til bioforgasning for at undgå  

 eller begrænse afgiften -  

 	  

 andre brancher  

 vil søge om afgiftsfritagelse.
Hermed vil hele satsafgiften for affald være  

 sat under pres.
 -  

 	  

 hvis  

 affaldsafgiften ophæves generelt eller for et antal materialer vil  

 incitamentsstrukturen til at genanvende affald blive forværret generelt.
 RenoSam mener dog at det er vigtigt at skabe rammer, der  

 støtter nye initiativer og udvikling af miljøteknologier for  

 affaldsbehandling.  

 Derfor anbefales det, at den foreslåede afgiftsfritagelse gives i en  

 tidsbegrænset forsøgsperiode.
Regeringen er enig med RenoSam i, at det er imod  

 afgiftsfritagelsens hensigt om den skulle medføre at affaldstyper, som ikke  

 er egnet til bioforgasning afleveres til bioforgasning for at undgå eller  

 begrænse afgiften.
Netop denne effekt er derfor også søgt imødegået ved at  

 gøre afgiftsfritagelsen afhængig af, at bioforgasningen sker i et  

 husdyrgødningsbaseret biogasanlæg, som defineret i Miljøministeriets  

 bekendtgørelse nr. 623 af 30. juni 2003 om anvendelse af affald til  

 jordbrugsformål.
 Regeringen tager i øvrigt RenoSams høringssvar til  

 efterretning.
Affald danmark Affald danmark er positive overfor regeringens forslag.  

 Man finder dog  

 forslaget for snævert,  

 idet affaldsafgiften også fungerer som en hindring for andre projekter og  

 processer, hvori indgår afbrænding af fiberfraktionen fra husdyrgødning.
 Affald danmark opfordrer endvidere til at  

 Skatteministeriet overvejer en gennemgang af området med henblik på at få  

 indrettet afgiften således at denne reelt understøtter en hensigtsmæssig  

 miljø-, energi- og samfundsmæssig udvikling.
 Der henvises til svar afgivet til Landbrugsrådet om  

 generel afbrænding af husdyrgødning.
 Herudover bemærker regeringen, at den ikke har planer om  

 at foretage en generel gennemgang af området.
Det Danske Fjerkræraad Det Danske Fjerkræraad foreslår, at afgiftsfritagelsen  

 udvides til:
 -  

 	  

 at omfatte en  

 generel afgiftsfritagelse for husdyrgødning, der afbrændes i  

 energiproducerende  

 anlæg.
 -  

 	  

 at omfatte  

 afgiftsfritagelse for fjer og fjermel, der afbrændes i energiproducerende  

 anlæg.
 Der henvises til svar afgivet til Landbrugsrådet om  

 generel afbrænding af husdyrgødning.
 Herudover bemærker regeringen, at man ikke finder  

 grundlag for at afgiftsfritage fjer og fjermel, der afbrændes i  

 energiproducerende anlæg.
Miljøstyrelsen Miljøstyrelsen foreslår, at afgiftsloven følger  

 slambekendtgørelsens regler således, at hvis fraktionerne kan udbringes efter  

 husdyrgødningsbekendtgørelsens regler er der fritagelse for afgift.
 Der henvises til svar afgivet til Landbrugsrådet om  

 administration af fritagelsen.
Advokatrådet Amtsrådsforeningen i Danmark Arbejderbevægelsens Erhvervsråd Blik- og Rørarbejderforbundet Brancheforeningen for Decentral kraftvarme Byggeriets Arbejdsgivere Danmarks Miljøundersøgelser Danmarks Naturfredningsforening Danisco Dansk Arbejdsgiverforening Dansk byggeri Dansk Erhvervsgartnerforening Dansk Fjernvarme Dansk Funktionærforbund Dansk Handel og Service Dansk JordbrugsForskning Dansk Metal Dansk tekstil og beklædning Dansk Transport og Logistik Danske Speditører Danske Sælgere De Danske Landboforeninger Den danske Landinspektørforening Den Danske Skatteborgerforening Det Økologiske Råd DK-Teknik og Miljø EC-Power Elsam Energi Danmark Energinet.dk Energistyrelsen Erhvervs- og Selskabsstyrelsen Finansministeriet Firma-Funktionærerne Forbundet Træ-Industri-Byg i  

 Danmark Foreningen Danske Revisorer Foreningen for danske biogasanlæg Foreningen for Slutbrugere af  

 Energi Foreningen af Registrerede  

 Revisorer Foreningen af Statsautoriserede  

 Revisorer Foreningen for Energi- og Miljø Forsikring & Pension Forskningscenter Risø Frederiksberg Kommune Færdselsstyrelsen Fødevareministeriet Greenpeace Danmark Handel, Transport og Serviceerhvervene Håndværksrådet International Transport Danmark Kommunernes Landsforening Kommunernes Revision Konkurrencestyrelsen Landsorganisationen i Danmark Ledernes Hovedorganisation Miljøministeriet Noah Nordvestjysk Folkecenter for  

 Vedvarende Energi Oliebranchens Fællesrepræsentation Plantedirektoratet Sammenslutningen af Danske  

 elforbrugere, SDE Sammenslutningen af Landbrugets  

 Arbejdsgiverforening Samvirkende Energi- og  

 Miljøkontorer SID Skattechefforeningen Skatterevisorforeningen Skov- og naturstyrelsen SKAT Transport- og Energiministeriet Udenrigsministeriet WWF Økologisk Landsforening Økonomi- og erhvervsministeriet Bemærkninger til lovforslagets enkelte bestemmelser Til § 1 Til nr. 1.
Der gives afgiftsfritagelse for afbrænding af  

 fiberfraktioner, der er fremkommet efter afgasning og separering af  

 husdyrgødning.
Afgiftsfritagelsen gælder kun for fiberfraktioner, der stammer  

 fra affald, som har været afgasset i et husdyrgødningsbaseret biogasanlæg,  

 som  

 defineret i Miljøstyrelsens bekendtgørelse om anvendelse af affald til  

 jordbrugsformål (Slambekendtgørelsen). Slambekendtgørelsens krav for at blive  

 anset  

 som et husdyrgødningsbaseret anlæg er, at det afgassede affald indeholder  

 mere  

 end 75 procent husdyrgødning regnet på tørstofbasis før afgasning.
Ved at basere afgiftsfritagelsen på Slambekendtgørelsens  

 definition af husdyrgødningsbaserede anlæg sikres det, at fritagelsen lever  

 op  

 til sin hensigt om at tilgodese en forbedret behandling af husdyrgødning med  

 henblik på at opnå både en mere optimal gødningsudnyttelse og CO2  

 -neutral  

 energifremstilling.
Rent administrativt er det tillige en stor fordel at  

 afgiftsfritagelsen baseres på en eksisterende regel for afgrænsning af  

 husdyrgødningsbaserede biogasanlæg.
Til § 2 Til nr. 1 Der gives ikke afgiftsfritagelse for varme produceret ved  

 afbrænding af fiberfraktioner, der er fremkommet efter afgasning og  

 efterfølgende separering af husdyrgødning.
Til § 3 Til stk. 1.
Bestemmelsen i lovens § 1 skal statsstøttenotificeres  

 til EU-kommissionen, og kan derfor først træde i kraft, når Kommissionen har  

 godkendt bestemmelserne efter statsstøttereglerne.
På grund af denne  

 notifikation,  

 bemyndiges skatteministeren til at sætte loven i kraft, når  

 statsstøttegodkendelsen foreligger.
 Til stk. 2.
Virkningstidspunktet for afgiftsfritagelsen fastsættes til  

 den 1. april 2006. Lovændringen skal statsstøttenotificeres til  

 EU-kommissionen, og kan derfor først træde i kraft, når Kommissionen har  

 godkendt bestemmelserne efter statsstøttereglerne.
På grund af denne  

 notifikation indsættes der i loven en bemyndigelse til skatteministeren til  

 at  

 sætte loven i kraft med virkning fra 1. april 2006, når  

 statsstøttegodkendelsen  

 er modtaget.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om afgift af affald og råstoffer (affalds- og  

 råstofafgiftsloven), jf. lovbekendtgørelse nr. 570 af 3. august 1998, som  

 ændret ved § 1 i lov nr. 359 af 22. maj 2000, § 1 i lov nr. 487 af 7. juni  

 2001, § 2 i lov nr. 1057 af 17. december 2002, § 3 i lov nr. 127 af 27.  

 februar 2004 og lov nr. 1408 af 21. december 2005, foretages følgende  

 ændringer:
§ 9. --- Stk. 2. --- Stk. 3.  

  

 Fritaget for  

 afgift er:
1)-10) - - - 1.  

  

 I  

  

 § 9, stk. 3  

  

 , indsættes som  

  

 nr. 11  

  

 :
»11)  

 	  

 Fiberfraktioner,  

 der fremkommer efter afgasning og separering af husdyrgødning.
For at være  

 omfattet skal afgasningen ske i et husdyrgødningsbaseret biogasanlæg i  

 henhold til Miljøministeriets bekendtgørelse nr. 623 af 30. juni 2003 om  

 anvendelse af affald til jordbrugsformålFiberfraktioner, der stammer fra  

 afgasning og separering af husdyrgødning« § 2 I lov om afgift af stenkul, brunkul og koks mv., jf.  

 lovbekendtgørelse nr. 702 af 28. september 1998, som ændret bl.a. ved § 5 i  

 lov nr. 462 af 9. juni 2004 og § 35 i lov nr. 428 af 6. juni 2005 foretages  

 følgende ændringer:
§ 1. - - - 1)-5) - - - 6)  

 	  

 Varme produceret  

 ved forbrænding af affald, der er omfattet af afgiftspligen i lov om afgift  

 af affald og råstoffer.
Stk. 2-6. - - - 1.  

  

 I  

  

 § 1, stk. 1, nr. 6  

  

 , indsættes som 2.  

 pkt.:
 »Derudover skal der betales afgift af varme produceret ved  

 forbrænding af varer omfattet af § 9, stk. 3, nr. 11 i lov om afgift af  

 affald og råstoffer«.
