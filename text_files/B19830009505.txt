I medfør af § 10, stk. 1, i lov nr. 173 af 28. april 1982 om mål og vægt  

 (metrologi), jf.
Industriministeriets bekendtgørelse nr. 646 af 8. december  

 1982, fastsættes:
Kontrolpligtigt måleudstyr § 1.  Måleudstyr, der anvendes til måling af længde,  

 volumen og masse (»vægt«), er underkastet obligatorisk måleteknisk  

 kontrol, når følgende betingelser er opfyldt:
1. Måleudstyret finder anvendelse ved omsætning af  

 varer og ved skatters og afgifters og andre forpligtelsers berigtigelse, hvor  

 betaling erlægges på grundlag af målingen, og 2. der er fastsat forskrifter om måleteknisk kontrol  

 vedrørende den pågældende udstyrskategori.
 § 2.  Hvor det skønnes påkrævet eller forsvarligt, kan  

 Statens Metrologiråd helt eller delvis undtage fra reglen i § 1.
 Stk. 2.  I forbindelse med undtagelser kan der  

 foreskrives særlige former for kontrol.
Krav til kontrolpligtigt måleudstyr § 3.  Statens Metrologiråd fastsætter krav til  

 kontrolpligtigt måleudstyr i tekniske forskrifter.
 Stk. 2.  Specielle krav til enkelte typer af måleudstyr  

 kan fastsættes af Teknologistyrelsen i forbindelsen med typegodkendelse.
 Stk. 3.  Krav til måleudstyr indeholdes endvidere i  

 tidligere udstedte forskrifter og godkendelser, der er opretholdt ved denne  

 bekendtgørelse, jf. § 19.
 § 4.  I gældende forskrifter kan der være stillet krav  

 om, at måleudstyr skal typegodkendes som grundlag for verifikation af og  

 gennemførelse af tilsyn med kontrolpligtigt måleudstyr.
Obligatorisk måleteknisk kontrol § 5.  Obligatorisk måleteknisk kontrol foretages i  

 overensstemmelse med tekniske forskrifter udstedt af Statens Metrologiråd og  

 med de i § 3 nævnte forskrifter.
§ 6.  Obligatorisk måleteknisk kontrol udføres, 1. inden nyt eller renoveret måleudstyr tages i brug  

 (førstegangskontrol).
 2. for visse typer af måleudstyr periodisk under dets  

 brug (periodisk kontrol).
 3. hvor måleudstyr ved reparation eller på anden vis  

 har været udsat for indgreb, der berører dets funktion eller stabilitet,  

 eller hvorved plombering eller lignende er blevet brudt (efterkontrol).
 Stk. 2.  Den i stk. 1 nævnte måletekniske kontrol  

 udføres som verifikation.
 Stk. 3.  Hvor periodisk kontrol af måleudstyr ikke er  

 foreskrevet, udføres kontrol ved et af det offentlige etableret tilsyn med  

 ibrugværende måleudstyr.
 § 7.  Verifikation af måleudstyr omfatter en  

 identifikation af måleudstyret, en undersøgelse af udstyret med konstatering  

 af dets overensstemmelse med gældende krav - herunder overholdelse af  

 foreskrevne verifikationstolerancer - og en mærkning og en eventuel  

 plombering af udstyret.
 Stk. 2.  Det offentligt etablerede tilsyn ved  

 ibrugværende måleudstyr omfatter en konstatering af udstyrets  

 overensstemmelse med gældende krav - herunder overholdelse af foreskrevne  

 brugstolerancer - samt, at verifikationsmærkningen og eventuel plombering er  

 intakt.
 § 8.  Mærkning i forbindelse med måleteknisk kontrol  

 foretages i henhold til gældende forskrifter.
Stk. 2.  Ved verifikation består mærkningen af et af  

 Teknologistyrelsen godkendt verifikationsmærke samt årstal.
Plombering  

 udføres med fast eller løs plombe eller med mærkat stemplet med  

 verifikationsmærket.
 Stk. 3.  I forbindelse med stedfundet tilsyn forsynes  

 måleudstyret med et af Teknologistyrelsen godkendt tilsynsmærkat anbragt  

 synligt for kunder.
Udførende organer § 9.  Typegodkendelse af måleudstyr udstedes af  

 Teknologistyrelsen, Sekretariatet for Måleteknik, hvortil ansøgning om  

 godkendelse indsendes.
Teknologistyrelsen opkræver betaling herfor svarende  

 til de med arbejdet forbundne omkostninger.
 § 10.  Verifikation udføres af et eller flere  

 laboratorier, der er bemyndiget hertil af Teknologistyrelsen.
 Stk. 2.  Verifikation rekvireres direkte hos det  

 bemyndigede laboratorium, der opkræver betaling herfor i overensstemmelse med  

 takster godkendt af Statens Metrologiråd.
 Stk. 3.  I tilfælde, hvor verifikation foretages som led  

 i periodisk kontrol, er det bemyndigede laboratorium berettiget til efter  

 forhandling med udstyrsbrugerne at tilrettelægge kontrollens gennemførelse på  

 hensigtsmæssig måde.
§ 11.  Tilsynet med ibrugværende måleudstyr udføres af  

 et eller flere laboratorier, der er bemyndiget hertil af Teknologistyrelsen.  

 Tilsynet udføres stikprøvevis og uden varsel.
Tilsynet er indtil videre  

 gratis.
Særlige bestemmelser § 12.  Måleudstyr, der ikke overholder fastsatte  

 forskrifter - herunder fastsatte brugstolerancer -, må ikke anvendes ved  

 målinger, der omfattes af § 1.
 § 13.  En reparatør, der ved reparation af et  

 måleudstyr har foretaget et indgreb, der kræver efterkontrol (verifikation)  

 af udstyret, jf. § 6, stk. 1 pkt. 3), skal meddele udstyrbrugeren dette samt  

 foranledige efterkontrollen rekvireret umiddelbart efter reparationens  

 udførelse.
 § 14.  Retningslinier for målingers udførelse kan for  

 enkelte typer af måleudstyr fastsættes af Teknologistyrelsen i forbindelse  

 med typegodkendelse af udstyret.
 § 15.  Vejeudstyr, der i detailhandelen anvendes i  

 kundens nærvær, skal være anbragt således, at også kunden kan aflæse  

 vejeresultatet.
Straffebestemmelser § 16.  Med bøde straffes den indehaver af  

 kontrolpligtigt måleudstyr, som benytter udstyret ved målinger, der omfattes  

 af § 1, uden at udstyret er verificeret, eller som fortsætter benyttelsen af  

 udstyret ved sådanne målinger, uanset at fornyet verifikation skulle være  

 sket.
 Stk. 2.  På samme måde straffes den, der forsætligt  

 eller groft uagtsomt ved målinger, der omfattes af § 1, anvender måleudstyr,  

 som ikke overholder foreskrevne brugstolerancer.
 Stk. 3.  Med bøde straffes den reparatør, som overtræder  

 § 13.
 § 17.  Den, som i forbindelse med ansøgning om  

 typegodkendelse afgiver urigtige oplysninger, straffes med bøde.
 § 18.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 Ikrafttræden m.v.
 § 19.  Handelsministeriets bekendtgørelse nr. 84 af 1.  

 marts 1950 (Justerreglement) med senere ændringer ophæves bortset fra §§ 11  

 og 13, afsnit IV, VI og VII (vedr. kapacitet og verifikationstolerance for  

 målemaskiner til udmåling af flydende varer, vægtlodder og vægte) og § 14,  

 stk. 1, (der fastsætter, at brugstolerancerne er både positive og negative og  

 deres numeriske værdi det dobbelte af verifikationstolerancen).
 Stk. 2.  Anvendelse af de i stk. 1 nævnte bestemmelser i  

 forbindelse med typegodkendelse forudsætter dog godkendelse fra Statens  

 Metrologiråd.
 Stk. 3.  De af Justervæsenet udstedte Almindelig  

 Bestemmelser og Tekniske Direktiver opretholdes, indtil forskrifterne ændres  

 eller ophæves ved tekniske forskrifter udstedt af Statens Metrologiråd.  

 Tilsvarende gælder de af Justervæsenet udstedte bekendtgørelser, herunder  

 meddelte typegodkendelser.
 § 20.  Denne bekendtgørelse træder i kraft dagen efter  

 dens offentliggørelse i Lovtidende.
