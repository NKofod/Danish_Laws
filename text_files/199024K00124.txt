Nr BTL 124 Betænkning over Forslag til lov om tilskud til miljøaktiviteter i  

 Østlandene   

 Nr L 124 1990-91, 2. samling Afgivet af Miljø- og Planlægningsudvalget Afgivet: 19910320 Udvalget har behandlet lovforslaget i nogle møder.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, idet mindretallet ikke  

 kan tilslutte sig lovforslaget.
Det fremgår bl.a. af bemærkningerne, at  

 tilskuddet kan gives til bl.a.
Rumænien, Bulgarien, Albanien og  

 Sovjetunionen, altså til lande, som ikke grænser direkte op til hverken  

 Danmark eller danske farvande.
Vi mener derfor ikke, man kan sige, at deres  

 miljøproblemer belaster Danmark væsentligt.
 Endvidere vil det være meget vanskeligt at få garantier for, at disse  

 penge bliver brugt til at skabe et bedre miljø. Vi ved jo, at disse lande  

 ikke alle er særlig demokratiske, og at de bliver opretholdt ved bl.a. et  

 stærkt militær.
Med den gældsætning, vi har herhjemme, bør vi koncentrere os om at hjælpe  

 den danske befolkning ved at give de arbejdsløse et arbejde.
Det kan vi gøre  

 ved at skabe forhold for danske virksomheder, så de bliver konkurrencedygtige  

 over for udlandet og derved bliver i stand til at optage den arbejdsstyrke,  

 der er til rådighed.
I princippet går flertallet i Folketinget ind for, at de penge, der sendes  

 til Østlandene, skal betales af det danske erhvervsliv, bl.a. ved at indføre  

 CO2-afgifter og andre erhvervsskadelige tiltag.
Et eksempel herpå er, at  

 erhvervslivet ikke kan fratrække dieselolieafgiften.
 Fremskridtspartiets standpunkt er, at hvis vi skal yde økonomisk hjælp til  

 vore nabolande f.eks. til afhjælpning af deres miljøproblemer, må vi i det  

 mindste kunne tage pengene fra det beløb, som i forvejen er sat af til hjælp  

 til såkaldte ulande.
