I forbindelse med vigepligtsforseelse blev førerens hustru dræbt.  

 Tiltalefrafald meddelt, idet spørgsmålet om orienterende køreprøve kunne  

 afgøres efter kørekortbekendtgørelsen uden tiltale med frakendelsespåstand.(*  

 2) En 53-årig mandlig bilist kørte ud over en landevej uden at iagttage sin vigepligt, markeret ved hajtænder.
Han blev  

 påkørt af en fra højre kommende bil,hvorved sigtedes hustru blev dræbt.  

 Sigtede havde ingen erindring om det passerede, men vidneforklaringer lod  

 ingen tvivl om, at han var kørt frem uden at sagtne farten.
Politimesteren  

 indstillede tiltale efter færdselsloven med påstand om betinget frakendelse  

 af førerretten, men i overensstemmelse med statsadvokatens indstilling blev  

 tiltale i det hele frafaldet, således at spørgsmålet om orienterende  

 køreprøve måtte finde sin afgørelse efter kørekortbekendtgørelsens § 50.
(* 1) Offentliggjort i Anklagemyndighedens Årsberetning 1984, side 38.
