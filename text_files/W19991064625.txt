Kendelse fra Pressenævnet i sag nr.  

 110/1999 En mand har klaget til Pressenævnet over en trailer  

 for programmet Danmark Direkte, idet han mener, at god presseskik er  

 tilsidesat.
Traileren blev bragt på TV 2 i perioden 1. til 6. juli  

 1999.
 Traileren lød:
"(Mand, der står sammen med interviewer):  

 var med sidste år i Danmark Direkte, men det var jeg.
Det var et kanon  

 godt program.
Du skal bare høre her:
Interviewer: Må jeg ikke godt lige stoppe  

 jer? Et fjernsynsprogram, der hedder Danmark Direkte.
Hvad husker du fra  

 det? (Klageren, iført cowboy-jakke, der kommer  

 cyklende sammen med en dreng): Ikke noget, det kender jeg ikke.
 (Mand med briller, holdende en paraply): Det ved  

 jeg ikke.
Interviewer: Kan du huske et program, der hedder  

 Danmark Direkte? (Kvinde på førersædet af bil):  

 Nej.
Interviewer: Kan du huske det? (Man på passagersædet af samme bil):  

 Ja, det var noget værre lort.
Jeg kan godt huske det.
Interviewer: Kan du huske det program, der hed  

 Danmark Direkte? (Lyshåret ung pige med sort frakke, ses  

 bagfra): Nej.
 (Man i blå regnjakke): Det siger mig ikke  

 noget.
Interviewer (til ung mand, der kommer  

 løbende forbi): Hey, må vi ikke spørge dig om  

 noget.
Kom må vi ikke spørge dig om noget.
Har du set Danmark  

 Direkte? (Interviewer ringer på dørtelefon):
Interviewer: Kan du huske et program, der hedder  

 Danmark Direkte? (Kvindestemme fra dørtelefon): Nej, jeg ser  

 ikke Danmark.
Speak (samtidig vises logo på  

 skærmen): Danmark Direkte." Klageren har anført, at han er utilfreds med, at TV  

 2 har anvendt hans person i en reklame trailer uden at han har indvilliget  

 heri.
Klageren har i den forbindelse anført, at han blev  

 stoppet af en ung kvinde, som han efterfølgende har erfaret, er  

 programvært.
Kvinden spurgte, om hun måtte stille klageren et  

 spørgsmål, hvilket klageren som et høfligt menneske  

 svarede ja til.
 Klageren har videre anført, at der var tale om et  

 indslag, der udgjorde en reklame for en udsendelse, og klageren anser sig for  

 misbrugt i den anledning.
 TV 2 har i en udtalelse anført, at programtraileren  

 har været sendt 13 gange i perioden 1. til 6. juli 1999.
 TV 2 har videre anført, at det produktionshold, der  

 udspurgte folk på gaden om deres kendskab til "Danmark Direkte",  

 meddelte de udspurgte personer, at interviewet ville blive anvendt i et spot  

 for "Danmark Direkte".
TV 2 har herudover anført, at interviewene foregik  

 med almindelige mennesker på gaden.
I sådanne tilfælde  

 indgås der ikke egentlige skriftlige aftaler med de udspurgte om deres  

 medvirken.
Imidlertid kan en besvarelse af journalistens  

 spørgsmål foran et kamera med rette betragtes som et samtykke  

 til at medvirke.
 I sagens behandling har følgende  

 nævnsmedlemmer deltaget: Per Sørensen, Finn Rowold, Ulrik  

 Holmstrup og Preben Sørensen.
 Pressenævnet udtaler:
 Indledningsvis bemærkes, at en foromtale af et  

 program som det foreliggende (trailer) udgør en del af det  

 redaktionelle stof.
 Pressenævnet finder, at TV 2 har været  

 berettiget til at opfatte klagerens besvarelse af spørgsmål  

 foran et kamera som et samtykke til at medvirke.
 Da klageren efter det oplyste ikke udtrykkelig angav, at  

 han ikke ønskede at medvirke, finder Pressenævnet ikke grundlag  

 for kritik af TV 2.
 Afsagt den 13. oktober 1999.
