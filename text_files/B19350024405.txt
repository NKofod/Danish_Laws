I Medfør af § 4, Stk. 2, § 5, stk. 3, og § 18 i Lov Nr. 132 af 16. April  

 1935 om offentlig Auktion ved Auktionsledere fastsætter Justitsministeriet  

 herved efter Forhandling med Finansministeriet følgende Bestemmelser  

 angaaende Auktionslederes Sikkerhedsstillelse, Vederlag m.m. § 1 Forinden der meddeles en Person Beskikkelse som Auktionsleder, skal han  

 ifølge Lovens § 5, Stk. 2, stille en Sikkerhed.
 Sikkerheden skal som Regel udgøre 10 000 Kr.
 Sikkerhedsstillelsen, der hæfter først for Auktionslederens rettidige  

 Betaling af de Statskassen tilkommende Afgifter og derefter for hans  

 eventuelle Erstatningspligt overfor Rekvirenter og Auktionskøbere, kan bestaa  

 i:
 Iøvrigt kan Sikkerheden kun bestaa i saadanne Værdipapirer, som af  

 Justitsministeriet godkendes som Sikkerhed.
Forsikringsbreve deponeres hos vedkommende Foged.
Denne bør ikke modtage  

 Værdipapirer til egen Opbevaring, men saadanne Papirer skal af  

 Auktionslederen deponeres i Bank eller Sparekasse mod Recepisse, der tage i  

 Forvaring af Fogeden, og som skal indeholde Bestemmelse om, at Udlevering kun  

 maa finde Sted med Fogedens paategnede Tilladelse.
 Stilles Sikkerhed ved Tegning af Forsikring, skal Fogeden paase, AT  

 Forsikringsdokumentet klausuleres saaledes, AT Forsikringen ikke kan hæves  

 eller ændres uden skriftligt Samtykke fra Fogeden, AT der fra  

 Forsikringsselskabet ufortøvet vil være at sende Meddelelse til Fogeden,  

 forsaavidt Præmien ikke rettidig betales eller anden Misligholdelse finder  

 Sted, samt AT Forsikringen forbliver i Kraft indtil 1 Maaned efter, at der er  

 tilsendt Fogeden Meddelelse om Misligholdelsen.
Saafremt det under Hensyn til Omfanget af Auktionslederens Virksomhed  

 eller paa Grund af andre Omstændigheder maa anses for paakrævet, at den  

 stillede Sikkerhed forhøjes, skal vedkommende Foged gøre Indstilling til  

 Justitsministeriet herom.
Ligeledes kan den stillede Sikkerhed nedsættes,  

 naar Omstændighederne taler derfor.
Sikkerheden frigives efter Fogedens Bestemmelse, naar Auktionslederens  

 Beskikkelse er ophørt og 2 Maaneder er forløbet efter Udløbet af Kredittiden  

 for den af ham sidst afholdte Auktion og det godtgøres, at det Offentlige for  

 Afgifternes Vedkommende og samtlige Rekvirenter er fyldestgjort for deres  

 Krav.
Endvidere skal Auktionslederen forinden Sikkerhedens Frigivelse paa Tro  

 og Love erklære, at der ikke af Auktionskøbere overfor Auktionslederen er  

 rejst Erstatningskrav, som ikke er afgjorte. § 2.
For Afholdelsen af Auktion betales til Auktionslederen af Rekvirenten et  

 Vederlag svarende til 1/5 af den Staten tilfaldende Afgift for Auktionen.
For  

 en aflyst Auktion betales 10 Kr.
 Auktionslederen er endvidere berettiget til af Rekvirenten af forlange  

 Godtgørelse efter Regning for de ved Auktionen foranledigede Udgifter,  

 herunder til Bekendtgørelse, Polititilsyn o.l.
Naar Auktion afholdes uden for Auktionslederens Kontor (Bopæl), har han  

 Ret til fri Befordring eller Vederlag herfor, saaledes at Udgifterne hertil,  

 saafremt lejet Befordring benyttes, kan kræves godtgjort af Rekvirenten efter  

 Regning.
Saafremt Auktionslederen benytter eget Befordringsmiddel kan han  

 kræve 20 Øre pr. løbende Kilometer. § 3.
 For Udfærdigelse af Udskrifter af Auktionsbogen tilkommer der  

 Auktionslederen 50 Øre for hvert halve Ark eller del af samme, for  

 maskinskrevne Udskrifter dog 1 Kr. for hvert halve Ark eller Del af samme.
 For Attestation af en Auktionsregning tilkommer der Auktionslederen 50  

 Øre.
 De nævnte Udskrifter og Attestationer er ikke stempelpligtige. § 4.
 Denne Bekendtgørelse træder i Kraft den 1. Juni 1935.
 Hvilket herved bringes til almindelig Kundskab.
 Justitsministeriet, den 24. Maj 1935.
 Zahle.
 /Robert Hove.
