 I henhold til § 3, jfr. § 6 i lov nr. 254 af 22. maj 1974 om international  

 buskørsel samt til artikel 10 i Rådets forordning (EØF) nr. 117/66 om  

 indførelse af fælles regler for den internationale personbefordring af  

 landevej med omnibusser og artikel 6 i Kommissionens forordning (EØF) nr.  

 1016/68 vedrørende fastlæggelse af kontroldokumenter i henhold til artikel 6  

 og 9 i Rådet forordning (EØF) nr. 117/66 bestemmes herved følgende:
I.
Bestemmelser vedrørende attest til brug for en virksomheds  

 befordring af egne arbejdstagere.
 § 1.  Formularer til brug ved udfærdigelse af den i  

 artikel 1 i forordning (EØF) nr. 1016/68 nævnte attest rekvireres hos  

 direktoratet for vejtransport.
 Stk. 2.  Den udfyldt formular indsendes i original og  

 genpart til direktoratet for vejtransport tillige med en genpart (fotokopi)  

 af registreringsattesten for det køretøj, der ønskes benyttet ved udførelsen  

 af kørslen.
 § 2.  Direktoratet for vejtransport udsteder attesten  

 ved påtegning på den af virksomheden udfyldte formular.
 Stk. 2.  Den originale attest udleveres til  

 virksomheden, medens genparten opbevares i direktoratet for vejtransport.
 Stk. 3.  Attesten skal medføres under kørslen og  

 forevises på forlangende af de dertil kompetente myndigheder.
 § 3.  Kørslen, der udføres på grundlag af attesten,  

 skal udføres i overensstemmelse med dennes indhold.
II.
Bestemmelser vedrørende kontroldokumentet for lejlighedsvis  

 kørsel.
 § 4.  Det ved forordning (EØF) nr. 1016/68 indførte  

 kørselshæfte rekvireres hos Turistvognmændenes Landsorganisation.
 Stk. 2.  Hæftet, der indeholder et nærmere bestemt antal  

 kørselsblade i to eksemplarer, har gyldighed, indtil det er opbrugt, dog  

 højst 5 år regnet fra udstedelsesdagen.
 Stk. 3.  Genparterne af kørselsbladene skal opbevares i  

 kørselshæftet og må ikke afrives.
§ 5.  Såvel de originale kørselsblade som  

 kørselshæftet skal opbevares mindst 1 år.
Denne frist regnes for  

 kørselsbladenes vedkommende fra udførelsen af den tur, for hvilken et  

 kørselsblad gælder, og for kørselshæftet fra udførelsen af den sidste tur,  

 for hvilken kørselshæftet gælder.
III.
Tilsyn.
§ 6.  Direktoratet for vejtransport påser  

 overholdelsen af de i art. 9, stk. 1, i forordning (EØF) nr. 177/66 og  

 artiklerne 2, jfr. bilag II, 3 og 4 i forordning (EØF) nr. 1016/68 anførte  

 bestemmelser samt de i denne bekendtgørelse fastsatte bestemmelser.
Fra de  

 kompetente kontrolmyndigheder modtager direktoratet i denne anledning  

 indberetning om konstaterede overtrædelser.
IV.
Straffebestemmelser.
 § 7.  Overtrædelse af de i art. 9, stk. 1, i  

 forordning (EØF) nr. 117/66 og artiklerne 2, jfr. bilag II, 3 og 4 i  

 forordning (EØF) nr. 1016/68 anførte bestemmelser samt af bestemmelserne i  

 denne bekendtgørelses § 2, stk. 3, § 3, § 4, stk. 3, og § 5 straffes med  

 bøde.
V.
Ikrafttrædelsesbestemmelse.
 § 8.  Denne bekendtgørelse træder i kraft ved  

 bekendtgørelsen i lovtidende.
 Ministeriet for offentlige arbejder, den  

 21. juli 1975.
 Niels Matthiasen.
/K.
Junge Pedersen.
