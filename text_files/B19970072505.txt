 I medfør af § 2, stk. 7, og § 18, stk. 2, i lov nr. 508 af 30. juni 1993  

 om åben uddannelse (erhvervsrettet voksenuddannelse) m.v. fastsættes:
Uddannelsens formål, udbud, struktur og  

 varighed § 1.  Formålet med diplomuddannelsen for  

 hospitalslaboranter er, at de studerende erhverver viden og færdigheder, så  

 de selvstændigt kan analysere, bearbejde og løse de laboratoriemedicinske  

 udviklingsopgaver samt ledelsesmæssige og pædagogiske opgaver, der hører  

 under ledende og instruerende hospitalslaboranters funktionsområder.
 § 2.  Uddannelsen udbydes af hospitalslaborantskolerne  

 i København og Århus.
 § 3.  Diplomuddannelse for hospitalslaboranter er en  

 videregående deltidsuddannelse, der udbydes som åben uddannelse.
 Stk. 2.  Uddannelsen har et omfang, der svarer til et  

 års heltidsuddannelse (et årsværk). Et årsværk er en fuldtidsstuderendes  

 arbejde i et år.
Stk. 3.  Uddannelsen er opdelt i 3 moduler.
Modul I  

 strækker sig over 6-7 måneder, modul II strækker sig over 1-2 måneder, og  

 modul III strækker sig over 4-5 måneder.
 Stk. 4.  Uddannelsen kan tilrettelægges som  

 heltidsundervisning, hvor de 3 moduler er placeret i forlængelse af hinanden.  

 Uddannelsen kan tilrettelægges, så modulerne ikke gennemføres som et ubrudt  

 forløb.
 Stk. 5.  Modulerne skal bestås i rækkefølge.
 Stk. 6.  Uddannelsen skal være afsluttet senest 5 år  

 efter studiestart.
 Stk. 7.  Institutionen kan dispensere fra stk. 5 og stk.  

 6.
Uddannelsens adgangsforudsætninger § 4.  Uddannelsen er tilrettelagt for studerende, der  

 har gennemført uddannelse som hospitalslaborant eller anden relevant  

 videregående uddannelse, og som har opnået relevant erhvervserfaring svarende  

 til mindst 2 års fuldtidsarbejde.
 Stk. 2.  Institutionen kan inden optagelsen afholde en  

 vejledende prøve i grundlæggende naturvidenskabelige fag.
 § 5.  Institutionen kan give adgang til uddannelsen  

 for ansøgere, der ikke opfylder forudsætningerne i § 4, men som skønnes at  

 have de nødvendige forudsætninger for at kunne gennemføre uddannelsen,  

 eventuelt efter nærmere fastsat supplering.
 § 6.  Institutionen fastsætter antallet af ansøgere,  

 der kan optages på uddannelsen.
Uddannelsens indhold § 7.  Uddannelsen består af:
 Stk. 2.  Institutionen fastsætter i en studieordning,  

 jf. § 10, indholdet og omfanget af de fag og fagområder, der indgår i  

 uddannelsen og deres placering i modulerne.
Stk. 3.  I uddannelsen lægges vægt på en grundig  

 indføring i fagenes/fagområdernes teorier og metoder i sammenhæng med  

 laboratoriemedicinske problemstillinger.
Praktik kan indgå som et led i  

 undervisningen.
 Stk. 4.  I uddannelsen indgår en større skriftlig  

 hovedopgave.
 § 8.  Den, der har erhvervet uddannelsens diplomprøve,  

 har ret til efter sit navn at anvende bogstaverne HLD som betegnelsen for  

 uddannelsen.
 Eksamen m.v.
 § 9.  For eksamen, herunder prøveformer, bedømmelse,  

 eksamensbevis, klage over eksamen m.v. gælder reglerne i henholdsvis  

 bekendtgørelse om eksamen ved visse videregående uddannelser under  

 Undervisningsministeriet og bekendtgørelse om karakterskala og anden  

 bedømmelse.
Andre regler § 10.  Institutionen fastsætter inden for  

 bekendtgørelsens rammer nærmere regler om uddannelsen i en studieordning.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 institutionen til at dispensere fra de regler i studieordningen, der alene er  

 fastsat af institutionen.
Stk. 4.  Inden en studieordning vedtages og ved  

 væsentlige ændringer i studieordningen, indhentes der en udtalelse fra  

 aftagerrepræsentanterne.
Desuden indhentes udtalelse fra censorformanden, jf.  

 bekendtgørelse om censorinstitutionen for visse videregående uddannelser  

 under Undervisningsministeriet.
Den anden uddannelsesinstitution, der udbyder  

 uddannelsen efter denne bekendtgørelse, orienteres med henblik på  

 koordinering af uddannelsen.
Stk. 5.  Studieordningen og væsentlige ændringer heri  

 træder i kraft ved et studieårs begyndelse.
Ved udstedelse af ny  

 studieordning og ved væsentlige ændringer af studieordningen fastsættes  

 overgangsregler i studieordningen.
 Stk. 6.  Studieordningen og ændringer heri sendes til  

 orientering til aftagerrepræsentanter, censorer, Undervisningsministeriet og  

 til den anden institution, der udbyder uddannelsen.
 § 11.  Institutionen kan i hvert enkelt tilfælde eller  

 ved regler i studieordningen godkende, at gennemførte uddannelseselementer  

 fra en dansk eller udenlandsk videregående uddannelsesinstitution træder i  

 stedet for uddannelseselementer, der er omfattet af denne bekendtgørelse.
 Stk. 2.  Ved godkendelse efter stk. 1 anses  

 uddannelseselementet for gennemført, hvis det er bestået efter reglerne om  

 den pågældende uddannelse.
§ 12.  Undervisningsministeriet kan tillade fravigelse  

 af bekendtgørelsen som led i forsøg.
Samtidig fastsættes forsøgets varighed  

 og rapporteringsform.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold, bortset fra de tilfælde, der  

 er nævnt i §§ 3 - 6 og § 11.
§ 13.  Klager over institutionens afgørelser i henhold  

 til denne bekendtgørelse indgives til institutionen.
Institutionens afgørelse  

 kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klage er 2 uger fra  

 den dag, afgørelsen er meddelt den pågældende.
 § 14.  Hvis ikke andet følger af denne bekendtgørelse,  

 gælder reglerne i bekendtgørelse om åben uddannelse.
Ikrafttræden § 15.  Bekendtgørelsen træder i kraft den 1. oktober  

 1997.
 Stk. 2.  Indenrigsministeriets cirkulære nr. 110 af 26.  

 juni 1979 vedrørende videreuddannelse af hospitalslaboranter til ledende  

 laborant og instruktionslaborant ophæves.
