Bekendtgørelse om overvågning for bluetongue hos kvæg, får og geder I medfør af § 30, § 33, § 62, § 67 og § 70, stk. 3, i lov nr. 432 af 9. juni 2004 om hold af dyr, fastsættes:
 § 1. Besætninger med kvæg, får eller geder skal efter Fødevarestyrelsens anvisninger lade udtage og indsende prøver til undersøgelse for bluetongue.
 Stk. 2. Prøverne indsendes til Veterinærinstituttet, Danmarks Tekniske Universitet.
 § 2. Kvæg-, får- eller gedeslagterier skal efter Fødevarestyrelsens anvisninger lade udtage og indsende prøver til undersøgelse for bluetongue.
 Stk. 2. Prøverne skal indsendes til Veterinærinstituttet, Danmarks Tekniske Universitet.
 § 3. Andre prøver fra kvæg, får og geder, som er udtaget med henblik på bestemte undersøgelser, kan undersøges for bluetongue efter Fødevarestyrelsens anvisninger.
 § 4. Udgifterne til undersøgelse af de i § 3 nævnte prøver og udgifterne til udtagelse, indsendelse og undersøgelse af de i §§ 1-2 nævnte prøver afholdes af Fødevarestyrelsen.
 Stk. 2. Alle andre udgifter i forbindelse med denne bekendtgørelse er Fødevarestyrelsen uvedkommende.
 § 5. Med bøde straffes den, der overtræder §§ 1-2 i denne bekendtgørelse.
Stk. 2. Straffe kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på menneskers og dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder besparelser.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 6. Bekendtgørelse træder i kraft den 7. august 2009.
 Stk. 2. Samtidig ophæves bekendtgørelse nr. 1393 af 12. december 2007 om overvågning for bluetongue hos kvæg, får og geder.
