 I medfør af § 102 i lov om almene boliger samt støttede private  

 andelsboliger m.v., jf. lovbekendtgørelse nr. 514 af 19. juni 1997, som  

 ændret ved § 1 i lov nr. 380 af 10. juni 1997, § 8 i lov nr. 382 af 10. juni  

 1997, § 1 i lov nr. 969 af 17. december 1997 og § 1 i lov nr. 970 af 17.  

 december 1997, fastsættes efter bemyndigelse:
§ 1.  Landsbyggefonden kan yde støtte til udgifter til  

 forebyggende arbejde, herunder evalueringsarbejde i forbindelse med  

 beboerrådgivere, jf. § 92, stk. 3, i lov om almene boliger samt støttede  

 private andelsboliger m.v.
Støtten ydes på grundlag af en ansøgning fra  

 boligorganisationen, indsendt gennem kommunen.
Ansøgningen skal indeholde en  

 helhedsplan for indsatsen i området.
 Stk. 2.  Støtten kan ydes til udgifter til løn til  

 beboerrådgivere og til andre omkostninger i forbindelse med drift af  

 ordningen.
 Stk. 3.  Støtten udbetales som a conto bidrag  

 kvartalsvis bagud på grundlag af det af fonden meddelte tilsagn til  

 boligorganisationen til brug for nærmere angivne boligafdelinger.
Stk. 4.  Landsbyggefonden kan bringe betalingen af  

 støtte til ophør, hvis Stk. 5.  Boligorganisationen skal tilbagebetale for  

 meget eller uberettiget udbetalt støtte til fonden.
 Stk. 6.  Boligorganisationen skal straks foretage  

 indberetning til fonden, hvis forudsætningerne eller de vilkår, hvorunder  

 støtten er udbetalt, ikke længere er til stede.
 Stk. 7.  Den udbetalte støtte indtægtsføres som en fast  

 note til kt. nr. 602.26 i boligorganisationens regnskab, jf. det i § 68 i  

 Bygge- og Boligstyrelsens bekendtgørelse nr. 935 af 28. oktober 1996 om drift  

 af almene boliger m.v., som ændret ved bekendtgørelse nr. 494 af 16. juni  

 1997 og bekendtgørelse nr. 674 af 21. august 1997 omhandlede regnskabsskema.
 Stk. 8.  Støtte kan ydes til aktiviteter, der vedrører  

 flere afdelinger. § 5, stk. 2, finder tilsvarende anvendelse.
§ 2.  Organisationsbestyrelsen udarbejder  

 retningslinier for den indsats, der skal ske i den enkelte afdeling.  

 Arbejdsbeskrivelse for beboerrådgiveren udfærdiges på grundlag af den  

 fremsendte ansøgning og helhedsplanen.
Arbejdsbeskrivelsen omfatter ikke  

 enkeltsagsbehandling.
Er der tale om fælles aktiviteter for flere afdelinger  

 tilhørende forskellige boligorganisationer, udarbejdes retningslinierne af de  

 involverede organisationsbestyrelser i fællesskab.
 Stk. 2.  Indsatsen skal tilrettelægges som en bred,  

 forebyggende indsats i samarbejde med kommunen og andre lokale  

 organisationer.
 § 3.  Medarbejdere (beboerrådgivere) i almene  

 boligorganisationer kan forstå forebyggende arbejde med henblik på at styrke  

 det sociale liv og netværk i den enkelte afdeling.
Stk. 2.  Beboerrådgiverne kan forestå aktiviteter, der  

 vedrører flere afdelinger under samme boligorganisation eller under  

 forskellige boligorganisationer.
Udgifterne hertil konteres på den enkelte  

 boligorganisation efter reglerne i § 5, stk. 2.
 § 4 .  Ansættelsesvilkår aftales mellem  

 boligorganisationens/boligorganisationernes ledelse og medarbejderen under  

 hensyn til de under § 2 udarbejdede retningslinier.
 Stk. 2.  Ansættelsesvilkårene skal indeholde  

 retningslinier om, at beboerrådgiveren ikke uberettiget må videregive  

 oplysninger om enkeltpersoners rent private forhold, herunder oplysninger om  

 race, religion og hudfarve, om politiske, foreningsmæssige, seksuelle og  

 strafbare forhold samt oplysninger om helbredsforhold, væsentlige sociale  

 problemer og misbrug af nydelsesmidler og lignende, som beboerrådgiveren  

 bliver bekendt med i sit virke.
§ 5.  Boligorganisationen fremsender til  

 Landsbyggefonden hvert år inden den 31. januar en revisorattesteret opgørelse  

 over alle udgifter og eventuelle indtægter i tilknytning til de igangsatte  

 forebyggende aktiviteter, der vedrører det forudgående år.
Udgifterne  

 konteres på kt.nr. 516 i boligorganisationens regnskab, jf. det i § 68 i  

 Bygge- og Boligstyrelsens bekendtgørelse nr. 935 af 28. oktober 1996 om drift  

 af almene boliger m.v., som ændret ved bekendtgørelse nr. 494 af 16. juni  

 1997 og bekendtgørelse nr. 674 af 21. august 1997 omhandlede regnskabsskema.
 Stk. 2.  Vedrører udgifterne eller indtægterne flere  

 boligorganisationer, fordeles disse efter en på forhånd fastsat  

 fordelingsnøgle, der er truffet aftale om i overensstemmelse med de herom  

 gældende regler.
 § 6.  Landsbyggefonden udarbejder årligt et særskilt  

 regnskab vedrørende den udbetalte støtte til forebyggende arbejde.
 Stk. 2.  Regnskabet revideres af den i henhold til § 77,  

 stk. 3, i lov om almene boliger samt støttede private andelsboliger m.v.  

 udpegede statsautoriserede revisor.
 § 7.  Bekendtgørelsen træder i kraft den 1. januar  

 1998 og har virkning for de beboerrådgivere, der er omfattet af § 92, stk. 3,  

 i lov om almene boliger samt støttede private andelsboliger m.v.
Boligministeriet, den 18. december 1997 Pmv.
