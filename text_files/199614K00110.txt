Nr BTL 110 Betænkning over Forslag til lov om ændring af forskellige lovbestemmelser  

 om inddrivelse af gæld til det offentlige (Effektivisering af det offentliges  

 restanceinddrivelse)   

 Nr L 110 1996-97, 1. samling Afgivet af Det Politisk-Økonomiske Udvalg Afgivet: 19961212 Udvalget har behandlet lovforslaget i et møde og har herunder stillet spørgsmål til finansministeren, som denne har besvaret skriftligt.
 Der er af finansministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Socialistisk Folkepartis, Det Radikale Venstres og  

 Centrum-Demokraternes medlemmer af udvalget) lovforslaget til  

vedtagelse med det af finansministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling og vil stemme imod det  

 stillede ændringsforslag.
Mindretallet bemærker, at lovforslaget og specielt ændringsforslaget viser  

 med al tydelighed, hvilken panik der er i regeringen for at få finansloven  

 til at hænge bare nogenlunde sammen.
Det er uholdbart at lade eventuelle  

 inddrevne penge indgå i driftsbudgettet, idet inddrivelsen kun kan bruges en  

 gang.
Det er en kortsigtet løsning med midlertidig virkning.
 Et andet mindretal (Enhedslistens medlem af udvalget) indstiller  

 lovforslaget til forkastelse ved 3. behandling og vil stemme imod det  

 stillede ændringsforslag.
Ændringsforslag Til § 2Af finansministeren, tiltrådt af et flertal (udvalget  

 med undtagelse af FP og EL):
 1) Nr. 1 affattes således:
 »1. § 20 b, stk. 1, nr. 2, affattes således:
»2) gælden er forfalden og overstiger i alt 5.000 kr., hele gælden  

 administreres af samme inddrivelsesmyndighed, og ingen af gældsposterne er  

 omfattet af en overholdt aftale om henstand eller afdragsvis  

 betaling.«» Bemærkninger Til nr. 1 Ved lovforslaget skabes der mulighed for at kumulere en række  

 mindre selvstændige gældsposter med henblik på at opfylde beløbsgrænsen på  

 5.000 kr. for indberetning af skyldnere til et kreditoplysningsbureau, og det  

 er således ikke en betingelse, at gælden udspringer af samme retsforhold.
En  

 skatterestance kan herefter f.eks. kumuleres med en restance for manglende  

 betaling for daginstitution.
Det anses for mere rimeligt, at betingelsen for  

 indberetning tager udgangspunkt i skyldnerens samlede gæld til det  

 offentlige, hvorved forhindres, at skyldneren kan have en betydelig gæld til  

 det offentlige fordelt på forskellige gældsposter, men uden mulighed for at  

 kunne indberette skyldneren til et kreditoplysningsbureau.
For entydigt at kunne placere ansvaret for korrekt indberetning og  

 afmelding til et kreditoplysningsbureau er det dog fundet nødvendigt at  

 betinge, at de gældsforhold, der danner grundlaget for indberetningen,  

 administreres af samme inddrivelsesmyndighed.
Derved sikres det også i videst  

 muligt omfang, at skyldneren bliver afmeldt, så snart den sidste af  

 gældsposterne er indfriet.
Det er den myndighed, der forestår inddrivelsen,  

 der har mulighed for at kumulere fordringer i forbindelse med indberetning af  

 en skyldner, og det er derfor ikke nogen betingelse, at myndigheden tillige  

 er den oprindelige kreditor for tilgodehavendet.
Lov om offentlige myndigheders registre gælder kun for edb-registerede  

 oplysninger, hvorfor de gældsposter, der skal danne grundlag for indberetning  

 af en skyldner til et kreditoplysningsbureau, alle skal være  

 edb-registrerede.
Normalt vil den enkelte inddrivelsesmyndighed have samlet  

 langt hovedparten af debitoradministrationen i samme edb-system, men der er  

 ikke noget til hinder for, at gældsposterne administreres i hver sit  

 edb-system, når bare de administreres af samme inddrivelsesmyndighed og der  

 skabes arbejdsgange, der sikrer, at skyldneren afmeldes, når den sidste  

 gældspost, der har dannet grundlag for indberetningen, er indfriet.
Ved ændringsforslaget er det ikke tilsigtet at pålægge  

 inddrivelsesmyndigheden at kumulere flere eventuelle gældsposter ved  

 indberetning af en skyldner til et kreditoplysningsbureau.  

 Inddrivelsesmyndigheden kan derfor frit vælge, hvilke gældsposter der skal  

 danne grundlag for en indberetning.
Endvidere kan inddrivelsesmyndigheden  

 foretage yderligere indberetning, hvis der efterfølgende opstår nye  

 gældsposter, der selvstændigt opfylder betingelserne for indberetning.  

 Administrationen skal dog ske under hensyntagen til de sædvanlige  

 forvaltningsretlige regler om, at borgerne skal behandles lige, og at en  

 forskelsbehandling derfor skal kunne begrundes sagligt.
Hver enkelt af gældsposterne, der danner grundlag for indberetning, skal  

 selvstændigt opfylde kravene til indberetning.
Ingen af gældsposterne må  

 derfor på tidspunktet for indberetningen være omfattet af en aftale om  

 henstand eller en overholdt afdragsordning.
Derudover skal den enkelte  

 gældspost være fastslået på en af de i lovens § 20 b, stk. 2, angivne særligt  

 kvalificerede måder, det vil sige enten skal gælden kunne inddrives ved  

 udpantning, og der skal være fremsendt 2 rykkere til skyldneren, eller der  

 skal være foretaget eller forsøgt foretaget udlæg for kravet, eller kravet  

 skal være fastslået ved endelig dom, eller det offentlige skal have erhvervet  

 skyldnerens skriftlige erkendelse af den forfaldne gæld.
Registreringen i et kreditoplysningsbureau er reguleret af lov om private  

 registre, der bl.a. begrænser tidsrummet for registreringen, da den ikke må  

 indeholde oplysninger, der er mere end 5 år gamle.
I forbindelse med  

 indberetningen skal inddrivelsesmyndigheden angive tidspunktet for udløbet af  

 5-årsfristen.
Fristen regnes fra tidspunktet, hvor betingelserne i § 20 b,  

 stk. 2 i lov om offentlige registre første gang var opfyldt.
Ved kumulation  

 af flere gældsposter må fristen antages at skulle regnes fra tidspunktet,  

 hvor en kumulation af de pågældende gældsposter første gang samlet opfyldte  

 betingelserne for indberetning.
For gældsposter, der vedrører perioden før  

 lovens ikrafttræden, beregnes fristen fra tidspunktet, hvor betingelserne  

 første gang ville have været opfyldt, hvis loven havde været gældende.
For så  

 vidt angår beløbsstørrelsen, er det de nuværende forhold, der er afgørende  

 for, om indberetning kan finde sted.
 Endelig er det en betingelse, at inddrivelsesmyndigheden, efter at de  

 øvrige betingelser er opfyldt, med mindst 4 ugers varsel orienterer  

 skyldneren om den påtænkte indberetning, så skyldneren har mulighed for at  

 afværge indberetningen ved indfrielse af gælden eller ved indgåelse af en  

 afdragsordning eller ved at få bevilliget henstand.
Torben Lund (S) Ole Vagn Christensen (S) Ole Stavad (S) Hardy Hansen (S)  

 Sonja Mikkelsen (S) Jes Lunde (SF) fmd.
Bjørn Elmquist (RV) Frank Aaen  

 (EL) Peter Duetoft (CD) Anders Fogh Rasmussen (V) nfmd.
Uffe  

 Ellemann-Jensen (V) Pia Larsen (V) Peter Brixtofte (V) Pia Christmas-Møller  

 (KF) Anne Birgitte Lundholt (KF) Per Stig Møller (KF) Kirsten Jacobsen (FP)  

 Dansk Folkeparti havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der er af finansministeren stillet ændringsforslag, hvorom henvises til de  

 ledsagende bemærkninger.
 Et flertal (Socialdemokratiets, Socialistisk Folkepartis, Det Radikale  

 Venstres, Enhedslistens og Centrum-Demokraternes medlemmer af udvalget)  

 opfordrer regeringen til at udarbejde en statusrapport om praksis for  

 gældssanering med særligt henblik på at vurdere gældssaneringsmulighederne  

 for personer uden fast arbejde med mindre gældsposter.
 Herefter indstiller et flertal (Socialdemokratiets, Venstres, Det  

 Konservative Folkepartis, Socialistisk Folkepartis, Det Radikale Venstres og  

 Centrum-Demokraternes medlemmer af udvalget) lovforslaget til  

vedtagelse med de af finansministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse, men kan stemme for de stillede  

 ændringsforslag, da de indebærer en lille forbedring.
 Et andet mindretal (Enhedslistens medlem af udvalget) indstiller  

 lovforslaget til forkastelse, men kan stemme for de stillede  

 ændringsforslag.
 ÆndringsforslagAf finansministeren, tiltrådt af udvalget:
 Til § 2 1) Nr. 1 affattes således:
 »1. § 20 b, stk. 1, nr. 2, affattes således:
»2) den samlede gæld er forfalden og overstiger 7.500 kr., idet der  

 dog ikke heri må indgå gældsposter, der er omfattet af en overholdt aftale om  

 henstand eller afdragsvis betaling.«» 2) Efter nr. 1 indsættes som nyt nummer:
 »01. I § 20 b indsættes efter stk. 1 som nyt stykke:
»Stk. 2. Det er en betingelse, at den samlede gæld, jf. stk.  

 1, nr. 2, administreres af samme inddrivelsesmyndighed.« Stk. 2 bliver herefter stk. 3.' Til § 4 3) Nr. 1 udgår.
Bemærkninger Til nr. 1 og 2 Efter lovforslaget, som vedtaget ved 2. behandling, kan  

 indberetningsmyndigheden kumulere flere mindre selvstændige gældsposter for  

 at opfylde beløbsgrænsen for indberetning af en skyldner til et  

 kreditinformationsbureau.
Der tages således udgangspunkt i skyldnerens  

 samlede gæld, og i den forbindelse findes det passende, at beløbsgrænsen  

 hæves fra 5.000 kr. til 7.500 kr.
De øvrige ændringer er af rent lovteknisk  

 karakter.
Til nr. 3 Ændringsforslaget er af rent teknisk karakter.
Det foreslås, at  

 § 4, nr. 1, udgår, da hjemmelen allerede er indeholdt i lovforslagets § 4,  

 nr. 2.
Torben Lund (S) Ole Vagn Christensen (S) Ole Stavad (S) Hardy Hansen (S)  

 Sonja Mikkelsen (S) Jes Lunde (SF) fmd.
Bjørn Elmquist (RV) Frank Aaen  

 (EL) Peter Duetoft (CD) Anders Fogh Rasmussen (V) nfmd.
Uffe  

 Ellemann-Jensen (V) Pia Larsen (V) Peter Brixtofte (V) Pia Christmas-Møller  

 (KF) Anne Birgitte Lundholt (KF) Per Stig Møller (KF) Kirsten Jacobsen (FP)  

 Dansk Folkeparti havde ikke medlemmer i udvalget.
