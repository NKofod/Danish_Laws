(MDIR 27.01-01) I medfør af § 10, stk. 1, § 12 og § 14 i lov om erhvervsfremme, jf.  

 lovbekendtgørelse nr. 84 af 22. februar 1993, fastsættes:
1. GENERELT 1.1 Varmeenergimålere henholdsvis volumenmålere, der anvendes til måling  

 af fjernvarme i henhold til Erhvervsfremme Styrelsens bekendtgørelse om  

 kontrol med måling af fjernvarme i afregningsøjemed, skal opfylde kravene i  

 afsnit 2.
2. METROLOGISKE KRAV 2.1 Angivelse af måleresultat.
 2.1.1 Totalt gennemstrømmet energi henholdsvis volumen skal registreres og  

 kunne aflæses direkte.
 2.1.2 Energi henholdsvis volumen skal måles i J eller Wh henholdsvis m3  

 eller i multiplum af disse i henhold til bekendtgørelse om det internationale  

 enhedssystem (SI).
 2.1.3 Registret skal have et tilstrækkeligt antal cifre til at registrere  

 energien svarende til mindst 3000 driftstimer ved målerens maksimale effekt  

 (maks. volumenstrøm gange maks. temperaturdifference).
2.1.4 Ved spændingsudfald skal energimåleren bibeholde den sidst  

 registrerede værdi i mindst 3 dage.
Genetableres spændingen inden for denne  

 tid skal målerens registreringsfunktion genoptages i fuldt omfang fra den  

 sidst registrerede værdi.
3. NØJAGTIGHED 3.1 Inden for målerens specificerede måleområde er de maksimalt  

 tilladelige relative fejl på måling af energi i afhængighed af  

 differenstemperaturen  ved verifikation følgende:
 Værdierne i parentes gælder for volumenstrømme mindre end 0,1 gange den  

 maksimale volumenstrøm, når målerens maksimale volumenstrøm er mindre end  

 eller lig med 3 m3/h.
 Nøjagtigheden svarer til en varmeenergimåler klasse 4 i henhold til Dansk  

 Standard DS 2340 »Varmeenergimålere op til 3 m3/h« og Organisation  

 Internationale de Metrologie Legale (OIML) internationale rekommandation nr.  

 R 75 »Heat meters«.
 3.2 Den maksimalt tilladelige relative målefejl på måling af  

 volumengennemstrømningen er +/- 3%, når måleren består af en adskillelig  

 kombination af en volumenstrømsgiver og en beregningsenhed med  

 temperaturfølere.
 3.3 For beregningsenhed inklusiv temperaturfølere er de maksimalt  

 tilladelige relative fejl de i punkt 3.1 anførte værdier minus de i punkt 3.2  

 anførte værdier for volumengennemstrømningen, når måleren består af en  

 adskillelig kombination af en volumenstrømsgiver og en beregningsenhed med  

 temperaturfølere.
 3.4 Måleren må ikke registrere energi eller volumen, når der ingen  

 gennemstrømning er.
4. UDFORMNING OG FREMSTILLING 4.1 Energimålerens udformning, materialer og fremstilling skal sikre, at  

 den opfylder de metrologiske krav, når måleren installeres og virker under  

 normale driftsbetingelser, samt under de ydre påvirkninger måleren  

 forudsættes at blive udsat for på installationsstedet.
 4.2 Målerens elektroniske udstyr skal udformes og fremstilles således, at  

 de maksimalt tilladelige fejl ikke overskrides ved de under normale  

 betingelser herskende elektromagnetiske forhold, temperaturer, mekaniske og  

 andre miljøpåvirkninger.
 4.3 Når det elektroniske udstyr udsættes for de under normale betingelser  

 forekommende forstyrrelser, må der ikke opstå signifikante fejl.
 Kortvarige fejl, der kun bevirker forbigående variationer af de elektriske  

 signaler, som ikke kan opfattes, registreres eller overføres som  

 måleresultater, betragtes ikke som signifikante fejl.
5. TYPEPRØVNING, VERIFIKATION 5.1 Opfyldelsen af ovennævnte krav skal eftervises ved typeprøvning af  

 mindst en klasse 4 måler i henhold til Dansk Standards DS 2340:  

 »Varmeenergimålere op til 3 m3/h« eller i henhold til Organisation  

 Internationale de Metrologie Legale (OIML) international rekommandation nr.
R  

 75 »Heat meters«, eller tilsvarende nationale eller internationale  

 standarder/forskrifter, der kan sikre kravenes overholdelse.
 5.2 Målere, der afviger fra de i pkt. 5.1 anførte standarder eller  

 rekommandationer, kan søges typegodkendt i henhold til det måletekniske  

 direktiv »Typegodkendelse af måleudstyr - Retningslinier vedr.  

 dispensation«.
 5.3 Typegodkendte målere skal være mærket med typegodkendelsesmærke i  

 henhold til typegodkendelsesattesten.
 5.4 Verifikation i henhold til OIML R 75 og DS 2340 skal baseres på en  

 kalibrering ved følgende værdier:
 Ved verifikation efter andre godkendte bestemmelser, anvendes de i disse  

 andre bestemmelser foreskrevne værdier.
 Kalibreres med andre værdier end de foreskrevne værdier, skal disse  

 garantere samme resultat som en kalibrering foretaget ved de foreskrevne.
 6. Dette måletekniske direktiv træder i kraft den 1. juni 1994.  

 Samtidig ophæves MDIR 27.01-01, udg. 2, af 30. november 1992, idet dog de i  

 henhold til dette direktiv udstedte godkendelser vedbliver at have gyldighed,  

 indtil de udløber eller ophæves.
