 1. INDLEDNING.
 Nærværende meddelelse er udarbejdet på baggrund af de siden 1979  

 indhentede erfaringer om prænatal genetisk diagnostik og erstatter  

 sundhedsstyrelsens meddelelse herom af 25. september 1978.
 1.1. PRÆNATAL GENETISK DIAGNOSTIK.
 I februar 1977 afgav et udvalg nedsat af indenrigsministeriet betænkning  

 nr. 803/ 1977 om prænatal genetisk diagnostik, hvori der blev stillet forslag  

 om udbygning af mulighederne for at foretage prænatal diagnostik med henblik  

 på at afsløre kromosomsygdomme og metaboliske sygdomme (stofskiftesygdomme)  

 m. v. hos fostre.
 Baggrunden for udvalgsarbejdets igangsættelse var, at det efter de senere  

 års tekniske udvikling er blevet muligt at foretage amniocentese (udtagelse  

 af fostervandsprøver) tidligt i svangerskabet, og på basis af  

 fostervandsprøverne at foretage undersøgelse for en række medfødte sygdomme,  

 specielt kromosomabnormiteter, genetisk betingede stofskiftesygdomme samt  

 visse andre sygdomme (f. eks. neuralrørsdefekter) hos fostre.
Siden betænkningens fremkomst er det blevet muligt at foretage  

 ultralyddiagnostik af misdannelser in utero, f. eks. forskellige former for  

 nyremisdannelse.
Føtoskopi med blodprøvetagning spiller nu også en rolle, f.  

 eks. for hæmofilidiagnostik og kronisk granulomatøs sygdom, og teknologien  

 for udtagning af amnionvæske under ultralydvejledning er forbedret.
Antallet  

 af metaboliske sygdomme, der kan diagnosticeres prænatalt, stiger og hertil  

 kommer mulighederne for screening for neuralrørsdefekter via  

 alfaføtoproteinbestemmelse i serum hos gravide.
Finansudvalget tiltrådte i 1978 en udbygning af den daværende kapacitet  

 til at foretage fostervandsundersøgelser for en række medfødte sygdomme til  

 3000 undersøgelser om året.
Sundhedsstyrelsen udsendte i denne forbindelse  

 meddelelse af 25. september 1978 til samtlige sygehuse, praktiserende læger,  

 jordemødre, embedslæger m. fl. om forebyggende undersøgelser for  

 kromosomsygdomme m. v. hos fostre, hvorefter visse grupper af gravide kvinder  

 med virkning fra 1. oktober 1978 i forbindelse med svangerskabsundersøgelse  

 fik tilbud om udtagning af en fostervandsprøve.
 Finansudvalget har den 10. december 1980 godkendt de nødvendige  

 bevillinger til en permanent videreførelse af ordningen samtidig med, at der  

 er sket en udvidelse af kapaciteten til 3.500 undersøgelser om året.
 Sundhedsstyrelsen har på denne baggrund revideret meddelelsen og skal  

 anbefale, at de under punkt 2 anførte svangre kvinder i forbindelse med  

 undersøgelse i henhold til lov om svangerskabshygiejne og fødselshjælp, får  

 TILBUD om udtagning og undersøgelse af fostervandsprøver, samt - hvis der  

 påvises sygdom hos fosteret - tillige TILBUD om rådgivning og herunder TILBUD  

 om foretagelse af abortus provokatus.
 1.2. GENETISK RÅDGIVNING FØR GRADIVITET.
 Sundhedsstyrelsen skal henlede opmærksomheden på det ønskelige i, at der  

 allerede inden graviditet indtræder, tilbydes genetisk rådgivning til alle  

 forældre, hvor der er begrundet mistanke om forøget risiko for, at de kan få  

 et barn med genetisk betinget sygdom, jfr. nedenfor under punkt 2.
 Specielt bør det tilstræbes, at alle kvinder efter fødslen af et  

 åndssvagt, misdannet, eller på anden måde sygt barn henvises til genetisk  

 rådgivning, der gives på et af de genetiske centre, jfr. nedenfor under punkt  

 3, eller på Arvepatologisk Institut i Odense og Arvebiologisk Institut i  

 København, således at rådgivning kan få betydning for planlægning af ny  

 graviditet.
 2. SYGDOMSBESKRIVELSE OG INDIKATIONER FOR  

 UNDERSØGELSE.
 2.1. KROMOSOMSYGDOMME.
 Kromosomsygdomme vedrører enten de autosomale kromosomer eller  

 kønskromosomerne.
De autosomalt betingede kromosomsygdomme medfører næsten alle oligofreni  

 (nedsat intelligens) og er ofte ledsaget af misdannelser.
Den hyppigste  

 autosomalt betingede kromosomsygdom er Downs syndrom (mongolisme), efterfulgt  

 af Edward's og Patau's syndromer med flere andre sjældnere abnormiteter.
De  

 fleste af de nævnte sygdomme forekommer med stigende hyppighed, jo ældre den  

 gravide er.
Som eksempel på kønskromosomale sygdomme kan nævnes Klinefelters syndrom  

 og Turners syndrom.
Disse sygdomme manifesterer sig som regel ikke  

 umiddelbart efter fødslen, men først senere - eventuelt først ved puberteten.  

 De medfører forstyrrelser i individets kønsudvikling og forplantningsevne  

 samt ofte tillige psykiske forstyrrelser.
Gennemsnitlig optræder kromosomabnormiteter med en hyppighed af 0,6 pct.  

 af alle levendefødte.
Med et fødselstal på ca. 60.000 årligt fødes der  

 således ca. 360 børn om året med kromosomabnormiteter.
Følgende svangre kvinder bør rådgives om muligheden for at få foretaget  

 prænatal diagnostik for kromosomsygdomme hos fosteret: - Hvis de er FYLDT 35  

 år ved graviditetens indtræden, eller hvis barnets fader er fyldt 50 år. -  

 Hvis de tidligere har født et barn med kromosomsygdomme.
Følgende svangre  

 kvinder bør henvises til genetisk rådgivning ved et genetisk center med  

 henblik på eventuel prænatal diagnostik: - Hvis der er konstateret en  

 kromosomanomali hos dem selv eller hos barnets fader. - Hvis der er  

 konstateret kromosomanomali hos forældrenes søskendebørn. - Hvis der hos den  

 ene af forældrene tidligere har været 3 eller flere aborter. - Hvis der hos  

 den ene af forældrene ved tidligere fødsel af åndssvagt og/ eller misdannet  

 eller på anden måde sygt barn, eller ved dødfødt barn ikke foreligger  

 afklaring af årsagen hertil.
Ved fosterkromosom-undersøgelser vil et antal klinisk (fænotypisk)  

 betydningsløse kromosom-aberrationer, som inversioner, reciproke balancerede  

 translokationer, kromosomvarianter m. v. blive fundet.
En sådan observation  

 vil kræve en kromosom-undersøgelse af forældrene for at belyse dens kliniske  

 betydning.
Man vil anse en sådan forandring for betydningsløs, hvis en af de  

 raske forældre har samme kromosom-forandring.
 2.2. MEDFØDTE STOFSKIFTESYGDOMME (METABOLISKE SYGDOMME).
Disse sygdomme kan vise sig ved svært hæmmet psykisk og/ eller fysisk  

 udvikling, eventuelt med fremadskridende symptomer, førende til invaliditet,  

 herunder i nogle tilfælde åndssvaghed.
Der kan dog være tale om mange andre  

 symptomer, såsom kronisk leverbetændelse, knoglesygdomme og synsdefekter.
Sygdommene er hver for sig sjældne, og de kræver hver deres specielle  

 undersøgelsesteknik, som ofte kan være meget kompliceret og kræve omfattende  

 biokemisk ekspertise og laboratorieudstyr.
Af de ca. 460 metaboliske  

 sygdomme, som kendes, kan idag ca. 60 diagnosticeres prænatalt, og i  

 modsætning til kromosomsygdomme kan enkelte af disse sygdomme behandles f.  

 eks. med diæt.
Hvis en kvinde føder et barn, som formodes at lide af en  

 metabolisk sygdom, er det af betydning, at man, inden kvinden påny bliver  

 gravid, om muligt har klarlagt, hvilken metabolisk sygdom, der er tale om,  

 idet en nøjagtig klinisk og biokemisk diagnose er en forudsætning for at  

 kunne afgøre, om prænatal diagnose kan stilles ved efterfølgende graviditet.  

 I de fleste tilfælde, hvor biokemisk diagnostik er mulig, drejer det sig om  

 autosomal eller X-bunden recessiv arvelige sygdomme, f. eks.
Tay-Sachs sygdom  

 og Menkes sygdom.
Visse X-bundne sygdomme, f. eks. en form for muskelsvind, kan ikke for  

 tiden diagnosticeres prænatalt, men efter bestemmelse af fosterets køn ved  

 kromosomundersøgelse er der mulighed for forebyggelse ved at foretage abort,  

 når det drejer sig om drengefostre.
For blødersygdommenes vedkommende har man  

 også tidligere haft mulighed for at kønsbestemme fostre og mulighed for at  

 abortere drengefostre uden at kunne afgøre, om de havde sygdomsgenet eller  

 ej.
I dag er det muligt ved hæmofili A og i visse tilfælde af hæmofili B samt  

 ved en række andre koagulationsdefekter at udtage blodprøver fra fosteret og  

 ved undersøgelse af blodet at afgøre, om fosteret har sygdommen.
Alle svangre kvinder, der tidligere har født et barn med medfødt arvelig  

 stofskiftesygdom (recessiv og X-bunden recessiv), bør tilbydes genetisk  

 rådgivning.
Ved denne rådgivning vil det først og fremmest kunne afgøres, om  

 prænatal diagnostik er mulig, og om der eventuelt skal henvises til  

 amniocentese.
 2.3. ANDRE SYGDOMME, DER KAN DIAGNOSTICERES PRÆNATALT.
 Der findes andre sygdomme, som kan diagnosticeres prænatalt, men som  

 hverken skyldes kromosomdefekt eller medfødt stofskiftesygdom.
Den vigtigste gruppe er neuralrørsdefekter, der viser sig ved  

 myelomeningocele (rygmarvsbrok) eller anencephali (manglende udvikling af  

 hjernen). Neuralrørsdefekter kan diagnosticeres ved bestemmelse af  

 alfaføtoproteinkoncentrationen (et proteinstof) i fostervandet, idet mængden  

 er øget ved de åbne (ikke huddækkende) former af disse sygdomme.
Det samme  

 gælder andre sjældnere sygdomme, f. eks. omphalocele, medfødt nefrose, visse  

 former for polycystiske nyrer og Meckels syndrom.
Endvidere kan et stadigt  

 stigende antal sygdomme diagnosticeres alene ved ultralyd, f. eks.  

 hydronephrosis, omphalocele, visse extremitetsdefekter og osteogenesis  

 imperfecta congenita.
 Alle svangre kvinder, der tidligere har født et barn med en af de nævnte  

 sygdomme eller med multiple misdannelser, eller hvis sådanne sygdomme er  

 konstateret hos en af forældrene eller hos forældrenes søskende og  

 søskendebørn, bør derfor tilbydes rådgivning og eventuel undersøgelse.
Vedrørende sygdomme, der kan diagnosticeres prænatalt henvises iøvrigt  

 til: Brandt N.
J. og Philip J.: Prænatal diagnostik, Månedsskrift for  

 Praktisk Lægegerning, 1976, 54, 139-154 og Scrimgeour J.B.: Towards the  

 prevention of fetal malformation, Edinburgh University Press, 1978.
 3. ORGANISATION.
Udtagning af fostervand med henblik på undersøgelse for kromosomsygdomme,  

 metaboliske sygdomme m. v. bør efter sundhedsstyrelsens opfattelse, af hensyn  

 til de med indgrebet forbundne risikomomenter, kun foregå på nogle få nærmere  

 angivne specialafdelinger.
Sundhedsstyrelsen kan for tiden anbefale, at  

 følgende udtagningssteder benyttes:
Ultralydlaboratoriet, afsnit 4021, Rigshospitalet, Blegdamsvej 9, 2100  

 København Ø, KAS Herlev, Herlev Ringvej, 2730 Herlev, Odense sygehus, Sdr.
Boulevard 29, 5000 Odense, Kolding sygehus, Skovbrynet, 6000 Kolding, Århus kommunehospital, Nørrebrogade 37, 8000 Århus C og Ålborg sygehus, afsnit Nord, Reberbanegade, 9100 Ålborg.
 Kromosomundersøgelser samt undersøgelser for metaboliske sygdomme m. v.  

 foretages på følgende 3 laboratorier (genetiske centre), der også yder  

 genetisk rådgivning:
Rigshospitalet, afsnittet for klinisk genetik, Blegdamsvej 9, 2100  

 Køhenhavn Ø., tlf.: (01) 38 66 33, (kromosomlaboratoriet, lokal 4207,  

 metabolisk laboratorium, lokal 4062), Institut for Human Genetik, Bartholin Bygningen, Universitetsparken, 8000  

 Århus C., tlf.: (06) 13 97 11 og (06) 13 99 69, John F.
Kennedy Instituttet, Gl.
Landevej 7, 2600 Glostrup tlf.: (02) 45  

 26 28 (kromosomlaboratoriet) eller (02) 96 86 12 (metabolisk laboratorium).
 Kapaciteten på de genetiske centre vil efter 1. januar 1981 blive bragt op  

 på en sådan størrelse, at der på Rigshospitalet kan foretages ca. 2.000  

 analyser pr. år, på Institut for Human Genetik ca. 750 analyser pr. år og på  

 Kennedy Instituttet ca. 750 analyser pr. år, således at den samlede kapacitet  

 vil udgøre ca. 3.500 analyser pr. år.
 Bestemmelse af alfaføtoproteinkoncentrationen i fostervandet til  

 diagnosticering af neuralrørsdefekter foretages på alle de genetiske centre,  

 dog således, at for Rigshospitalets og Kennedy Instituttets vedkommende  

 undersøges prøverne indtil videre på Sønderborg sygehus.
 4. RÅDGOVNING OG HENVISNING M.V.
 4.1. RÅDGOVNING OM SYGDOMSRISICI, BEHANDLINGSMULIGHEDER M.V.INDEN DER  

 FORETAGES AMNIOCENTESE OG UNDERSØGELSE AF FOSTERVAND.
 Kromosomundersøgelse og undersøgelse for medfødte stofskiftesygdomme,  

 alfaføtoproteinkoncentration m. v. bør foretages i 14.-16. svangerskabsuge.  

 Praktiserende læger, jordemødre og obstetriske afdelinger må derfor snarest  

 muligt efter at graviditeten er konstateret henvise kvinder, der falder ind  

 under de i punkt 2 anførte indikationer, til et genetisk center eller et  

 prøveudtagningssted, jfr. punkt 4.2. Det bemærkes, at især de praktiserende  

 læger, hos hvem kvindens graviditet oftest konstateres, bør være opmærksomme  

 på muligheden for fostervandsundersøgelse, idet det er væsentligt, at den  

 gravide kvinde henvises rettidigt til et genetisk center eller til et  

 udtagningssted.
Inden der foretages henvisning til amniocentese eller genetisk rådgivning  

 med henblik på undersøgelse for kromosomsygdomme, metaboliske sygdomme eller  

 andre medfødte sygdomme, der kan diagnosticeres prænatalt, skal der gives den  

 svangre kvinde vejledning om baggrunden for henvisningen, ligesom de  

 genetiske centre og udtagningsstederne skal yde vejledning om sygdomsrisiko,  

 sygdomssymptomer, eventuelle behandlingsmuligheder samt om de psykologiske og  

 socialmedicinske aspekter af sygdommen for patienten og familien.
Der skal  

 endvidere ydes vejledning om forholdene ved amniocentesen og risikoen herved  

 og om laboratorieundersøgelserne, samt om mulige foranstaltninger i tilfælde  

 af abnorme fund, herunder om muligheder for abortus provokatus og risikoen  

 herved.
Om de nævnte forhold henvises til den som bilag 1 vedhæftede  

 vejledning vedrørende oplysninger, der bør gives til gravide, forinden der  

 træffes beslutning om foretagelse af amniocentese.
 Beslutning om at foretage fostervandsundersøgelse skal altid tages af  

 kvinden selv, ligesom anmodning om udførelse af abortus provokatus skal  

 fremsættes af kvinden.
 4.2. HENVISNING AF SVANGRE KVINDER TIL PRÆNATAL DIAGNOSTIK.
4.2.1. SVANGRE KVINDER SKAL, HVIS DER ER MISTANKE OM, AT FOSTERET LIDER AF  

 EN KROMOSOMSYGDOM, MEDFØDT STOFSKIFTESYGDOM, NEURALRØRSDEFEKT M.V., og  

 såfremt kvinden ønsker at få udført prænatal diagnostik, henvises til et  

 genetisk center, jfr. vedhæftede bilag 2, eller hvis kvinden tidligere har  

 født børn med kromosomsygdom, direkte til et af de under punkt 3 nævnte  

 UDTAGNINGSSTEDER.
Centret foranlediger kvinden indkaldt til undersøgelse og  

 samtale, og på grundlag heraf tages der stilling til, om der skal foretages  

 amniocentese.
Efter rådgivningen henvises kvinden til det  

 prøveudtagningssted, der skal foretage amniocentesen.
 4.2.2. SVANGRE KVINDER, DER ER FYLDT 35 ÅR VED GRAVIDITETENS INDTRÆDEN  

 (ELLER BARNETS FADER ER FYLDT 50 ÅR), OG HVOR INDIKATIONEN FOR UNDERSØGELSE  

 UDELUKKENDE ER ALDERSKRITERIET, kan, såfremt de ønsker at få udført prænatal  

 diagnostik, henvises DIREKTE til udtagning af fostervand på et af de ovenfor  

 nævnte UDTAGNINGSSTEDER.
 Udtagningsstedet foretager amniocentesen og indsender prøven til  

 undersøgelse på det genetiske center.
 4.3. MEDDELELSE OM PRØVERESULTATET OG RÅDGIVNING I TILFÆLDE AF ABNORME  

 FUND.
 Er der ikke fundet noget abnormt ved undersøgelsen, gives kvinden  

 meddelelse herom med kopi til den henvisende instans.
Såfremt der gøres abnorme fund, vil lægerne på det genetiske center efter  

 aftale med den henvisende instans give kvinden vejledning om, hvad de fundne  

 abnormiteter betyder for graviditetens forløb, samt vejledning om karakteren  

 af fosterets sygdom, prognose og eventuelle behandlingsmuligheder og  

 oplysning om eventuelle særlige omsorgsproblemer for barnet, herunder om  

 støtteforanstaltninger i henhold til lovgivningen.
Der skal endvidere ydes  

 vejledning om mulighederne for abortus provokatus og om risikoen herved.
 Såfremt kvinden herefter ønsker, at der foretages abortus provokatus,  

 henvises kvinden til en gynækologisk/ obstetrisk afdeling eller anden  

 sygehusafdeling eller til et amtskommunalt socialcenter (i København  

 magistraten og på Frederiksberg det sociale udvalg), da indgrebet som følge  

 af det sene tidspunkt for foretagelsen kræver samrådstilladelse, jfr.  

 lovbestemmelsen om svangerskabsafbrydelse.
 Det tilføjes, at de genetiske centre efter aftale med sundhedsstyrelsen  

 indsender indberetning over foretagne amniocenteser og analyseresultater til  

 Cytogenetisk Centralregister, Psykiatrisk Hospital i Århus.
 5. FINANSIERING.
 Udgifter i forbindelse med rådgivning og undersøgelse af svangre kvinder  

 for kromosomsygdomme og metaboliske sygdomme m. v. afholdes efter  

 sygehuslovgivningens regler.
Indenrigsministeriet fremsender hvert år meddelelse om takstens størrelse  

 til samtlige amtsråd, Københavns magistrat og Frederiksberg  

 kommunalbestyrelse.
Tilsvarende gælder for udgifter til befordring.
SUNDHEDSSTYRELSEN, DEN 21. APRIL 1981 SØREN K.
SØRENSEN /Barbara Erlich-Eriksen Bilag 1 Til lægen.
OPLYSNINGER, DER BØR GIVES TIL GRAVIDE, DER TILBYDES PRÆNATAL GENITISK DIAGNOSTIK Udtagning af fostervandsprøven foregår i 14.-16. graviditetsuge. Årsagen  

 til, at den ikke kan udtages tidligere er, at der før dette tidspunkt er ret  

 få celler i fostervandet.
Forholdet mellem mængden af fostervand og fosterets  

 størrelse gør indgrebet nemmest i 16. uge.
Inden undersøgelsen bør den gravide være nøje vejledt om undersøgelsens  

 formål og undersøgelsesmetoden.
Denne vejledning kan enten gives af  

 henvisende læge, det genetiske center eller udtagningsstedet (jfr. punkt 4 i  

 meddelelsen).
Det bør understreges, at beslutningen om at få foretaget undersøgelsen  

 helt er den gravides.
Det samme gælder beslutningen om en eventuel abort.
Ved en fostervandsundersøgelse kan man med stor sikkerhed fastslå, om  

 fosteret lider af en kromosomsygdom, visse arvelige stofskiftesygdomme eller  

 en misdannelse af centralnervesystemet.
Det bør pointeres, at der findes en  

 række andre medfødte sygdomme og misdannelser, som det ikke er muligt at  

 diagnosticere prænatalt.
Selve prøveudtagningen, der foregår ambulant og tager ca. 20 minutter,  

 sker under vejledning af ultralyd, hvorved man kan bestemme fosterets og  

 moderkagens placering i livmoderen, således at man er sikker på, at man ikke  

 rammer fosteret ved prøvetagningen.
Når fosteret er lokaliseret, indføres en  

 ganske tynd kanyle transabdominalt.
Der anvendes ikke bedøvelse, da indgrebet  

 er meget lidt smertefuldt og ikke er forbundet med ubehag iøvrigt.
Laboratorieundersøgelsen af fostervand tager normalt ca. 3 uger.
I sjældne  

 tilfælde må prøven gentages.
 Den undersøgte underrettes om resultatet, så snart det foreligger.
 Såfremt den gravide ønsker barnets køn oplyst, bedes dette meddelt til  

 udtagningsstedet eller det genetiske center.
Prøveudtagningen er forbundet med en meget ringe risiko (ca. 1/2 pct.) for  

 at fremkalde abort, men der er ingen risiko for den gravide.
Der kan i visse  

 tilfælde forekomme siven af fostervand, som oftest er uden betydning for  

 graviditetens videre forløb, såfremt den gravide i tilfælde heraf under  

 indlæggelse på den prøvetagende afdeling, holdes i ro nogle dage.
