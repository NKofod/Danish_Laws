 I medfør af retsplejelovens § 931, stk. 4 har Justitsministeriet ved  

 bekendtgørelse 321 af 21.6.1974 fastsat området for udenretslig konfiskation.
 1. I lovreglens henvisning til stk. 1 ligger, at  

 udenretslig konfiskation kun kan ske, såfremt sigtede erkender sig skyldig i  

 den lovovertrædelsen, som begrunder konfiskation, og er indforstået med  

 konfiskation.
2. Ved bekendtgørelsen er sket en udvidelse af området  

 for udenretslig genstandskonfiskation, idet punkterne 7-11 er nye.
I punkt 10  

 er nævnt genstande, der benyttes i forbindelse med overtrædelse af  

 politivedtægtens bestemmelser om offentlige forlystelser.
Der er her særlig  

 tænkt på rekvisitter m.v., der er anvendt i forbindelse med  

 »live-shows« o.l.
3. Udenretslig konfiskation bør kun søges gennemført i  

 tilfælde, hvor retspraksis med hensyn til anvendelse af konfiskation er lagt  

 fast.
Det er tillige en betingelse, af genstandens værdi åbenbart ikke  

 oversiger 2000 kr.
 4. Da en udenretslig konfiskationsvedtagelse ikke  

 giver eksekutionsgrundlag, bør udenretslig konfiskation kun gennemføres med  

 hensyn til genstande eller pengebeløb, der allerede, typisk som følge af  

 forudgående beslaglæggelse, er i politiets besiddelse.
Vedtagelsen af konfiskation sker på den måde, at sigtede til rapport eller  

 på en særlig blanket ved sin underskrift erklærer sig indforstået med  

 konfiskation.
Da § 931, stk. 4 henviser til bestemmelsens stk. 1 og 2, er  

 konfiskationsvedtagelsen imidlertid kun bindende, hvis sigtede forinden  

 vedtagelsen ved en tilkendegivelse er gjort bekendt med den bestemmelse, der  

 er overtrådt, og med sigtelsen indeholdende en sådan angivelse af tid, sted  

 og andre omstændigheder, som er påkrævet til forholdets tilstrækkelige  

 individualisering.
Dette kan ske ved en henvisning til deliktsbeskrivelsen i  

 rapporten, forudsat at denne opfylder disse krav.
Har sigtede uden en  

 forudgående tilkendegivelse af dette indhold ved sin underskrift erklæret sig  

 indforstået med konfiskation, og vedtager han senere på sædvanlig måde bøde  

 for samme overtrædelse, må en sådan efterfølgende ratihabering anses for  

 tilstrækkelig.
 For umyndige og mindreårige vil det ikke være nødvendigt at sikre sig  

 tiltrædelse af værge eller indehaver af forældremyndigheden, men rejses der  

 indsigelse enten i denne anledning eller i anledning af mangler ved  

 tilkendegivelsen, indbringes spørgsmålet om konfiskation for retten.
 5. Der vil i medfør af bestemmelsrene i stedet for  

 konfiskation kunne ske vedtagelse af andre foranstaltninger vedrørende  

 genstandene ifølge straffelovens § 75, stk. 4.
 6. Opmærksomheden henledes på, at denne adgang til  

 udenretslig konfiskation efter bestemmelsens placering kun finder anvendelse  

 i politisager.
 7. Denne meddelelse træder i stedet for  

 cirkulæreskrivelse af 27.5.70.
 Per Lindegaard.
