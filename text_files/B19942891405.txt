Gyldighedsområde Disse tekniske bestemmelser specificerer de tekniske krav og tilhørende  

 prøvningsforskrifter som radioanlæg til fjernstyring skal overholde, for at  

 kunne type godkendes til brug i frekvensbåndene 30,120 - 31,3 MHz og 445,125  

 - 445, 875 MHz.
Bestemmelserne omhandler ikke radioanlæg som anvendes til fjernstyring af  

 mo deller.
For disse typer udstyr henvises til Teleinspektionens publikation  

 9/89: Tekniske bestemmelser for radioanlæg til fjernstyring af modeller m.m.
 Bestemmelserne gælder for såvel anlæg med udvendig antennestik som for  

 anlæg uden udvendig antennestik (udstyr med integreret antenne). Sendeanlæg  

 med integreret antenne skal af hensyn til prøvningen være forsynet med et  

 eventuelt midlertidigt monteret 50 Omega antennestik.
 Hjemmelsgrundlaget for disse tekniske bestemmelser fremgår af § 4 i  

 Ministeriet for Kommunikation og Turismes bekendtgørelse nr. 126 af 18. marts  

 1993 om radioanlæg i forbindelse med landmobile og andre landbaserede  

 radiotjenester.
Ikrafttræden Disse tekniske bestemmelser træder i kraft 15. juni 1994.
Typegodkendelse Fremgangsmåden for opnåelse af typegodkendelse fremgår af § 5 i  

 Ministeriet for Kommunikation og Turismes bekendtgørelse nr. 126 af 18. marts  

 1993 om radioanlæg i forbindelse med landmobile og andre landbaserede  

 radiotjenester.
 Tekniske krav og prøvningsforskrifter.
1. PRØVNINGSBETINGELSER 1.1 Normale og særlige prøvningsbetingelser Prøvningsmålingerne foretages under normale samt, hvor det er nævnt, under  

 særlige prøvningsbetingelser (pkt. 1.3 til 1.5).
1.2 Spændingsforsyning Under prøvningerne forsynes udstyret fra en udvendig spændingskilde, der  

 kan levere forsyningsspændinger som beskrevet i pkt. 1.3.2 og 1.4.2.  

 Spændingsforsyningens impedans skal være så lav, at dens indflydelse på  

 måleresultaterne er uden betydning.
 Forsyningsspændingen måles på udstyrets indgangsklemmer.
 Hvis udstyret er monteret med fast forbundet fødekabel, måles for  

 syningsspændingen, hvor dette kabel er tilsluttet udstyret.
 Ved udstyr for indbyggede batterier tilsluttes spændingskilden så tæt som  

 muligt ved batteriklemmerne.
 Under prøvningen holdes forsyningsspændingen inden for +/-3% af den  

 nominelle værdi.
 Fabrikanten opgiver for hvilken eller hvilke nominelle  

 forsyningsspændinger, udstyret er beregnet.
1.3. Normale prøvningsbetingelser 1.3.1 Normal temperatur og fugtighed Prøvning under normale prøvningsbetingelser foretages i et almindeligt  

 laboratorium uden særlig kontrol af temperatur og fugtighed, d.v.s. ved  

 temperaturer mellem +15 grader C og +35 grader C og relative fugtigheder  

 mellem 5% og 75%.
1.3.2 Forsyningsspændinger ved prøvning under normale  

 prøvningsbetingelser 1.3.2.1 Forsyning fra nettet Ved prøvning under normale prøvningsbetingelser tilføres udstyr beregnet  

 for tilslutning til det almindelige forsyningsnet en forsyningsspænding lig  

 forsyningsnettets nominelle spænding med frekvensen 50 +/- 1 Hz.
1.3.2.2 Andre forsyningsspændinger For udstyr, der benytter andre typer spændingsforsyninger end ovennævnte,  

 f.eks. primærbatterier (ikke-genopladelige batterier), opgives  

 prøvningsspændingen af fabrikanten.
1.4 Særlige prøvningsbetingelser 1.4.1 Temperaturer ved prøvning under særlige betingelser Ved prøvning under særlige betingelser foretages målingerne i  

 over-ensstemmelse med pkt. 3.5 ved temperaturerne -10 grader C og +55 grader  

 C.
1.4.2 Forsyningsspænding ved prøvning under særlige betingelser 1.4.2.1 Forsyning fra nettet For udstyr, der er beregnet for tilslutning til det normale forsyningsnet,  

 vil prøvningsspændingerne under særlige betingelser være forsyningsnettets  

 nominelle spænding +/-10% med frekvensen 50 +/-1 Hz.
1.4.2.2 Andre forsyningssspændinger For udstyr, der benytter andre typer spændingsforsyninger end ovennævnte,  

 f.eks. primærbatterier (ikke-genopladelige batterier), vil  

 forsyningsspændingen ved prøvning under særlige prøvningsbetingelser være:
 1. For almindelige tør-batterier og lithium-batterier:  

 0,85 gange den nominelle batterispænding.
 2. For kviksølv-batterier: 0,9 gange den nominelle  

 batterispænding.
 3. For andre typer batterier: Opgives  

 minimumspændingen af fabrikanten.
1.5 Temperaturprøver 1.5.1 Fremgangsmåde Før hver prøvning påbegyndes, sørges for, at udstyret er i termisk  

 ligevægt ved den ønskede temperatur i klimakammeret, idet den termiske  

 ligevægt sikres opnået enten gennem konstatering ved målinger eller ved, at  

 der forløber mindst 1 time, før prøvningen indledes.
Udstyret holdes afbrudt,  

 indtil den termiske ligevægt er opnået.
 Når prøvningen foretages ved høj temperatur, skal senderen være  

 »tastet« i 1 minut, efterfulgt af 4 minutter i stilling  

 »modtage«, hvor efter udstyret skal overholde de specificerede  

 krav.
 Under prøvning ved lav temperatur skal udstyret efter opnåelse af termisk  

 ligevægt tændes i stilling »modtage« i 1 minut, hvorefter de  

 specificerede krav til udstyret skal kunne overholdes.
1.6 Kunstantenne Prøvningen af senderens frekvenstolerance og nabokanaleffekt fore tages  

 med en kunstantenne tilsluttet udstyrets antenneklemmer.
Kunstantennen består  

 af en afskærmet rent reel belastning på 50 Omega.
1.7 Prøvesignal på senderens indgang Ved prøvninger hvor senderen skal moduleres tilføres denne et prøvesignal  

 repræsentativt for den anvendte modulationsform.
Prøvesignalets  

 karakteristika opgives af fabrikanten.
2. SENDER 2.1 Frekvenser Anlægget må alene være indrettet til at sende på en eller flere af  

 følgende frekvenser:
2.2 Frekvenstolerance 2.2.1 Definition Frekvenstolerancen er afvigelsen mellem den umodulerede senders  

 bærebølgefrekvens og den nominelle bærebølgefrekvens.
2.2.2 Målemetode Bærebølgefrekvensen måles med senderen umoduleret (hvis dette er muligt)  

 og tilsluttet en kunstantenne (pkt. 1.6).
 Målingerne foretages under normale samt under særlige prøvningsbetingelser  

 (pkt. 1.3 og 1.4).
2.2.3 Krav Frekvenstolerancen må ikke overskride:
+/- 0,5 kHz for 30 MHz anlæg +/- 2,5 kHz for 445 MHz anlæg 2.3 Modulation Alle modulationsarter er tilladt, når blot kravet om nabokanaleffekt, pkt.  

 2.5 er overholdt.
2.4 Bærebølgeeffekt 2.4.1 Definition Bærebølgeeffekten er effekten, den umodulerede sender afgiver til  

 kunstantennen (pkt. 1.6).
Bærebølgeeffektens nominelle værdi er maksimalværdien af senderens  

 udgangseffekt uden modulation, hvor alle krav til nærværende tekniske  

 bestemmelser er opfyldt.
Den nominelle bærebølgeeffekt opgives af  

 fabrikanten.
2.4.2 Målemetode Senderen forbindelse til en kunstantenne, og den afsatte effekt i denne  

 måles.
 Målingen foretages under såvel normale som særlige prøvningsbetingelser  

 (pkt. 1.3. og 1.4).
 Bærebølgeeffekten fra anlæg med integreret antenne måles som anført i  

 afsnit 4 (pkt. 4.1).
2.4.3 Krav Senderens bærebølgeeffekt må ikke overstige 0,5 Watt på alle frekvenser.  

 Senderens effektivt udstrålede effekt må ikke overstige 0,1 Watt på  

 frekvenser i 30 MHz-båndet, og 0,5 Watt på frekvenser i 445 MHz-båndet.
2.5 Nabokanaleffekt 2.5.1 Definition Nabokanaleffekten er den del af senderens totale udgangseffekt, der under  

 nærmere definerede modulationsforhold falder i gennemgangs området for en  

 modtager specificeret efter systemet og afstemt til en af nabokanalerne.  

 Nabokanaleffekten er summen af middeleffekten frembragt af modulation og  

 effektbidrag hidrørende fra brum og støj fra senderen.
2.5.2 Målemetode Nabokanaleffekten måles med en effektmålemodtager, der opfylder  

 betingelserne i afsnit 5. Senderudgangen forbindes til effektmåle modtagerens  

 indgang via et dæmpningsled og evt. et impedanstilpasningsled således, at der  

 er impedanstilpasning til senderudgangen og således, at indgangs på  

 effektmålemodtageren er passende.
Senderen moduleres med et prøvesignal jfr.  

 pkt. 1.7.
Effektmålemodtageren afstemmes til senderens nominelle frekvens og  

 finjusteres til maksimum udslag på det tilsluttede voltmeter.
Det variable  

 dæmpningsled indstilles således, at man får en aflæsning på modtageren, der  

 er ca. 5 dB over dens eget støjniveau.
Indstillingen af det variable  

 dæmpningsled noteres.
Effektmålemodtageren skal nu justeres væk fra bærebølgefrekvensen således,  

 at målemodtagerens 6 dB-punkt nærmest senderen (se fig.1), bliver  

 lokaliseret 5,75 kHz (17 kHz for anlæg med 25 kHz kanalafstand) fra senderes  

 nominelle frekvens.
Det variable dæmpningsled indstilles således, at samme  

 modtagervisning som tidligere opnås.
2.5.3 Krav Nabokanaleffekten må ikke overstige 10 uW for anlæg med 10 kHz  

 kanalafstand, og 200 nW for anlæg med 25 kHz kanalafstand.
2.6 Uønsket udstråling 2.6.1 Definition Uønsket udstråling er udstråling på andre frekvenser end  

 bærebølgefrekvensen og de sidebånd, der fremkommer ved normal modulation.
2.6.2 Målemetode Uønsket udstråling over antenneklemmerne måles med den umodulerede sender  

 forbundet til en kunstantenne som specificeret i pkt. 1.7. Der måles over  

 frekvensområdet 100 kHz til 4000 MHz, undtagen i den anvendte kanal og dennes  

 nabokanaler.
Måling af de enkelte uønskede signaler foretages med en selektiv  

 målemodtager eller en spektrumanalysator.
 Målingerne gentages med senderen moduleret jfr. pkt. 1.7.
 Uønsket udstråling fra anlæg uden tilslutningsmulighed for ekstern antenne  

 måles som anført i afsnit 4 (pkt. 4.3).
2.6.3 Krav Effekten af de enkelte uønskede signaler må ikke på nogen frekvens  

 overstige 4 nW i frekvensbåndene:
 Effekten af uønsket udstråling på andre frekvenser end de ovenfor nævnte  

 må ikke overstige 0,25 uW på frekvenser under 1000 MHz, og 1 uW på frekvenser  

 over 1000 MHz.
 Med senderen i »stand by« må effekten af uønsket udstråling ikke  

 overstige 2 nW på frekvenser under 1000 MHz, og 20 nW på frekvenser over 1000  

 MHz.
3. MODTAGER 3.1 Uønsket udstråling fra modtageren 3.1.1 Definition Al udstråling over antenneklemmerne eller fra den fast monterede antenne  

 og fra kabinettet er, uanset frekvens, uønsket udstråling.
3.1.2 Målemetode Uønsket udstråling over antenneklemmerne måles med en målemodtager eller  

 en spektrumanalysator forbundet til modtagerens antenneklemmer.
Der måles  

 over en impedans på 50 Omega i frekvensområdet 100 Khz - 4 GHz.
 Uønsket udstråling fra anlæg med fast monteret antenne måles som anført i  

 afsnit 4 (pkt. 4.3).
3.1.3 Krav Effekten fra den uønskede udstråling fra modtageren må ikke overstige 2 nW  

 på frekvenser under 1000 MHz, og 20 nW på frekvenser over 1000 MHz.
4 UDSTRÅLING FRA ANLÆG MED FAST MONTERET ANTENNE 4.1. Senderens effektivt udstrålede effekt (ERP) Som mål for senderens bærebølgeeffekt anvendes her den effekt, som skal  

 tilføres en halvbølgedipol for at få samme feltstyrke i den retning, hvor  

 feltstyrken fra senderen er størst under nærmere specificerede  

 målebetingelser (pkt. 4.4).
4.1.1 Krav Senderens effektivt udstrålede effekt må ikke overstige 0,1 Watt på  

 frekvenser i 30 MHz-båndet, og 0,5 Watt på frekvenser i 445 MHz- båndet.
4.2 Nabokanaleffekt Nabokanaleffekten måles som beskrevet i pkt. 2.5.2 men med den forskel, at  

 senderudgangen (den fast monterede antenne) kobles til målemodtageren ved  

 hjælp af en antenne, der monteres på måle modtagerens indgang.
 Resultatet af denne måling er derfor en relativ værdi ud fra hvilken,  

 nabokanaleffekten kan beregnes, når bærebølgeeffekten (pkt. 4.1) er kendt  

 (bærebølgeeffekt - målt dæmpning = nabokanaleffekt).
4.2.1 Krav Nabokanaleffekten må ikke overskride en værdi af 10 uW for anlæg med 10  

 kHz kanalafstand, og 200 nW for anlæg med 25 kHz kanalafstand.
4.3 Uønsket udstråling Den uønskede udstråling fra senderen bestemmes som den udstråling, der med  

 moduleret sender udsendes fra udstyret på frekvenser uden for den anvendte  

 kanal og dennes nabokanaler.
Der måles over frekvensområdet 25 MHz - 4000  

 MHz.
Ved den uønskede udstråling fra modtageren forstås her al udstråling, som  

 udsendes fra udstyret under modtagning.
Der måles over frekvensområdet 25 MHz  

 - 4000 MHz.
4.3.1 Krav Uønsket udstråling fra senderen, se pkt. 2.6.3, og fra modtageren, se pkt.  

 3.1.3.
4.4 Måleplads og måleopstilling Målepladsen skal være beliggende på et rimeligt plant areal.
På  

 målepladsen skal der findes et ledende jordnet med en diameter på mindst 5  

 meter, i hvis midtpunkt der anbringes en understøtning, jfr. pkt. 4.4.1. og  

 4.4.2, hvorpå måleobjektet placeres.
Målepladsen skal være så stor, at det er  

 muligt at anbringe en måleantenne i en afstand på en halv bølgelængde eller 3  

 meter, hvad der måtte være størst, fra centeret af jordnettet.
Det skal  

 sikres, at refleksioner fra uvedkommende genstande på målepladsen ikke  

 generer målingerne.
 4.4.1 Understøtning for personbåret udstyr.
For personbåret udstyr, d.v.s. udstyr der af fabrikanten angives at være  

 beregnet til at blive båret på en person, skal understøtningen bestå af et  

 plastrør fyldt med en saltvandsopløsning (9 g NaC1 pr. liter vand).  

 Plastrøret skal have en højde på 1,5 meter, og den inderste diameter skal  

 være 10 +/- 0,5 cm.
Den øverste ende af røret skal lukkes med en metalplade  

 på 15 cm. i diameter, og metalpladen skal være i kontakt med vandet.
 4.4.2 Understøtning for ikke-personbåret udstyr.
 For udstyr, der af fabrikanten angives ikke at være beregnet til at blive  

 båret på en person, består understøtningen af et ikke elektrisk ledende eller  

 magnetisk afskærmende materiale (trækasse eller lignende) med en højde på  

 minimum 60 cm. og maximum 1 meter, hvorpå måleobjektet placeres.
4.4.3 Måleantenne og målemodtager Måleantennen benyttes til at måle udstråling fra såvel udstyret under  

 måling som fra substitutionsantennen.
 Måleantennen, der skal kunne orienteres såvel vandret som lodret,  

 anbringes på en mast, hvor dens højde over jordplanet kan varieres mellem 1  

 og 4 meter.
 Målemodtageren behøver ikke at være absolut kalibreret, men skal være i  

 stand til at måle relative signalniveauer.
4.4.4 Substitutionsantennen Substitutionsantennen skal bestå af en halvbølgedipol afstemt til  

 målefrekvensen.
Dipolen placeres normalt således, at dens midtpunkt er  

 sammenfaldende med det sted på måleobjektet, hvor antennen er forbundet til  

 kabinettet.
 Ved måling på så lave frekvenser, at en sådan placering ikke er mulig,  

 eller hvor afstanden mellem substitutionsantennens ydre ende og jorden ville  

 blive mindre end 30 cm ved lodret polarisation, hæves den lodret polariserede  

 substitutionsantenne dog således, at en af stand på 30 cm opnås.
 Substitutionsantennen forbindes til en målesender under anvendelse af  

 egnede impedanstilpasnings- og balanceringsled.
4.4.5 Målemetode Under måling skal måleobjektet placeres på understøtningen med antennen  

 lodret opad.
Senderen skal være umoduleret.
Målemodtageren afstemmes til senderens  

 frekvens, og måleantennen indstilles til vertikal polarisation.
Ved variation  

 af måleantennens højde mellem 1 og 4 meter opsøges den højde, hvor størst  

 signal opnås.
Understøtningen og udstyret, hvorpå der måles, erstattes med den under  

 pkt. 4.4.4 omtalte substitutionsantenne, og højden af modtageantennen  

 varieres for igen at sikre maksimalt signal.
Signalniveau et på  

 substitutionsantennens klemmer justeres, indtil samme udslag som tidligere,  

 subsidiært et udslag, der står i et kendt forhold til dette opnås.
 Den udstrålede effekt er da lig rådighedseffekten på  

 substitutionsantennens klemmer og/eller rådighedseffekten korrigeret med oven  

 nævnte kendte forhold.
 Måling af nabokanaleffekten foretages med en effektmålemodtager, som  

 opfylder følgende krav:
Effektmålemodtageren skal bestå af en blander, et krystalfilter, et  

 variabelt dæmpningsled, en forstærker og et effektivværdi målende voltmeter,  

 alt forbundet i serie, samt lokaloscillator.
Lokaloscillatoren kan evt. bestå  

 af en signalgenerator.
 Ud fra en frekvensafstand på 10/25 kHz fra senderens nominelle frekvens,  

 skal filterets båndbredde være følgende:
Dæmpningsleddet skal have et variationsområde på mindst 80 dB i 1 dB  

 spring.
Fejlen på dæmpningsleddets kalibrering må ikke være større end +/-0,5  

 dB.
 Forstærkerens støjtal må ikke være større end 4 dB, og dens  

 amplitudefrekvenskarakteristik må ikke variere mere end 1 dB inden for  

 krystalfiltrets 6 dB båndbredde.
 Krystalfiltrets dæmpning uden for den 90 dB båndbredde, der er foreskrevet  

 i tabellen ovenfor, skal være større end eller lig med 90 dB.
 Voltmetrets udslag skal være bestemt af effektivværdien af signaler med en  

 topfaktor på op til 10. Det er ikke nødvendigt, at voltmetret er kalibreret.
 Måleudstyret skal være således, at nøjagtigheden af effektmålingerne er  

 bedre end 1,5 dB, selv om modtagerens indgangsniveau hæves til 100 dB over  

 det mindst målelige signal.
6 KRAV TIL MÅLEUDSTYRETS NØJAGTIGHED Tolerancer på måleudstyrets nøjagtighed er anført nedenfor:
 Rekvirering af love, bekendtgørelser, standarder m.v.
 Love, bekendtgørelser og tekniske bestemmelser som er nævnt i denne TB kan  

 fås uden beregning, (hvis ikke andet er angivet ved TB'en i oversigten), ved  

 hen vendelse til Telestyrelsen, Holsteinsgade 63, 2100 København Ø, tlf:  

 35430333, fax: 35431434.
ETSI dokumenter ((I-)ETS'er og TBR'er samt NET-standarder) kan købes hos  

 Telestyrelsen, ITU rekommandationer m.v. kan købes direkte hos ITU, Place des Nations,  

 CH- 1211 Geneve 20, tlf.: +41 22 730 5111, fax: +41 22 730 5194 eller +41 22  

 733 7256 eller eventuelt gennem Telestyrelsen.
 Radiorelaterede rekommandationer herunder, ERC Decisons,  

 Radiocommunication Reports, Report Forms og Application Forms,  

 Recommendations on Radiocommu nications kan købes hos: ERO, European  

 Radiocommunications Office, Midtermo len 1, 2100 København Ø, tlf: 35250300,  

 fax: 35250330. For yderligere information henvises til ERO's hjemmeside på  

 internettet (www.ero.dk).
 ISO/CEN/CENELEC/IEC/DS standarder kan købes hos Dansk Standard,  

 Kollegievej 6, 2920 Charlottenlund, tlf: 39966101, fax: 39966102.
