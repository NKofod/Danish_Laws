Skriftlig fremsættelse (15. november 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 ændring  

 af chokoladeafgiftsloven, registreringsafgiftsloven og forskellige andre  

 afgiftslove.  

 (Ændring af dæknings- og råstofafgiften og afgiften på kaffe og te og  

 forlængelse af afgiftsfritagelserne for el-drevne køretøjer) (Lovforslag nr.
L 86).
Forslaget indeholder 3 hovedelementer.
Det foreslås, 1)  

 	  

 at ligestille  

 importører og producenter af behandlede jordnødder.
Det forslås, at  

 dækningsafgiften nedsættes fra 14,20 kr. pr. kg til 8,50 kr. pr. kg på varer,  

 der indeholder behandlede jordnødder.
Det betyder, at en importør af coatede  

 jordnødder kommer til at betale samme afgift som den danske producent.
 2)  

 	  

 at ændre  

 forbrugsafgiftsloven, så der kan ske fradrag i den afgiftspligtige mængde som  

 følge af f.eks. datoudløb på kaffe- eller teprodukter.
3)  

 	  

 at ændre  

 registreringsafgiftsloven, vægtafgiftsloven og ejerafgiftsloven, så  

 afgiftsfritagelserne for el-drevne køretøjer forlænges med 3 år indtil og med  

 den 31. december 2009. Siden 1984 har udviklingen for el-drevne køretøjer  

 været  

 understøttet af tidsbegrænsede fritagelser for registreringsafgift, senest  

 til  

 udgangen af 2006. Det vurderes, at der fortsat er behov for at tilskynde  

 udviklingen for el-drevne køretøjer med afgiftsfritagelser.
Det foreslås  

 derfor, at de tidsbegrænsede fritagelser for registreringsafgift og  

 brændstofforbrugsafgift eller vægtafgift, forlænges med endnu 3 år til  

 udgangen  

 af 2009.
 Forslaget skønnes samlet set, at reducere statens indtægter  

 med 5  7 mio. kr. årligt.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets velvillige  

 behandling.
