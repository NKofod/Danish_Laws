Cirkulære om ændring af cirkulære om behandlingen af hittegods § 1 I cirkulære nr. 76 af 24. juni 2003 om behandlingen af hittegods foretages følgende ændringer:
 1. Indledningen affattes således:
»I medfør af § 2, stk. 1, og § 8 i lov om hittegods, jf. lovbekendtgørelse nr. 733 af 9. juli 2009, fastsættes:« 2. I § 1, stk. 1, ændres »skal modtages« til: »kan afleveres«.
 3. Efter § 1 indsættes:
 »§ 1 a. §§ 4-6, §§ 10-12, § 13, stk. 2, og § 16 finder ikke anvendelse på hittegods med en af politiet anslået værdi på under 500 kr., jf. bekendtgørelse nr. 1308 af 18. december 2012 om behandlingen af hittegods.
Stk. 2. § 7, stk. 1, finder kun anvendelse på genstande omfattet af stk. 1, hvis det i det konkrete tilfælde skønnes relevant.« 4. I § 7, stk. 2, ændres »kriminalpolitiet« til: »vedkommende efterforskende politiafdeling«.
 5. I § 9, stk. 1, udgår »sparekasse eller bankbøger,«.
 6. I § 9, stk. 2, ændres »erstatningskørekort, erstatningspas« til: »duplikatkørekort, nyt pas«.
 7. I § 11, stk. 3, ændres »den stedlige fødevareregion« til: »Fødevarestyrelsen«.
 8. § 15, stk. 4, nr. 1, affattes således:
»1) Når det fundne alene har økonomisk værdi, der ikke overstiger 500 kr., jf. hittegodslovens § 7 a, stk. 1.« 9. I § 16, stk. 3, udgår »værdiløst eller«.
§ 2 Cirkulæret træder i kraft den 1. januar 2013.
