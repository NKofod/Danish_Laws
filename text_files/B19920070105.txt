 I henhold til § 2, stk. 2, i værnepligtsloven, lov nr. 213 af 30. maj  

 1980, fastsættes:
 § 1.  Frivillig tjeneste i forsvaret erstatter den  

 første samlede værnepligtstjeneste i forsvaret, når den frivillige tjeneste  

 har haft samme varighed som den første samlede tjeneste i pågældende  

 tjenestegren, værn eller korps.
 § 2.  Har en værnepligtig i mindst 30 dage gjort i  

 tjeneste som frivillig i forsvaret, afkortes værnepligtstjenesten ved den  

 første samlede tjeneste i forsvaret eller ved civilt arbejde med det antal  

 dage, den værnepligtige har gjort tjeneste som frivillig.
 § 3.  Bekendtgørelsen gælder ikke for det i lov om  

 hjemmeværnet § 6, nr. 1, litra b (lov nr. 231 af 26. maj 1982) nævnte  

 frivillige personel.
 § 4.  Bekendtgørelsen træder i kraft den 15. september  

 1992.
 Stk. 2.  Samtidig ophæves bekendtgørelse nr. 527 af 13.  

 august 1986.
