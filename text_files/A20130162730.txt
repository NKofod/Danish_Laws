Lov om ændring af lov om film (Bemyndigelse til at fastsætte regler om kommunalt tilskud til biografvirksomhed) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 186 af 12. marts 1997 om film, som ændret bl.a. ved § 3 i lov nr. 563 af 24. juni 2005 og senest ved § 17 i lov nr. 458 af 8. maj 2013, foretages følgende ændring:
 1. I § 18 indsættes som stk. 2:
»Stk. 2. Kulturministeren fastsætter nærmere regler om kommunale tilskud, lån og garantier til biografvirksomhed.« § 2 Kulturministeren fastsætter tidspunktet for lovens ikrafttræden.
Givet på Marselisborg Slot, den 26. december 2013 Under Vor Kongelige Hånd og Segl MARGRETHE R.
