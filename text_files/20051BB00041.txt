Fremsat den 29. november 2005 af Lone Møller (S),  

 Poul Andersen (S), Karen Klint (S) og Lise von Seelen (S) Forslag til folketingsbeslutning om  

 en national gigthandlingsplan Folketinget opfordrer regeringen til senest den 1. april 2006 at  

 udarbejde en handlingsplan for mennesker med gigt.
Handlingsplanen skal sikre  

 et tiltrængt løft til forebyggelsen af gigt samt dia-gnosticering og  

 behandling  

 af de mange mennesker med gigt.
 Gigthandlingsplanen skal bl.a. omfatte følgende områder:
 1.  

 	  

 Indførelse af standardiserede  

 udredningsforløb på gigtområdet med henblik på at sikre en hurtig diagnostik  

 af  

 mennesker med gigt og undgå unødigt lange ventetider.
 2.  

 	  

 En strategi for  

 diagnosticering og behandling af kroniske gigtpatienter i almen praksis med  

 henblik  

 på at sikre gigtpatienter en hurtig og korrekt iværksat behandling.
 3.  

 	  

 En udbygning af den  

 forebyggende og sundhedsfremmende indsats med henblik på at reducere antallet  

 af mennesker med gigt og forebygge følgerne af gigt.
 4.  

 	  

 En national satsning  

 på udvikling og implementering af patientuddannelse til mennesker med gigt  

 med  

 henblik på at give patienterne større livskvalitet og mindske deres træk på  

 sundhedsvæsenet.
 5.  

 	  

 En øget  

 forskningsindsats inden for slidgigt med henblik på at sikre et løft i den  

 praktiske behandling af de mange mennesker med slidgigt.
 Der skal afsættes 50 mio. kr. til iværksættelse af gigthandlingsplanen.
Bemærkninger til forslaget Baggrund 700.000 danskere lider af en gigtsygdom, og gigt er desværre en  

 folkesygdom i vækst.
Ifølge Statens Institut for Folkesundhed er andelen af  

 den  

 voksne befolkning, der har en eller flere langvarige muskel- og  

 skeletlidelser  

 af mere end 6 måneders varighed, steget fra 13 pct. i 1987 til 16,3 pct. i år  

 2000. Stigningen er mest markant for gruppen af 16-44-årige.
Der henvises til  

 »Otte folkesygdomme  forekomst og udvikling«, Statens Institut for  

 Folkesundhed, 2005.
Gigt omfatter alle former for muskel- og skeletsygdomme, hvilket  

 indbefatter ca. 200 diagnoser.
Spektret er meget bredt og strækker sig fra  

 mere  

 veldefinerede smertetilstande som f.eks. dem, der kan udløses af en  

 diskusprolaps,  

 over smerter i leddene forårsaget af f.eks. slid- og leddegigt til ømme og  

 stive muskler.
Fælles for dem alle er dog, at gigt har store konsekvenser både for  

 det enkelte menneske og for samfundet.
Bl.a. er alle gigtpatienter plaget af  

 smerter  en stor del lider sågar af kroniske smerter.
Faktisk er gigt  

 den  

 hyppigste årsag til kroniske smerter i Danmark.
Knap 6 pct. af befolkningen  

 angiver at have kroniske smerter som følge af gigt.
Endvidere føler mange, at  

 de må begrænse deres kontakt med andre mennesker, og at de er begrænsede i  

 deres fritid og deres arbejdsliv, fordi de har en gigtsygdom.
Ud over at have  

 stærke  

 smerter lever de også i utryghed over for fremtiden, og alt for mange  

 frygter,  

 at de kun får det værre.
Dertil kommer, at nylig offentliggjorte tal fra Statens Institut  

 for Folkesundhed viser, at muskel- og skeletsygdomme udgør den sygdomsgruppe,  

 der medfører flest tabte gode leveår for voksne danskere.
En person på 16 år  

 vil i gennemsnit kunne forvente at miste 10 gode leveår på grund af besvær i  

 bevægeapparatet.
Der henvises til »Muskel- og skeletlidelser«, Ugens tal for  

 folkesundhed, 2005, uge 22, Statens Institut for Folkesundhed.
Gigt har også betydelige konsekvenser for samfundet.
Gigt er  

 bl.a. en af de hyppigste årsager til udstødning fra arbejdsmarkedet.
Således  

 er  

 ca. 20 pct. af ansøgningerne om førtidspension begrundet med en sygdom i  

 bevægeapparatet, mens 48 pct. af alle langtidssygemeldinger skyldes problemer  

 i  

 bevægeapparatet, hvilket i sig selv svarer til et samfundsøkonomisk tab på  

 knap  

 10 mia. kr. om året.
De samlede samfundsøkonomiske omkostninger ved muskel-  

 og  

 skeletsygdomme udgør ca. 34 mia. kr. årligt og er dermed den næstdyreste  

 sygdomsgruppe for samfundet, kun overgået af psykiske lidelser.
De senere års politiske fokus på gigtområdet har været begrænset  

 og har manglet helhed, hvilket har betydet, at diagnosticering og behandling  

 af  

 gigtpatienter er meget varierende på tværs af landet og på mange områder  

 halter  

 bagefter de øvrige nordiske landes.
Der henvises til Gigtforeningens egne  

 undersøgelser af forskelle i ventetider og biologisk medicin på tværs af  

 landet  

 samt rundspørger til de nordiske lande vedrørende biologisk medicin.  

 Samtidig er en fokuseret,  

 evidensbaseret forebyggelse væsentligt underprioriteret.
Socialdemokratiet mener, at der er behov for en samlet og  

 langsigtet strategi for de mange mennesker med gigt i Danmark.
Nationale  

 handlingsplaner for bl.a. hjerte- og kræftområdet har tidligere vist sig  

 nødvendige for tilrettelæggelsen af en fokuseret indsats for disse  

 patientgrupper.
Det er tid til at rette fokus mod gigtpatienterne, som har  

 været overset for længe, og som udgør en stor og voksende sygdomsgruppe.
 Socialdemokratiet opfordrer derfor regeringen til at tage de  

 nødvendige initiativer til at sikre, at der iværksættes en handlingsplan for  

 mennesker med gigt med henblik på at sikre en bedre forebyggelse,  

 diagnosticering og behandling af de mange mennesker med gigt.
Økonomiske konsekvenser Der skal afsættes 50 mio. kr. til iværksættelse af  

 gigthandlingsplanen.
Beløbet dækker udviklingen af standardiserede  

 udredningsforløb, efteruddannelse af læger i almen praksis, patientuddannelse  

 og -undervisning, forskning i slidgigt og genoptræning og rehabilitering.
Bemærkninger til forslagets enkelte bestemmelser 1. Standardiserede udredningsforløb inden for  

 gigtområdet Indførelse af standardiserede udredningsforløb på gigtområdet er  

 en vigtig forudsætning for at sikre, at gigtpatienter hurtigt kan få stillet  

 en  

 diagnose og dermed undgå smerter, sygefravær og ledødelæggelser.
Mange gigtpatienter oplever utilfredsstillende lange  

 udredningsforløb på grund af, at der er ventetid på at komme til udredning  

 enten hos en reumatologisk speciallæge eller på en afdeling, og at der ofte  

 er  

 lange interne ventetider mellem forskellige undersøgelser, f.eks. på at få  

 foretaget en MR-scanning.
Hertil kommer, at mange gigtsygdomme er så  

 komplekse,  

 at det i sig selv tager lang tid at stille en diagnose.
Hurtig diagnostik af ryg-, led- og muskellidelser er afgørende  

 for at igangsætte behandling i rette tid og for at give patienterne vished om  

 deres tilstand og mindske deres smerter.
Om leddegigt ved man også, at tidlig  

 behandling er helt afgørende for at bremse uoprettelige ledødelæggelser, der  

 senere fører til handicap.
Hurtig diagnostik er også afgørende for at mindske  

 sygefravær og medicinforbrug.
 Derfor mener Socialdemokratiet, at der er behov for at sikre, at  

 gigtpatienter hurtigt kommer til udredning og gennemgår et standardiseret  

 udredningsforløb  

 uden lange ventetider mellem de forskellige undersøgelser, der foretages på  

 sygehuset.  

 Erfaringer fra andre sygdomsområder, bl.a. fra kræftområdet, viser, at det  

 kan  

 lade sig gøre og med god effekt.
2. Strategi for diagnosticering og behandling  

 af kroniske gigtpatienter i almen praksis En national gigthandlingsplan skal omfatte en strategi for  

 diagnosticering og behandling af kroniske gigtpatienter i almen praksis med  

 henblik på at sikre gigtpatienter en hurtig og korrekt iværksat behandling.
Diagnosticering eller viderehenvisning til diagnosticering sker  

 som oftest hos den almenprakti-serende læge.
Derfor er det vigtigt, at den  

 praktiserende læge hurtigt er i stand til at identificere en gigtsygdom og få  

 iværksat behandling eller henvist patienten til diagnosticering og behandling  

 hos en speciallæge på rette tidspunkt.
 Det er imidlertid et kendt problem, at viden inden for området  

 løbende opdateres og er lang tid om at komme ud til de almenpraktiserende  

 læger.  

 Derfor er den eksisterende viden i almen praksis ikke tilstrækkeligt  

 opdateret,  

 og derfor er der et stort behov for at forbedre de almenpraktiserende lægers  

 viden på området.
Særligt er der behov for, at de praktiserende læger får bedre  

 viden om betydningen af tidlig dia-gnostik og henvisningskriterier ved  

 leddegigt og andre inflammatoriske led- og bindevævssygdomme.
Eksempelvis er  

 det vigtigt at få udbredt viden om, at alle leddegigtpatienter ved mere end 6  

 ugers ledhævelse bør henvises til reumatolog, ligesom det er vigtigt, at de  

 praktiserende læger har den nyeste viden om slidgigt, da disse patienter ofte  

 udelukkende behandles i primærsektoren.
Bl.a. bør de praktiserende læger have  

 indgående kendskab til forebyggelse af begyndende slidgigt frem for at  

 igangsætte  

 medicinsk smertelindring.
 Endvidere bør strategien omfatte en udbredelse af letforståelige  

 kliniske retningslinjer til almen praksis, som gerne må indgå som en del af  

 de  

 praktiserende lægers efteruddannelse.
3. Forebyggelse og sundhedsfremme Den nationale handlingsplan skal komme med initiativer til at  

 forbedre sundhedsfremme og forebyggelse af muskel- og skeletlidelser.
En ny undersøgelse gennemført af Statens Institut for  

 Folkesundhed viser, at der er et stort forebyggelsespotentiale i almen  

 lægepraksis,  

 idet hver anden voksne patient, som konsulterer almen praksis, henvender sig  

 med et problem relateret til en af de otte folkesygdomme.
Når det gælder  

 patienter med muskel- og skeletlidelser, viser undersøgelsen, at især lav  

 fysisk aktivitet, overvægt og skadeligt arbejdsmiljø er hyppigt forekommende  

 risikofaktorer.
Der henvises til »Otte folkesygdomme  forekomst og  

 udvikling«,  

 Statens Institut for Folkesundhed, 2005.
 Undersøgelsen viser samtidig, at der er en stor interesse for  

 forebyggelse blandt patienterne, ligesom lægerne finder, at kapaciteten af  

 eksisterende forebyggelsestilbud uden for almen praksis er utilstrækkelig.  

 Det  

 samme gælder forebyggelseskapaciteten i almen praksis, hvor der stort set  

 ikke  

 eksisterer forebyggelsesaktiviteter inden for muskel- og skeletområdet.
Fysisk aktivitet er en helt central forudsætning for at  

 forebygge eller mindske en række af de symptomer, som gigt medfører.
Det  

 gælder  

 f.eks. smerter og muskelsvaghed  der i sig selv ofte fører til  

 inaktivitet.  

 Der er også god dokumentation for, at overvægtige slidgigtpatienter kan  

 forbedre  

 deres tilstand væsentligt gennem vægtreduktion og motion.
Der har de senere år været flere forsøg med redskaber, der kan  

 motivere fysisk inaktive til at dyrke motion.
Det drejer sig bl.a. om »motion  

 på recept« og »motion og kost på recept«, som også afprøves på mennesker med  

 slidgigt.
De foreløbige resultater viser en god effekt heraf.
Derfor bør der satses på implementering af »motion på recept«  

 til de relevante sygdomsgrupper, herunder også til personer med let/moderat  

 slidgigt.
Endvidere bør der satses på flere og mere rummelige motionstilbud  

 blandt frivillige organisationer og i kommunerne  tilbud, som også vil  

 være  

 relevante for de patienter, der efter at have fået »motion på recept«, skal  

 fortsætte med at dyrke motion.
Mange muskel- og skeletsygdomme skyldes nedslidning i  

 forbindelse med arbejde.
Muskel- og skeletsygdomme udgør ifølge  

 Arbejdstilsynets årsrapporter ca. 50 pct. af de rapporterede arbejdsskader i  

 Danmark.
Det drejer sig typisk om besvær i nakke/skulder, lænde/ryg  

 samt hofter og knæ. Når det gælder lænde/rygbesvær og besvær i knæ og  

 hofter, er de mest udsatte brancher social- og sundhedssektoren samt bygge-  

 og  

 anlægsbranchen.
Hvorimod nakke/skulderbesvær forekommer hos mere end 60 pct.  

 af  

 arbejdstagere i job med ensidigt belastende arbejde, f.eks. kontorarbejde og  

 rengøringsarbejde.
D  

  

 erfor  

 bør der inden for social- og sundhedssektoren og kontorområdet samt bygge- og  

 anlægsbranchen iværksættes en massiv og målrettet forebyggende  

 arbejdsmiljøindsats, der forebygger de muskel- og skeletsygdomme, som er  

 særlig hyppige her.
Indsatsen, der naturligvis vil være afhængig af den  

 enkelte  

 branche, skal fokusere på at reducere de fysisk tunge  

 arbejdsbelastninger og  

 skabe mere variation i arbejdet samt inddrage forskellige former for fysisk  

 aktivitet.
En seriøs og koordineret indsats skal ske i samarbejde med de  

 relevante parter på området.
 Regeringen pålægges derfor at forøge den forebyggende og  

 sundhedsfremmende indsats med henblik på at reducere antallet af mennesker  

 med  

 gigt og forebygge følgerne af gigt.
4. Patientuddannelse Handlingsplanen bør indeholde en national satsning på udvikling  

 og implementering af patientuddannelse til mennesker med gigt, idet  

 patientuddannelse kan give den enkelte patient konkrete redskaber til at leve  

 med sygdommen, hvilket på sigt både giver et sundere og bedre liv for  

 patienten  

 og sparer samfundet for en række sundhedsudgifter.
Vi skal satse på patientuddannelse i de kommende år, fordi det  

 er dokumenteret, at aktive og velinformerede patienter tager ansvar for deres  

 eget  

 liv, fører en sundere livsstil og får færre komplikationer.
Det kan skabe en  

 bedre livskvalitet, ligesom det vil reducere antallet og længden af  

 sygehusindlæggelser  

 og lægebesøg.
I tillæg hertil må det forventes, at velinformerede, kompetente  

 patienter, der forstår deres rolle og tager medansvar for deres behandling,  

 vil  

 mindske risikoen for fejl og utilsigtede hændelser i sundhedsvæsenet.
På gigtområdet er patientuddannelse i dag meget begrænset og  

 præget af stor forskellighed og spredning både indholdsmæssigt og geografisk.  

 F.eks. tilbyder kun halvdelen af landets hospitaler formaliseret undervisning  

 af patienter med leddegigt.
Samtidig foregår patientuddannelse stort set kun  

 i  

 hospitalssektoren, på trods af at de fleste gigtpatienter hovedsagelig  

 behandles i primærsektoren  det gælder f.eks. slidgigtpatienter og  

 rygpatienter.
 Socialdemokratiet mener, at gigtpatienter bør kunne leve så god en  

 tilværelse med deres gigt som muligt og derfor bør have størst mulig viden  

 om,  

 hvordan man bedst lever med sin sygdom.
Derfor skal der som led i handlingsplanen ske en national  

 satsning på udvikling af en række pa-tientundervisningsprogrammer af høj  

 kvalitet til gigtpatienter.
Undervisningen skal tilbydes dér, hvor patienten  

 møder den professionelle behandler, f.eks. undervisningsprogram om slidgigt  

 til  

 almen praksis, »gigtskoler« på alle reumatologiske afdelinger og  

 undervisningsprogrammer til kroniske rygpatienter i primærsektoren.
5. En øget forskningsindsats inden for slidgigt Endelig skal den nationale handlingsplan indeholde initiativer,  

 der styrker forskningen inden for slidgigt.
Slidgigt er den mest almindelige ledsygdom i Danmark.
Således har  

 omkring 220.000 danskere diagnosen slidgigt  

  og eksperter anslår, at mindst lige så mange går rundt med gener fra  

 en udiagnosticeret slidgigt.  

 Stigende levealder vil endvidere øge  

 sygdommens hyppighed betydeligt over de kommende år.
 For den enkelte medfører slidgigt nedbrydning af ledbrusk, smerter  

 og nedsat funktion i de berørte led.
Man kender ikke årsagerne  

 til  

 slidgigt, og der er kun begrænset viden om forebyggelse og effekten af de  

 behandlingsmetoder, der er til rådighed.
Konsekvenserne af den manglende  

 viden  

 er bl.a., at visse patienter fortsat får oplyst, at udviklingen af slidgigt  

 ikke kan forebygges, at sygdommen skyldes alder, og at man derfor bare må  

 lære  

 at leve med den. »Behandlingen« består i at tage smertestillende medicin,  

 indtil en eventuel operation er nødvendig.
For samfundet betyder denne passive og ikkeforskningsbaserede  

 tilgang til slidgigt store unødige omkostninger.
Mange mennesker forlader  

 således arbejdsmarkedet for tidligt på grund af slidgigt.
Bl.a. viser  

 undersøgelser, at mere end 10 pct. af alle mennesker over 60 år er  

 invaliderede  

 som følge af slidgigt i hofte, knæ og hænder.  

 Der henvises til F.
Tesche og N.
Miosge: New  

 Aspects of the pathogenesis of osteoarthritis: the role of fibroblast-like  

 chondrocytes in late stages of the disease, Histology and Histopathology  

 2005, 20:329-337,  

 og J.A.
Buckwalter, C.
Saltzman, T.
Brown et al.: The impact of  

 osteoarthritis:  

 implications for research, Clinical Orthopedy 2004, supplement 427:6-15.  

 Andre  

 undersøgelser viser, at  

 alene  

 ekstraudgifterne i forbindelse med behandling i sundhedsvæsenet løber op i  

 2,3  

 mia. kr. om året, og at slidgigtpatienter er dobbelt så dyre for  

 sundhedsvæsenet  

 som mennesker uden slidgigt.
Der henvises til »De samfundsøkonomiske  

 konsekvenser  

 ved behandlingen af slidgigt i Danmark«, DSI, Institut for Sundhedsvæsen,  

 udarbejdet for Gigtforeningen, 2003.
Skal den praktiske behandling af de mange tusinde danskere med  

 slidgigt forbedres, er det nødvendigt med yderligere forskning.
En  

 sammenhængende og flerårig satsning på forskning inden for slidgigt Danmark udmærker sig ved at besidde en række stærke  

 forskningsmiljøer, som vil kunne bidrage væsentligt til etableringen af en  

 hårdt tiltrængt forskningsindsats inden for slidgigt.
Ved at styrke de  

 nationale forskningsmiljøer og ikke mindst skabe rammer for en målrettet  

 koordinering af forskningsindsatsen har vi mulighed for at skabe et afgørende  

 gennembrud i opklaringen af en sygdom, hvis enorme udbredelse står i skærende  

 kontrast til dens nuværende forskningsmæssige bevågenhed.
 Der er derfor brug for en sammenhængende og konsekvent flerårig  

 satsning på forskning inden for slidgigt, som kan give basale og banebrydende  

 forskningsresultater, der på sigt kan omsættes i direkte målbare forbedringer  

 for de mange mennesker, der vil få eller allerede har slidgigt.
 Regeringen opfordres derfor til at igangsætte en styrket  

 forskningsindsats inden for slidgigtområdet.
Skriftlig fremsættelse Lone  

 Møller  

  

 (S):
 Som ordfører for forslagsstillerne tillader jeg mig herved at  

 fremsætte:
Forslag til  

 folketingsbeslutning om en national gigthandlingsplan (Beslutningsforslag nr.
B 41).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
