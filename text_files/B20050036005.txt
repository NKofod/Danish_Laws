Bekendtgørelse  

 om obligatorisk skiltning om rygepolitik  

  

 på offentligt tilgængelige serveringssteder I medfør af § 10 c og § 10 d, stk. 2, i lov  

 nr. 436 af 14. juni 1995 om røgfri miljøer i offentlige lokaler,  

 transportmidler og lignende, som ændret ved lov nr. 298 af 27. april 2005  

 fastsættes:
Kapitel 1 Formål § 1.  

  

 Formålet med bestemmelserne i denne bekendtgørelse er at bidrage til at  

 forebygge  

 og begrænse gener ved passiv rygning på serveringssteder.
Kapitel 2 Obligatorisk information om rygepolitik på  

 indendørs serveringssteder § 2.  

  

 Efter § 10 b i loven om røgfri miljøer skal indendørs serveringssteder,  

 hvortil offentligheden har adgang, ved synlig skiltning informere om deres  

 rygepolitik på indgangspartier eller ved indgange til serveringsstedet.
 Stk. 2.  

  

 Ved et  

 serveringssted forstås erhvervsvirksomhed med servering af spise- eller  

 drikkevarer til nydelse på eller ved salgsstedet.
 Stk. 3.  

  

 Bestemmelsen i stk. 1 gælder dog ikke, hvis arrangementet, hvor  

 serveringen finder sted, har karakter af en enkeltstående begivenhed, eller  

 serveringen er ganske ubetydelig eller ganske sekundær i forhold til den  

 primære erhvervsmæssige virksomhed.
Kapitel 3 Skiltning med rygepolitik § 3.  

  

 Det  

 enkelte serveringssted kan vælge mellem følgende betegnelser for sin  

 rygepolitik:
 1)  

 	  

 Røgfrit.
 2)  

 	  

 Opdelt i rygeområder  

 og ikke-rygeområder.
 3)  

 	  

 Rygning tilladt.
 Stk. 2.  

  

 Ved  

 røgfrit forstås, at tobaksrygning er totalt forbudt i alle  

 serveringsstedets  

 lokaliteter, der benyttes af kunderne.
Stk.  

  

    

  

 3.  

  

 Ved opdelt i rygeområder og  

 ikke-rygeområder forstås, at borde, diske og lignende i  

 serveringslokaler er  

 opdelt i områder eller lokaler, hvor tobaksrygning er tilladt, og områder  

 eller  

 lokaler, hvor tobaksrygning ikke er tilladt.
Det er en forudsætning for at  

 anvende denne skiltning, at ikke-rygeområdet eller ikke-rygeområderne udgør  

 en  

 sammenhængende og ikke ubetydelig del af serveringsstedets borde og lignende.
 Stk. 4.  

  

 Ved  

 rygning er tilladt forstås, at tobaksrygning er tilladt i  

 serveringslokalet  

 eller serveringslokalerne.
 § 4.  

  

 Skiltningen  

 med serveringsstedets rygepolitik skal opsættes på et for forbrugeren synligt  

 sted ved indgangspartier eller ved indgange til serveringsstedet.
 Stk. 2.  

  

 På den for  

 det enkelte serveringssted mest hensigtsmæssige måde vil der for så vidt  

 angår  

 de serveringssteder, der er omfattet af § 3, stk. 1, nr. 2,  

 ligeledes  

 kunne skiltes med den valgte rygepolitik ved de opdelte områder eller på de  

 enkelte borde og lignende.
 § 5.  

  

 Den  

 nærmere udformning af skiltningen med serveringsstedets rygepolitik, der er  

 nævnt i § 4, stk. 1, fremgår af bilag 1.
 Stk. 2.  

  

 Under  

 forudsætning af, at skiltene forbliver letlæselige, og der tages hensyn til,  

 at  

 skiltningens ensartethed bevares, vil det være tilladt for serveringssteder,  

 der foretrækker dette, at anvende en ændret udformning af den skiltning, der  

 fremgår af bilag 1, på følgende måde:
 1)  

 	  

 Den røde farve  

 kan  

 erstattes af en anden farve efter eget valg, dog således at kontrasten mellem  

 symboler og baggrund bevares.
 2)  

 	  

 Farven på bogstaverne  

 i skiltene  

 kan  

 erstattes af en  

 anden farve, dog således at kontrasten mellem bogstaver og baggrund bevares.
 3)  

 	  

 Skiltene skal være  

 kvadratiske og have en minimumsstørrelse på 8 x 8 cm.
Kapitel 4 Straffe- og ikrafttrædelsesbestemmelser § 6.  

  

 Efter  

 § 10 d, stk. 2, i loven om  

 røgfri miljøer straffes den restauratør, indehaver, bestyrer, forpagter, vært  

 m.v., der overtræder bestemmelserne i denne bekendtgørelse, med bøde.
 Stk. 2.  

  

 Efter  

 § 10 d, stk. 3, i loven om røgfri miljøer kan der pålægges  

 selskaber  

 m.v. (juridiske personer) strafansvar efter reglerne i straffelovens 5.  

 kapitel.
 § 7.  

  

 Bekendtgørelsen  

 træder i kraft den 1. juni 2005.
