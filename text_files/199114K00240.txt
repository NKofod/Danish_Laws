Nr BTL 240 Betænkning over Forslag til lov om ændring af lov om Danmarks tiltrædelse  

 af De Europæiske Fællesskaber m.v. (Danmarks tiltrædelse af traktaten om Den  

 Europæiske Union)   

 Nr L 240 1991-92, 1. samling Afgivet af Markedsudvalget Afgivet: 19920422 Udvalget har behandlet lovforslaget i en række møder og har herunder stillet spørgsmål til udenrigsministeren, som denne har besvaret skriftligt.
En række af udvalgets spørgsmål og udenrigsministerens svar herpå vil blive optrykt som bilag til den tillægsbetænkning, udvalget vil afgive inden 3. behandling af lovforslaget.
 Endvidere har udvalget modtaget skriftlige henvendelser fra:
Akademikernes Centralorganisation, Enhedslisten - de rød-grønne, M.
Gharib, John Svanholm Johnsen, Professor, dr. sc.
Karl Lerstrup, Statens Musikråd, repræsentantskabet, og Professor, dr. jur.
Henrik Zahle.
Straks fra regeringskonferencernes officielle start i december 1990 har  

 Markedsudvalget været inddraget i arbejdet med udformningen af  

 traktatteksten.
Udenrigsministeren har draget omsorg for, at udvalget har  

 fået tilstillet samtlige arbejdsdokumenter og konkrete tekstforslag, så snart  

 de har foreligget, hvilket har givet udvalget et nøje indblik i samtlige  

 detaljer i traktatteksten.
På en lang række møder er udvalget blevet orienteret om forhandlingernes  

 forløb af såvel udenrigsministeren som økonomiministeren.
Udenrigsministeren  

 har primært orienteret om Den Politiske Union og økonomiministeren om Den  

 Økonomiske og Monetære Union.
Endelig har statsministeren redegjort for  

 forhandlingerne i forbindelse med møderne i Det Europæiske Råd (topmøderne).
 Markedsudvalgets underudvalg har fungeret som redaktionskomite for den  

 informationsavis, som Folketinget har udsendt til samtlige husstande i landet  

 i april måned, og hvori der bl.a. redegøres for de vigtigste elementer i Den  

 Europæiske Union.
 Herefter indstiller et flertal (udvalget med undtagelse af  

 Socialistisk Folkepartis, Fremskridtspartiets og Kristeligt Folkepartis  

 medlemmer) lovforslaget til vedtagelse og skal anmode om, at  

 lovforslaget henvises til fornyet udvalgsbehandling mellem 2. og 3.  

 behandling.
 Et mindretal (Socialistisk Folkepartis og Fremskridtspartiets  

 medlemmer af udvalget) indstiller lovforslaget til forkastelse og skal  

 ligeledes anmode om, at lovforslaget henvises til fornyet udvalgsbehandling  

 mellem 2. og 3. behandling.
 Et andet mindretal (Kristeligt Folkepartis medlem af udvalget)  

 indstiller lovforslaget til vedtagelse , men gør opmærksom på, at et  

 af gruppens 4 medlemmer vil stemme imod lovforslaget ved 3. behandling.
Ove Fich (S) Ole Espersen (S) Risgaard Knudsen (S) Svend Auken (S) Ivar Nørgaard (S) fmd.
Bjørn Westh (S) Birte Weiss (S) Gade (SF) Duetoft (CD) nfmd.
Grove (K) Rønholt (KF) Charlotte Antonsen  

 (V) Niels Anker Koefoed (V) Helge Sander (V) Annette Just (FP) Niels Helveg Petersen (RV) Kofod-Svendsen (KRF) Tillægsbetænkning Efter at der den 22. april 1992 blev afgivet betænkning over lovforslaget,  

 og efter at lovforslaget ved 2. behandling blev henvist til fornyet  

 udvalgsbehandling, har udvalget behandlet dette i flere møder og har herunder  

 stillet spørgsmål til udenrigsministeren, som denne har besvaret skriftligt.  

 Samtlige spørgsmål hidrørende fra udvalgets behandling af lovforslaget og  

 udenrigsministerens besvarelser heraf er optrykt som bilag til denne  

 tillægsbetænkning tillige med en række henvendelser.
Endvidere er udvalgte  

 spørgsmål og svar samt visse notater fra behandlingen forud for  

 udvalgshenvisningen af lovforslaget optrykt i bilaget.
 Udvalget har modtaget mundtlig og skriftlig henvendelse fra organisationen  

 »Danmark 92« og fra det færøske Lagtings Markedsudvalg.
 Der er af udenrigsministeren stillet et ændringsforslag, hvorom henvises  

 til de ledsagende bemærkninger.
 Herefter indstiller et  mindretal  (Socialdemokratiets medlemmer af  

 udvalget) lovforslaget til  vedtagelse  med det stillede  

 ændringsforslag.
Mindretallet finder, at beslutningen om Europas fremtid er vigtig, hvorfor  

 man allerede ved sidste valg foreslog, at den skulle træffes ved  

 folkeafstemning.
Det er vigtigt, at vælgerne får redelig oplysning om  

 Traktaten.
Der er alt for mange tomme løfter og skrækpropaganda i debatten.  

 Mindretallet har haft stor indflydelse på den danske holdning under  

 forhandlingerne og anbefaler et ja, selv om vi ved, at der er usikkerhed  

 blandt de mange, der stemmer på Socialdemokratiet.
 Der er en række gode grunde til at sige ja:
Sverige, Finland og Østrig har søgt om at blive medlemmer af EF, og det  

 sker på grundlag af den traktattekst, der nu skal stemmes om.
Norge følger  

 muligvis efter.
 Forhandlinger med disse lande kan komme i gang, hvis Traktaten bliver  

 vedtaget.
Hvis de nordiske lande og Østrig kommer ind, vil det forandre EF.
Den  

 nordiske velfærdsmodel vil få betydelig større vægt.
Hvis EF-landene på samme tid gør en aktiv indsats for at skabe job, så kan  

 de trække hinanden med op.
Alle landene kan således få en ekstra gevinst i  

 arbejdspladser, hvis de samordner deres økonomiske politik.
Det giver den nye  

 traktat mulighed for.
 Disse muligheder kan dog kun udnyttes, hvis der er politisk vilje i  

 medlemslandene.
 Traktaten gør det nemmere at gennemføre forbedringer for lønmodtagerne.
 De lande, der har de dårligste forhold for 1ønmodtagerne, kan forpligtes  

 til at leve op til nogle fælles mindstekrav til bl.a. arbejdsmiljø,  

 arbejdsvilkår og ligestilling.
 Når andre lande blive forpligtet til at hæve deres standard på disse  

 områder, så bliver danske virksomheder stillet stærkere i konkurrencen, for  

 så kan man i udlandet ikke bruge en dårlig standard til at holde  

 omkostningerne nede.
I de fleste tilfælde vil den danske standard ligge klart over EF's fælles  

 mindstekrav.
Danmark vil også fremover fuldt ud kunne opretholde sin høje  

 standard.
Det danske overenskomstsystem vil også fortsat være grundpillen i det  

 danske arbejdsmarked.
Lønspørgsmål er udtrykkeligt undtaget fra EF-reglerne.
 Den ny traktat griber ikke ind i de sociale ydelser, vi har i Danmark.  

 Pensioner, sygesikring, dagpenge osv. er fortsat noget, vi helt og holdent  

 selv bestemmer over.
 Den fremgang, vi kan opnå gennem det økonomiske samarbejde, giver en bedre  

 mulighed for at sikre den sociale velfærd.
 Traktaten gør det lettere at træffe beslutninger i EF om at beskytte  

 miljøet.
På afgørende områder kan et flertal i EF forpligte alle landene til at  

 overholde bestemte krav til miljøet.
Det gælder forurening af jord, vand og  

 luft.
Det gælder håndteringen af affald.
 Danmark kan selv gennemføre en endnu skrappere miljøpolitik, end EF  

 kræver.
 Traktaten lægger op til en fælles udenrigs- og sikkerhedspolitik, dog kun  

 på punkter, hvor landene er enige om det.
 Et tættere samarbejde om udenrigs- og sikkerhedspolitikken er positivt.  

 Det kan styrke EF's muligheder for at knytte de østeuropæiske lande til sig  

 og for at bidrage til fredelige og stabile forhold østpå.
 Mindretallet ser også gerne, at forsvarspolitiske spørgsmål tages op i  

 samarbejdet, hvis de knytter sig til en fredsindsats som nedrustning, kontrol  

 med våbeneksport samt deltagelse i humanitære aktioner.
Derimod er mindretallet modstandere af en militær union.
Mindretallet  

 lægger vægt på, at Danmark ikke er forpligtet til at være medlem af Den  

 Vesteuropæiske Union.
Det er ikke en ny militærorganisation, der er brug for  

 i en tid, hvor vi ikke står over for en militær fjende.
I dag er sikkerhed  

 langt mere et spørgsmål om, at landene arbejder sammen om økonomi og  

 demokrati.
Traktaten betyder, at de store lande ikke kan bestemme Europas udvikling  

 alene.
Med en kommende udvidelse af EF vil en meget bred kreds af lande  

 træffe beslutninger i fællesskab.
 Selv hvis vi sagde nej til Traktaten, ville Danmark ikke kunne hindre, at  

 de andre lande går videre med et øget samarbejde.
 Et nej vil placere Danmark langt svagere i Europas udvikling - både når  

 det gælder økonomi, velfærd og miljø.
 Det socialdemokratiske grønlandske medlem af folketingsgruppen ønsker at  

 bemærke:
Grønland er ikke medlem af De Europæiske Fællesskaber.
Ved en  

 folkeafstemning den 23. februar 1982 stemte et flertal af de grønlandske  

 vælgere for en udmeldelse af De Europæiske Fællesskaber.
På dette grundlag  

 indledtes en forhandling mellem Grønland og Danmark på den ene side og EF på  

 den anden side.
Resultatet af forhandlingen blev indgåelse af en 10-årig  

 fiskeriaftale, ligesom Grønland opnåede status som OLT-land.
Grønlands  

 formelle udtræden af De Europæiske Fællesskaber skete den 1. februar 1985.
Grønland er således ikke omfattet af folkeafstemningen i Danmark den 2.  

 juni 1992, hvor spørgsmålet om Danmarks tiltrædelse af traktaten om Den  

 Europæiske Union skal afgøres.
Traktaten indeholder imidlertid en lang række  

 punkter, som kan påvirke rigsfællesskabet, som det i dag består efter  

 hjemmestyrets indførelse den 1. maj 1979. Det er derfor vigtigt for Grønland  

 at få afklaret en række spørgsmål, dersom et flertal af den danske befolkning  

 stemmer til fordel for Danmarks tiltrædelse af traktaten om Den Europæiske  

 Union.
Regeringen har den 17. marts 1992 forsikret Folketinget, at der generelt  

 ikke vil ske grundlæggende ændringer i relationerne mellem Danmark og  

 Grønland.
Regeringen forsikrede ligeledes, at der ingen begrænsninger vil  

 være i den frihed, som Grønland har opnået i form af hjemmestyret.
Endelig  

 vil der heller ikke være ændringer i de forhold, der er omkring  

 udenrigspolitikken, eftersom den danske grundlov består uændret uanset  

 resultatet af folkeafstemningen den 2. juni 1992.
Det er grundlæggende nødvendigt, at virkningerne for Grønland, dersom  

 Danmark tiltræder traktaten om Den Europæiske Union, belyses fuldt ud.
På  

 miljø-, ressourceforvaltnings- og arbejdsmarkedsområdet samt på det  

 pengepolitiske og det udenrigspolitiske område vil Grønland som en del af det  

 danske rige blive påvirket i en eller anden grad.
Ikke mindst på det  

 handelspolitiske område er det af overordentlig stor betydning for Grønland  

 at kende konsekvenserne af en mulig dansk tiltrædelse af traktaten om Den  

 Europæiske Union.
Fiskeriaftalen og Grønlands OLT-status skal genforhandles i 1994. I  

 perioden indtil da er det vigtigt at etablere et meget tæt samarbejde mellem  

 de danske rigsmyndigheder og det grønlandske hjemmestyre.
Grønland etablerer  

 pr. 1. juni 1992 sin egen faste repræsentation i EF og får derved øget vore  

 muligheder for at følge udviklingen på nært hold.
En lang række spørgsmål vil  

 blive søgt besvaret hos den danske regering, og det er derfor nødvendigt  

 allerede nu, at Folketinget er opmærksom på den specielle situation, som  

 Grønland befinder sig i.
 Et  andet mindretal  (Det Konservative Folkepartis og Venstres  

 medlemmer af udvalget) indstiller lovforslaget til  vedtagelse  med  

 det stillede ændringsforslag.
Det europæiske samarbejde er inde i en rivende udvikling.
Det gælder  

 politisk og økonomisk.
Blokopdelingen i Europa tilhører fortiden.
Der er ved  

 at opstå et nyt samarbejdsmønster.
Det baseres på EF, men med større  

 medlemskreds.
Det er vigtigt for Danmark at få indflydelse på denne udvikling.
Uden  

 indflydelse kan Danmark ikke varetage sine interesser, og uden indflydelse  

 kan Danmark ikke være med til at præge den europæiske udvikling.
Når det er  

 særlig vigtigt for Danmark at opnå denne indflydelse på nuværende tidspunkt,  

 skyldes det tre ændringer i Danmarks geografiske nærhed.
For det første den  

 tyske enhedsproces.
For det andet reformprocessen i en række tidligere  

 kommunistiske områder, som grænser op til Østersøen.
For det tredje Sveriges  

 og Finlands ansøgning om medlemskab af EF samt Europadebatten i Norge.  

 Resultatet af den udvikling, som her er sat i gang, bliver af afgørende  

 betydning for Danmarks sikkerhed og det danske samfunds udvikling et godt  

 stykke ind i det næste århundrede.
Danmarks bedste mulighed for at få  

 indflydelse er at tilslutte sig traktaten om Den Europæiske Union, som er det  

 samarbejdsforum, flere andre skandinaviske lande ønsker at tiltræde, og som  

 en række af de østeuropæiske lande ønsker nærmere tilknytning til.
Står  

 Danmark uden for traktaten om Den Europæiske Union, vil samarbejdsmønstret i  

 vor del af Europa blive fastlagt uden særlig stor hensyntagen til danske  

 interesser.
I den nuværende situation er mulighederne for at varetage nordiske  

 interesser i et bredt europæiske samarbejde gode.
Det skyldes den svenske og  

 finske ansøgning om medlemskab af EF.
Et klart dansk ja den 2. juni vil være  

 med til at sikre medlemskab for ikke alene Danmark, men også Sverige, Finland  

 og formentlig tillige Norge af Den Europæiske Union.
Det vil give de nordiske  

 lande muligheder for at sikre samfundsudviklingen i vore lande gennem  

 pavirkning af de beslutninger, som under alle omstændigheder bliver truffet  

 på bredere europæisk plan.
De seneste års udvikling har vist, at det ikke er  

 muligt at opnå disse mål ved at isolere sig fra det europæiske samarbejde  

 inden for rammerne af EF, men at det tværtimod kun kan ske gennem aktiv  

 deltagelse i og medlemskab af EF's udbygning.
Et stort flertal i Folketinget har ved flere lejligheder stemt for en  

 dagsorden, hvor det blev gjort til et dansk kernepunkt i forhandlingerne om  

 den nye traktat, at enstemmighed vedrørende miljøbeslutninger blev afløst af  

 en hovedregel om afstemning med kvalificeret flertal.
Dette forhandlingsmål  

 er opnået.
Den nye hovedregel om afstemning med kvalificeret flertal fremgår  

 udtrykkeligt af Traktaten.
Det vil bane vejen for flere og bedre beslutninger  

 for miljøbeskyttelse på europæisk plan.
Det er vigtigt for Danmark at være med i en udvikling præget af økonomisk  

 vækst og fremgang.
Selv om der er nogen usikkerhed med hensyn til  

 virkningerne af Den Økonomiske og Monetære Union, må det alt taget i  

 betragtning anses for sandsynligt, at der for Danmarks vedkommende bliver  

 tale om en højere vækst som medlem end stående udenfor.
Om de økonomiske konsekvenser må det, i tilfælde af at Danmark vælger at  

 stille sig uden for traktaten om Den Europæiske Union, sammenfaldende  

 vurderes, at der for Danmarks vedkommende vil blive tale om negative  

 virkninger, hvis størrelsesorden det er vanskeligt at vurdere.
Det ligger i  

 tilkendegivelserne fra de tre EFTA-lande (Østrig, Sverige og Finland), som  

 indtil nu har indgivet ansøgning om medlemskab, at de forventer en positiv  

 økonomisk virkning for deres erhvervsliv af et sådant medlemskab.
Det ville  

 derfor være overraskende, hvis en dansk afvisning af medlemskab ikke førte  

 til en negativ pavirkning af udviklingsmulighederne for det danske  

 erhvervsliv.
Det er flertallets opfattelse, at traktaten om Den Europæiske Union  

 tilbyder Danmark gode muligheder for at sikre sine interesser og præge den  

 europæiske udvikling.
Disse muligheder bør udnyttes.
Fordelene ved dansk  

 tiltræden af traktaten om Den Europæiske Union er klart større end de  

 betænkeligheder, som forskellige af Traktatens bestemmelser kan give  

 anledning til.
 Et  tredje mindretal  (Socialistisk Folkepartis medlem af udvalget)  

 indstiller lovforslaget til  forkastelse .
Lovforslaget om Danmarks tilslutning til Den Europæiske Union er et  

 afgørende forslag.
Her skal Danmark afgøre, hvilken udviklingslinje for EF  

 der skal bygges på i de kommende år, hvordan Danmark skal placeres, samt hvor  

 megen selvbestemmelsesret Danmark vil fastholde.
Stillingtagen til unionsforslaget er en samlet afvejning af ulemper og  

 fordele.
For mindretallet er denne afvejning ikke vanskelig.
Mindretallet vil  

 stemme nej til Den Europæiske Union.
 Det er nu, Danmark skal beslutte, om EF skal udvikle sig til en politisk  

 og økonomisk union.
 Opbygningen af Den Økonomiske og Monetære Union med fælles mønt og fælles  

 centralbank er sammen med målsætningen om en fælles forsvarspolitik selve  

 grundstenen til opbygningen af EF's forenede stater.
Der lægges med Unionstraktaten op til, at der på længere sigt skal  

 gennemføres en fælles EF-forsvarspolitik.
I første omgang sker der en  

 sammenkobling til Vestunionen, som skal være EF-unionens militære arm.
Men der er ikke brug for en ny militær stormagt i Europa.
Efter  

 jerntæppets fald er der opstået nye spændinger i Europa, som oftest er  

 nationale spændinger.
Det har vi set eksempler på i Jugoslavien.
Disse  

 spændinger kan imidlertid kun løses ad politisk vej.
Hvis der skal indsættes  

 fredsbevarende styrker, skal parterne være enige herom, og der skal i givet  

 fald indsættes FN-styrker.
Tilslutning til Den Økonomiske og Monetære Union binder den danske  

 økonomiske politik.
Penge- og valutakurspolitik bindes til en ensidig  

 satsning på prisstabilitet.
Finanspolitikken begrænses.
Det betyder, at  

 bekæmpelse af den omfattende arbejdsløshed bliver nedprioriteret.
For en  

 række lande vil alene tilpasningen til konvergenskravene - for at kunne blive  

 fulde medlemmer - føre til så store ændringer i deres nationale økonomiske  

 politik, at det vil føre til øget arbejdsløshed og dermed mindskede  

 eksportmuligheder for Danmark.
Adskillige lande har allerede meldt ud om  

 voldsomme stramninger med henvisning til konvergenskravene.
I en situation,  

 hvor Danmark i 1øbet af få år kan skaffe sig øget manøvrefrihed i den  

 økonomiske politik - på grund af nedbringelsen af udlandsgælden - er det  

 uforsvarligt at traktatfæste principper, der gør det vanskeligere at bekæmpe  

 arbejdsløsheden.
Demokratiet er i høj grad et spørgsmål om, at den enkelte borger er tæt på  

 beslutningerne.
I modsat fald bliver konsekvensen ofte ligegyldighed og  

 passivitet.
Det bliver samtidig vanskeligere at kontrollere  

 beslutningstagerne.
EF-unionen flytter beslutningerne længere væk.
Det såkaldte  

 nærhedsprincip, som tilhængerne gør så stor reklame for, er ren tågesnak.  

 Ingen ved, hvad det i praksis vil komme til at betyde.
Derimod ved vi med  

 sikkerhed, at der vil ske en centralisering af beslutningerne på en række  

 områder - f.eks. i den økonomiske politik, hvor EF-cntralbanken helt kommer  

 uden for politisk kontrol.
EF-beslutningerne er præget af lukkethed og domineret af ikkefolkevalgte  

 embedsmænd.
F.eks. kan kun EF-Kommissionen stille forslag, og møderne i EF's  

 Ministerråd er lukkede for offentligheden.
Det er i skærende kontrast til den  

 lovgivningsproces, hvor alle partier i Folketinget kan stille forslag, og  

 hvor der føres ordret referat over møderne.
EF's indre marked fører i sig selv til større miljøproblemer, bl.a. på  

 transportområdet.
Derfor skal der være høje minimumsbestemmelser på  

 miljøområdet i EF, samtidig med at det enkelte land har ret til at gå videre  

 selv.
Unionstraktaten indeholder få forbedringer og mange nye smuthuller.
Selv  

 EF's miljøkommissær har kritiseret Traktaten for ikke at gøre nok ved  

 miljøet.
Traktaten sikrer heller ikke en løsning af de problemer, som det indre  

 marked skaber for lønmodtagerne.
Den sociale dimension er for svag.
I mange  

 filfælde vil der stadig blive konkurreret på dårlige arbejdsvilkår.
I andre  

 tilfælde vil der blive vedtaget utrolig detaljerede regler, som reelt kun kan  

 gennemføres gennem lovgivning.
Det kan undergrave det i EF særlige danske  

 aftalesystem, hvor arbejdsgivere og lønmodtagere sammen finder ud af, hvilke  

 problemer der er de vigtigste, og hvordan de skal løses.
Dermed undergraves  

 grundlaget for den høje organisationsprocent i Danmark - fagbevægelsens  

 livsnerve angribes.
Unionen gør det sværere at skabe et åbent Europa med et bredt samarbejde  

 mellem alle lande i hele Europa.
De nye demokratier i Central- og Østeuropa  

 bliver efterladt i en meget vanskelig position uden for de afgørende  

 beslutninger.
Det bliver ofte påstået, at Unionstraktaten er kommet som et svar på  

 udviklingen i Europa efter Murens fald, de kommunistiske diktaturers fald og  

 Sovjetunionens opløsning.
Hvis det er tilfældet, er det en helt forkert  

 reaktion efter mindretallets opfattelse.
Men det er heller ikke realiteten,  

 for den vigtigste byggesten i Unionen - nemlig ØMU'en - er mindst 20 år  

 gammel, og det genoplivede projekt var sat i gang som en opfølgning af det  

 indre marked lang tid før Murens fald.
 Mindretallets kritik af hele unionsprojektet handler netop om, at EF ikke  

 tager udgangspunkt i den nye situation i Europa efter Murens fald.
Her ser mindretallet tre opgaver, som Unionen ikke 1øser, men tværtimod  

 modvirker.
Den første opgave er at gøre Europa helt.
Det handler om at undgå,  

 at Europa bliver delt i »de riges fællesskab« og efterlader de  

 øvrige i »de fattiges udkantsafhængighed«.
Vi er enige med Lec  

 Walesa, der advarende har sagt: »Nu har vi fået fjernet jerntæppet - lad  

 os ikke erstatte det med et sølvtæppe.« Men Unionen udsætter de nye  

 demokratiers mulighed for at blive medlemmer af EF til engang i en uvis  

 fremtid.
Den anden opgave er at ændre EF's egen politik.
EF burde fjerne  

 protektionisme over for ulandene og Østeuropa, åbne sine markeder og ændre  

 grundlæggende dele af sin politik, herunder landbrugspolitikken.
Unionen  

 tager slet ikke hul på de problemer.
Tværtimod.
Finansieringen af Unionen -  

 Delors II-planen - fortsætter med øgede udgifter til landbrugspolitikken de  

 næste 5 år.
Den tredje opgave er at skabe et nyt sikkerhedssystem og en planlagt  

 nedrustning i stedet for at diskutere EF-forsvar og Vestunion.
Der er brug  

 for et nyt europæisk sikkerhedssystem, som omfatter hele Europa.
Grundlaget  

 for det findes allerede i Konferencen om Sikkerhed og Samarbejde i Europa -  

 den såkaldte CSCE.
At udbygge dette samarbejde burde være hovedsigtet i  

 stedet for at opbygge en ny militærblok.
Under udvalgsarbejdet er der blevet svaret svagt og undvigende på en række  

 spørgsmål f.eks. på miljøområdet.
Bl.a. her er der opstået en betydelig  

 usikkerhed om indholdet i Traktaten.
Det er mindretallets opfattelse, at  

 udvalgsarbejdet har afsløret, at de store miljøforbedringer, som tidligere  

 blev fremført som et selvstændigt argument for at sige ja, ikke holder i  

 virkeligheden.
Der er fortsat tale om, at de grundlæggende prioriteringer af  

 det indre marked og varernes fri bevægelighed har højest prioritet -  

 illustreret af svarene om, hvilken hjemmel der anvendes ved de direktiver,  

 som vi i Danmark opfatter som miljø. Titandioxiddommen, der gør affald til en  

 vare i stedet for miljø, er ikke blevet underkendt med Traktaten.
Også når det gælder flertalsafgørelser af rene miljøforslag er der opstået  

 større usikkerhed.
Her må mindretallet konstatere, at flertalsafgørelser kun  

 gælder, når der er tale om aktioner.
Og det betyder efter al sandsynlighed,  

 at anvendelse af flertalsafgørelser her vil blive meget mere begrænset, end  

 regeringen forventer.
På andre områder - især inden for den sociale dimension, herunder  

 opretholdelse af det danske aftalesystem - er det ogsa illustreret, at der er  

 betydelig usikkerhed om, hvordan de enkelte bestemmelser vil virke i praksis.  

 I den forbindelse vil mindretallet gerne understrege, at det betyder, at  

 EF-Domstolens afgørelser bliver endnu vigtigere.
Konklusionen bliver derfor,  

 at en gennemførelse af Traktaten vil gøre langt flere områder afhængig af  

 EF-Domstolens afgørelser, og der står en betydelig usikkerhed tilbage om,  

 hvordan EF-Domstolen vil dømme.
Regeringen har ikke samtidig med udvalgsarbejdet villet give en klar  

 melding om, hvordan den ønsker Traktaten finansieret.
Befolkningen mangler  

 besked om regeringens stillingtagen til Delors II-pakken.
 Ligeledes efterlyser mindretallet en offentlig diskussion om de ændringer  

 af EF-samarbejdet, som Delors har foreslået med henblik på at mindske de små  

 landes indflydelse, hvilket skulle være deres betaling for at udvide EF med  

 flere medlemslande.
Mindretallet beklager stærkt, at et flertal i Folketinget sagde nej til  

 SF's forslag om at lade uafhængige eksperter udtale sig om omfanget af  

 suverænitetsafgivelsen.
Mindretallet finder ikke regeringens notat brugbart,  

 og det er da også blevet anfægtet af enkeltpersoners indlæg i debatten og  

 fremsendte bidrag til Markedsudvalgets overvejelser.
 Efter mindretallets opfattelse er der brug for langt grundigere analyser -  

 også fra udvalgte eksperter - bl.a. for at færdiggøre diskussionen om,  

 hvornår der kan blive tale om direkte grundlovsændringer, om danske love  

 fortsat har forrang over for EF-love, omfanget af ændringerne i forbindelse  

 med, at EF-samarbejdet ændres fra at være et økonomisk begrænset samarbejde  

 til at være et fuldt omfattende samarbejde, omfanget af afgivelse af  

 suverænitet i forhold til § 20-proceduren m.m.
Disse analyser burde lægges til grund for en fastlæggelse af omfanget af  

 suverænitetsafgivelsen med denne traktat.
Desværre kan det ikke lade sig gøre  

 nu.
Folketinget har ikke løst denne opgave.
Mindretallet tilkendegiver samtidig, at mindretallet ikke støtter de  

 samlede betragtninger, der fremgår af regeringens notat, da ændringsforslaget  

 ikke skaber et sikkert grundlag.
Hvis Unionstraktaten vedtages, vil der altså  

 efter mindretallets opfattelse fortsat være en diskussion om omfanget af  

 afgivelse af suverænitet.
Under forhandlingerne, indtil Maastrichtaftalen blev indgået, har  

 regeringen forhandlet på baggrund af det danske memorandum.
Mindretallet  

 støttede ikke det samlede memorandum, men tilkendegav støtte til en række af  

 synspunkterne i memorandummet, f.eks. den klare afstandtagen til et  

 forsvarspolitisk samarbejde, åbne ministerrådsmøder og indførelse af en  

 ombudsmand i EF.
Inden memorandummet blev vedtaget, fremlagde mindretallet  

 over for Markedsudvalget sine bud til ændringer i EF, herunder bl.a. en  

 omfattende demokratisering gennem mindre magt til EF-Kommissionen.
Efter mindretallets opfattelse er det påfaldende, at flertallet i  

 Folketinget har accepteret, at memorandummets klare afvisning af  

 forsvarssamarbejdet er endt med, at forsvarspolitik nu skal drøftes og EF  

 sammenkobles med Vestunionen.
På en række afgørende områder afviger  

 Maastrichtaftalen fra memorandummet.
Det gælder foruden forsvarsområdet på en  

 lang række områder bl.a. spørgsmålet om åbne ministerrådsmøder, og at EF  

 skulle satse på at nedbringe arbejdsløsheden.
Mindretallet har samtidig  

 noteret sig, at udenrigsministeren til pressen har udtalt sig direkte imod  

 dele af memorandummet.
Maastrichtaftalens indhold afviger fra vigtige dele af  

 memorandummet og afspejler desuden ikke en maksimal dansk indsats på en række  

 områder.
Mindretallet indstiller lovforslaget til forkastelse og regner med, at der  

 ikke vil kunne blive det nødvendige 5/6 flertal i Folketinget for Traktaten.  

 Da regeringen agter at opretholde forslaget, vil det derfor blive sendt til  

 folkeafstemning.
Et nej ved folkeafstemningen vil føre til, at Unionen ikke  

 kan gennemføres. Ændringer af Romtraktaten kræver enstemmighed.
Mindretallet vil udnytte den nye mulighed til en nyforhandling med de  

 andre EF-lande.
I denne forhandling kan Danmark sige nej til Unionens  

 grundpiller, sige ja til andre områder samt stille krav om en genforhandling  

 om forbedringer på miljøområdet, den sociale dimension og demokrati samt åbne  

 EF op over for landene i Central- og Østeuropa.
 Et  fjerde mindretal  (Fremskridtspartiets medlem af udvalget), der  

 vil redegøre for sin stilling til det stillede ændringsforslag ved tredje  

 behandling, indstiller lovforslaget til  forkastelse  med følgende  

 bemærkninger:
Mindretallet har altid ønsket private initiativer frem for offentlige og  

 er derfor tilhænger af fri markedsøkonomi.
Med den baggrund noterede  

 mindretallet med tilfredshed, at EF blev etableret med henblik på at skabe et  

 europæisk frihandelsområde.
Mindretallet har således altid været tilhænger  

 af, at Danmark er medlem af EF, og har altid støttet EF's princip om de fire  

 friheder, nemlig fri bevægelighed for personer, varer, tjenesteydelser og  

 kapital.
 Da Europæisk Fælles Akt (EF-pakken) i 1986 blev fremlagt til  

 folkeafstemning, anbefalede mindretallet vælgerne at stemme ja, idet det  

 indre marked ville styrke vilkårene for fri markedsøkonomi i EF-landene.
 Mindretallet er således tilhænger af EF og tilhænger af det indre marked i  

 EF.
 Den 4. oktober 1990 - før vedtagelsen af det memorandum, der blev  

 grundlaget for regeringens forhandlingsmandat i Maastrichtforhandlingerne -  

 forelagde mindretallet Markedsudvalget et udkast til et dansk memorandum i  

 forbindelse med regeringskonferencerne om Den Europæiske Union.
 Regeringens memorandum vedrørende Politisk samt Økonomisk og Monetær Union  

 blev vedtaget den 4. oktober 1990.
I mindretallets udkast blev der foretaget en række reservationer over for  

 en eventuel politisk EF-union.
Mindretallet havde reservationer over for den  

 sociale dimension, over for en styrkelse af EF-Parlamentet, over for  

 etablering af regionsudvalg, over for skattekontrol, over for fælleseuropæisk  

 kulturpolitik og over for en fælleseuropæisk udenrigspolitik.
Mindretallet er således på en lang række afgørende områder uenig i  

 indholdet af det memorandum, der var regeringens forhandlingsgrundlag i  

 Maastricht.
Mindretallet ønsker ikke, at miljøpolitikken skal udbygges til at  

 dække selv de mindste detaljer.
I dag kan man se forslag om forbud mod  

 akvarier på over 200 liter for at sikre imod vandspild; et godt eksempel på  

 latterlig detailstyring fra bureaukratisk side.
EF's miljøpolitik bør kun dreje sig om de overordnede  

 forureningsproblemer, da røg, støj og møg ikke kender til grænser, og som  

 sådan skal placeringen være i Fællesskabets politik.
Mindretallet var også  

 uenig med regeringen om dennes ønske om den sociale dimension, der skal skabe  

 mulighed for, at EF kan vedtage sociale programmer, der gælder for alle  

 EF-lande.
Den sociale dimension, som regeringen præsenterede i sit  

 memorandum, er direkte socialistisk.
Heri bruges socialistisk terminologi som  

 arbejdstagernes grundlæggende arbejdsmarkedsmæssige og sociale rettigheder.
Man taler om en reorganisering af den sociale dialog, og under det påskud  

 taler man om obligatorisk overskudsdeling og medarbejderaktier.
Dette  

 anbefales af Kommissionen.
Der tales om fællesskabsaktioner for ældre, der går ud på at bygge et  

 netværk af ældreaktiviteter og informationsudvikling samt at undersøge  

 mulighederne for at oprette et decideret europæisk net til udvikling af  

 nyskabende initiativer for EF-penge og altså ikke nationale penge.
Der står  

 helt klart og tydeligt i kommissionsforslaget, at nu vil man altså bruge  

 direkte EF-midler til disse formål.
Regeringen gav i memorandummet udtryk for, at den ønskede at tilvejebringe  

 et decideret retsgrundlag i Traktaten, hvorved EF-Kommissionen bl.a. pålægges  

 at tage initiativ til at fremsætte forslag.
Regeringen ønsker, at målet med  

 den sociale dimension skal være at fremme arbejdstagernes leve- og  

 arbejdsvilkår for at udjævne disse.
Derudover kommer EF-Kommissionen med det latterlige forslag imod  

 sexchikane.
Måske var det en god ide at lade være med at dele befolkningen op  

 i kvinder og mænd, men erkende, at vi er mennesker.
Når vi går på arbejde, er  

 vi arbejdstagere, og det er den bedste måde at sikre ligebehandling.
 Vedrørende den sociale sikringsordning kommer EF-Kommissionen med forslag,  

 der indebærer indførelse af en kontanthjælpslignende ydelse på EF-niveau.
Derudover tales der om, at alle borgere skal have ret til social sikring,  

 uddannelse, bolig, arbejde, sundhedsforsorg og kulturelle ydelser.
Fra  

 EF-Kommissionens side siges det, at det er et rimeligt krav for alle  

 EF-borgere at have ens rettigheder.
Ovenstående rækkefølge af rettigheder bruges af EF-Kommissionen.
Man  

 ønsker altsa ensretning.
Når der tales om de langsigtede mål i disse forslag,  

 nævnes arbejdstidsnedsættelse videreuddannelsesorlov, sabbatår og den  

 såkaldte frie beskæftigelse.
Fri beskæftigelse vil sige »arbejde i  

 hjemmet og i familien, skabelse af et socialt miljø, selvstændig  

 beskæftigelse både af økologisk og kulturel art«.
EF-Kommissionen  

 skriver altså direkte, at de ønsker at bruge indførelse af en generel  

 borgerindkomst betalt af EF-midler, og hvad vil det egentlig komme til at  

 koste? Den danske regering ønsker at skabe mulighed for at føre fælleseuropæisk  

 kulturpolitik.
Det er mindretallet stærk modstander af.
Den Europæiske Union  

 skal ikke være den politiske pengetank for den kulturelle udvikling.
Mindretallet har altid erklæret sig enig i de dele af ØMU'en, der giver et  

 friere valutamarked, lavere inflation, fratager devalueringsinstrumentet og  

 ikke mindst reducerer regeringernes politiske indflydelse på den monetære  

 politik.
Men mindretallet er bekymret for den centralisering, en europæisk  

 centralbank kan betyde, og mindretallet frygter, at politiske krav eller  

 direktiver fra et flertal af EF-landenes regeringer over for centralbanken  

 kan medføre inflation og varetagelse af enkeltlandes særinteresser i  

 økonomiske krisesituationer.
Mindretallet har også betinget sig, at såfremt  

 ØMU'en skal etableres, da skal ecuen kun etableres som en ekstra 13. valuta.  

 En etablering af en 13. valuta vil betyde konkurrence valutaerne imellem.
En  

 sådan konkurrence mellem fuldt gyldige valutaer ville i sig selv sikre lav  

 inflation, idet man altid vil efterspørge valutaen med den laveste inflation.
Det traktatudkast, EF-landene enedes om i Maastricht, er mindretallet  

 meget stærkt imod.
Hvis Unionstraktaten vedtages, vil EF på en række  

 væsentlige områder - på grund af den vidtstrakte flertalsregel - have  

 mulighed for at træffe beslutninger, som befolkningen i Danmark og  

 Folketinget er uenige i.
For de EF-direktiver, der vedtages i EF's  

 Ministerråd og har forrang for dansk lovgivning, vil Danmark blive nødt til  

 at vedtage og gennemføre som lov.
At der vil blive gennemført centralistiske initiativer, er der ingen tvivl  

 om.
Allerede i dag foreligger der fra EF-Kommissionens side et  

 miljøhandlingsprogram og en handlingsplan på arbejdsmarkedsområdet (en del af  

 den sociale dimension). Disse handlingsprogrammer og handlingsplaner  

 indeholder gennemgribende socialistiske elementer.
Miljøhandlingsprogrammet lægger f.eks. op til, at de vigtigste områder i  

 økonomien underlægges offentlig og bureaukratisk kontrol.
Således vil  

 miljøhandlingsprogrammet betyde, at områderne industri, energi, landbrug,  

 transport og turisme skal styres, reguleres og domineres politisk.
Gennem  

 miljøhandlingsprogrammet lægges der op til, at EF også skal have mulighed for  

 at gribe ind i de enkelte EF-landes undervisningsplaner.  

 Miljøhandlingsprogrammet giver ligefrem EF-Kommissionen ret til at føre  

 bestemte politiske kampagner.
 Arbejdsmarkedshandlingsplanen lægger op til, at der skal indføres  

 overskudsdeling, borgerløn, politisk bestemte minimumslønninger, politiske  

 indgreb i arbejdstid, politisk bestemte regler for ansættelsesforhold og  

 politisk bestemte regler for faglige forhandlinger.
Andre og mere vidtgående initiativer giver Traktaten også mulighed for at  

 gennemføre i EF-regi.
Traktaten indeholder således bestemmelser om  

 forskellige strukturfonde, der giver mulighed for at føre en intereuropæisk  

 socialisme.
Gennem disse strukturfonde vil det være muligt at foretage  

 direkte økonomiske overførsler fra de velhavende EF-lande til de fattige  

 EF-lande.
Formanden for EF-Kommissionen, Jacques Delors, har udarbejdet en såkaldt  

 Delors II-plan for finansiering af de øgede udgifter som følge af en eventuel  

 vedtagelse af Den Europæiske Union.
Planen går ud på at forhøje EF's samlede  

 budget med ca. 40 pct.
De ekstra midler skal skaffes gennem en såkaldt  

 velfærdsafgift.
Velfærdsafgiften beregnes som en procent af det enkelte lands  

 bruttonationalprodukt, dog således at procentsatsen fastsættes individuelt  

 for det enkelte land ud fra landets økonomiske formåen.
 Danmark er i denne sammenhæng at regne blandt EF's rigeste lande, hvorved  

 den danske befolkning kan se frem til, at vores nuværende årlige  

 »EF-skat« vil blive skruet gevaldigt op.
 EF-Kommissionen arbejder med mange nye forslag ud fra devisen om, at når  

 Unionstraktaten er blevet ratificeret, skal krav såsom den tidligere nævnte  

 borgerløn kombineret med ambitioner om minimumskrav inden for kultur og  

 uddannelsespolitik m.v. uanset omfang og gennemførelsesgrad utvivlsomt betyde  

 krav om endnu større EF-budgetter og deraf følgende krav om større  

 finansiering fra danske skatteydere.
 Den danske regering og jasigerne har den opfattelse, at Danmark er  

 forpligtet til disse ekstra betalinger, og at man derfor aktivt vil arbejde  

 for projekternes gennemførelse.
 Skal indholdet af Unionstraktaten sammenfattes, kan den kun betegnes som  

 bureaukratisk og centralistisk, en afgivelse af den suveræne nationale  

 afgørelse på nær sagt alt - undtagen kirkepolitik; at sige ja til Unionen er  

 at sige ja til delstaten Danmark, medens et nej til Unionen er et ja til  

 nationen Danmark.
 Et  femte mindretal  (Centrum-Demokraternes medlem af udvalget)  

 indstiller lovforslaget til  vedtagelse  med det stillede  

 ændringsforslag.
Den Europæiske Union er en logisk og naturlig følge af EF's oprindelige  

 formål og Den Europæiske Fælles Akt fra 1986. Unionen er et skridt på vejen  

 mod det stadig tættere politiske samarbejde, EF's oprindelige skabere havde  

 som mål.
Danmark kendte dette formal i 1972, da man tilsluttede sig EF, og  

 man kendte det i 1986, da den danske befolkning sagde ja til EF-pakken.
Det  

 ville derfor være ulogisk og urimeligt, hvis ikke Danmark tilsluttede sig det  

 indgåede traktatkompleks.
En del af Traktaten er en nødvendig opfølgning af det indre marked.  

 Allerede i 1986 sagde vi ja til fri bevægelighed for varer, tjenesteydelser,  

 kapital og personer.
Dette EF uden indre grænser er snart en realitet.
Men en  

 fri konkurrence uden rammer ville omdanne EF til et område, hvor kun  

 jungleloven satte grænser.
Det er vigtigt, at der sker reguleringer, så  

 konkurrencen bliver fair, dvs. på kvalitet, effektivitet og produktudvikling.  

 Konkurrencen må ikke ske via social dumping - dvs. lave arbejdsmiljømæssige  

 og sikkerhedsmæssige krav - eller via miljøregler, der er meget svagere end  

 dem, vi kender i Danmark.
Derfor er en vigtig del af Unionen indførelse af  

 flertalsafgørelser på den sociale dimension og på miljøområdet.
Dette  

 hindrer, at et enkelt land kan bremse regler, der ellers ville hæve det  

 generelle niveau i Fællesskabet.
Mindretallet hilser derfor med glæde, at  

 minimumskrav nu kan gennemføres med kvalificeret flertal, men at det er  

 tilladt de enkelte lande at indføre stærkere regler.
Mindretallet understreger, at den sociale dimension ikke omfatter  

 socialpolitik i almindelig opfattelse.
Det er til stadighed det danske  

 Folketing, der afgør skattetrykket i Danmark og dermed det niveau, vi vil  

 have i den offentlige sektor.
Enhver snak om, at dansk social standard vil  

 lide under Unionen, er derfor forkert.
Vi minder også om, at det allerede er  

 vedtaget, at en Fællesskabsborger, der slår sig ned i et andet medlemsland,  

 skal have sin hjemmefra overførte sociale ydelse med, hvis vedkommende ikke  

 selv kan tjene penge i det nye land.
Mindretallet støtter den stærkere fælles udenrigs- og sikkerhedspolitik,  

 der indgår i Traktaten.
Det er vigtigt, at EF spiller en rolle i verden.  

 Mindretallet ønsker fortsat politisk binding i NATO mellem Nordamerika og  

 Europa, men udviklingen viser, at denne binding i fremtiden mere er politisk  

 end fysisk.
USA ønsker af økonomiske grunde at nedskære sit militære  

 engagement i Europa.
I den situation er det logisk at skabe en forbindelse  

 mellem EF og Vestunionen, men vi understreger, at det fortsat er en  

 selvstændig dansk beslutning, der kan føre os ind i denne Union.
Mindretallet ønsker et åbent Europa og glæder sig over, at der intet er i  

 Traktaten, der kan hindre udvidelse af EF med en række andre europæiske  

 lande.
Vi glæder os også over, at den politiske melding til de tidligere  

 diktaturer i Østeuropa var klar fra EF-topmødet, hvor Traktaten blev  

 vedtaget.
Ingen kan med rette påstå, at der skabes et lukket »fort  

 Europa«.
Men en udvidelse skal efter mindretallets opfattelse ske under  

 fuld hensyntagen til de østeuropæiske landes økonomiske og sociale muligheder  

 for at konkurrere med EF.
Der skal ikke ske en tilslutning over hals og  

 hoved.
En vigtig del af Traktaten er Den Økonomiske og Monetære Union.
Den giver  

 dansk indflydelse på beslutninger, der under alle omstændigheder berører os.  

 At tale om dansk suverænitet på dette felt i dag er at overvurdere egen evne.  

 For fremtiden kommer vi til at sidde med ved bordet, hvor afgørelserne  

 træffes.
Bl.a. har vi der mulighed for at skubbe på de lande, der ved en  

 tilbageholdende økonomisk politik skaber arbejdsløshed i f.eks.
Danmark.  

 Mindretallet er tilhængere af indførelsen af en fælles mønt, ecu.
Mindretallet havde ønsket en stærkere placering af Europa-Parlamentet.
Vi  

 ønskede bl.a., at Parlamentet fik initiativret, således at det kunne stille  

 forslag til direktiver.
Vi må imidlertid erkende, at et stort flertal i det  

 danske Folketing ikke var enige med os, og at et flertal af lande var enige  

 med Danmark.
Derfor blev det en mere begrænset styrkelse af Parlamentet.
Men  

 forhåbentlig kan man ved en fremtidig traktatændring få styrket Parlamentets  

 rolle yderligere.
Mindretallet understreger i øvrigt, at EF er demokratisk, selv om  

 beslutningerne træffes så entydigt i Ministerrådet.
De forskellige landes  

 ministre skal jo stå til ansvar over for de folkevalgte i de nationale  

 parlamenter.
 Mindretallet kan støtte Traktatens paragraffer om det retlige område.  

 Disse fælles politikker er rimelige følger af et EF uden indre grænser.
 Mindretallet er ikke tilhængere af den danske protokol om sommerhuse, som  

 vi finder dobbeltmoralsk.
Endelig glæder vi os over, at nærhedsprincippet placeres centralt i  

 Traktaten, og at gammeldags tanker om total harmonisering opgives.
Vi finder  

 det vigtigt, at der sker en arbejdsdeling mellem områder, der klart er så  

 store, at EF er en naturlig beslutningstager, og dem, der er så små, at det  

 klart er en national eller regional opgave.
Mindretallet opfatter den  

 foreliggende Traktat som et udtryk for at få et mere decentralt EF, hvor  

 Unionen skaber de brede, store rammer, mens stater og regioner udmønter i  

 praksis.
Mindretallet vil understrege, at Traktaten ikke er til fare for den danske  

 kultur eller egenart.
Den største fare for danskheden er danskerne selv.
Hvis  

 vi glemmer vor kulturelle arv, vor historie, litteratur, musik, tro osv., så  

 er den i fare.
Hvis vi selv husker den, overlever den.
Men det har intet med  

 grænsebomme eller ecu at gøre.
Den danske egenart kan forsvinde med grænser,  

 men den kan overleve uden.
Derfor er det en selvstændig dansk afgørelse, hvor  

 stærkt vi vil prioritere den danske kulturpolitik.
Alt i alt er traktaten om Den Europæiske Union en chance for Danmark for  

 at få indflydelse i det fremtidens Europa, der under alle omstændigheder  

 præger os.
Danmark er en del af Europa og har et ansvar for det, der sker.  

 Med et ja til dette lovforslag påtager vi os dette medansvar, mens de, der  

 siger nej, bygger videre på nationalromantiske drømme fra det sidste  

 århundrede, der ingen realisme har i den moderne verden.
 Et  sjette mindretal  (Det Radikale Venstres medlem af udvalget)  

 indstiller lovforslaget til  vedtagelse  med det stillede  

 ændringsforslag.
Europa i dag er ganske anderledes end det, vi kendte for et par år siden.  

 Kommunismen er faldet.
Tyskland er genforenet, og Østeuropa indfører  

 markedsøkonomi, demokrati og frihed.
Det giver samarbejdet i Europa nye  

 muligheder og perspektiver.
Den Europæiske Union er vejen til det nye Europa  

 i den europæiske udvikling.
Danmark skal bidrage til samarbejdet.
Vi har demokratiske traditioner og  

 holdninger, som skal være med til at præge udviklingen.
Hvert land for sig  

 kan ikke løse opgaverne.
Der er brug for et forpligtende fællesskab.
Vi  

 svigter Østeuropa, hvis vi ikke tager vores europæiske forpligtelser  

 alvorligt.
Siden 1973 har Danmark været det eneste nordiske land i EF.
Det forandrer  

 sig nu.
Sverige og Finland har ansøgt om medlemskab.
Det er sandsynligt, at  

 Norge søger medlemskab i 1992. Danmark skal af al kraft arbejde for, at deres  

 ansøgninger behandles hurtigt og positivt.
Vi ønsker, at det europæiske  

 samarbejde i fremtiden får en stærk nordisk dimension.
Der indføres en europæisk ombudsmand efter dansk mønster.
Det er nordisk  

 tankegang og et eksempel på, at små lande har indflydelse.
Netop når det  

 drejer sig om åbenhed og demokrati, har Danmark og de øvrige nordiske lande  

 store opgaver.
Vi skal arbejde for åbne ministerrådsmøder, så alle kan følge  

 med i de politiske beslutninger.
 Også i det hjemlige skal vi sikre større åbenhed og mere debat om vores  

 politik i EF.
Den nye Unionstraktat giver muligheder for en mere aktiv europæisk  

 miljøpolitik.
En bæredygtig udvikling bliver en del af formålet for Den  

 Europæiske Union.
Et enkelt land vil ikke kunne blokere for miljøfremskridt.  

 Et flertal af lande får mulighed for at vedtage minimumskrav på en række  

 områder.
Det er danske ønsker, der opfyldes.
De nye miljøbestemmelser vil få stor betydning for det europæiske miljø.  

 Miljøet er et kernepunkt for mindretallet.
Kun gennem forpligtende  

 beslutninger og i fællesskab kan vi 1øse miljøproblemerne.
Vi får indflydelse  

 på miljøet for 330 millioner europæere i EF, uden at Danmark af den grund  

 giver afkald på strengere miljøkrav, når vi finder dem rigtige.
Kommunismen i Øst efterlod ikke blot fattigdom, men også omfattende  

 miljøproblemer.
EF skal have en effektiv miljøpolitik.
Der skal stilles  

 strengere miljøkrav.
Omstilling og udvikling af renere teknologi er  

 nødvendig, også for Østeuropa.
Det Radikale Venstre er internationalt orienteret.
Vi har altid arbejdet  

 for, at der samarbejdes internationalt som f.eks. i FN.
Her får nationerne  

 mulighed for at løse deres indbyrdes problemer ved fredelige forhandlinger og  

 ikke ved militære midler.
Traktaten taler om, at der engang i fremtiden udformes en fælles  

 forsvarspolitik.
Mindretallet havde foretrukket, at denne formulering var  

 udeladt.
Afgørende er det imidlertid, at Danmark ikke kan tvinges ind i et  

 forsvarspolitisk samarbejde.
Det forbliver en dansk afgørelse, også efter  

 folkeafstemningen den 2. juni.
Det samme gælder medlemskab af den militære  

 samarbejdsorganisation Vestunionen.
Efter mindretallets opfattelse foregår  

 det europæiske militære samarbejde bedst inden for NATO.
 Mindretallet lægger afgørende vægt på, at den europæiske politik skal  

 bygge på respekten for kulturel mangfoldighed, nationale særpræg og sprog.  

 Det understøttes i Traktaten.
Nationerne lever i dag bade økonomisk og kulturelt i et stærkt samspil med  

 hinanden, og der er store værdier og muligheder i denne udvikling.
Alt tyder  

 på, at den vil fortsætte.
Men i denne udvikling skal Europa ikke efterligne  

 den amerikanske model, der fører til en forbundsstat.
Europa skal udvikle sin  

 egen model, hvor nationalstaten er en vigtig byggesten i samarbejdet.
Det er især i de små europæiske landes interesse, at der skabes et  

 samarbejde, der forpligter små som store lande.
Danmark skal fortsat være  

 aktivt engageret i at forme den europæiske fremtid.
 Mindretallet anbefaler at stemme ja den 2. juni.
 Et  syvende mindretal  (Kristeligt Folkepartis medlem af udvalget)  

 indstiller lovforslaget til vedtagelse med det stillede ændringsforslag og  

 udtaler følgende:
EF blev oprettet med det klare mål at bevare freden i Europa.
Målet var at  

 binde Europa sammen i et tæt og forpligtende samarbejde, så nye krige i  

 Europa kunne undgås.
EF har løst denne opgave, når det gælder Vesteuropa.
I  

 Centraleuropa og det tidligere Sovjetunionen (SNG) er krige og etniske  

 konflikter virkeligheden for mange mennesker.
Samtidig ser vi, at  

 nationalegoistiske holdninger vinder frem i de store EF-lande.
Føres disse  

 holdninger ud i praktisk politik, er det til ubodelig skade ikke mindst for  

 de små lande og minoritetsgrupper.
Derfor må de store lande fastholdes i et  

 tæt og forpligtende samarbejde, hvor fællesskabets bedste står over  

 nationalegoistiske interesser, og hvor Centraleuropa og det tidligere  

 Sovjetunionen får maksimal støtte til at opnå demokrati og overgå til  

 markedsøkonomi.
Et ja til EF-unionen den 2. juni er derfor en videreudbygning  

 af det, der var hensigten med EF fra begyndelsen.
Unionstraktaten indeholder både positive elementer og elementer, som skal  

 forbedres.
Da Unionstraktaten på mange områder er den overordnede ramme for  

 det kommende samarbejde, har Danmark de bedste muligheder for at påvirke  

 Unionstraktaten i den retning, vi ønsker.
Når de nordiske lande med  

 overvejende sandsynlighed optages i EF, forbedres Danmarks muligheder for at  

 vinde tilslutning til sine synspunkter, da de nordiske lande ofte har  

 sammenfaldende holdninger på f.eks. miljøpolitik og ulandspolitik.
Grundlaget for Traktaten finder mindretallet tilfredsstillende.
EF gøres  

 på flere måder mere åbent, selv om mindretallet havde ønsket større åbenhed  

 og fortsat vil arbejde for det.
Der oprettes en ombudsmandsinstitution efter  

 dansk forbillede, som på foranledning af borgere eller medlemslande kan  

 undersøge forhold vedrørende EF.
Europa-Parlamentet får bedre mulighed for at  

 kontrollere Kommissionen.
Revisionsretten får en selvstændig status, hvilket  

 forbedrer mulighederne for at opklare svig og dårlig administration af EF's  

 midler.
Desuden indføjes nærhedsprincippet i Traktaten efter vore ønsker.  

 Dermed slås det fast, at beslutninger skal tages så tæt på borgerne som  

 muligt.
Er der et problem, som Danmark selv kan klare, skal EF ikke blandes  

 ind i det.
I fremtiden bør Danmark arbejde for en nøje efterlevelse af  

 nærhedsprincippet, så EF kun beskæftiger sig med de områder, som  

 medlemslandene ikke selv kan klare.
Udadtil er Unionen åben for nye  

 demokratiske lande, som vil være medlemmer.
Hensynet til miljøet får en central placering i Unionstraktaten.
Vi finder  

 det vigtigt, at miljøaspektet integreres i Unionstraktaten.
Som hovedregel  

 besluttes miljøpolitik nu med kvalificeret flertal.
Et enkelt EF-land kan  

 normalt ikke længere blokere for fremskridt på området.
Alt i alt løftes  

 andre EF-landes miljøpolitik op på et højere niveau, uden at Danmarks høje  

 beskyttelsesniveau ødelægges.
Men det kræver, at Danmark er vågen, hver gang  

 nye miljøforslag forberedes.
Det er positivt, at arbejdsmarkedspolitikken opprioriteres på en fornuftig  

 måde.
Eksempelvis indføres kvalificerede flertalsafgørelser vedrørende  

 arbejdsmiljø og arbejdsvilkår for arbejdstagerne samt indslusning af  

 personer, der er uden for arbejdsmarkedet.
Det er vigtigt, at det indre  

 marked ikke fører til social dumping, så andre EF-lande, der giver dårligere  

 vilkår for deres arbejdstagere, opnår konkurrencefordele.
Det er tilfredsstillende, at forbrugerbeskyttelsen er føjet ind i  

 Traktaten til gavn for alle.
Det er ligeledes tilfredsstillende, at  

 samarbejdet med udviklingslandene er blevet traktatfæstet til gavn for de  

 fattige i den tredje verden, ligesom en ny fond skal hjælpe de dårligst  

 stillede medlemslande med bl.a. miljøforbedringer.
Endelig fører den nye køreplan for ØMU til, at pengepolitikken ikke  

 længere føres af den tyske centralbank alene, men af EF-landenes  

 centralbanker i fællesskab.
Det giver Danmark bedre muligheder for at føre en  

 økonomisk politik i overensstemmelse med sine behov.
Overgangen til tredje  

 fase af ØMU'en med en centralbank, fælles mønt samt fastfrosne valutakurser  

 skal dog først afgøres ved en senere folkeafstemning.
Men så er der som nævnt også noget, vi skal holde et vågent øje med i  

 udviklingen af Den Europæiske Union: Først og fremmest skal vi arbejde for  

 størst mulig åbenhed om beslutningerne i EF.
Dertil skal vi fastholde den  

 grundlæggende kompetencefordeling mellem EF's institutioner, som den er i  

 dag.
De nationale parlamenter og Europa-Parlamentet skal samarbejde så tæt  

 som muligt.
Nærhedsprincippet skal ikke bare være et princip.
Det skal nøje efterleves  

 i praksis.
Tilsvarende skal Revisionsrettens selvstændige placering også have  

 praktiske konsekvenser.
Afslører retten misbrug af støtteordninger og dårlig  

 forvaltning, skal det konsekvent følges op.
 Budgetdisciplinen i EF skal strammes, så man undgår spild og misbrug af  

 skatteborgernes penge.
 Nationale, kulturelle og sproglige forskelle mellem medlemslandene skal  

 respekteres.
De nordiske lande, som ønsker at komme med i EF, skal optages hurtigst  

 muligt.
EF må ikke udvikle sig til »de riges klub« og skal derfor  

 også fastholdes på ansvaret over for Østeuropa, SNG (det tidligere Sovjet) og  

 udviklingslandene.
 Det udenrigspolitiske samarbejde foregår fortsat mellem suveræne stater.  

 EF skal holdes fast på de flotte udenrigspolitiske målsætninger om at bevare  

 freden, sikkerheden, menneskerettighederne og de grundlæggende  

 frihedsrettigheder.
 Endelig skal Danmark arbejde for, at NATO fortsat er det bærende element i  

 Europas forvar, hvor CSCE også skal spille en vigtig rolle.
 Ud fra disse overvejelser anbefaler et flertal i Kristeligt Folkepartis  

 folketingsgruppe vælgerne at stemme ja til Unionstraktaten den 2. juni.
Ændringsforslag Af  udenrigsministeren,  tiltrådt af et  flertal  (udvalget  

 med undtagelse af SF og FP):
Til § 2 1)  Det foreslåede  § 4, nr. 12,  affattes således:
»12. Traktat af 7. februar 1992 om Den Europæiske Union med  

 tilhørende protokoller og erklæringer med undtagelse af - dennes afsnit II,  

 3. del, afsnit VI, artikel 104 C, stk. 9 og 11, artikel 105, stk. 1, 2, 3 og  

 5, artikel 105 A 108 A, 109, 109 A, stk. 2, litra b, samt artikel 3, 6, 9.2,  

 12.1, 14.3, 16, 18, 19, 20, 22, 23, 26.2, 27, 30, 31, 32, 33, 34, 50 og 52 i  

 protokollen om statutten for Det Europæiske System af Centralbanker og Den  

 Europæiske Centralbank og - dennes afsnit VI, artikel K.9, for så vidt angår  

 de områder, der er nævnt i artikel K. 1, nr. 2-6.« Bemærkninger Til nr. 1 Ændringsforslaget medfører for så vidt angår bestemmelserne om Den  

 Økonomiske og Monetære Unions 3. fase, at den § 20-procedure, der er  

 nødvendig, for at Danmark kan deltage i 3. fase, ikke bør gennemføres nu.
Ændringsforslaget medfører for så vidt angår bestemmelserne om  

 asylpolitikken, jf.
Traktatens artikel K. 1, at der allerede i forbindelse  

 med Danmarks tiltrædelse af traktaten om Den Europæiske Union bør tages  

 stilling til spørgsmålet om anvendelsen af § 20 ved eventuel overførsel af  

 dette samarbejdeområde fra søjle 3 til søjle 1 i medfør af bestemmelsen i  

 artikel K.9. For så vidt angår samarbejdsområderne vedrørende grænsepassage,  

 indvandringspolitik, bekæmpelse af narkotikamisbrug, bekæmpelse af svig på  

 internationalt plan og civilretligt samarbejde, jf. artikel K.l, nr. 2-6,  

 medfører ændringsforslaget, at spørgsmålet om afgivelse af suverænitet i  

 medfør af grundlovens § 20 bør afvente en nærmere afklaring af, hvilke  

 delområder der kan blive tale om at overføre.
Ove Fich (S) Ole Espersen (S) Risgaard Knudsen (S) Svend Auken (S)  

 Ivar Nørgaard (S)  fmd.  Bjørn Westh (S) Birte Weiss (S) Gade (SF)  

 Duetoft (CD)  nfmd.  Grove (KF) Rønholt (KF) Charlotte Antonsen (V)  

 Niels Anker Kofoed (V) Bente Grønfeldt (V) Annette Just (FP) Niels Helveg  

 Petersen (R V) Kofod-Svendsen (KRF) Bilag Oversigt over bilagets indhold 1) Side 18-249 udvalgte bilag i Markedsudvalget før lovforslagets  

 fremsættelse (indholdsfortegnelse side 16) 2) Side 250-320. Samtlige svar på spørgsmål stillet under udvalgets  

 behandling af lovforslaget med undtagelse af svaret på spm. 74, der er  

 stemplet fortroligt (indholdsfortegnelse side 336) 3) Henvendelse fra Enhedslisten side 321 4) Ændringsforslag til den irske protokol side 323-24 5) Henvendelse fra prof.
Henrik Zahle side 325-30 6) Henvendelse fra Statens Musikråd side 331 7) Henvendelse fra »Danmark 92« side 332 8) Henvendelse fra Færøernes Markedsudvalg side 333-35 Markedsudvalget  (L 240 - bilag 1) Folketingets Markedsudvalg Christiansborg, den 17. marts 1992 Til udvalgets medlemmer og stedfortrædere Ad L 240 Forslag til lov om ændring af lov om Danmarks tiltrædelse af  

 De Europæiske Fællesskaber m.v. (Danmarks tiltrædelse af traktaten om Den  

 Europæiske Union). Fremsat af udenrigsministeren (Ellemann-Jensen).
 Folketingets Markedsudvalg besluttede på sit møde fredag den 13. marts  

 1992 at udarbejde en samling af de relevante bilag og notater m.v., der er  

 indgået i Markedsudvalgets hidtidige arbejde (dvs. før 1. behandlingen i  

 Folketinget) med traktaten om Den Europæiske Union.
 Desuden blev det besluttet, at der skulle udarbejdes en særlig oversigt  

 over disse bilag og notater m.v., således at overskueligheden over det  

 omfattende materiale blev lettet.
 Det samlede sideantal er således på i alt 231 sider, hvoraf de 125 sider  

 udgøres af materiale til belysning af de særlige statsretlige spørgsmål, jf.  

 kapitel E i oversigten nedenfor.
 Opmærksomheden skal særlig henledes på Justitsministeriets seneste  

 redegørelse fra marts 1992 vedrørende suverænitetsafgivelse i forbindelse med  

 Den Europæiske Union (side 200 ff.).
 Endvidere bemærkes, at der er gennemført visse redaktionelle ændringer at  

 teknisk karakter i de notater m.v., hvor paragrafhenvisningerne til den  

 endelige og underskrevne traktat om Den Europæiske Union ikke passer helt.
Det skyldes, at mange af notaterne er udarbejdet på et tidspunkt, hvor  

 unionstraktaten kun forelå i udkastform.
Ved den endelige traktat har man  

 flyttet lidt om på paragrafnummereringen, og den redaktionelle ændring  

 ajourfører blot nummereringen.
Typisk vil der være en stjernemarkering, der  

 henviser til en note med det nye artikelnummer i den endelige traktat, der er  

 bilag 5 i lovforslaget.
Med venlig hilsen Niels Hoffmeyer (EF-konsulent) Oversigt over relevante notater m.v. til belysning af traktaten om Den  

 Europæiske Union Markedsudvalg alm. del bilag 272 A.1 Udenrigsministeriet Den 28. november 1991 Medlemmerne af Folketingets Markedsudvalg og deres stedfortrædere Under henvisning til udvalgets skrivelse af 27. november 1991 (Alm. del -  

 bilag 245) fremsendes vedlagt besvarelse af det deri stillede spørgsmål nr.  

 20 vedrørende henvisningerne i artikel K*) i bestemmelserne om den fælles  

 udenrigs- og sikkerhedspolitik og i artikel H**) i bestemmelserne om  

 samarbejde om retlige og indre anliggender.
U.
Ellemann Jensen *) Art.
J. 11 i traktaten (bilag 5) ) art.
K. 8 i  

 traktaten (bilag 5) A.1 Udenrigsministeriet Nord-Gruppen Den 28. november 1991 Besvarelse af spørgsmål nr. 20 af 27. november 1991 fra Folketingets  

 Markedsudvalg (bilag 245) Spørgsmål:
 I såvel artikel K*) i bestemmelserne om den fælles udenrigs- og  

 sikkerhedspolitik som i artikel H**) i bestemmelserne om samarbejde om  

 retlige og indre anliggender er der henvisning til bestemmelserne i  

 artiklerne 137, 138-142, 146, 147, 150-153 og 157-163 i EF-traktaten (jf.  

 alm. del (91.1) bilag 180). Det nævnes i de respektive artikler K*) og H**),  

 at de ovennævnte artikler i EF-traktaten finder anvendelse på bestemmelserne  

 vedrørende den fælles udenrigs- og sikkerhedspolitik og for artikel H's**)  

 vedkommende - på de områder, der er nævnt i traktatafsnittet om retligt  

 samarbejde og indre anliggender.
 Artikel 152 i EF-traktaten, hvortil der henvises, lyder som bekendt  

 således:
 »Rådet kan anmode Kommissionen om at foretage sådanne undersøgelser,  

 som det anser for hensigtsmæssigt for at virkeliggøre de fælles mål, og om at  

 forelægge det dertil egnede forslag«.
Idet de fælles mål nævnt ovenfor må antages at være EF-traktatens mål,  

 skal man anmode om ministerens kommentarer til, at der i de to søjler om  

 mellemstatsligt samarbejde, henvises til en artikel, der drejer sig om  

 muligheden for virkeliggørelsen af EF-traktatens fælles mål.
Subsidiært skal  

 man anmode om en vurdering af hensigtsmæssigheden af at slette henvisningen  

 til artikel 152 under henvisning til det mellemstatslige samarbejdes  

 karakter.
 Svar:
1. Henvisningen i artikel K*) om den fælles udenrigs- og sikkerhedspolitik  

 (søjle 2) og i artikel H**) om det indre og retlige samarbejde (søjle 3) til  

 artiklerne 137, 138-142, 146, 147, 150-153 og 157-163 i Romtraktaten er  

 foretaget af teknisk-juridiske grunde.
De nævnte bestemmelser i Romtraktaten  

 vedrører oprettelsen og funktionen af Fællesskabets institutioner, nærmere  

 bestemt Europa-Parlamentet, Rådet, COREPER samt Kommissionen.
Henvisningen  

 til de nævnte artikler danner det formelle retsgrundlag for at kunne anvende  

 institutionerne i henholdsvis søjle 2 og søjle 3.
Institutionerne benytter ikke de kendte beslutningsprocedurer fra det  

 kommunautære samarbejde.
De relevante beslutningsprocedurer for  

 institutionerne fremgår af de enkelte artikler i henholdsvis søjle 2 og søjle  

 3. Som det fremgår af de enkelte artikler, er der tale om et mellemstatsligt  

 samarbejde, hvor man benytter de eksisterende institutioner.
 Det forholder sig på samme måde med hensyn til institutionernes  

 kompetence, idet institutionerne udelukkende har den kompetence, der er  

 tillagt dem i de enkelte bestemmelser i søjle 2 og søjle 3.
2. Hvad angår henvisningen til artikel 152 har der under forhandlingerne i  

 regeringskonferencen om den politiske union været enighed om, at det kunne  

 være nyttigt, at Rådet får mulighed for at anmode Kommissionen om at foretage  

 undersøgelser og stille egnede forslag.
Sådanne forslag skal være i  

 overensstemmelse med de mål, der nævnes i artikel A i henholdsvis søjle 2 og  

 søjle 3. *) Artikel J. 11 i traktaten (bilag 5). ) Artikel K. 8 i traktaten  

 (bilag 5).
Markedsudvalg, alm. del - bilag 455 A.2 Udenrigsministeriet Den 13. februar 1992 Medlemmerne af Folketingets Markedsudvalg og deres stedfortrædere Under henvisning til drøftelserne på mødet den 29. januar 1992 vedrørende  

 den tekniske gennemgang af traktaten om Den Europæiske Union fremsendes  

 vedlagt notat vedrørende »Enekompetence«, jf. definitionen af  

 subsidiaritetsprincippet i art. 3 B.
U.
Ellemann Jensen A.2 Udenrigsministeriet Nord-gruppen Den 13. februar 1992 NOTAT »Enekompetence«, jf. definitionen af subsidiaritetsprincippet i  

 art. 3 B Der er nærmere redegjort for subsidiaritetsprincippet i notat af 11.  

 februar 1992.
 Med hensyn til definitionen af enekompetence bemærkes følgende:
 Såfremt Fællesskabets kompetence på et område er en enekompetence, ligger  

 der heri, at medlemsstaterne er afskåret fra at handle selvstændigt.
Spørgsmålet har især haft betydning med hensyn til forhandling og  

 indgåelse af internationale aftaler og optræden i internationale  

 organisationer og på internationale konferencer.
Det har været genstand for  

 en række retssager ved EF-Domstolen.
Domstolen fastslog f.eks. allerede i  

 1975 (udtalelse i sag 1/75, OECD/ eksportkreditsagen, Samlingen af  

 EF-Domstolens afgørelser, 1975, s. 1355), at Fællesskabets kompetence til at  

 indgå aftaler inden for handelspolitikkens område, jf. art. 113, er en  

 enekompetence.
Det er Domstolens udtalelse i sag 22/70, AETR-sagen, Samlingen af  

 EF-Domstolens afgørelser, 1971 s. 41, der er afgørende for, hvornår en  

 kompetence for Fællesskabet er en enekompetence.
De afgørende præmisser har  

 følgende ordlyd:
 »Navnlig har medlemsstaterne, når Fællesskabet for at gennemføre en  

 fælles politik, der er omhandlet i traktaten, har vedtaget bestemmelser, der  

 under en eller anden form indfører fælles regler, ikke længere ret til  

 individuelt eller kollektivt at indgå forpligtelser med tredjelande, der  

 berører disse regler« (præmis 17), og »det følger af sammenhængen  

 (mellem art. 3 og art. 5), at medlemsstaterne, i det omfang fælles regler er  

 vedtaget for at gennemføre Fællesskabets mål, ikke uden for de fælles  

 institutioners rammer kan påtage sig forpligtelser, der er egnede til at  

 berøre disse regler eller ændre deres rækkevidde« (præmis 22).
 Det er disse kriterier, og navnlig den såkaldte  

 »berørerdoktrin«, der siden hen har været lagt til grund af  

 Fællesskabets institutioner i deres praksis.
Markedsudvalg, alm. del - bilag 456 A.3 Udenrigsministeriet Den 13. februar 1992 Medlemmerne af Folketingets Markedsudvalg og deres stedfortrædere Under henvisning til drøftelserne på mødet den 29. januar 1992 vedrørende  

 den tekniske gennemgang af traktaten om Den europæiske Union fremsendes  

 vedlagt notat vedrørende subsidiaritetsprincippet, herunder bevisbyrden ved  

 retssager.
U.
Ellemann Jensen A.3 Udenrigsministeriet Nord-gruppen Den 13. februar 1992 NOTAT Subsidiaritetsprincippet, herunder bevisbyrden ved retssager 1. Subsidiaritetsprincippet nævnes i art.
B i de fælles indledende  

 bestemmelser for Den Europæiske Union (den såkaldte overligger). Det gælder  

 således for samarbejdet i alle tre søjler (søjle 1: Det Europæiske  

 Fællesskab, søjle 2: den fælles udenrigs- og sikkerhedspolitik og søjle 3:  

 samarbejdet om retlige og indre anliggender).
 Subsidiaritetsprincippet defineres i art. 3 B i søjle 1 på følgende måde:
 »Fællesskabet handler inden for rammerne af de beføjelser og mål, der  

 er tillagt det ved denne Traktat.
 På de områder, som ikke hører ind under dets enekompentence, handler  

 Fællesskabet i overensstemmelse med subsidiaritetsprincippet kun hvis og i  

 det omfang målene for den påtænkte handling ikke i tilstrækkelig grad kan  

 opfyldes af Medlemsstaterne, og derfor på grund af den påtænkte handlings  

 omfang eller virkninger bedre kan gennemføres på fællesskabsplan.
Fællesskabet handler kun i det omfang, det er nødvendigt for at nå denne  

 Traktats mål.« Herudover giver subsidiaritetsprincippet sig udslag i formuleringen af de  

 enkelte konkrete bestemmelser på de forskellige samarbejdsområder, men uden  

 at selve ordet benyttes.
 2. Subsidiaritetsprincippet kan håndhæves på følgende måde:
 Det fremgar af traktatens art. 190 (uændret), at Rådets og Kommissionens  

 forordninger, direktiver og beslutninger skal begrundes og henvise til de  

 forslag og udtalelser, som skal indhentes i henhold til traktaten.
Kommissionen udøver et skøn om, hvorvidt en påtænkt handling er nødvendig  

 i henhold til subsidiaritetsprincippet.
Ved udarbejdelsen af forslag må det  

 antages, at Kommissionen vurderer, om forslaget har et sådant indhold, at det  

 skal begrundes i henhold til art. 3 B.
 Europa-Parlamentet kan under sin behandling af forslaget inddrage  

 spørgsmålet om subsidiaritetsprincippet.
Endelig skønner Rådet under sin behandling af forslaget, om  

 subsidiaritetsprincippet er overholdt.
Dette skøn udøves, når Rådet med den  

 afstemningsregel, der er gældende på det pågældende konkrete samarbejdsområde  

 (som hovedregel kvalificeret flertal) tager stilling til forslaget.
Herefter  

 kan spørgsmålet om subsidiaritetsprincippets overholdelse indbringes for  

 EF-Domstolen inden for 2 maneder efter retsaktens offentliggørelse.
3. EF-Domstolen kan i henhold til traktatens art. 173 (ændret) prøve  

 lovligheden af retsakter vedtaget af Europa-Parlamentet og Rådet i  

 fællesskab, af Rådet, af Kommissionen eller af ECB, bortset fra henstillinger  

 og udtalelser.
Enhver medlemsstat, Rådet eller Kommissionen kan anlægge et  

 sådant annullationssøgsmål ved Domstolen.
Det samme kan Europa-Parlamentet og  

 ECB med henblik på at bevare deres prærogativer.
Enhver fysisk og juridisk  

 person kan ligeledes anlægge et annullationssøgsmål, hvis den pågældende  

 enten er adressat for beslutningen, eller hvis den berører ham umiddelbart og  

 individuelt.
 EF-Domstolens behandling af et annullationssøgsmål, herunder spøgsmål om  

 bevisbyrde, sker efter de almindelige regler for retssagers behandling,  

 således som disse er fastlagt i traktaten, i Domstolens statut, i Domstolens  

 procesreglement og i Domstolens praksis.
4. Under et annullationssøgsmål vil det være op til retssagens parter at  

 løfte bevisbyrden for den eller de påstande, de nedlægger.
Hvis f.eks. en  

 medlemsstat eller en privat borger eller virksomhed anlægger et  

 annullationssøgsmål med påstand om, at en retsakt strider imod  

 subsidiaritetsprincippet, vil det i første omgang være op til sagsøgeren at  

 bevise denne påstand.
I anden omgang vil det være op til den institution, der  

 har vedtaget retsakten (normalt Rådet eller Kommissionen) at bevise, at  

 subsidiaritetsprincippet er overholdt.
5. Som det fremgår af ovenstående, er subsidiaritetsprincippet fortrinsvis  

 et princip af politisk karakter, som imidlertid i sidste instans kan  

 håndhæves ved EF-Domstolen på samme måde som traktatens øvrige grundliggende  

 principper.
Det følger af Kommissionens initiativret, at det især må være  

 Kommissionens opgave at forklare og begrunde, at subsidiaritetsprincippet er  

 overholdt i de forslag, som Kommissionen fremsætter for Rådet og  

 Europa-Parlamentet.
Markedeudvalg, alm. del - bilag 465 A.4(1) Udenrigsministeriet Den 14. februar 1992 Medlemmerne af Folketingets Markedsudvalg og deres stedfortrædere Under henvisning til drøftelserne på mødet den 29. januar 1992 vedrørende  

 den tekniske gennemgang af traktaten om Den europæiske Union fremsendes  

 vedlagt notat vedrørende samarbejdsrelationer og beslutningstyper.
U.
Ellemann Jensen A.4 (1) Udenrigsministeriet Nord-gruppen Den 14. februar 1992 NOTAT Traktaten om Den Europæiske Union Samarbejdsrelationer og beslutningstyper A.4 (1) Bilag 1 Oversigt over typer af beslutninger, Rådet kan træffe vedrørende de  

 nye eller styrkede omrader i søjle 1 (bortset fra ØMU) Markedsudvalg, alm. del - bilag 523 A.4 (2) Udenrigsministeriet Den 10. marts 199 Medlemmerne af Folketingets Markedsudvalg og deres stedfortrædere.
 Under henvisning til skrivelse af 28. februar 1992 (Alm. del - bilag 505)  

 fremsendes vedlagt besvarelse af de deri stillede spørgsmål nr. 64, 65 og 66  

 vedrørende retsaktstyper og retsgrundlag.
U.
Ellemann Jensen A.4 (2) Udenrigsministeriet Nord-gruppen Den 11. marts 1992 Besvarelse af spørgsmål nummer 64, 65 og 66 af 28. februar 1992 fra  

 Folketingets Markedsudvalg (MKU Bilag 505) Spørgsmål nr. 64:
»Skal udenrigsministerens notat af 14. februar 1992 (Markedsudvalgets  

 bilag (91.1) 465) om samarbejdsrelationer og beslutningstyper forstås  

 således, at der ikke kan vedtages forordninger, direktiver og beslutninger på  

 de områder, hvor det ikke er udtrykkeligt nævnt?» Spørgsmål nr. 65:
»Udvalget anmoder om en samlet beskrivelse af de bestemmelser i  

 Romtraktaten, som giver hjemmel til udstedelse af henholdsvis forordninger og  

 direktiver.« Spørgsmål nr. 66:
»Udvalget anmoder om en beskrivelse af mulighederne for at udstede  

 direktiver eller forordninger ved at inddrage art. 235, 100 A eller en  

 tilsvarende ekstra hjemmel sammen med bestemmelser i Romtraktaten, der ikke  

 umiddelbart giver anledning til udstedelse af bindende retsregler.« Samlet besvarelse:
Markedsudvalg, alm. del - bilag 507 A.5 Udenrigsministeriet Den 4. marts 1992 Medlemmerne af Folketingets Markedsudvalg og deres stedfortrædere Under henvisning til skrivelse af 26. februar 1992 (Alm. del - bilag 492)  

 fremsendes vedlagt besvarelse af det deri stillede spørgsmål nr. 58  

 vedrørende et notat indeholdende en oversigt over, på hvilke områder Rådet  

 træffer afgørelse med kvalificeret flertal, og på hvilke områder der træffes  

 afgørelse med enstemmighed efter traktaten om Den Europæiske Union.
U.
Ellemann Jensen A.5 Udenrigsministeriet Nord-gruppen Den 4. marts 1992 Besvarelse af spørgsmål nummer 58 af 26. februar 1992 fra Folketingets  

 Markedsudvalg (MKU Bilag 492) Spørgsmål nr. 58:
 »Under henvisning til drøftelserne på det uformelle  

 markedsudvalgsmøde den 29. januar 1992 skal udvalget udbede sig et  

 supplerende notat indeholdende en oversigt over, på hvilke områder Rådet  

 træffer afgørelse med kvalificeret flertal, og på hvilke områder der træffes  

 afgørelse med enstemmighed efter traktaten om Den Europæiske Union.
Det ville være ønskeligt, hvis notatet var opdelt på hovedområder som  

 f.eks. landbrug, fiskeri, transport, indre marked, forbrugerbeskyttelse,  

 uddannelse, kultur, ØMU-området etc.
Hertil kommer bestemmelser om retligt  

 samarbejde og den fælles udenrigs- og sikkerhedspolitik.
På alle områder angives såvel hovedreglen (kvalificeret flertal eller  

 enstemmighed) som eventuelle undtagelsesbestemmelser fra hovedreglen.« Svar:
Der vedlægges som bilag oversigt over emner og artikler, hvor Rådet  

 træffer afgørelse med henholdsvis kvalificeret flertal og enstemmighed i  

 henhold til traktaten om Den Europæiske Union.
Oversigten omfatter ikke  

 konsekvensændringerne af EKSF- og Euratomtraktaterne.
Den omfatter heller  

 ikke protokollerne om statutterne for henholdsvis ESCB, ECB samt EMI.
Det bemærkes, at afstemningsreglerne ikke kan vurderes 1øsrevet, men må  

 ses i sammenhæng med indholdet af de enkelte samarbejdsområder.
Under  

 regeringskonferenceforhandlingerne er afstemningsreglerne netop fastlagt  

 under hensyntagen til indholdet af de enkelte samarbejdsområder.
Markedsudvalg, alm. del - bilag 509 A.6 Udenrigsministeriet Den 5. marts 1992 Medlemmerne af Folketingets Markedsudvalg og deres stedfortrædere Under henvisning til skrivelse af 28. februar 1992 (Alm. del - bilag 503)  

 fremsendes vedlagt besvarelse af det deri stillede spørgsmål nr. 60 om,  

 hvorvidt protokoller og erklæringer i forbindelse med traktaten er juridisk  

 bindende for EF-Domstolen.
U.
Ellemann Jensen A.6 Udenrigsministeriet Nord-gruppen Den 5. marts 1992 Besvarelse af spørgsmål nummer 60 af 28. februar 1992 fra Folketingets  

 Markedsudvalg (MKU Bilag 503) Spørgsmål nr. 60:
»I hvilken udstrækning er protokoller og erklæringer i forbindelse  

 med traktaten juridisk bindende for EF-Domstolen?» Svar:
Der henvises til notatet til Markedsudvalget af 20. februar 1992 (se B 12)  

 vedrørende offentlighed og til regeringskonferencens slutakt.
Det fremgår af  

 dette notat og slutakten, at der er forskel på protokoller og erklæringer.  

 Protokoller er en integreret del af traktaten.
De udgør på samme måde som  

 traktatens egne artikler et retsgrundlag, der er juridisk bindende.  

 Erklæringer er som bilag knyttet til slutakten.
De udgør ikke et selvstændigt  

 retsgrundlag, men udtrykker regeringskonferencernes politiske vilje.
Markedsudvalg, alm. del - bilag 510 A.7 Udenrigsministeriet Den 5. marts 1992 Medlemmerne af Folketingets Markedsudvalg og deres stedfortrædere Under henvisning til skrivelse af 28. februar 1992 (Alm. del - bilag 503)  

 fremsendes vedlagt besvarelse af det deri stillede spørgsmål nr. 62 om,  

 hvorfor regeringen intet har gjort for at få fastlagt en procedure for det  

 videre arbejde i EF, hvis et eller flere lande skulle sige nej til  

 unionstraktaten.
U.
Ellemann Jensen A.7 Udenrigsministeriet Nord-gruppen Den 5. marts 1992 Besvarelse af spørgsmål nummer 62 af 28. februar 1992 fra Folketingets  

 Markedsudvalg (MKU Bilag 503) Spørgsmål nr. 62:
»Ministeren bedes oplyse, hvorfor regeringen intet har gjort for at  

 få fastlagt en procedure for det videre arbejde i EF, hvis et eller flere  

 lande skulle sige nej til unionstraktaten.« Svar:
 Proceduren for regeringskonferencernes indledning, forhandling og  

 afslutning fremgår af den eksisterende traktats art. 236, der har følgende  

 ordlyd:
 »Enhver medlemsstats regering eller Kommissionen kan forelægge Rådet  

 forslag til ændring af denne traktat.
 Hvis Rådet efter høring af Europa-Parlamentet og i påkommende tilfælde af  

 Kommissionen udtaler sig til fordel for afholdelsen af en konference mellem  

 repræsentanter for medlemsstaternes regeringer, indkaldes denne af Rådets  

 formand for ved gensidig overenskomst at fastlægge de ændringer, der skal  

 foretages i denne traktat.
Ændringerne træder i kraft efter at være blevet ratificeret af alle  

 medlemsstaterne i overensstemmelse med deres forfatningsmæssige  

 bestemmelser.« Proceduren for, at traktaten om Den Europæiske Union kan træde i kraft,  

 fremgår af art.
R i de fælles afsluttende bestemmelser, der har følgende  

 ordlyd:
 »1. Denne Traktat skal ratificeres af De Høje Kontraherende Parter i  

 overensstemmelse med deres forfatningsmæssige bestemmelser.  

 Ratifikationsdokumenterne deponeres hos Den Italienske Republiks regering.
2. Denne Traktat træder i kraft den 1. januar 1993, forudsat at samtlige  

 ratifikationsinstrumenter er deponeret, eller, hvis dette ikke er tilfældet,  

 den første dag i den måned, der følger efter deponeringen af det sidste  

 ratifikationsdokument.« Som det fremgår af disse bestemmelser er målet med  

 regeringskonferenceforhandlingerne at nå frem til et forhandlingsresultat,  

 som alle deltagende regeringer kan anbefale under den nationale  

 ratifikationsprocedure.
Det er da også derfor, at regeringens lovforslag, der  

 fremsættes i Folketinget den 10. marts 1992, og om hvilket der afholdes  

 folkeafstemning den 2. juni 1992, skal gøre det muligt, at traktaten om Den  

 Europæiske Union kan ratificeres af Danmark.
Markedsudvalg, alm. del - bilag 292 B.1 Udenrigsministeriet Den 3. december 1991 Medlemmerne af Folketingets Markedsudvalg og deres stedfortrædere Under henvisning til udvalgets skrivelse af 26. november 1991 (Alm. del -  

 bilag 241) fremsendes vedlagt besvarelse af de deri stillede spørgsmål nr. 17  

 vedrørende indbetaling af bøder og ikkerentebærende indskud til Fællesskabet  

 og nr. 18 vedrørende Den Europæiske Centralbanks valutareserve.
U.
Ellemann Jensen Markedsudvalget, alm. del - bilag 241 B.1 Folketingets Markedsudvalg Christiansborg, den 26. november 1991 Udvalget udbeder sig - i 110 eksemplarer - ministerens besvarelse af  

 følgende spørgsmål:
 17. I det nye udkast til ØMU-traktat (jf. bilag (91.1) 234) regnes der i  

 medfør af art. 104 B, stk. 11 med at både bøder og ikke-rentebærende indskud  

 af en passende størrelse skal indbetales til Fællesskabet, hvis en  

 medlemsstat til stadighed ikke vil rette sig efter et krav/anbefaling om at  

 nedbringe et destabiliserende underskud.
Kan ministeren oplyse udvalget om, hvilke mere konkrete beløbsstørrelser  

 man forestiller sig i indskud eller bøder? Er der tale om symbolske  

 beløbsstørrelser uden egentlig økonomisk effekt, eller er hensigten, at det  

 pågældende medlemsland skal kunne føle sig »økonomisk generet« af  

 bødens/indskuddets størrelse? Kan det oplyses, om kriterierne for bødens/indskuddets faktiske størrelse  

 skal fastsættes i følgelovgivningen, dvs. i en forordning eller i et  

 direktiv? 18. I henhold til statutten for Det Europæiske Centralbanksystem og Den  

 Europæiske Centralbank (jf. bilag (91.1) 234), skal banken have en kapital på  

 mindst 5 mia. ecu svarende til ca. 40 mia. kr., jf. art. 28. Hertil kommer,  

 at Centralbanken skal have en valutareserve på 50 mia. ecu, svarende til ca.  

 400 mia. kr., overført fra medlemsstaternes nationalbanker, jf. art. 30.
Kan man på nuværende tidspunkt sige noget om, hvor store de  

 statsfinansielle konsekvenser for Danmark vil være ved en sådan opbygning af  

 centralbankens kapital og valutareserve, idet bemærkes, at en sådan operation  

 måske kan antages at påvirke Den Danske Nationalbanks overskud og derved  

 statsfinanserne? P.u.v.
Ivar Nørgaard formand *) Artikel 104 C i traktaten (bilag 5).
B.1 Økonomiministeriet Det Økonomiske Sekretariat Den 3. december 1991 Svar til Folketingets Markedsudvalg på spørgsmål 17 og 18 af 26.  

 november 1991 Svar på spørgsmål 17:
 Størrelsesordenen for de rentefri deponeringer og bøder i forbindelse med  

 proceduren om excessive underskud i artikel 104 B,*) stk. 11, i  

 formandskabets traktatudkast af 22. november 1991 har ikke været drøftet i  

 ØMU-konferencen.
I forbindelse med drøftelserne om de samlede sanktionsmuligheder har  

 enkelte lande dog givet rent foreløbige tilkendegivelser vedrørende deres  

 ønsker om størrelsesordenen af disse sanktionsmuligheder.
Disse  

 tilkendegivelser har varieret mellem ønsker om sanktioner med udelukkende  

 symbolsk værdi til ønsker om sanktioner med reel økonomisk betydning.
 Hvorvidt bødernes og de rentefri deponeringers størrelse og eventuelle  

 kriterier for deres størrelse senere skal fastsættes i følgelovgivning, har  

 ligeledes ikke været drøftet.
 Svar på spørgsmål 18:
Ifølge artikel 28.1 i ESCB-statutten skal ECB have en startkapital på 5  

 mia. ecu.
Det er imidlertid ikke afgjort, i hvilken grad kapitalen skal  

 indbetales og i hvilken form, idet dette skal afgøres af »The Governing  

 Council«,) jf. artikel 28.3. Der kan derfor på nuværende tidspunkt ikke  

 siges noget om, hvilke og hvor store indbetalinger der skal foretages fra  

 Danmarks Nationalbank.
Også omfanget af valutareserveoverførelserne fra  

 Danmarks Nationalbank til ECB ved implementeringen af ESCB-statutten skal  

 fastlægges af »The Governing Council«,**) jf. artikel 30.
Opmærksomheden henledes dog samtidig på artikel 33 i ESCB-statutten, der  

 foreskriver fordeling af overskud og tab fra ECB.
Hvis det forudsættes, at  

 Danmarks Nationalbank modtager en andel af ECB's overskud svarende til sin  

 indbetalingsandel, og at ECB kan opnå et tilsvarende procentvis afkast af  

 sine placeringer som Danmarks Nationalbank, vil et mindre udbytte for  

 Danmarks Nationalbank svare til procenten for henlæggelser til reserver i  

 ECB. *) Artikel 104 C i traktaten (bilag 5).
 ) Styrelsesrådet i traktaten.
Markedeudvalg, alm. del - bilag 300 B.2 (1) Udenrigsministeriet Den 4. december 1991 Medlemmerne af Folketingets Markedsudvalg og deres stedfortrædere Under henvisning til udvalgets skrivelse af 29. november 1991 (Alm. del -  

 bilag 264) fremsendes vedlagt besvarelse af det deri stillede spørgsmal nr.  

 21 om, hvorvidt grundlovens § 20 giver hjemmel til at overlade EF's  

 Ministerråd beføjelse til at pålægge den danske stat en bøde.
U.
Ellemann Jensen B.2 (1) Økonomiministeriet Det Økonomiske Sekretariat Den 4. december 1991 Besvarelse af spørgsmål nr. 21 af 29. november 1991 fra Folketingets  

 Markedsudvalg (MKU Bilag 264) Spørgsmål nr. 21:
»Giver grundlovens § 20 hjemmel til at overlade EF's Ministerråd  

 beføjelse til at pålægge den danske stat en bøde i tilfælde, hvor Rådets  

 kvalificerede flertal måtte finde, at det danske statsunderskud er  

 uacceptabelt stort?» Svar:
 Spørgsmålet må antages at vedrøre forståelsen af bestemmelsen i artikel  

 104 AA,) stk. 11, i det hollandske formandskabs seneste tekstforslag  

 vedrørende Den Økonomiske Union, dokument UEM 118/91 af 28. november 1991,  

 runddelt på mødet i Folketingets Markedsudvalg den 29. november 1991.
 Efter denne bestemmelse har Rådet mulighed for at iværksætte en eller  

 flere foranstaltninger over for en medlemsstat, som har et for stort  

 statsunderskud, herunder pålægge »fines« af en passende størrelse.  

 Sådanne foranstaltninger kan iværksættes af Rådet i tilfælde af, at en  

 medlemsstat vedholdende undlader at følge Rådets anbefalinger med henblik på  

 at stabilisere sin økonomi inden for en given tidsfrist, jf. artikel 104  

 AA,*) stk. 9, jf. stk. 8.
 Ordet »fines« er flertalsformen af det engelske ord  

 »fine«, der kan oversættes til bøde eller bod.
Realiteten efter forslaget er, at Rådet under de angivne betingelser skal  

 kunne pålægge en medlemsstat en økonomisk forpligtelse.
Den forpligtelse, som  

 Danmark i givet fald påtager sig, kan således beskrives som en såkaldt  

 suspensivt betinget pligt (altså en pligt, der først bliver aktuel, når  

 betingelsen er opfyldt) til at betale et pengebeløb, hvis størrelse til sin  

 tid skal fastsættes af Rådet, men som skal være »passende«.
 Det kan således ikke antages, at der er tale om overladelse af beføjelser  

 som nævnt i grundlovens § 20, men (alene) om påtagelse af en forpligtelse,  

 som er omfattet af grundlovens § 19.
 *) Artikel 104 C i traktaten (bilag 5).
Markedeudvalg, alm. del - bilag 324 B.2 (2) Udenrigsministeriet Den 9. december 1991 Medlemmerne af Folketingets Markedsudvalg og deres stedfortrædere Under henvisning til skrivelse af 4. december 1991 (Alm. del - bilag 299)  

 fremsendes vedlagt et af Justitsministeriet udarbejdet svar på de deri  

 stillede spørgsmål nr. 23 om, hvilken dansk myndighed, jf. grundlovens § 20,  

 der har beføjelse til at pålægge den danske stat en bøde, hvis  

 lovgivningsmagten vedtager en finanslov med et stort budgetunderskud, og  

 spørgsmål nr. 24 om, hvorvidt den i ØMU-traktatens udkast art. 104 B*) nævnte  

 bøde er en sanktion.
Knud Enggaard *) Artikel 104 C i traktaten (bilag 5).
B.2 (2) Justitsministeriet Lovafdelingen Den 6. december 1991 Udenrigsministeriet Udenrigsministeriet har anmodet Justitsministeriet om bidrag til  

 besvarelse af spørgsmål 23 og 24 af 4. december 1991 (Alm. del - bilag 299)  

 fra Folketingets Markedsudvalg Spørgsmålene har følgende ordlyd:
 Spørgsmål nr. 23:
»Hvilken dansk myndighed, jf. grundlovens § 20, har beføjelse til at  

 pålægge den danske stat en bøde, hvis lovgivningsmagten vedtager en finanslov  

 med et stort budgetunderskud? Der henvises til følgende udtalelse hos Alf Ross, Dansk  

 Statsforfatningsret, 3. udgave, v.
Ole Espersen, s. 409 »Hvis den magt,  

 der overlades det internationale organ, er i strid med grundloven på den  

 måde, at en sådan magt efter sit materielle indhold ikke vil kunne tillægges  

 et tilsvarende dansk organ, falder ordningen uden for Grundlovens § 20.
 Man kan også udtrykke forholdet således:
Grundlovens § 20 tilsigter at gøre det muligt uden grundlovsændring at  

 substituere et internationalt organ for et dansk - altså at træffe egenartede  

 bestemmelser vedrørende den personelle og processuelle kompetence; derimod  

 ikke at gøre det muligt at udstyre det internationale organ med  

 magtbeføjelser, der ikke kunne tillægges en tilsvarende dansk  

 myndighed«.' Spørgsmål nr. 24:
»Er den i ØMU-traktatens udkast (bilag (91.1) 288) art. 104 B,*)  

 nævnte bøde en sanktion?» I den anledning skal man meddele, at spørgsmålene efter  

 Justitsministeriets opfattelse samlet kan besvares således:
»1. Efter bestemmelserne i artikel 104 B*) i det foreliggende udkast  

 til traktat om en Økonomisk og Monetær Union, skal medlemsstaterne undgå  

 betydelige (excessive) budgetunderskud.
Forekommer der sådanne  

 budgetunderskud, kan Rådet efter en nærmere beskrevet procedure (art. 104  

 B,*) stk. 11, jf. stk. 9) bringe en af flere foranstaltninger i anvendelse,  

 herunder pålægge medlemslandet som sådant en økonomisk reaktion (»Impose  

 fines of an appropriate size«).
 Den i bestemmelsen beskrevne ordning kan give anledning til nogen tvivl i  

 relation til spørgsmålet om, hvorvidt der alene er tilsigtet at pålægge  

 medlemsstaterne en almindelig folkeretlig forpligtelse til at rette op på  

 budgetunderskuddet og betale den pålagte økonomiske bøde eller bod, eller om  

 der er tilsigtet en mere vidtgående ordning.
Afgørelsen af spørgsmålet må bero på en nærmere fortolkning af  

 bestemmelsen i stk. 11 og de øvrige regler i traktatudkastets art. 104 B.*) 2. Efter grundlovens § 20 kan beføjelser, som efter grundloven tilkommer  

 rigets myndigheder, ved lov i nærmere bestemt omfang overlades til  

 mellemfolkelige myndigheder, der er oprettet ved gensidig overenskomst med  

 andre stater til fremme af mellemfolkelig retsorden og samarbejde.
 Om bestemmelsens anvendelsesområde anfører Henrik Zahle, Dansk  

 Forfatningsret 2, side 141, bl.a. følgende:
»Det karakteristiske for de organisationer, som omfattes af  

 grundlovens § 20, er,  at  der til disse organisationer er overført  

 beføjelser, som i henhold til medlemsstaternes forfatninger skulle udøves af  

 nationale myndigheder,  at  disse beføjelser i stedet udøves af den  

 internationale organisations myndigheder, men således,  at  virkningen  

 af den internationale organisations myndigheders retsakter er den samme, som  

 stammede disse retsakter fra nationale myndigheder.
Sådanne organisationer  

 betegnes  supranationale  organisationer.« Afgørende for, om en international organisation betegnes som supranational  

 og som sådan har fået overladt beføjelser, der tilkommer den enkelte stat, er  

 således ikke alene, om organisationen kan træffe afgørelser, som er bindende  

 for medlemsstaten, men også en række andre omstændigheder.
 Om adgangen til at træffe bindende afgørelser for medlemsstaten anfører  

 Zahle a. st. side 136 bl.a. følgende:
»Men Danmark kan endvidere i medfør af grundlovens § 19 tilslutte sig  

 organisationer, hvor beslutning træffes af  flertal.  I De Forenede  

 Nationers plenarforsamling (generalforsamling) vedtages beslutninger i  

 vigtige spørgsmål med et kvalificeret flertal på to tredjedele af de  

 tilstedeværende og stemmeafgivende medlemmer, i andre spørgsmål med simpelt  

 flertal, FN-pagten, art. 18. Plenarforsamlingens beslutninger er ikke  

 bindende.
FN's sikkerhedsråd, der har 15 medlemmer har efter FN-pagten kap.  

 7, kompetence til at træffe for medlemsstaterne bindende beslutninger, og  

 disse beslutninger kan således binde medlemsstater, der ikke engang er  

 repræsenteret i rådet.
At en organisation kan træffe beslutninger bindende for medlemsstater,  

 bringer ikke nødvendigvis organisationen ind under grundlovens § 20, men  

 denne kompetence har betydning for bedømmelsen af, om Folketingets samtykke  

 skal indhentes i henhold til grundlovens § 19, stk. 1 » Den udtalelse, som citeres i spørgsmålet, må på samme måde ses i  

 sammenhæng med, hvad der i øvrigt anføres om overladelse af beføjelse til  

 mellemfolkelige myndigheder og om forholdet mellem grundlovens § 19, stk. 1,  

 og § 20.
 A. st. side 409 anfører Alf Ross følgende:
»Grdl. § 20 må afgrænses såvel »nedad« dvs. overfor  

 ordninger der ikke efter almindelige regler forudsætter grundlovsændring og  

 derfor kan gennemføres ved simpel lov, som »opad«, dvs. overfor  

 ordninger der efter almindelige regler forudsætter grundlovsændring men ikke  

 dækkes af reglerne i grdl. § 20 og derfor kun kan transformeres ad  

 grundlovsvejen.
Imellem disse to grænser ligger § 20-ordningerne der kan  

 gennemføres ved kvalificeret lov som nærmere angivet i paragraffen.
»Nedenfor« grdl. § 20 falder alle de typiske internationale  

 organisationer, hvor de af organisationens organer trufne beslutninger på  

 sædvanlig måde må transformeres via danske myndigheder for at få virkning som  

 dansk ret.
Dette gælder selvom organisationen i anden henseende frembyder  

 atypiske træk, f.eks. derved at der uden tilslutning fra dansk side kan  

 træffes beslutninger der er bindende for Danmark.
Dette er f.eks. tilfældet i  

 de Forenede Nationers Sikkerhedsråd og i den Internationale Domstol.
Også i  

 disse situationer taler man undertiden om suverænitetsindskrænkning, men  

 suverænitetsindskrænkninger af denne art falder udenfor grdl. § 20.' Herefter følger det afsnit, hvor Alf Ross beskriver de ordninger, der  

 falder »ovenfor« grundlovens § 20, og hvorfra den i spørgsmålet  

 citerede udtalelse er hentet.
 3. Spørgsmålet, om den i artikel 104 B,*) stk. 11, nævnte bøde eller bod  

 (»fine«) er en sanktion eller har karakter af en anden form for  

 foranstaltning over for en medlemsstat (jf. udtrykket »measures« i  

 indledningen til stk. 11), er et spørgsmål af terminologisk karakter, der  

 ikke har betydning for vurderingen af spørgsmålet om forholdet til  

 grundlovens § 20.
 4. Bestemmelsen i art. 104 B*) findes i traktatudkastets Title Vl -  

 ECONOMIC AND MONETARY POLICY under kapitel 1: ECONOMIC POLICY.
Bestemmelserne i dette kapitel retter sig mere generelt mod  

 medlemslandenes økonomiske politik og betydningen af den økonomiske politik i  

 et medlemsland for de øvrige medlemslande.
Bestemmelserne tager sigte på, at  

 medlemslandene som sådan og ikke de enkelte borgere, f.eks. større  

 virksomheder i medlemslandene, skal tilpasse deres nationale økonomier til de  

 øvrige medlemslandes.
Efter bestemmelsen i artikel 104 B,*) stk. 11, pålægges de nævnte  

 »fines« ved en rådsbeslutning, der er rettet til medlemsstaten.  

 Efter EØF-traktatens artikel 189, stk. 4, (der ikke ændres ved de foreslåede  

 traktatudkast), er en beslutning bindende i alle enkeltheder for dem, den  

 angiver at være rettet til.
Den beslutning, der kan træffes efter  

 bestemmelsen i artikel 104 B,*) stk. 11, retter sig som nævnt alene til et  

 medlemsland og kan efter sit indhold og karakter ikke skabe rettigheder for  

 borgerne, som skal beskyttes af de nationale domstole, eller i øvrigt få  

 direkte betydning for den enkelte borger.
Beslutningen efter stk. 11, jf.  

 stk. 9, er derfor ikke umiddelbart anvendelig.
Hvis en medlemsstat ikke opfylder sine traktatmæssige forpligtelser til at  

 betale den nævnte »fine«, vil den således ikke kunne inddrives ved  

 de nationale domstole.
Derimod vil den pågældende medlemsstat naturligvis  

 kunne sagsøges for traktatkrænkelse ved EF-Domstolen efter EØF-traktatens  

 artikel 169 og 170. Det forudsættes i den forbindelse, at Danmark ikke er  

 forpligtet til og ikke kan pålægges pligt til at træffe foranstaltninger  

 efter artikel 5 med henblik pa at skabe grundlag for en umiddelbar  

 inddrivelse af bøden eller boden ved danske domstole.
Den forpligtelse, der ved artikel 104 B*) pålægges medlemslandene med  

 hensyn til at rette op på betydelige budgetunderskud, og forpligtelsen til at  

 betale en eventuel bod har derfor alene karakter af en almindelig folkeretlig  

 forpligtelse, hvis fastsættelse kan overlades til EF efter bestemmelsen i  

 grundlovens § 19, stk. 1, på samme måde, som Danmark i øvrigt har overladt  

 det til internationale organisationer at træffe bindende afgørelser for  

 Danmark.
Det gælder for eksempel som nævnt ovenfor under pkt. 2 med hensyn  

 til FN's sikkerhedsråds afgørelser og med hensyn til de afgørelser, der  

 træffes af Den Europæiske Menneskerettighedsdomstol efter artikel 50 i Den  

 Europæiske Menneskerettighedskonvention om staternes erstatningspligt over  

 for den, hvis interesser en stat findes at have krænket.
5. På den baggrund er det regeringens opfattelse, at bestemmelserne i  

 traktatudkastets art. 104 B*) ikke er omfattet af grundlovens § 20. Der er  

 tale om almindelige folkeretlige forpligtelser, som Danmark kan påtage sig  

 allerede i medfør af bestemmelsen i grundlovens § 19, stk. 1.' Hans Engell / Christian Trønning *) Artikel 104 C i traktaten (bilag 5).
Markedsudvalg, alm. del - bilag 481 B.2 (3) Udenrigsministeriet Den 21. februar 1992 Medlemmerne af Folketingets Markedsudvalg og deres stedfortrædere Under henvisning til drøftelserne på mødet den 29. januar 1992 vedrørende  

 den tekniske gennemgang af traktaten om Den Europæiske Union fremsendes  

 vedlagt notat vedrørende bod/bøde.
U.
Ellemann Jensen B.2 (3) Udenrigsministeriet Nord-gruppen Den 21. februar 1992 NOTAT Traktaten om Den Europæiske Union Bod/Bøde Traktaten om Den Europæiske Union indeholder i art. 104 C, stk. 11, og  

 art. 171, stk. 2, bestemmelser om bod eller bøde.
Markedsudvalg, alm. del - bilag 519 B.2(4) Udenrigsministeriet Den 9. marts 1992 Medlemmerne af Folketingets Markedsudvalg og deres stedfortrædere Under henvisning til skrivelse af 24. februar 1992 (Alm. del - bilag 487)  

 fremsendes vedlagt besvarelse af det deri stillede spørgsmål nr. 57  

 vedrørende de bøder eller tvangsbøder, som Den Europæiske Centralbank efter  

 nærmere bestemmelser herom i Rådet, er berettiget til at pålægge  

 foretagender.
U.
Ellemann Jensen B.2(4) 1 bilag Udenrigsministeriet Nord-gruppen Den 9. marts 1992 Besvarelse af spørgsmål nummer 57 af 24. februar 1992 fra Folketingets  

 Markedsudvalg (MKU Bilag 487) Spørgsmål nr. 57:
 »Idet der henvises til Udenrigsministeriets notat af 21. februar 1992  

 (bilag (91.1) 481) vedrørende bod/bøder i traktaten om Den Europæiske Union,  

 skal man anmode om en forklaring på, hvorfor der i notatet ikke er omtalt de  

 bøder eller tvangsbøder, som Den Europæiske Centralbank efter nærmere  

 bestemmelser herom i Rådet er berettiget til at pålægge foretagender, jf.  

 traktatens artikel 108 A, stk. 3, samt artikel 34, stk. 3, i statutten for  

 Den Europæiske Centralbank.
Kan der siges noget nærmere om, hvilke foretagender der af Centralbanken  

 kan idømmes bøder, og i givet fald hvilke handlinger/undladelse af handlinger  

 der udløser en evt. bøde.« Svar:
 Baggrunden for, at det i spørgsmålet nævnte notat beskriver de  

 bestemmelser om bod eller bøde, der findes i art. 104 C, stk. 11, og art.  

 171, stk. 2, i traktaten om Den Europæiske Union, er, at det netop var disse  

 to bestemmelser, der var genstand for drøftelse på mødet med Folketingets  

 Markedsudvalg den 29. januar 1992 vedrørende den tekniske gennemgang af  

 traktaten.
 Herudover er det korrekt, at Den Europæiske Centralbank efter overgangen  

 til tredje fase af Den Økonomiske og Monetære Union på visse nærmere vilkår  

 kan pålægge kreditinstitutter m.v. i de lande, der deltager i den tredje  

 fase, bøder.
 Der henvises til vedlagte bidrag fra Nationalbanken om art. 34, stk. 3, i  

 statutten for Den Europæiske Centralbank.
B.2 (4) Danmarks Nationalbank Internationalt kontor Den 9. marts 1992 Bidrag til besvarelse af spørgsmål nr. 57 af 24. februar 1992 fra  

 Markedsudvalget til udenrigsministeren I henhold til artikel 34.3 i protokollen om statutten for Det Europæiske  

 System af Centralbanker (ESCB) og Den Europæiske Centralbank (ECB) i  

 traktaten om Den Europæiske Union skal Rådet træffe beslutning om, inden for  

 hvilke grænser og på hvilke vilkår ECB skal være berettiget til at pålægge  

 bøder eller eventuelle tvangsbøder.
En sådan beslutning skal ifølge  

 statuttens artikel 42 træffes med kvalificeret flertal straks efter  

 beslutningen om overgangen til tredje fase og efter høring af ECB og  

 Europa-Parlamentet eller efter en henstilling fra ECB og høring af  

 Europa-Parlamentet og Kommissionen.
Der vil derfor først til den tid foreligge noget mere konkret om, hvilke  

 handlinger/undladelse af handlinger der kan udløse en eventuel bøde.
Afhængig  

 af Rådsbeslutningens udformning vil bøder kunne komme på tale over for de  

 kreditinstitutter m.v., der bliver omfattet af de forordninger og  

 beslutninger, som ECB vil skulle vedtage som grundlag for den praktiske  

 gennemførelse af den monetære politik.
 Det skal for god ordens skyld bemærkes, at retstvister mellem ECB og  

 kreditinstitutte m.v. er underlagt domstolskontrol, jf. artikel 35 i  

 statutten.
Markedsudvalg, alm. del - bilag 317 B.3 Udenrigsministeriet Den 5. december 1991 Medlemmerne af Folketingets Markedsudvalg og deres stedfortrædere Under henvisning til skrivelse af 4. december 1991 (Alm. del - bilag 299)  

 fremsendes vedlagt besvarelse af det deri stillede spørgsmål nr. 25 om,  

 hvorvidt regeringen kan acceptere, at der træffes flertalsbeslutninger i  

 henhold til ØMU-udkastets art. 73.
U.
Ellemann Jensen B.3 Udenrigsministeriet Nord-Gruppen Den 5. december 1991 Besvarelse af spørgsmål nummer 25 af 4. december 1991 fra Folketingets  

 Markedsudvalg (MKU Bilag 299) Spørgsmål nr. 25:
»Kan regeringen acceptere, at de meget væsentlige udenrigspolitiske  

 beslutninger i henhold til ØMU-udkastets artikel 73 træffes ved  

 flertalsbeslutninger?» Svar:
 Ja, idet bestemmelsen svarer til, hvad der allerede i dag følger af  

 traktatens almindelige regler.
Markedsudvalg alm. del bilag 376 B.4 Udenrigsministeriet Den 20. december 1991 Medlemmerne af Folketingets Markedsudvalg og deres stedfortrædere Under henvisning til udvalgets skrivelse af 27. november 1991 (Alm. del -  

 bilag 244) fremsendes vedlagt besvarelse af det deri stillede spørgsmål nr.  

 19 om, hvorvidt den særlige danske skattekontrolbestemmelse vedrørende  

 danskeres indskud i andre EF-landes banker må antages at være omfattet af den  

 nye artikel 73 C*), stk. 1, i ØMU-traktaten.
U.
Ellemann Jensen *) Artikel 73 D i traktaten (bilag 5).
B.4 Økonomiministeriet Det Økonomiske Sekretariat Den 20. december 1991 Spørgsmål 19:
 I den nye art. 73 C*) i den reviderede ØMU-traktat (alm. del (91.1) bilag  

 234) nævnes det i stk. 1, at medlemsstaterne kan anvende de relevante  

 skattebestemmelser, der skelner mellem de skatteydere, der ikke er i samme  

 situation med hensyn til bopæl eller det sted, hvor deres kapital er  

 placeret.
Kan ministeren bekræfte, at den særlige danske skattekontrolbestemmelse  

 vedrørende danskeres indskud i andre EF-landes banker der blev besluttet i  

 forbindelse med det såkaldte kapitalliberaliseringsdirektiv i 1988, må  

 antages at være omfattet af den nye art. 73 C*), stk. 1, i ØMU-traktaten,  

 hvorved den særlige danske bestemmelse bliver en del af traktaten? Svar:
 De nuværende danske skattekontrolprocedurer i forhold til privates  

 bankindskud eller værdipapirdepoter i banker i andre EF-lande har deres  

 EF-retlige hjemmel i artikel 4 stk. 1, i fjerde  

 kapitalliberaliseringsdirektiv.
 Substansen i artikel 4, stk. 1, er i den nye traktat indeholdt i punkt b i  

 første stykke i den i spørgsmålet omtalte artikel 73 C). De nuværende  

 skattekontrolprocedurer vil derfor være dækket heraf.
 *) Artikel 75 D i traktaten (bilag 5).
Markedsudvalg alm. del bilag 393 B.5 Udenrigsministeriet Den 9. januar 1992 Medlemmerne af Folketingets Markedsudvalg og deres stedfortrædere Under henvisning til skrivelse af 23. december 1991 (Alm. del - bilag 379)  

 fremsendes vedlagt besvarelse af det heri stillede spørgsmål nr. 31 om,  

 hvorvidt bestemmelsen om, at Danmark skal notificere sin holdning til 3. fase  

 af ØMU over for Rådet, betyder, at der skal afholdes folkeafstemning herom  

 inden december 1996.
Poul Schluter B.5 Udenrigsministeriet Nord-Gruppen Den 9. januar 1992 Besvarelse af spørgsmål nummer 31 af 23. december 1991 fra  

 Folketingets Markedsudvalg (MKU Bilag 379) Spørgsmål 31:  Ad traktaten (jf. bilag 369) »Betyder betemmelsen om, at Danmark skal notificere sin holdning til  

 3. fase af ØMU over for Rådet, at der skal afholdes folkeafstemning herom  

 inden december 1996?» Svar:
 Det fremgår af de indledende betragtninger i protokollen om visse  

 bestemmelser vedrørende Danmark, at den danske grundlov indeholder  

 bestemmelser, der kan indebære en folkeafstemning i Danmark forud for  

 Danmarks deltagelse i tredje fase af Den Økonomiske og Monetære Union.
 Det fremgår af punkt 1 i protokollen, at den danske regering underretter  

 Rådet om sin holdning vedrørende deltagelse i tredje fase af Den Økonomiske  

 og Monetære Union, inden der træffes afgørelse om tidspunktet for  

 indledningen af denne fase i henhold til artikel 109 i, i traktaten.
 Som nævnt på mødet i Folketingets Markedsudvalg den 13. december 1991 er  

 regeringen indstillet på at drøfte tilrettelæggelsen af den danske  

 beslutningsprocedure ved overgangen til den tredje fase indgående med  

 Folketingets Markedsudvalg, når spørgsmålet til den tid bliver aktuelt.
Markedsudvalg, alm. del - bilag 502 B.6 Udenrigsministeriet Den 28. februar 1992 Medlemmerne af Folketingets Markedsudvalg og deres stedfortrædere Under henvisning til drøftelserne på mødet den 29. januar 1992 vedrørende  

 den tekniske gennemgang af traktaten om Den Europæiske Union fremsendes  

 vedlagt notat om artikel 73 D.
U.
Ellemann Jensen B.6 Økonomiministeriet Skatteministeriet Den 28. februar 1992 Notat til Folketingets Markedsudvalg om artikel 73 D i traktaten om  

 Den Europæiske Union Om de enkelte paragraffer i artikel 73 D kan følgende oplyses:
Ad stk. 1 a).  På regeringskonferencen om økonomisk og monetær  

 union udtrykte en række medlemslande bekymring for, at Artikel 73 B kunne  

 fortolkes som dækkende ikke kun restriktioner på kapitalbevægelser, men også  

 skatteforhold.
Hvis dette var tilfældet, kunne artiklen have vidtgående  

 virkninger for skattebestemmelser i alle medlemslande, der skelner mellem  

 skatteyderes bopæl og de steder, hvor kapital bliver investeret.
Dette kunne  

 resultere i både stort tab af provenu og skattebegrundede forvridninger.  

 Artikel 73 B kunne også have uhensigtsmæssige virkninger for en række  

 dobbeltbeskatningsaftaler såvel som for skattebaseret statsstøtte godkendt af  

 Kommissionen.
Formålet med indsættelse af stk. 1.a) i Artikel 73 D er, at  

 Artikel 73 B ikke kan fortolkes på den således uønskede måde.
I en erklæring  

 til stk. 1.a) i Artikel 73 D har konferencen tilkendegivet, at  

 »medlemsstaternes ret til at anvende de relevante bestemmelser i deres  

 skattelovgivning som nævnt i artikel 73 D, stk. 1, litra a), i traktaten om  

 Oprettelse af Det Europæiske Fællesskab kun finder anvendelse på de  

 bestemmelser, der findes ved udgangen af 1993.« Ad stk. 1.b).  Denne bestemmelse beskytter medlemsstaternes  

 rettigheder til at foretage alle fornødne foranstaltninger for at forhindre  

 overtrædelse af national lovgivning og nationale bestemmelser, især på  

 skatteområdet og for såvidt angår tilsyn med finansielle institutioner.
Den  

 beskytter også medlemsstaternes ret til at pålægge restriktioner på grund af  

 »offentlig orden«, hvilket er et EF-retligt begreb, der skal  

 fortolkes snævert som omfattende alvorlige trusler mod grundlæggende  

 samfundshensyn eller offentlig sikkerhed.
Dette er nødvendigt for at sikre,  

 at bestemmelserne om kapitalens fri bevægelighed ikke kommer på tværs af  

 medlemslandenes ret til at forhindre overtrædelse af nationale love og  

 reguleringer, f.eks. med hensyn til tilsyn med finansielle institutioner.
 Ad stk. 2.  Denne bestemmelse sikrer, at regler om kapitalens fri  

 bevægelighed ikke forhindrer indførelse eller opretholdelse af restriktioner  

 på etablering, i det omfang sådanne restriktioner er tilladt andre steder i  

 traktaten.
 Ad stk. 3.  Denne bestemmelse har til hensigt at sikre, at  

 undtagelser, der er tilladt i medfør af stk. 1 og 2, ikke kan misbruges til  

 at iværksætte arbitrære restriktioner i strid med Artikel 73 B.
Markedsudvalg, alm. del - bilag 384 B.7(1) Udenrigsministeriet Den 20. december 1991 Medlemmerne af Folketingets Markedsudvalg og deres stedfortrædere Under henvisning til drøftelserne på mødet i Folketingets Markedsudvalg  

 den 13. december 1991 fremsendes vedlagt notat vedrørende bestemmelserne om  

 den sociale dimension i traktatteksten til Den Politiske Union.
U.
Ellemann Jensen B.7(1) Udenrigsministeriet Nord-Gruppen Den 20. december 1991 Notat Regeringskonferencen om Den Politiske Union.
Traktatens bestemmelser om  

 den sociale dimension Traktatens bestemmelser om den sociale dimension styrkes i forhold til den  

 eksisterende traktats bestemmelser som ændret ved Fællesakten.
Dette sker på  

 følgende måde:
 I artikel 2 nævnes det udtrykkeligt, at et højt beskæftigelsesniveau, et  

 højt socialt beskyttelsesniveau og højnelse af levestandarden og  

 livskvaliteten hører til blandt de tværgående målsætninger for Fællesskabets  

 virksomhed.
 I øvrigt opretholdes de gældende bestemmelser i artikel 117-122 uændret.  

 Disse bestemmelser udgør altså fortsat retsgrundlag for samarbejdet imellem  

 alle 12 medlemslande.
 Til traktaten knyttes en protokol om arbejdsmarkeds- og socialpolitik.  

 Denne protokol er en integreret del af traktaten, der indgås imellem alle 12  

 medlemslande.
Det fremgår af protokollen, at alle 12 medlemslande er enige om at  

 bemyndige 11 medlemslande til at anvende Fællesskabets institutioner,  

 beslutningsprocedurer og mekanismer til et videregående samarbejde på dette  

 område.
Protokollen indeholder de tre undtagelser, der gælder for UK med  

 hensyn til det videregående samarbejde om den sociale dimension.
Disse tre  

 undtagelser er:
 - UK deltager ikke i drøftelserne og vedtagelserne i Rådet af  

 Kommissionens forslag.
- afstemningsreglerne i artikel 148, stk. 2, tilpasses således, at UK's  

 stemmer trækkes fra på forhånd.
Dette betyder, at vedtagelse med kvalificeret  

 flertal sker med 44 stemmer ud af 66 (normalt 54 ud af 76). Vedtagelse med  

 enstemmighed (og ændring af Kommissionens forslag) kræver tilslutning fra de  

 11 medlemslande.
 - de retsakter, som Rådet vedtager på denne måde, gælder ikke for UK.
Til protokollen knyttes en aftale om indholdet af det videregående  

 samarbejde om den sociale dimension.
Aftalen indgås blandt de 11  

 medlemslande, dvs. med undtagelse af UK.
Denne aftale er på samme måde som  

 protokollen en integreret del af traktaten.
Indholdet af aftalen blandt de 11 medlemslande svarer nøje til de forslag  

 til traktatbestemmelser om arbejdsmarkeds- og socialpolitik, som var  

 indeholdt i det hollandske formandskabs samlede traktatudkast, der blev  

 fremlagt forud for Det Europæiske Råds møde i Maastricht.
Dette gælder både  

 med hensyn til emner, som kan besluttes med kvalificeret flertal, emner, som  

 kan besluttes med enstemmighed, undtagne emner samt med hensyn til  

 arbejdsmarkedets parters placering og rolle.
Disse forslag er der ved flere lejligheder redegjort for både under  

 formelle og uformelle møder med Folketingets Markedsudvalg.
Det væsentligste  

 indhold er følgende:
 Anvendelsesområdet falder i tre dele:
- for det første de emner, hvor Rådet kan træffe afgørelser med  

 kvalificeret flertal og samarbejdsprocedure.
Disse emner er nævnt i artikel  

 118, stk. 1, og er: forbedring af især arbejdsmiljøet for at beskytte  

 arbejdstagernes sikkerhed og sundhed, arbejdsvilkårene, information og høring  

 af arbejdstagerne, lige muligheder for mænd og kvinder på arbejdsmarkedet og  

 lige behandling i arbejdet, erhvervsmæssig integration af personer, der er  

 udstødt fra arbejdsmarkedet (med forbehold for bestemmelsen om  

 erhvervsuddannelse), - for det andet de emner, hvor Rådet kan træffe afgørelser med  

 enstemmighed.
Disse emner er nævnt i artikel 118, stk. 2, og er:  

 arbejdstagernes sociale sikring og sociale beskyttelse, beskyttelse af  

 arbejdstagere ved ophævelse af en arbejdskontrakt, repræsentation af og  

 kollektivt forsvar for arbejdstagernes og arbejdsgivernes interesser  

 (herunder medbestemmelse), beskæftigelsesvilkår for tredjelandsstatsborgere,  

 der lovligt opholder sig på Fællesskabets område, finansielle bidrag til  

 beskæftigelsesfremme og jobskabelse, uden at dette dog griber ind i  

 bestemmelserne vedrørende Socialfonden, - for det tredje de emner, som ikke kan reguleres efter artikel 118. Disse  

 emner er nævnt i artikel 118, stk. 6, og er: 1ønforhold, organisationsret,  

 strejkeret eller ret til lockout.
Subsidiaritetsprincippet, som er defineret i artikel 3 B, finder også  

 anvendelse med hensyn til det videregående samarbejde om den sociale  

 dimension.
Dette fremgår også af formuleringerne af de enkelte bestemmelser i  

 aftalen (artikel 117, artikel 118, artikel 118A, artikel 118 B, artikel 118  

 C).
 Direktiver, som vedtages i henhold til artikel 118, er minimumsdirektiver.  

 Dette fremgår af artikel 118, stk. 2.
Direktiver kan gennemføres ved nationale kollektive overenskomster.
Dette  

 fremgår af artikel 118, stk. 4.
Beslutningsmekanismen i aftalen om det videregående samarbejde om den  

 sociale dimension er baseret på de forslag, som arbejdsmarkedets parter på  

 europæisk plan selv har været enige om at fremlægge.
Denne  

 beslutningsmekanisme er nævnt i artiklerne 118 A, 118 B og 118 C.
Den giver  

 arbejdsmarkedets parter en fremtrædende rolle samtidig med, at Kommissionens  

 initiativret opretholdes.
Kommissionen skal således høre parterne både om  

 mulige retningslinjer for en Fællesskabsindsats og om selve forslagene.  

 Parterne kan meddele Kommissionen, at de selv ønsker et emne reguleret ved  

 overenskomst.
I så fald har parterne 9 måneder hertil.
Overenskomsterne kan  

 iværksættes ved en afgørelse, som Rådet træffer på forslag af Kommissionen,  

 hvis parterne måtte ønske det.
Markedsudvalg, alm. del - bilag 489 B.7(2) Udenrigsministeriet Den 24. februar 1992 Medlemmerne af Folketingets Markedsudvalg og deres stedfortrædere Under henvisning til drøftelserne på mødet den 29. januar 1992 vedrørende  

 den tekniske gennemgang af traktaten om Den Europæiske Union fremsendes  

 vedlagt notat vedrørende social- og arbejdsmarkedspolitikken.
U.
Ellemann Jensen B.7(2) Udenrigsministeriet Nord-Gruppen Den 24. februar 1992 N O T A T Traktatteksten vedrørende Den Europæiske Union.
Social- og  

 arbejdsmarkedspolitikken.
I notat af 20. december 1991 er der i generel form redegjort for  

 traktatens bestemmelser om social- og arbejdsmarkedspolitikken.
Som  

 supplement hertil, med særlig vægt på aftalens artikel 2, kan følgende  

 fremhæves:
Aftalens artikel 2 må, som også udtrykkeligt tremhævet i artiklen, ses i  

 sammenhæng med aftalens artikel 1, som nærmere beskriver målene for  

 Fællesskabets (de 11 medlemslandes) social- og arbejdsmarkedspolitik.
Også  

 henvisningen til Socialpagten af 1989, som indeholdt i aftalens præambel, har  

 betydning i den forbindelse.
 Artikel 2 indeholder de midler, som forudses anvendt for at virkeliggøre  

 ovennævnte mål.
 Det middel, som generelt skal anvendes af Fællesskabet, fremgar af stk. 2.  

 Det vil være et Rådsdirektiv vedtaget i henhold til Traktatens artikel 189 C  

 (vedtagelse efter sædvanlig samarbejdsprocedure med Europa-Parlamentet og med  

 kvalificeret flertal i Rådet) og på de delområder, som fremgår af stk. 1.  

 Direktiver vedtaget med kvalificeret flertal vil således kunne anvendes  

 vedrørende forbedring af især arbejdsmiljøet for at beskytte arbejdstagernes  

 sikkerhed og sundhed, arbejdsvilkårene, information og høring af  

 arbejdstagerne, lige muligheder for mænd og kvinder på arbejdsmarkedet og  

 ligebehandling i arbejdet samt erhvervsmæssig integration af personer, der er  

 udstødt fra arbejdsmarkedet.
De delområder, som er opregnet, svarer til emneområderne i ovennævnte  

 Socialpagt, og en nærmere udfyldning heraf er skitseret i pagten, som  

 vedlægges.
Arbejdsmiljø er således bl.a. behandlet i pagtens pkt. 19,  

 arbejdsvilkårene i pkt. 7-9, information og høring i pkt. 17-18,  

 ligebehandling i pkt. 16 og erhvervsmæssig integration i pkt. 26.
Det fremgår i øvrigt af stk. 2, at direktiverne skal indeholde  

 minimumsforskrifter og gennemføres gradvis under hensyn til de vilkår og  

 tekniske bestemmelser, der gælder i hver af medlemsstaterne.
Denne  

 bestemmelse ligesom bestemmelsen vedrørende de små og mellemstore  

 virksomheder findes i eksisterende traktats artikel 118 A.
I stk. 3 er der opregnet en række specifikke områder, hvor Rådet alene  

 træffer afgørelse med enstemmighed.
Det drejer sig om arbejdstagernes sociale  

 sikring og sociale beskyttelse, beskyttelse af arbejdstagere ved ophævelse af  

 en arbejdskontrakt, repræsentation af og kollektivt forsvar for  

 arbejdstagernes og arbejdsgivernes interesser (herunder medbestemmelse), jf.  

 dog stk. 6, beskæftigelsesvilkår for tredjelandsstatsborgere, der lovligt  

 opholder sig på Fællesskabets område, samt finansielle bidrag til  

 beskæftigelsesfremme og jobskabelse, uden at dette dog griber ind i  

 bestemmelserne vedrørende Socialfonden.
De områder, der er fremhævet, vil  

 også på det eksisterende traktatgrundlag kunne reguleres ved enstemmighed,  

 men alene via forskellige bestemmelser som f.eks. artikel 51, artikel 100 og  

 artikel 235. Den nærmere udfyldning af nævnte områder vil også her tage sit  

 udgangspunkt i Socialpagten.
Der kan i denne forbindelse bl.a. henvises til  

 punkterne 2, 10 14 og 17-18.
Stk. 4 indeholder de nærmere regler for gennemførelsen af vedtagne  

 retsakter og svarer til det i Socialpagten anførte.
Bestemmelsen indebærer,  

 at direktiver, som måtte være vedtaget efter stk. 2 og 3, kan gennemføres af  

 arbejdsmarkedets parter.
Ansvaret for, at de nødvendige foranstaltninger er  

 gennemført, påhviler dog medlemsstaten, som også fremhævet i stk. 4.
 Stk. 5, som bl.a. svarer til eksisterende traktats artikel 118 A, stk. 3,  

 indeholder reglen om, at vedtagne bestemmelser i henhold til artikel 2 har  

 karakter af minimumsforpligtelser og derfor ikke forhindrer en medlemsstat i  

 at opretholde eller indføre strengere bestemmelser, når de er forenelige med  

 traktaten.
Endelig fremhæves det i stk. 6, at bestemmelserne i artikel 2 ikke gælder  

 for 1ønforhold, organisationsret, strejkeret eller ret til lockout.
Også  

 disse områder er behandlet i Socialpagten, jf. bl.a. pkt. 5, 11 og 13.
B.7(2) Bilag Fællesskabspagten om arbejdstagernes grundlæggende  

 arbejdsmarkedsmæssige og sociale rettigheder Det Europæiske Fællesskabs stats- og regeringschefer, forsamlet i  

 Strasbourg den 9. december 1989 har - ud fra følgende betragtninger:
Medlemsstaterne har i artikel 117 i EØF-traktaten givet udtryk for deres  

 enighed om, at det er nødvendigt at fremme en forbedring af arbejdstagernes  

 leve- og arbejdsvilkår for herigennem at muliggøre en udjævning af disse  

 vilkår på et stadig stigende niveau; i forlængelse af de konklusioner, der blev vedtaget af Det Europæiske Råd  

 på dets samlinger i Hannover og på Rhodos, gav Det Europæiske Råd på  

 samlingen i Madrid udtryk for den opfattelse, at det i forbindelse med  

 gennemførelsen af det europæiske indre marked er nødvendigt at tillægge de  

 arbejdsmarkedsmæssige og sociale aspekter samme betydning som de økonomiske  

 aspekter, og at disse aspekter derfor bør udbygges på en afbalanceret måde; Europa-Parlamentet vedtog beslutninger om dette spørgsmål den 15. marts  

 1989, den 14. september 1989 og den 22. november 1989, og Det Økonomiske og  

 Sociale Udvalg afgav udtalelse herom den 22. februar 1989; gennemførelsen af det indre marked er det mest effektive middel til fremme  

 af beskæftigelsen og sikring af størst mulig velfærd i Fællesskabet;  

 udviklingen og skabelsen af nye arbejdspladser bør gives den højeste  

 prioritet i forbindelse med gennemførelsen af det indre marked; det påhviler  

 Fællesskabet at tage fremtidens udfordringer op for så vidt angår den  

 økonomiske konkurrenceevne under hensyn til navnlig tilfælde af regional  

 ubalance; konsensus mellem arbejdsmarkedets parter bidrager til en styrkelse af  

 virksomhedernes konkurrenceevne og af økonomien som helhed samt til skabelsen  

 af nye arbejdspladser; derfor er konsensus en afgørende forudsætning for en  

 stabil økonomisk udvikling; gennemførelsen af det indre marked skal fremme en tilnærmelse på et stadig  

 stigende niveau af leve- og arbejdsvilkårene og styrke den økonomiske og  

 sociale samhørighed i Det Europæiske Fælleskab, samtidig med at  

 konkurrencefordrejning undgås; gennemførelsen af det indre marked skal for arbejdstagerne i Det  

 Europæiske Fællesskab medføre forbedringer på det sociale område navnlig med  

 hensyn til fri bevægelighed, leve- og arbejdsvilkår, sikkerhed og s undhed på  

 arbejdspladsen, social beskyttelse samt undervisning og uddannelse; for at sikre en lige behandling af alle er det nødvendigt at bekæmpe alle  

 former for forskelsbehandling, herunder forskelsbehandling på grundlag af  

 køn, hudfarve, race, religiøs, politisk eller anden overbevisning, og det er  

 vigtigt i en solidarisk ånd at bekæmpe social udstødelse; medlemsstaterne skal sikre, at arbejdstagere fra tredjelande og deres  

 familiemedlemmer, der lovligt har bopæl i en medlemsstat i Det Europæiske  

 Fællesskab, behandles på lignende måde som den pågældende medlemsstats egne  

 arbejdstagere for så vidt angår leve- og arbejdsvilkår; der bør søges inspiration i Den Internationale Arbejdsorganisations  

 konventioner og Den Europæiske Socialpagt, der er vedtaget af Europarådet; Traktaten, som ændret ved Den Europæiske Fælles Akt, indeholder  

 bestemmelser, der fastlægger Fællesskabets kompetence bl.a. med hensyn til  

 arbejdskraftens frie bevægelighed (artikel 7 og 48-51), fri etableringsret  

 (artikel 52-58), det sociale område på de i artikel 117-122 fastsatte  

 betingelser - navnlig for så vidt angår forbedring af sikkerheden og  

 sundheden på arbejdspladsen (artikel 118 A), udbygning af dialogen mellem  

 arbejdsmarkedets parter på europæisk plan (artikel 118 B), lige 1øn til mænd  

 og kvinder for samme arbejde (artikel 119) - de generelle principper for  

 iværksættelsen af en fælles politik for faglig uddannelse (artikel 128),  

 økonomisk og social samhørighed (artikel 130 A-130 E) og mere generelt en  

 indbyrdes tilnærmelse af lovgivningerne (artikel 100, 1OO A, stk. 2, og 235);  

 iværksættelsen af pagten indebærer ingen udvidelse af Fællesskabets  

 kompetence som fastlagt i traktaterne; denne pagt tilsigter på den ene side at befæste de fremskridt, der  

 allerede er opnået på det sociale område gennem medlemsstaternes,  

 arbejdsmarkedsparternes og Fællesskabets indsats; den tilsigter på den anden side højtideligt at bekræfte, at der ved  

 iværksættelsen af Den Fælles Akt i fuldt omfang skal tages hensyn til  

 Fællesskabets arbejdsmarkedsmæssige og sociale dimension, og at det i den  

 sammenhæng er nødvendigt på relevante niveauer at sørge for, at de  

 arbejdsmarkedsmæssige og sociale rettigheder udbygges i Det Europæiske  

 Fælleskab navnlig for lønmodtagere og selvstændige; ifølge konklusionerne fra Det Europæiske Råd i Madrid skal det klarlægges,  

 hvilken rolle Fællesskabsreglerne såvel som de nationale lovgivninger og de  

 aftalemæssige forbindelser skal spille; i overensstemmelse med subsidiaritetsprincippet påhviler ansvaret for de  

 initiativer, der skal tages i forbindelse med indførelsen af disse  

 arbejdsmarkedsmæssige og sociale rettigheder, medlemsstaterne samt de  

 enheder, hvoraf disse består, og Det Europæiske Fællesskab inden for rammerne  

 af dets kompetence; indførelsen af disse rettigheder kan ske ved lov,  

 kollektiv overenskomst eller i overensstemmelse med bestående praksis på de  

 forskellige relevante niveauer, og dette kræver aktiv medvirken af  

 arbejdsmarkedets parter på talrige områder; den højtidelige erklæring om de grundlæggende arbejdsmarkedsmæssige og  

 sociale rettigheder på Fællesskabsplan må ikke i forbindelse med sin  

 virkeliggørelse føre til forringelse i forhold til den nuværende situation i  

 den enkelte medlemsstat vedtaget følgende erklæring, som udgør »Fællesskabspagten om  

 arbejdstagernes grundlæggende arbejdsmarkedsmæssige og sociale  

 rettigheder«:
Afsnit I Arbejdstagernes grundlæggende arbejdsmarkedsmæssige og sociale rettigheder Fri bevægelighed Markedsudvalg, alm. del - bilag 514 B.7 (3) Udenrigsministeriet Den 6. marts 1992 Medlemmerne af Folketingets Markedsudvalg og deres stedfortrædere Under henvisning til skrivelse af 20. februar 1992 (Alm. del - bilag 472)  

 fremsendes vedlagt besvarelse af det deri stillede spørgsmål nr. 51 om, i  

 hvilket omfang regeludformningen og finansieringen af socialpolitiske  

 initiativer påvirkes af aftalerne i de underskrevne traktater fra  

 Maastrichttopmødet.
U.
Ellemann Jensen B.7 (3) Socialministeriet Den 6. marts 1992 Besvarelse af spørgsmål nr. 51 af 20. februar 1992 fra Folketingets Markedsudvalg (MKU Bilag 472) Spørgsmål nr. 51:
»I hvilket omfang påvirkes regeludformningen og finansieringen af  

 socialpolitiske initiativer af aftalerne i de underskrevne traktater fra  

 Maastrichttopmødet?» Svar:
 I henhold til den eksisterende traktat kan socialpolitiske initiativer  

 vedtages med hjemmel i følgende bestemmelser:
 Efter art. 51 kan Rådet med enstemmighed vedtage foranstaltninger  

 vedrørende social tryghed, der er nødvendige for at gennemføre  

 arbejdskraftens frie bevægelighed.
I henhold til art. 118 har Kommissionen til opgave at fremme et snævert  

 samarbejde mellem medlemslandene bl.a. for så vidt angår den sociale tryghed.  

 Bestemmelsen indeholder ingen hjemmel til vedtagelse af retsakter med henblik  

 på at skabe en social tryghed på EF-niveau.
En sådan hjemmel findes  

 imidlertid i art. 235, hvor Fællesskabet med enstemmighed kan vedtage  

 retsakter med henblik på at virkeliggøre et af Fællesskabets mål.
 Ingen af disse bestemmelser i traktaten er blevet ændret i forbindelse med  

 Maastrichtaftalerne, og vedtagelser af socialpolitisk karakter vil derfor  

 fortsat kræve enstemmighed.
Den til traktaten i forbindelse med Maastrichtaftalerne knyttede protokol  

 om arbejdsmarkeds- og socialpolitik, hvorefter alle 12 medlemslande  

 bemyndiger 11 medlemslande til at indgå et videregående samarbejde på dette  

 område, fastsætter i den aftale, som udmønter protokollen, i art.
I også  

 »en passende social beskyttelse« som en overordnet målsætning.  

 Midlet til at fremme denne målsætning fremgår af aftalens art. 2, stk. 3. I  

 henhold hertil vil retsakter med sigte på at øge »arbejdstagernes  

 sociale sikring og sociale beskyttelse« kunne vedtages, men kun ved  

 enstemmighed.
 Aftalen om det videregående samarbejde vedr. arbejdsmarkeds- og  

 socialpolitik indebærer således heller ingen ændringer, idet socialpolitiske  

 initiativer under denne også kræver enstemmighed.
Markedsudvalg, alm. del - bilag 516 B.7 (4) Udenrigsministeriet Den 6. marts 1992 Medlemmerne af Folketingets Markedsudvalg og deres stedfortrædere Under henvisning til drøftelserne på mødet i Folketingets Markedsudvalg  

 den 29. januar 1992 fremsendes vedlagt et af Social- og Arbejdsministeriet  

 udarbejdet notat om de gældende EF-regler for modtagelse af sociale ydelser i  

 Danmark.
U.
Ellemann Jensen B.7 (4) Socialministeriet Internationalt kontor Den 6. marts 1992 NOTAT om de gældende EF-regler for modtagelse af sociale ydelser i Danmark 1. De grundlæggende principper om anvendelse af de sociale  

 sikringsordninger inden for Fællesskabet.
 a) EF-reglerne om social sikring er indeholdt i traktatens art. 51 og  

 EF-forordning nr. 1408/71 om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer, der  

 flytter inden for Fællesskabet, og EF-forordning nr. 574/72 om regler til  

 gennemførelse af forordning nr. 1408/71.
b) Ligebehandlingsprincippet fremgår af forordningens art. 3, jf.  

 EØF-traktatens art. 7 hvorefter personer, der er omfattet af forordningen, og  

 som er bosat på en medlemsstats område, har de samme pligter og rettigheder i  

 henhold til en medlemsstats lovgivning, som denne medlemsstats egne  

 statsborgere.
Dette betyder, at evt. krav i den danske lovgivning om dansk  

 indfødsret som betingelse for ret til sociale sikringsydelser ikke kan gøres  

 gældende over for personer, der er omfattet af forordningen.
c) Det er ved forordningens art. 2 angivet, hvilken personkreds der er  

 omfattet af forordningen, nemlig: arbejdstagere og selvstændige  

 erhvervsdrivende, som er eller har været omfattet af lovgivningen i en eller  

 flere medlemsstater, og som er statsborgere i en af disse stater eller er  

 statsløse eller flygtninge bosat på en medlemsstats område, samt på deres  

 familiemedlemmer.
Endvidere finder forordningen anvendelse pa efterladte  

 efter arbejdstagere og selvstændige erhvervsdrivende, såfremt disse  

 efterladte er statsborgere i en medlemsstat eller er statsløse eller  

 flygtninge bosat på en medlemsstats område.
d) Forordningens saglige anvendelsesområde - dvs. spørgsrnålet om, hvilke  

 ydelser der er omfattet af forordningen - fremgår af art. 4. Det er her  

 angivet, hvilke lovgivninger om sociale sikringsgrene og hvilke sociale  

 sikringsordninger i medlemsstaterne forordningen finder anvendelse på.
For  

 dansk rets vedkommende finder forordningen anvendelse på følgende lovområder:
- sygesikringsloven - sygehusloven - lov om svangerskabshygiejoe og fødselshjælp - lov om dagpenge ved sygdom eller fødsel - lov om social pension - lov om arbejdsskadeforsikring - lovene om børnetilskud og børnefamilieydelse - lov om arbejdsformidling og arbejdsløshedsforsikring - ATP-loven - lov om social bistand for så vidt angår lovens bestemmelser om  

 revalidering.
 e) Bevarelse af erhvervede rettigheder er reguleret i EØF-traktatens art.  

 51, hvoraf det fremgår, at der fastsættes de foranstaltninger vedrørende  

 social tryghed, der er nødvendige for at gennemføre arbejdskraftens frie  

 bevægelighed, og dette sikres ved, at der indføres en ordning, hvorefter der  

 sker sammenlægning af alle tidsrum, der i de forskellige nationale  

 lovgivninger tages i betragtning med henblik på at indrømme og opretholde  

 retten til ydelser og på beregning af disse.
Dette sammenlægningsprincip går ud på, at der, såfremt en medlemsstats  

 lovgivning foreskriver, at erhvervelse, bevarelse eller generhvervelse af ret  

 til ydelser er betinget af, at der er tilbagelagt forsikrings-,  

 beskæftigelses- eller bopælsperioder, i fornødent omfang skal tages hensyn  

 til perioder, der er tilbagelagt efter enhver anden medlemsstats lovgivning,  

 som om det drejede sig om perioder, der var tilbagelagt efter lovgivningen i  

 den stat, der skal udrede ydelsen.
Dette er det gennemgående princip for de  

 arter af ydelser, der er omPattet af forordningen.
Princippet har betydning i  

 tilfælde, hvor en lovgivning indeholder ventetidsbestemmelser, dvs. krav om  

 en vis tids medlemskab af en forsikringsordning, før der kan opnås ret til  

 ydelser.
Ved flytning fra en anden medlemsstat til Danmark vil dette for  

 ventetidsbestemmelsen i den danske sygesikringslov betyde, at de perioder,  

 der er tilbagelagt i en anden medlemsstat medregnes til opfyldelse af denne  

 ventetid.
Tilsvarende gælder kravet i lov om social pension om 3 års bopæl i  

 Danmark som betingelse for ret til pension.
Her kan forsikringsperioder  

 tilbagelagt i en anden medlemsstat medregnes til opfyldelse af dette krav.
 f) Bestemmelse af, hvilken lovgivning der skal anvendes, fremgår af  

 forordningens afsnit II.
 Det er ikke i alle tilfælde, at ydelserne udbetales af eller udgiften  

 afholdes af bopælslandet.
 Hovedreglen er, at en person er omfattet af lovgivningen om social sikring  

 i det land, hvori beskæftigelsen udøves, selv om den pågældende er bosat på  

 en anden medlemsstats område.
 Den erhvervsaktives familiemedlemmer er omfattet af samme lovgivning som  

 den erhvervsaktive, såfremt de ikke er selvstændigt sikrede, selv om de er  

 bosat i en anden medlemsstat end beskæftigelseslandet.
For visse grupper af arbejdstagere og selvstændige erhvervsdrivende gælder  

 særlige regler om, hvilket lands lovgivning der finder anvendelse.  

 Arbejdstagere, der udsendes af deres virksomhed for at arbejde i en anden  

 medlemsstat for virksomhedens regning, forbliver omfattet af  

 udsendelseslandets lovgivning om social sikring, jf. forordningens art. 14.  

 Tilsvarende regel gælder for selvstændige erhvervsdrivende, der udfører  

 arbejde på en anden medlemsstats område end det, hvor virksomheden er  

 beliggende.
Dette betyder, at personer, der udsendes fra en virksomhed i  

 Danmark til beskæftigelse i en anden medlemsstat, forbliver omfattet af dansk  

 lovgivning om social sikring, og det samme gælder den pågældendes  

 familiemedlemmer, såfremt de ikke bliver selvstændigt sikrede.
 Personer, der er omfattet af forordningen, er alene undergivet  

 lovgivningen i en medlemsstat.
 g) Ydelser til personer, der midlertidigt opholder sig uden for den  

 kompetente stats område.
 Hvis en person under ophold i en anden medlemsstat end den kompetente stat  

 får behov for øjeblikkelig ydelse af hjælp, er den pågældende berettiget til  

 naturalydelser i opholdsstaten efter opholdsstatens lovgivning, dog således  

 at det tidsrum, for hvilket ydelserne kan udredes, fastsættes efter den  

 kompetente stats lovgivning, idet det er denne stat, der i princippet skal  

 aflholde udgiften.
 Dette betyder, at en person, der midlertidigt opholder sig i Danmark og  

 som er omfattet af lovgivningen om sociai sikring i en anden medlemsstat, er  

 berettiget til lægehjælp, tandlægebehandling, medicin m.v. og  

 hospitalsbehandling her i landet og i princippet for den kompetente stats  

 regning.
II.
EF-regler som hjemmel for ret til sygebehandling.
A.
Arbeydstagere og selvstoendige erhrervsdrivende og deres  

 familiemedlemmer.
a) Bopæl i en anden medlemsstat end den kompetente stat.
Når Danmark er  

 den kompetente stat og den pågældende har bopæl i en anden medlemsstat end  

 Danmark, forbliver personen omfattet af dansk lovgivning om social sikring,  

 jf. art. 19 i forordningen.
Dette medfører, at naturalydelser  

 (lægebehandling, hospitalsbehandling, medicin) ydes i bopælslandet efter  

 dette lands lovgivoing og i princippet for dansk regnmg.
Omvendt medfører dette, at personer, der er bosat i Danmark, og som er  

 omfattet af lovgivning om social sikring i en anden medlemsstat, ved  

 bosættelsen her i landet er berettiget til ydelser efter sygesikringsloven og  

 vederlagsfri behandling på sygehus m.v.
Denne udgift kan i princippet  

 refunderes af den kompetente stat, men dette gøres ikke i praksis.
 b) Ydelser til personer, der midlertidigt opholder sig uden for den  

 medlemsstat, hvis lovgivning de er omfattet af.
 Hvis den pågældende opfylder de i den kompetente stats lovgivning  

 foreskrevne betingelser for ret til ydelser, og hvis tilstanden under et  

 ophold på en anden medlemsstats område kræver øjeblikkelig ydelse af hjælp,  

 ydes naturalydelser i opholdsstaten efter dette lands lovgivning, men for den  

 kompetente stats regning, jf. art. 19, stk. 1, og art. 22, stk. 1.
Der kan herudover gives tilladelse til, at en person efter indhentet  

 tilladelse fra den kompetente stat rejser til en anden medlemsstat for der at  

 modtage den efter hans tilstand nødvendige behandling.
Her gælder tilsvarende  

 regler for modtagelse af ydelser og refusion heraf som beskrevet ovenfor.
B.
Arbejdsløse og deres familiemedlemmer.
Arbejdsløse, der rejser til en anden medlemsstat end den kompetente stat  

 for der at søge beskæftigelse, har ret til naturalydelser i den stat, hvor  

 der søges beskæftigelse, og efter denne stats lovgivning.
Udgiften refunderes  

 i princippet af den stat, hvor den pågældende er arbejdsløshedsforsikret, jf.  

 art. 68 og 70. Retten til ydelser bevares i et tidsrum på højst 3 måneder  

 regnet fra det tidspunkt, hvor den pågældende er ophørt med at stå til  

 rådighed for arbejdsformidlingen i den stat, som han har forladt.
 Tilsvarende regler gælder for den arbejdsløses familiemedlemmer, såfremt  

 de ikke er selvstændigt sikrede.
 Dette bevirker, at arbejdsløse, der er forsikret i en anden medlemsstat  

 end Danmark, har ret til naturalydelser efter dansk lovgivning, såfremt de  

 søger beskæftigelse her i landet.
 Arbejdsløse, der under deres seneste beskæftigelse var bosat i en anden  

 medlemsstat end den kompetente stat, modtager naturalydelser efter  

 lovgivningen i den stat, hvor de er bosat, og for denne stats regning.
C.
Pensionister og deres familiemedlemmer.
 a) Pensionister, der har ret til social pension fra bopælslandet.
Pensionister, der har ret til social pension fra bopælslandet, modtager  

 naturalydelser (sygebehandlingsydelser) fra bopælslandet efter dette lands  

 lovgivning og for dette lands regning.
Dette gælder, selv om pensionister  

 også modtager en social pension fra en anden medlemsstat.
 b) Pensionister, der ikke har ret til social pension fra bopælslandet.
 Pensionister, der har ret til social pension fra et eller flere  

 medlemslande, men som ikke har ret til pension fra bopælslandet, har ret til  

 naturalydelser i bopælslandet efter dette lands lovgivning, men udgiften  

 hertil refunderes af den eller de stater, hvorfra pensionen udbetales, jf.  

 art. 28.
 Pensionistens familiemedlemmer, der ikke er selvstændigt sikrede, følger  

 samme regler som pensionisten for modtagelse af ydelser.
III.
Udbetaling af kontante ydelser i Danmark.
A.
Dagpenge ved sygdom eller fødsel.
Dagpenge ved sygdom eller fødsel udbetales af den kompetente stat og efter  

 denne stats lovgivning både ved bopæl og ved midlertidigt ophold i en anden  

 stat.
Personer, der er omfattet af dansk lovgivning om social sikring skal  

 såfremt de opfylder betingelserne i dagpengeloven for modtagelse af ydelser,  

 have udbetalt dagpengene fra Danmark, uanset om de er bosat i en anden  

 medlemsstat.
B.
Social pension.
Sociale pensioner fastsættes og udbetales efter de regler, der er fastsat  

 i den/de medlemsstater, hvor pensionisten har erhvervet ret til pension.
En  

 person kan således erhverve ret til social pension fra flere medlemsstater i  

 forhold til den periode, pågældende har været omfattet af lovgivningen i den  

 enkelte medlemsstat.
Dette bevirker, at den pågældende kan modtage social  

 pension fra flere medlemsstater samtidig, jf. art. 46 i forordningen.
Der kan udbetales dansk social pension til en person, der er bosat i en  

 anden medlemsstat.
Pensionen udbetales af den pågældendes seneste danske  

 bopælskommune.
C.
Børnetilskad.
 Børnetilskud og børnefamilieydelse udbetales efter lovgivningen i det  

 land, hvoraf barnets forældre er omfattet, dvs. beskæftigelseslandets  

 lovgivning, jf. art. 73.
 For arbejdsløse gælder, at børnetilskud udbetales efter reglerne i det  

 land, hvor den arbejdsløse er arbejdsløshedsforsikret, jf. art. 74. Der kan  

 udbetales danske børnetilskud for personer, der er omfattet af dansk  

 lovgivning, selv om børnene er bosat i en anden medlemsstat.
 For pensionister udbetales som hovedregel børnetilskud efter regler i det  

 land, hvorfra pensionen udbetales.
B.7 (4) Arbejdsministeriet Den 6. marts 1992 Notat om de gældende EF-regler for modtagelse af  

 arbejdsløshedsunderstøttelse i Danmark Spørgsmålet om arbejdsløshedsforsikringsforholdene for personer, der  

 arbejder i EF-landene, er reguleret i EF-forordning nr. 1408/71 om anvendelse  

 af de sociale sikringsordninger på arbejdstagere, selvstændige  

 erhvervsdrivende og deres familiemedlemmer, der flytter inden for  

 Fællesskabet.
Efter EF-forordningens bestemmelser kan personer, der er omfattet af  

 forordningen, alene være undergivet lovgivningen i en medlemsstat, og dette  

 skal som hovedregel være beskæftigelseslandets.
Efter forordningens art. 67  

 om sammenlægning af forsikrings- og beskæftigelsesperioder skal sådanne  

 perioder der er optjent i et EF-land, medregnes i et andet EF-land, hvis  

 erhvervelse, bevarelse eller generhvervelse af ret til ydelser i dette land  

 er betinget af, at der er tilbagelagt forsikrings- og beskæftigelsesperioder.  

 Det er dog en betingelse for medregning, at arbejdstageren senest har  

 tilbagelagt forsikrings- eller beskæftigelsesperioder efter lovgivningen i  

 det land, hvor ydelsen kræves.
Hvis man bliver ledig og ønsker dagpenge i Danmark, kan man således  

 medregne forsikrings- og beskæftigelsesperioder optjent i et andet EF-land  

 til opfyldelse af de danske dagpengebetingelser.
Dog er det som udgangspunkt  

 en forudsætning for medregning, at man senest har arbejdet her i landet -  

 art. 67, stk. 3. Som en undtagelse herfra kan man efter en dansk særregel  

 modtage ydelser uden først at have været beskæftiget i Danmark, hvis man har  

 været medlem af en arbejdsløshedskasse inden afrejsen til et andet EF-land og  

 vender tilbage til Danmark inden fem år regnet fra det tidspunkt, man senest  

 var arbejdsløshedsforsikret i Danmark.
Efter forordningen er der endvidere mulighed for, at ledige  

 a-kassemedlemmer kan bevare danske dagpenge i en 3-måneders-periode under  

 arbejdssøgning i et andet EF-land.
Betingelserne herfor er, at den ledige før  

 sin afrejse har været tilmeldt som arbejdssøgende og har stået til rådighed  

 for arbejdsformidlingen i Danmark i mindst 4 uger efter ledighedens  

 indtræden.
Desuden skal den ledige tilmelde sig som arbejdssøgende ved  

 arbejdsformidlingen i hver af de medlemsstater, han eller hun rejser til,  

 inden 7 dage efter ankomsten til den pågældende medlemsstat.
Adgangen til  

 denne jobsøgningsmulighed står kun åben een gang mellem to  

 beskæftigelsesperioder.
Endelig gælder der særlige regler for grænsegængere.
Efter disse regler  

 vil arbejdstagere, som under deres beskæftigelse i Danmark havde bopæl i et  

 andet EF-land, og som er delvis eller periodisk ledige i den virksomhed, hvor  

 de er beskæftigede, modtage arbejdsløshedsydelser efter dansk lovgivning.
 Ligeledes vil arbejdstagere, som under deres beskæftigelse i et andet  

 EF-land, har bopæl i Danmark, hvis de bliver helt ledige, modtage  

 arbejdsløshedsydelser efter dansk lovgivning.
B.7 (5) Udenrigsministeriet Nord-Gruppen Den 13. februar 1992 Besvarelse af spørgsmål nr.
S 488 af 7. februar 1992 fra Birgitte  

 Husmark (SF) til udenrigsministeren Spørgsmål:
»Udenrigsministeren bedes oplyse, om stk. 3 i artikel 119 i traktaten  

 om oprettelse af Det Europæiske Fællesskab er af nyere dato, om grunden til  

 dens opståen og om det protokollat, der nu foreslås tilføjet, kan have  

 betydning i forhold til andet end pensionsudbetaling.« Begrundelse:
 De nævnte bestemmelser er ikke umiddelbart gennemskuelige med hensyn til  

 deres virkning i Danmark.
 Svar:
 1. Spørgsmålet tager sigte på to problemstillinger: dels  

 problemstillingen, om erhvervsfinansierede pensionsydelser til mænd og  

 kvinder er at betragte som løn, jf. nedenfor pkt. 2., dels problemstillingen  

 om lige 1øn til mænd og kvinder, jf. nedenfor pkt. 3.
 2. Med hensyn til pensionsydelser til mænd og kvinder er situationen  

 følgende:
Den eksisterende art. 119 i Romtraktaten ændres ikke ved traktaten om Den  

 Europæiske Union.
Til denne (uændrede) bestemmelse knyttes ved  

 unionstraktaten en protokol med følgende ordlyd:
»Med henblik på anvendelsen af traktatens artikel 119 skal ydelser i  

 medfør af en erhvervstilknyttet social sikringsordning ikke anses for 1øn,  

 hvis og i det omfang de kan henføres til beskæftigelsesperioder, der ligger  

 forud for den 17. maj 1990, undtagen for arbejdstagere eller deres  

 ydelsesberettigede pårørende, der inden denne dato har anlagt søgsmål eller  

 indbragt en dertil svarende klage i overensstemmelse med den relevante  

 nationale ret.« Baggrunden for denne protokol er den såkaldte Barber-dom (sag C-262/88 af  

 17. maj 1990).
Dommen indfortolker arbejdsgiverfinansieret pension i 1ønbegrebet og  

 statuerer derved, at en kønsafhængig pensionsalder er i strid med det i art.  

 119 indeholdte diskriminationsforbud.
Domstolen bestemte samtidig, at dommen  

 kun skulle have virkning fra domsafgørelsestidspunktet den 17. maj 1990.
 Det bemærkes endvidere, at der p.t. verserer flere sager ved EF-Domstolen  

 af tilsvarende karakter som Barber-dommen.
 Protokollen præciserer således gældende ret på området.
 3. Med hensyn til lige 1øn til mænd og kvinder i øvrigt er situationen  

 følgende:
 Den eksisterende art. 119 finder fortsat anvendelse for alle 12  

 medlemslande.
De 12 medlemslande er i en protokol om social- og arbejdsmarkedspolitikken  

 til unionstraktaten blevet enige om at bemyndige de 11 medlemslande bortset  

 fra UK til at anvende Fællesskabets institutioner, procedurer og mekanismer  

 til et videregående samarbejde på det nævnte område.
De nærmere regler for  

 forholdet mellem UK og de 11 er beskrevet i protokollen.
Indholdet af og  

 beslutningsprocedurerne for det videregående samarbejde vedrørende social- og  

 arbejdsmarkedspolitik er beskrevet i en aftale imellem de 11 tilknyttet  

 unionstraktaten.
 Baggrunden for denne traktatmæssige konstruktion er, at det under  

 regeringskonferenceforhandlingerne på Det Europæiske Råds møde i Maastricht  

 ikke lykkedes at opnå enighed med UK om gennemførelsen af Socialpagten fra  

 1989. Den bestemmelse, der henvises til i spørgsmålet (det oprindelige  

 forslag til art. 119 stk. 3) er i det endelige forhandlingsresultat blevet  

 til art. 6, stk. 3, i aftalen imellem de 11. Den har følgende ordlyd:
»Denne artikel er ikke til hinder for, at de enkelte medlemsstater  

 opretholder eller vedtager foranstaltninger, der tager sigte på at indføre  

 specifikke fordele, der har til formål at gøre det lettere for kvinder at  

 udøve en erhvervsaktivitet eller at forebygge eller opveje ulemper i deres  

 erhvervsmæssige karriere.« Denne bestemmelse gør det muligt for medlemslandene at opretholde eller  

 indføre positive diskriminatoriske foranstaltninger til fordel for kvinder.
 Alle bestemmelser i aftalen imellem de 11, herunder den nævnte art. 6,  

 stk. 3, forpligter Danmark når traktaten om Den europæiske Union træder i  

 kraft den 1. januar 1993.
Markedsudvalg, alm. del - bilag 454 B.8 Udenrigsministeriet Den 13. februar 1992 Medlemmerne af Folketingets Markedsudvalg og deres stedfortrædere Under henvisning til drøftelserne på mødet den 29. januar 1992 vedrørende  

 den tekniske gennemgang af traktaten om Den Europæiske Union fremsendes  

 vedlagt notat vedrørende bestemmelserne i traktaten om Den Europæiske Union  

 om kultur.
U.
Ellemann Jensen B.8 Udenrigsministeriet Den 13. februar 1992 NOTITS Bestemmelserne i traktaten om Den Europieiske Union om kultur 1. I traktaten om Den Europæiske Union er der som noget nyt indføjet to  

 substantielle bestemmelser om kultur.
2. Den første bestemmelse optræder i artikel 92, stk. 3, i afsnittet om de  

 fælles regler om konkurrence, fiskale spørgsmål og indbyrdes tilnærmelse af  

 lovgivningerne.
Bestemmelsen har følgende ordlyd:
 I artikel 92, stk. 3, indsættes som litra d):
»d) støtte til fremme af kulturen og bevarelse af kulturarven, når  

 den ikke ændrer samhandels- og konkurrencevilkårene i Fællesskabet i et  

 omfang, der strider mod de fælles interesser.« Herefter kan det betragtes som foreneligt med Fællesskabsretten nationalt  

 at give statsstøtte til fremme af kulturen og bevarelsen af kulturarven,  

 såfremt denne statsstøtte ikke fordrejer konkurrencevilkårene i et omfang,  

 der strider mod de fælles interesser.
Bestemmelsen, der er indsat på dansk  

 foranledning, er ny i forhold til artikel 92 i Romtraktaten.
 Kommissionen har under regeringskonferencen tilkendegivet, at den vil være  

 tilbageholdende med sin administration på området.
 3. Den anden bestemmelse om kultur findes i artikel 128 i unionstraktaten.  

 Der er i denne artikel skabt et retsgrundlag for, at Fællesskabet kan fremme,  

 støtte og udbygge medlemsstaternes indsats på følgende områder (artikel 128,  

 stk. 2):
 - forbedring af kendskabet til og formidlingen af de europæiske folkeslags  

 kultur og historie:
 - bevarelse og beskyttelse af den kulturarv, der er af europæisk  

 betydning:
 - ikke-kommercielle kulturelle udvekslinger:
 - kunstneriske og litterære frembringelser, herunder i den audiovisuelle  

 sektor.
Som det fremgår af formuleringen i artikel 128, stk. 2, skal  

 subsidiaritetsprincippet anvendes.
Der kan på området vedtages  

 tilskyndelsesforanstaltninger, men uden at der er tale om nogen form for  

 harmonisering af medlemsstaternes love og administrative bestemmelser.
Rådet  

 træffer afgørelse med enstemmighed under hele den i artikel 189 B omhandlede  

 fremgangsmåde (fælles beslutningstagning mellem Råd og Parlament). Om  

 begrebet tilskyndelsesforanstaltninger henvises til særskilt notat.
 Rådet kan desuden vedtage henstillinger med enstemmighed.
4. Artikel 92, stk. 3, og artikel 128 omhandler to forskellige områder.  

 Det første tilfælde, artikel 92, stk. 3, drejer sig om national statsstøtte  

 til kulturformål, hvilket indebærer en undtagelse fra den generelle  

 hovedregel, der forbyder al statsstøtte i Fællesskabet.
Den anden  

 bestemmelse, artikel 128, tager primært sigte på at øge den kulturelle  

 udveksling inden for Fællesskabet under hensyntagen til  

 subsidiaritetsprincippet.
 Herudover giver artikel 128 i princippet Fællesskabet mulighed for at  

 understøtte en national aktion, der kan falde ind under artikel 92, stk. 3,  

 såfremt denne støtteforanstaltning er inden for rammerne af de målsætninger,  

 der er nævnt i artikel 128.
Markedsudvalg, alm. del - bilag 457 B.9 Udenrigsministeriet Den 14. februar 1992 Medlemmerne af Folketingets Markedsudvalg og deres stedfortrædere Under henvisning til drøftelserne på mødet den 29. januar 1992 vedrørende  

 den tekniske gennemgang af traktaten om Den Europæiske Union fremsendes  

 vedlagt notat vedrørende artikel 75 c) om transportsikkerhed.
U.
Ellemann Jensen B.9 Udenrigsministeriet Nord-Gruppen Den 14. februar 1992 N O T A T Artikel 75 c) om transportsikkerhed 1. I traktaten om Den Europæiske Union er der til artikel 75 om den fælles  

 transportpolitik tilføjet en ny litra c). Denne har nu følgende ordlyd:
»c) foranstaltninger til forbedring af transportsikkerheden;» Romtraktatens artikel 75, stk. 1, litra c), er nu blevet til litra d).
2. Der har gennem længere tid været drøftelser i Rådet om  

 anvendelsesområdet for Romtraktatens artikel 75. Visse lande har ønsket at  

 anvende den hidtidige artikel 75, litra c), (nu litra d), som retsgrundlag  

 for bestemmelser, der vedrørte færdselssikkerhed, mens andre lande har  

 fundet, at artikel 75, litra c), burde benyttes til vedtagelse af retsakter  

 med et transportøkonomisk indhold.
Ud fra EF-Domstolens praksis er det  

 nærliggende at antage, at artikel 75, ud over transportøkonomiske emner,  

 tillige dækker det område, hvor både transportøkonomiske og  

 transportsikkerhedsmæssige aspekter er inddraget, jf. besvarelse af spørgsmål  

 79 oversendt til Folketingets Markedsudvalg den 16. juli 1991.
 Ændringen af artikel 75 i traktaten om Den Europæiske Union er derfor  

 udtryk for et ønske om, at bringe traktatteksten i overensstemmelse med den  

 almindelige opfattelse af fortolkningen af den hidtidige artikel 75.
 Udtrykket transportsikkerheden er valgt i stedet for færdselssikkerheden,  

 da førstnævnte udtryk ud over transport på landjorden tillige dækker over  

 transport til vands og i luften.
Markedsudvalg, alm. del - bilag 458 B.10 Udenrigsministeriet Den 14. februar 1992 Medlemmerne af Folketingets Markedsudvalg og deres stedfortrædere Under henvisning til skrivelse af 24. januar 1992 (Alm. del - bilag 414)  

 fremsendes vedlagt besvarelse af det deri stillede spørgsmål nr. 39  

 vedrørende betegnelsen »særlige aktioner« i afsnittet om  

 forbrugerbeskyttelse i traktaten om Den Europæiske Union.
U.
Ellemann Jensen B.10 Udenrigsministeriet Nord - Gruppen Den 14. februar 1992 Besvarelse af spørgsmål nummer 39 af 24. januar 1992 fra Folketingets Markedsudvalg (MKU Bilag 414) Spørgsmål nr. 39:
 »I traktatudkastet om Den Europæiske Union findes i afsnittet om  

 forbrugerbeskyttelse (artikel 129 A) betegnelsen »særlige  

 aktioner«.
 Der udbedes en redegørelse for det nærmere juridiske og faktuelle indhold  

 af denne betegnelse og herunder en juridisk vurdering af, i hvilket omfang  

 særlige aktioner er bindende for medlemsstaterne på lige fod med f.eks.  

 direktiver.
Endvidere vil det være ønskeligt, om regeringen kan komme med et eksempel  

 på en sådan aktion inden for forbrugerbeskyttelse.' Svar:
1. Forbrugerbeskyttelse har ikke hidtil været nævnt i Romtraktaten som  

 selvstændigt samarbejdsområde.
Hensynet til forbrugerne har været nævnt i  

 flere særskilte traktatbestemmelser som et af de hensyn, der indgår i  

 vurderingen, når Rådet eller Kommissionen vedtager retsakter.
I de senere år  

 har dette navnlig haft betydning ved vedtagelsen af direktiver vedrørende det  

 indre marked, jf. art. 100 A, stk. 3, hvorefter Kommissionens forslag skal  

 bygge på et højt beskyttelsesniveau, når forslaget bl.a. vedrører  

 forbrugerbeskyttelse, jf. f.eks. direktivet om legetøjs sikkerhed.
Hensynet  

 til forbrugerne indgår også i Domstolens vurdering, når den tager stilling  

 til lovligheden af nationale foranstaltninger, jf. art. 30 og 36. Hidtil har  

 man navnlig anvendt følgende retsgrundlag på forbrugerområdet:
- art. 100, jf. f.eks. direktiverne om produktansvar og om  

 forbrugerkredit, - art. 100 A, jf. f.eks. direktivet om pakkerejser.
 Herudover er også art. 235 blevet anvendt, jf. f.eks. beslutningen om et  

 Fællesskabssystem for hurtig udveksling af oplysninger om farer i forbindelse  

 med anvendelse af forbrugsgoder.
Der vedtages således allerede i dag retsakter på forbrugerområdet på  

 grundlag af den eksisterende traktats bestemmelser.
I den nye traktat er  

 disse muligheder uændrede.
Der kan således fortsat vedtages retsakter på  

 samme grundlag som hidtil.
 2. Med den nye traktat gøres forbrugerbeskyttelse til et hovedhensyn.  

 Dette sker ved, at det nævnes på lige fod med de andre samarbejdsområder i  

 art. 3, litra s), og ved, at der indføjes et nyt særligt afsnit om  

 forbrugerbeskyttelse, jf. art. 129 A.
 Herved styrkes mulighederne for at sikre en bedre varetagelse af  

 forbrugerbeskyttelseshensynet, og der skabes grundlag for, at der kan føres  

 en selvstændig forbrugerpolitik i Fællesskabet.
Om begrebet særlige aktioner i art. 129 A, stk.
I b), henvises der til  

 punkt 2 a), i notat af 14. februar 1992 om samarbejdsrelationer og  

 beslutningstyper i traktaten om Den Europæiske Union.
Det bemærkes, at det i  

 første række vil være op til Kommissionen, når den stiller forslag, at  

 udnytte de muligheder, det nye afsnit i traktaten om forbrugerbeskyttelse  

 indeholder, og herved give begrebet særlige aktioner indhold i praksis.
Markedsudvalg, alm. del - bilag 476 B.11 Udenrigsministeriet Den 20. februar 1992 Medlemmerne af Folketingets Markedsudvalg og deres stedfortrædere Under henvisning til drøftelserne på mødet den 29. januar 1992 vedrørende  

 den tekniske gennemgang af traktaten om Den Europæiske Union fremsendes  

 vedlagt notat vedrørende grænsekontrol.
U.
Ellemann Jensen B.11 Udenrigsministeriet Nord-Gruppen Den 20. februar 1992 NOTAT Traktaten om Den Europæiske Union Grænsekontrol 1. Traktaten om Den Europæiske Union indeholder ingen ændringer i de  

 gældende regler med hensyn til grænsekontrol.
Som det fremgår af tidligere notater til Folketingets Markedsudvalg,  

 senest notat af 14. februar 1992 om samarbejdsrelationer og beslutningstyper,  

 punkt 4, gøres emnet »personers passage af medlemsstaternes ydre grænser  

 og udøvelse af kontrol heraf« til genstand for det mellemstatslige  

 samarbejde i søjle 3, jf. art.
K.1., 2). Art.
K.l. har karakter af en  

 rammebestemmelse, der angiver emner, inden for hvilke der kan samarbejdes og  

 kan ske vedtagelser.
Bestemmelsen indeholder ikke nærmere regler for omfang,  

 tempo og indhold ved udnyttelse af denne kompetence.
 2. EF-medlemslandene samarbejder allerede i dag om dette emne, der bl.a.  

 har resulteret i »De Europæiske Fællesskabers medlemsstaters konvention  

 om passage af de ydre grænser«.
Grænsekontrol er et af de emner, der ved brug af den særlige procedure i  

 art.
K.9. i søjle 3 kan overføres til art. 100 C i søjle 1. I den situation  

 følger det af art. 100 C, stk. 7, at EF-grænsekontrolkonventionen forbliver i  

 kraft, indtil den måtte være erstattet af direktiver vedtaget i henhold til  

 art. 100 C.
Markedsudvalg, alm. del - bilag 477 B.12 Udenrigsministeriet Den 20. februar 1992 Medlemmerne af Folketingets Markedsudvalg og deres stedfortrædere Under henvisning til drøftelserne på mødet den 29. januar 1992 vedrørende  

 den tekniske gennemgang af traktaten om Den Europæiske Union fremsendes  

 vedlagt notat vedrørende offentlighed.
U.
Ellemann Jensen B.12 Udenrigsministeriet Nord-Gruppen Den 20. februar 1992 NOTAT Traktaten om Den Europæiske Union Offentlighed De gældende EF-regler for offentlighed er ikke traktatfæstede.
De fremgår  

 navnlig af EF-Domstolens praksis (princippet om kontradiktion, dvs. retten  

 til at forsvare sig), Rådets forretningsorden og direktivet om fri adgang til  

 miljøoplysninger.
Traktaten om Den Europæiske Union ændrer ikke herved.
 Slutakten til unionstraktaten indeholder følgende erklæring om retten til  

 adgang til oplysninger:
»Konferencen mener, at gennemsigtighed i beslutningsprocessen styrker  

 institutionernes demokratiske karakter samt offentlighedens tillid til  

 myndighederne.
Konferencen anbefaler derfor, at Kommissionen senest i 1993  

 forelægger Rådet en rapport om foranstaltninger, der kan øge offentlighedens  

 adgang til oplysninger, som institutionerne råder over.« En erklæring som den ovenfor nævnte er ikke at betragte som et formelt og  

 selvstændigt retsgrundlag på samme måde som traktatens egne bestemmelser  

 eller protokoller.
Erklæringer er at betragte som tilkendegivelser, der  

 udtrykker regeringskonferencens politiske vilje.
Som det fremgår, går den  

 politiske vilje i dette tilfælde ud på, at offentlighed i EF-forvaltningen  

 bør øges.
Markedsudvalg, alm. del - bilag 383 B.13 (1) Udenrigsministeriet Den 20. december 1991 Medlemmerne af Folketingets Markedsudvalg og deres stedfortrædere Under henvisning til drøftelserne på mødet i Folketingets Markedsudvalg  

 den 13. december 1991 fremsendes vedlagt notat om miljøkapitlet i  

 traktatteksten til Den Politiske Union.
U.
Ellemann Jensen B.13 (1) Udenrigsministeriet Nord-Gruppen Den 20. december 1991 N O T A T Regeringskonferencen om Den Politiske Union Traktatens miljøkapitel Traktatens miljøkapitel styrkes i forhold til det miljøkapitel, der blev  

 indsat ved Fællesakten, især med hensyn til målsætninger og  

 beslutningsprocedurer.
Miljøhensynet nævnes nu udtrykkeligt i art.
2 i søjle I som et af de hensyn, der gælder tværgående for hele  

 Fællesskabssamarbejdet.
Herudover er der tale om følgende ændringer:
- I art. 130 R, stk. 1, 4. pind, tilføjes den internationale dimension  

 (1øsning af regionale og globale miljøproblemer) til listen over  

 målsætningerne for Fællesskabets miljøpolitik, - I art. 130 R, stk. 2, 1. afsnit, er det høje miljøbeskyttelsesniveau,  

 hensynet til regionale forskelligheder og forsigtighedsprincippet nye  

 principper for Fællesskabets miljøpolitik.
Det samme gælder den styrkede  

 formulering om, at miljøbeskyttelse skal integreres i udformningen og  

 gennemførelsen af Fællesskabets politikker på andre områder.
 - Art. 130 R, stk. 2, 2. aEsnit, indeholder den nye regel om tværgående  

 miljøbeskyttelsesklausuler.
 - I art. 130 R, stk. 3, er de nævnte hensyn for Fællesskabets miljøpolitik  

 uændrede.
 - I art. 130 R, stk. 4, er subsidiaritetsprincippet fjernet.  

 Subsidiaritetsprincippet er nu defineret i art. 3 B, som dækker hele  

 Fællesskabets samarbejdsområde.
 Den tidligere art. 130 R, stk. 5, om samarbejdet med tredjelande og  

 internationale organisationer er uændret, men placeres nu som art. 130 R,  

 stk. 4.
 - I art. 130 S, stk. 1, erstattes enstemmighed og høring af  

 Europa-Parlamentet med kvalificeret flertal og samarbejdsprocedure.
 - Art. 130 S, stk. 2, indeholder de tre undtagelser fra hovedreglen om  

 kvalificeret flertal i stk. 1. De tre specifikke emner, som fortsat  

 underkastes enstemmighed er:
- bestemmelser af hovedsagelig fiskal karakter, - foranstaltninger vedrørende fysisk planlægning, arealanvendelse, bortset  

 fra affaldshåndtering og foranstaltninger af generel karakter, samt  

 forvaltning af vandressourcerne, - foranstaltninger, der i væsentlig grad berører en medlemsstats valg  

 mellem forskellige energikilder og den generelle sammensætning af dens  

 energiforsyning.
 Som det fremgår af den 2. pind, kan visse foranstaltninger vedrørende  

 arealanvendelse, nemlig de, der drejer sig om affaldshåndtering, og de, der  

 er af generel karakter, vedtages med kvalificeret flertal.
 Den tidligere bestemmelse i art. 130 S, stk. 2, om, at Rådet med  

 enstemmighed kan fastlægge de spørgsmål, om hvilke der skal træffes afgørelse  

 med kvalificeret flertal, er nu indsat som nyt sidste afsnit i art. 130 S,  

 stk. 2. Heri ligger, at Rådet har mulighed for at beslutte, at de tre  

 undtagelser helt eller delvis overgår til kvalificeret flertal.
I henhold til art. 130 S, stk. 3, vedtager Rådet flerårige  

 handlingsprogrammer med kvalificeret flertal og co-decision.
Disse programmer  

 gennemføres ved retsakter, der vedtages efter beslutningsprocedure i art. 130  

 S, stk.
I eller stk. 2.
 Art. 130 S, stk. 4, indeholder den bestemmelse om finansiering, der hidtil  

 har stået i art. 130 R, stk. 4.
 Art. 130 S, stk. 5, åbner mulighed for, at Rådet i de konkrete retsakter  

 kan vedtage:
- midlertidige undtagelser, - finansiel støtte fra samhørighedsfonden, såfremt en foranstaltning  

 indebærer uforholdsmæssigt store udgifter for de offentlige myndigheder i en  

 medlemsstat.
 Art. 130 T er identisk med den eksisterende art. 130 T om minimumsregler.  

 Det præciseres dog i overensstemmelse med gældende praksis, at strengere  

 nationale foranstaltninger skal notificeres til Kommissionen.
 I tilknytning til miljøkapitlet afgiver medlemslandene en erklæring om, at  

 ændringer i Fællesskabslovgivningen ikke kan underminere de undtagelser, som  

 Spanien og Portugal har opnået i direktivet fra 1988 om store  

 forbrændingsanlæg, og som gælder frem til 31. december 1999.
Markedsudvalg, alm. del - bilag 478 B.13 (2) Udenrigsministeriet Den 20. februar 1992 Medlemmerne af Folketingets Markedsudvalg og deres stedfortrædere Under henvisning til drøftelserne på mødet den 29. januar 1992 vedrørende  

 den tekniske gennemgang af traktaten om Den Europæiske Union fremsendes  

 vedlagt notat vedrørende undtagelsesbestemmelser vedrørende miljø.
U.
Ellemann Jensen B.13 (2) Udenrigsministeriet Nord-Gruppen Den 20. februar 1992 N O T A T Traktaten om Den Europæiske Union Undtagelsesbestemmelser vedrørende miljø 1. Miljøafsnittet i traktaten om Den Europæiske Union er nærmere beskrevet  

 i notat af 20. december 1991, hvortil der henvises.
Den væsentligste styrkelse af miljøafsnittet består i, at Rådet fremover  

 som hovedregel træffer afgørelse med kvalificeret flertal, jf. art. 130 S,  

 stk. 1. Art. 130 S, stk. 2, indeholder 3 undtagelser fra denne hovedregel.  

 Undtagelserne indebærer, at Rådet på de 3 områder fortsat træffer afgørelse  

 med enstemmighed, medmindre art. 100 A (kvalificeret flertal) kan finde  

 anvendelse i det konkrete tilfælde.
Undtagelserne er også beskrevet i  

 ovennævnte notat.
 2. På grundlag af forhandlingerne på regeringskonferencen, herunder på Det  

 Europæiske Råds møde i Maastricht, kan følgende synspunkter nævnes til  

 uddybning af baggrunden for de 3 undtagelser:
 - Ad »bestemmelser af hovedsagelig fiskal karakter«:
Undtagelsen er i overensstemmelse med den uændrede regel i art. 99,  

 hvorefter Rådet træffer afgørelse med enstemmighed vedrørende  

 afgiftsharmonisering.
Ordet »hovedsagelig« indebærer, at forslag om  

 afgifter, som overvejende er af miljømæssig karakter, kan vedtages med  

 kvalificeret flertal.
 - Ad »foranstaltninger vedrørende fysisk planlægning, arealanvendelse  

 bortset fra affaldshåndtering og foranstaltninger af generel karakter, samt  

 forvaltning af vandressourcerne«:
Denne undtagelse indebærer, at retsakter, som vedrører f.eks.  

 naturfredning, konkrete linjeføringer af veje, jernbaner og lignende samt  

 anvendelse af vandressourcer til kunstvanding, fortsat kræver enstemmighed i  

 Rådet.
Undtagelsen indebærer også, at retsakter, som vedrører f.eks.  

 aflfaldsdeponering på lossepladser eller generelle linjeføringer af  

 infrastrukturanlæg, kan vedtages med kvalificeret flertal i Rådet.
 - Ad »foranstaltninger, der i væsentlig grad berører en medlemsstats  

 valg mellem forskellige energikilder og den generelle sammensætning af dens  

 energiforsyning«:
 Denne undtagelse indebærer, at et medlemsland ikke med kvalificeret  

 flertal i Rådet skal kunne pålægges at vælge en eller flere bestemte  

 energikilder.
 Fælles for de 3 undtagelser er, at de er indsat i traktaten for at  

 imødekomme særlige spanske nationale interesser.
 Det fremgår af art. 130 S, stk. 2, 2. afsnit, at Rådet med enstemmighed  

 kan beslutte, at et eller flere af de områder, der er omfattet af  

 undtagelserne, overføres til afgørelse med kvalificeret flertal.
3. Slutakten indeholder 4 erklæringer, som har betydning for traktatens  

 miljøafsnit.
For det første en erklæring om, at Fællesskabet under udøvelse  

 af de nye beføjelser særligt vil tage hensyn til specifikke krav med hensyn  

 til beskyttelse af naturen.
For det andet en erklæring om, at principperne i  

 Domstolens afgørelser i AETR-sagen ikke berøres (jf. notat af 13. februar  

 1992 vedrørende »enekompetence«). For det tredje en erklæring om,  

 at ændringer i Fællesskabslovgivningen indtil videre ikke må anfægte de  

 undtagelser, Spanien og Portugal har opnået i Rådets direktiv af 24. november  

 1988 om store fyringsanlæg.
For det fjerde en erklæring om, at Kommissionen i  

 sine forslag om medlemsstaterne i forbindelse med gennemførelsen fuldt ud vil  

 tage hensyn til indvirkningerne på miljøet samt princippet om bæredygtig  

 vækst.
Markedsudvalg, alm. del - bilag 490 B.14 Udenrigsministeriet Den 24. februar 1992 Medlemmerne af Folketingets Markedsudvalg og deres stedfortrædere Under henvisning til drøftelserne på mødet den 29. januar 1992 vedrørende  

 den tekniske gennemgang af traktaten om Den Europæiske Union fremsendes  

 vedlagt notat vedrørende Revisionsretten.
U.
Ellemann Jensen B.14 Udenrigsministeriet Nord-Gruppen Den 24. februar 1992 N O T A T Revisionsretten 1. Revisionsretten består af tolv medlemmer.
Den reviderer regnskaberne  

 over samtlige Fællesskabets indtægter og udgifter og udarbejder en  

 årsberetning.
Herudover kan Revisionsretten når som helst fremkomme med  

 bemærkninger til særlige spørgsmål navnlig i form af særberetninger - og på  

 begæring fra en af Fællesskabets øvrige institutioner afgive udtalelser.
Vedr.
EF's årlige budget giver Europa-Parlamentet - efter henstilling fra  

 Rådet - Kommissionen sin accept (såkaldt decharge) for gennemførelsen af  

 budgettet.
2. Som noget nyt indebærer Maastrichttraktaten, - at Revisionsretten fremstår som en EFinstitution på lige fod med Rådet,  

 Europa-Parlamentet, Kommissionen og Domstolen (art.4), - at Kommissionen - som et led i decharge-proceduren - efter anmodning fra  

 Parlamentet skal redegøre for afholdelsen af udgifter eller for funktionen af  

 de finansielle kontrolsystemer (art.206), - at det eksplicit nævnes, at Kommissionen træffer alle egnede  

 foranstaltninger for at efterkomme bemærkningerne i dechargeafgørelserne  

 (art.206), samt - at Kommissionen efter anmodning fra Rådet eller Parlamentet aflægger  

 beretning om ovennævnte foranstaltninger, og at sådanne beretninger ligeledes  

 tilsendes Revisionsretten (art.206).
Det må vurderes, at Revisionsretten som selvstændig institution vil få  

 øgede muligheder for at påvirke de øvrige institutioners finansielle  

 forvaltning i en gunstig retning.
Endvidere må det i lyset af den nævnte  

 udvidelse af Kommissionens pligt til at aflægge beretning om trufne  

 foranstaltninger navnlig forventes, at Revisionsrettens gennemslagskraft over  

 for Kommissionen vil blive forøget.
3. Der er på 1992-budgettet opført bevillinger på 37 mio. ecu til  

 Revisionsretten, mens der på 1991-budgettet var opført bevillinger på 34 mio.  

 ecu.
Disse bevillinger indebærer 394 stillinger i 1992 og 384 stillinger i  

 1991.
Markedsudvalg, alm. del - bilag 491 B.15 Udenrigsministeriet Den 24. februar 1992 Medlemmerne af Folketingets Markedsudvalg og deres stedfortrædere Under henvisning til drøftelserne på mødet den 29. januar 1992 vedrørende  

 den tekniske gennemgang af traktaten om Den Europæiske Union fremsendes  

 vedlagt notat vedrørende Europa-Parlamentets nye muligheder for at  

 kontrollere Kommissionen.
U.
Ellemann Jensen B.15 Udenrigsministeriet Nord-Gruppen Den 24. februar 1992 NOTAT Europa-Parlamentets nye muligheder for at kontrollere Kommissionen Europa-Parlamentet udøver i dag sin kontrol af Kommissionen på grundlag af  

 Kommissionens årlige beretning og arbejdsprogram, dets ret til at stille  

 skriftlige og mundtlige spørgsmål og muligheden for at vedtage et  

 mistillidsvotum til Kommissionen som helhed.
 Traktaten om Den Europæiske Union indebærer en styrkelse af Parlamentets  

 muligheder for at kontrollere Kommissionen, herunder dens forvaltning af  

 budgettet, som følger:
Unionsborgerskab (art. 8 E) Kommissionen aflægger rapport til bl.a.
Parlamentet om gennemførelse af  

 bestemmelserne om unionsborgerskab, herunder om Unionens udvikling.
Den økonomiske politik (art. 103) Kommissionen aflægger rapport til Parlamentet om resultaterne af  

 overvågningen af den økonomiske udvikling.
Den Europæiske Centralbank (art. 109 B) Et medlem af Kommissionen kan uden stemmeret deltage i Styrelsesrådets  

 møder.
Den Europæiske Centralbank kan høres af Parlamentet på dets initiativ.
Den økonomiske og sociale samhørighed (art. 130 B) Kommissionen aflægger rapport om fremskridtene hvert tredje år til bl.a.  

 Parlamentet.
Forskning og teknologisk udvikling (art. 130 P) Kommissionen forelægger årligt en rapport om de stedfundne aktiviteter og  

 arbejdsprogram til bl.a.
Parlamentet.
Lovgivningsinitiativ (art. 138 B) Parlamentet kan anmode Kommissionen om at fremsætte forslag om  

 udarbejdelse af en Fælleskabsretsakt til gennemførelse af traktaten om Den  

 Europæiske Union.
Nedsættelse af midlertidigt undersøgelsesudvalg (art. 138 C) Parlamentet kan nedsætte et undersøgelsesudvalg med henblik på at  

 undersøge gennemførelsen af Fællesskabsretten.
Andragender (8 E og 138 D) Unionsborgere kan indgive andragender til Parlamentet om  

 Fællesskabsforhold.
Ombudsmanden (138 E) Parlamentet udnævner en ombudsmand, som er beføjet til at modtage klager  

 over Fællesskabets institutioner med undtagelse af Domstolen og Retten i  

 første instans.
Klager kan forelægges direkte for ombudsmanden af enhver  

 unionsborger eller gennem medlemmer af Parlamentet.
Ombudsmanden aflægger  

 årligt beretning om sin virksomhed til Parlamentet.
Udnævnelse af Kommissionen (artikel 158) Proceduren om udnævnelse af Kommissionen iværksættes i månederne efter  

 nyvalg til Parlamentet.
Medlemslandenes udnævnelse af Kommissionens formand  

 og øvrige medlemmer kræver Parlamentets forudgående godkendelse ved en  

 afstemning om den indstillede Kommission som en helhed (kollegium).
Klageret (art. 173) Parlamentets søgsmålskompetence udvides til også at omfatte  

 annullationssøgsmål.
Revisionsretten (188 C) Revisionsretten, som nu er en EF-institution (jf. art. 4), afgiver en  

 erklæring til bl.a.
Parlamentet om regnskabernes rigtighed og lovlighed.
Budgetkontrol (artikel 206) Parlamentet kan - før det meddeler sin decharge af budgettet - anmode  

 Kommissionen om at redegøre for afholdelsen af udgifterne eller for de  

 finansielle kontrolsystemers funktion.
Kommissionen træffer foranstaltninger  

 til at efterkomme Parlamentets bemærkninger og aflægger efter Parlamentets  

 anmodning beretning om de trufne foranstaltninger.
Aftale om Social- og Arbejdsmarkedspolitikken (art. 7) Kommissionen udarbejder en årlig rapport om gennemførelsen af målene.  

 Parlamentet kan opfordre Kommissionen til at udarbejde særlige rapporter.
Markedeudvalg, alm. del - bilag 270 C1 Udenrigsministeriet Den 29. november 1991 Medlemmerne af Folketingets Markedsudvale og deres stedfortrædere Under henvisning til udvalgets skrivelse af 27. november 1991 (Alm. del -  

 bilag 235) fremsendes vedlagt besvarelse af det deri stillede spørgsmål nr.  

 15 vedrørende bestemmelser om den fælles udenrigs- og sikkerhedspolitik.
U.
Ellemann Jensen C.1 Den 29. november 1991 Udenrigsministerens besvarelse af spergsmål nr. 15 af 25. november  

 1991 fra Folketingets Markedsudvalg Spørgsmål:
 Under henvisning til de foreslåede bestemmelser om den fælles udenrigs- og  

 sikkerhedspolitik, (jf. alm. del (91.1) bilag 180), skal udvalget anmode  

 ministeren om at bekræfte, at Det europæiske udenrigspolitiske Samarbejde som  

 vedtaget ved Fællesakten i 1986 fortsættes også efter en eventuel beslutning  

 om en fælles udenrigs- og sikkerhedspolitik som foreslået (eller modificeret)  

 i det nye udkast til traktatbestemmelser.
 I givet fald bedes ministeren oplyse om grænsedragningen og  

 arbejdsfordelingen mellem EPS-samarbejdet og det påtænkte nye udenrigs- og  

 sikkerhedspolitiske samarbejde.
 Svar:
Efter ikrafttrædelsen af unionstraktaten vil det udenrigs- og  

 sikkerhedspolitiske samarbejde mellem medlemslandene foregå på grundlag af  

 denne traktats bestemmelser om den fælles udenrigs- og sikkerhedspolitik.  

 Fastlæggelse af fælles holdninger vil følge de i art.
B indeholdte  

 bestemmelser.
Markedsudvalg alm. del - bilag 461 C.2 Udenrigsministeriet Den 13. februar 1992 Medlemmerne af Folketingets Markedsudvalg og deres stedfortrædere Under henvisning til drøftelserne på mødet den 29. januar 1992 vedrørende  

 den tekniske gennemgang af traktaten om Den Europæiske Union fremsendes  

 vedlagt notat vedrørende forholdet mellem Den Europæiske Union og WEU indtil  

 1996.
U.
Ellemann Jensen C.2 Den 14. februar 1992 NOTAT til Folketingets Markedsudvalg Forholdet mellem Den Europæiske Union og WEU indtil 1996 1. Traktaten om Den Europæiske Unions artikel J.4 behandler forholdet  

 mellem Den Europæiske Union og Vestunionen (WEU). Det hedder i artikel J.4,  

 stk.1, at »Den fælles udenrigs- og sikkerhedspolitik omfatter alle  

 spørgsmål vedrørende Den Europæiske Unions sikkerhed, herunder udformningen  

 på lang sigt af en fælles forsvarspolitik, som med tiden vil kunne føre til  

 et fælles forsvar«.
 Formuleringerne om en fælles forsvarspolitik og et fælles forsvar er  

 ikke-bindende hensigtserklæringer og ikke udtryk for, at der er truffet nogen  

 form for konkrete beslutninger herom.
Men de forsvarsmæssige aspekter af sikkerhed er dækket af traktatteksten  

 og vil altså kunne drøftes inden for Unionen.
Iværksættelse af afgørelser og  

 aktioner, der har indvirkning på forsvarsområdet, vil derimod blive overladt  

 til WEU, jf. artikel J.4, stk. 2: »Unionen anmoder Den Vesteuropæiske  

 Union (WEU), der udgør en integrerende del af udviklingen af Den Europæiske  

 Union, om at udarbejde og iværksætte de af Unionens afgørelser og aktioner,  

 der har indvirkning på forsvarsområdet.
Rådet vedtager i forståelse med WEU's  

 institutioner de nødvendige praktiske bestemmelser«.
 WEU bevares altså som en selvstændig organisation, der anmodes om at  

 forberede og gennemføre de af Unionens beslutninger, der har indvirkning på  

 forsvarsområdet, og som derfor ikke kan gennemføres af Unionen selv.
 »De nødvendige praktiske bestemmelser« i sidste del af artikel  

 J.4, stk. 2, kan dels være den generelle etablering af tætte  

 arbejdsrelationer mellem Unionen og WEU, herunder koordinering af  

 mødetidspunkter og -steder, harmonisering af formandskaber, etablering af  

 sekretariatssamarbejde og underretning/inddragelse af Kommissionen, dels den  

 nødvendige ad hoc koordination i konkrete tilfælde af arbejdsdeling mellem  

 Unionen og WEU.
2. Ifølge artikel J.4, stk. 3, er »Spørgsmål, der har indvirkning på  

 forsvarsområdet, og som er omfattet af denne artikel, ikke undergivet  

 fremgangsmåden i artikel J.3.« Det indebærer, at forsvarsmæssige aspekter af sikkerhed ikke kan gøres til  

 genstand for fælles aktion.
Beslutninger, der vedrører forsvarsmæssige  

 aspekter af sikkerhed, kan derfor kun træffes med enstemmighed.
 Det understreges i artikel J.4, stk. 4, at »Unionens politik i denne  

 artikels betydning berører ikke den særlige karakter af visse medlemsstaters  

 sikkerheds- og forsvarspolitik og skal overholde de forpligtelser, som visse  

 medlemsstater har i henhold til den nordatlantiske traktat, og skal være  

 forenelig med den fælles sikkerheds- og forsvarspolitik, der er fastlagt  

 inden for dens rammer«.
 Formuleringen sikrer overensstemmelse med den i NATO fastlagte politik og  

 er derfor central efter dansk opfattelse.
 3. WEU-landene vedtog i forbindelse med Det Europæiske Råds møde i  

 Maastricht i december 1991 en erklæring om WEU's forbindelser med Den  

 Europæiske Union og med NATO.
I erklæringen om WEU's forbindelser til Den Europæiske Union hedder det,  

 at »Målet er, at WEU i etaper skal udbygges til at være  

 forsvarskomponenten i Den Europæiske Union.
Med dette for øje er WEU rede til  

 efter anmodning fra Den Europæiske Union at udarbejde og iværksætte de  

 unionsafgørelser, der er af betydning for forsvarsområdet«.
 WEU-landene har dermed erklæret sig rede til at udarbejde og iværksætte de  

 afgørelser og aktioner af betydning for forsvarsområdet, som Den Europæiske  

 Union i enstemmighed måtte beslutte at anmode WEU om at gennemføre.
4. I erklæringen om WEU's forbindelser med NATO hedder det, at  

 »Formålet er at udvikle WEU som et middel til at styrke den europæiske  

 søjle i Den Atlantiske Alliance«.
WEU-landene erklærer sig på denne  

 baggrund rede til at udvikle det nære samarbejde mellem WEU og NATO og til at  

 styrke WEU-medlemsstaternes rolle og ansvar i samt bidrag til Alliancen.
Det  

 understreges, at dette skal ske på grundlag af den nødvendige  

 »gennemsigtighed og komplementaritet« mellem den europæiske  

 sikkerheds- og forsvarsdimension, der er under dannelse, og Alliancen.  

 WEU-landene erklærer endvidere at ville handle i overensstemmelse med de  

 holdninger, der vedtages af NATO.
Det fremgår af erklæringen, at WEU-landene vil intensivere bestræbelserne  

 på at koordinere deres holdninger forud for møder i NATO.
Samtidig  

 understreges det, at NATO »fortsat vil være det centrale forum for  

 konsultationer mellem dennes (Alliancens) medlemmer og centrum for de  

 politiske beslutninger af betydning for sikkerheds- og  

 forsvarsforpligtelserne for de allierede under den nordatlantiske  

 traktat«.
Også i forhold til NATO vil WEU koordinere sine mødedatoer og  

 -steder, og der vil blive etableret et nært samarbejde mellem  

 generalsekretariaterne for WEU og NATO.
5. WEU-landene har i en erklæring, der blev vedtaget i forbindelse med Det  

 Europæiske Råds møde i Maastricht i december 1991, opfordret stater, der er  

 medlemmer af Den Europæiske Union, til enten at blive medlemmer af WEU eller  

 få obervatørstatus.
Samtidig opfordres europæiske NATO-medlemmer, der ikke er  

 medlem af EF, til at få associeret medlemskab af WEU.
 WEU-landene udtrykker i erklæringen forventning om, at traktater og  

 aftaler, der svarer til ovennævnte forslag, vil blive indgået inden den 31.  

 december 1992.
 6. Traktaten om Den Europæiske Unions artikel J.4, stk. 6, åbner mulighed  

 for en revision af artikel J.4: »For at fremme denne traktats mål og  

 under hensyn til 1998-fristen i forbindelse med artikel 12 i  

 Bruxellestraktaten kan nærværende artikels bestemmelser revideres som fastsat  

 i artikel N, stk.2, på grundlag af en rapport, som Rådet skal forelægge Det  

 Europæiske Råd i 1996, og som skal omfatte en evaluering af de fremskridt og  

 erfaringer, der er gjort indtil da«.
 Denne revisionsklausul skal bl.a. behandles på en ny regeringskonference i  

 1996, jf. artikel N, stk. 2: »Der indkaldes til en konference mellem  

 repræsentanterne for medlemsstaternes regeringer i 1996 med henblik på at  

 gennemgå de bestemmelser i denne traktat, for hvilke der er fastsat  

 bestemmelse om revision, i overensstemmelse med målene i artikel A og  

 B«.
Markedsudvalg alm. del - bilag 463 C.3 Udenrigsministeriet Den 13. februar 1992 Medlemmerne af Folketingets Markedsudvalg og deres stedfortrædere Under henvisning til drøftelserne på mødet den 29. januar 1992 vedrørende  

 den tekniske gennemgang af traktaten om Den Europæiske Union fremsendes  

 vedlagt notat vedrørende enstemmighed og flertalsafgørelser i den fælles  

 udenrigs- og sikkerhedspolitik.
U.
Ellemann Jensen C.3 Den 14. februar 1992 NOTAT til Folketingets Markedsudvalg Enstemmighed og flertalsafgørelser i den fælles udenrigs- og  

 sikkerhedspolitik 1. Bestemmelserne om den fælles udenrigs- og sikkerhedspolitik er  

 indeholdt i traktaten om Den Europæiske Unions artikel J.
Ifølge artikel J. 1. fastlægger og gennemfører Unionen og dens  

 medlemsstater en fælles udenrigs- og sikkerhedspolitik.
Unionen tilstræber at  

 virkeliggøre sine udenrigs- og sikkerhedspolitiske mål ved at indføre et  

 systematisk samarbejde mellem medlemsstaterne om deres politik og ved gradvis  

 at gennemføre fælles aktioner på de områder, hvor medlemsstaterne har vigtige  

 fælles interesser.
I artikel J.l, stk. 4, hedder det endvidere, at »Medlemsstaterne  

 støtter aktivt og uforbeholdent Unionens udenrigs- og sikkerhedspolitik med  

 grundlag i en holdning præget af loyalitet og gensidig solidaritet.
De afstår  

 fra enhver handling, som strider imod Unionens interesser, eller som kan  

 skade dens effektivitet som en sammenhængende enhed i internationale  

 forbindelser.
Rådet påser, at disse principper overholdes«.
 Ovennævnte principper svarer til dem, der i dag ligger til grund for det  

 Europæiske Politiske Samarbejde (EPS). Formuleringerne afspejler bestræbelsen  

 på så vidt muligt at sikre en fælles optræden i udenrigs- og  

 sikkerhedspolitikken.
 2. Ifølge artikel J.2, stk. 1, orienterer medlemsstaterne hinanden og  

 rådfører sig med hinanden i Rådet om alle udenrigs- og sikkerhedspolitiske  

 spørgsmål, som er af almindelig interesse, med henblik pa at sikre, at de  

 udøver deres samlede indflydelse så effektivt som muligt gennem en samordnet  

 og konvergent optræden.
Artikel J.2, stk. 2, fastslår, at »Så ofte som Rådet anser det for  

 påkrævet, fastlægger det en fælles holdning.
Medlemsstaterne drager omsorg  

 for, at deres nationale politik er i overensstemmelse med de fælles  

 holdninger«.
 Artiklen svarer i al væsentlighed til den tilsvarende bestemmelse om Det  

 Europæiske Politiske Samarbejde i Den Europæiske Fælles Akt.
 Beslutninger om fælles holdninger træffes med enstemmighed.
 Artikel J.3. vedrører fremgangsmåden for vedtagelse af en fælles aktion på  

 områder henhørende under den fælles udenrigs- og sikkerhedspolitik.
Fælles aktioner er mere forpligtende end fælles holdninger, jf. artikel  

 J.3, stk. 4: »Fælles aktioner forpligter medlemsstaterne i deres  

 stillingtagen og handlinger«.
I artikel J.3, stk. 5, hedder det videre:  

 »Enhver national stillingtagen eller handling i forbindelse med en  

 fælles aktion forudsætter, at der sker underretning derom så betids, at der  

 om nødvendigt kan holdes forudgående samråd i Rådet«.
 Beslutninger om fælles aktioner træffes pa følgende måde:
 - Rådet beslutter med enstemmighed på grundlag af almindelige  

 retningslinjer fra Det Europæiske Råd, at et spørgsmål skal gøres til  

 genstand for en fælles aktion (artikel J.3, stk. 1).
- Samtidig fastlægger Rådet med enstemmighed a: den præcise rækkevidde, b: de almindelige og særlige mål, som Unionen tilsigter opnået ved denne  

 aktion, c: de midler, procedurer og betingelser, der skal gælde for dens  

 gennemførelse, d: om nødvendigt varigheden (artikel J.3, stk. 1).
 - Rådet skal, når det definerer den fælles aktion og på hvilket som helst  

 stadium under udviklingen heraf, definere med enstemmighed de spørgsmål, om  

 hvilke der skal træffes afgørelse med kvalificeret flertal (artikel J.3, stk.  

 2).
 Ved de rådsafgørelser, der afgøres med kvalificeret flertal, tildeles  

 medlemmernes stemmer den vægt, der er fastsat i artikel 148, stk. 2, i  

 traktaten om Oprettelse af det Europæiske Fællesskab, og afgørelser træffes  

 med mindst 54 stemmer afgivet af mindst 8 medlemmer, der stemmer for.
 4. I en erklæring til traktaten om »afstemning i forbindelse med den  

 fælles udenrigs- og sikkerhedspolitik« hedder det, at »Konferencen  

 er enig om, at medlemsstaterne med hensyn til rådsafgørelser, der kræver  

 enstemmighed, i videst muligt omfang undgår at hindre en enstemmig afgørelse,  

 hvis der foreligger et kvalificeret flertal for denne afgørelse«.
 Der er tale om en hensigtserklæring, der ikke forpligter medlemslandene.  

 Erklæringen opfylder primært en signalfunktion: de Tolv tilstræber så vidt  

 muligt en fælles optræden udadtil, hvilket også er hele formålet med den  

 fælles udenrigs- og sikkerhedspolitik.
 5. Ifølge artikel J.4, stk. 3, er »Spørgsmål, der har indvirkning på  

 forsvarsområdet, og som er omfattet af denne artikel, ikke undergivet  

 fremgangsmåden i artikel J.3«.
Det indebærer, at forsvarsmæssige aspekter af sikkerhed ikke kan gøres til  

 genstand for fælles aktion.
Beslutninger, der vedrører forsvarsmæssige  

 aspekter af sikkerhed, kan derfor kun træffes med enstemmighed.
Markedsudvalg, alm. del - bilag 269 D.1 (1) Udenrigsministeriet Den 29. november 1991 Medlemmerne af Folketingets Markedsudvalg og deres stedfortrædere Under henvisning til udvalgets skrivelse af 22. november 1991 (Alm. del -  

 bilag 233) fremsendes vedlagt besvarelse af det deri stillede spørgsmål nr.  

 14 vedrørende bestemmelsen i forslaget til traktattekst om artikel K*)  

 vedrørende indre anliggender og retsligt samarbejde.
U.
Ellemann Jensen *) Artikel K.9 i traktaten (bilag 5).
D.1 (1) Udenrigsministeriet Nord-Gruppen Den 29. november 1991 Besvarelse af spørgsmål nr. 14 af 22. november 1991 fra Folketingets Markedsudvalg (MKU Bilag 233) Spørgsmål:
Det bedes oplyst, hvad der nærmere ligger i bestemmelsen i forslaget  

 vedrørende indre anliggender og retsligt samarbejde, hvor det henstilles til  

 medlemsstaterne, at disse tiltræder beslutninger efter artikel K*) i  

 overensstemmelse med deres respektive forfatningsmæssige regler.
Det bedes  

 endvidere oplyst, på hvilket lands foranledning og på hvilken baggrund  

 bestemmelsen er indføjet.
Svar:***) 1. Artikel K*) i dokument up/1845/91 oversendt til Folketingets  

 Markedsudvalg den 11. november 1991 har følgende ordlyd:
»Rådet kan med enstemmighed på initiativ af Kommissionen eller en  

 medlemsstat beslutte, at artikel 100 C i traktaten om oprettelse af Det  

 Europæiske Fællesskab skal finde anvendelse på aktioner, der henhører under  

 områder, som er nævnt i artikel A,**) nr. 1-5, og bestemme, hvilke  

 afstemningsregler der skal gælde herfor.
Det henstiller til medlemsstaterne,  

 at de tiltræder en sådan beslutning i overensstemmelse med deres respektive  

 forfatningsmæssige regler.« Artikel K*) giver mulighed for at lade beslutninger på visse områder  

 overføre fra en interguvernemental samarbejdsform til en kommunautær  

 samarbejdsform.
Det drejer sig om følgende områder:
- Asylpolitikken, - indvandringspolitikken og politikken for tredjelandstatsborgere med  

 hensyn til indrejse og langvarige ophold på medlemsstaternes områder,  

 herunder betingelser for familiesammenføringer og adgang til beskæftigelse  

 samt om bekæmpelse af ulovlig indvandring, ulovligt ophold og udførelse af  

 arbejde på medlemsstaternes område, - bekæmpelse af narkotikamisbrug i det omfang, det ikke falder inden for  

 samarbejdet, nævnt i art.
A, nr. 6-8, - bekæmpelse af international svindel i det omfang, det ikke falder inden  

 for samarbejdet, nævnt i art.
A,**) nr. 6-8, - civilretligt samarbejde.
Formuleringen af artikel K*) betyder, at der kræves national ratifikation  

 af en beslutning truffet efter artikel K,*) for at beslutningen kan træde i  

 kraft.
Modellen for national ratifikation svarer til den eksisterende artikel  

 201 i Romtraktaten om Fællesskabets egne indtægter.
 I bestemmelsen, der indebærer national ratifikation, tages der ikke  

 stilling til, efter hvilke nationale bestemmelser ratifikationen skal finde  

 sted.
2. Den nævnte procedure med national ratifikation blev anvendt ved  

 gennemførelse af Rådets afgørelse af 24. juni 1988 om ordningen for  

 Fællesskabets egne indtægter.
I denne afgørelse (88/376/EØF) angives det, at  

 medlemsstatemes nationale ratifikation efter deres respektive  

 forfatningsretlige bestemmelser er nødvendig for vedtagelsen af afgørelsen.
 Folketingets endelige ratifikation af afgørelsen fandt sted den 29.  

 november 1988.
3. Artikel K*) i afsnittet om indre anliggender og retsligt samarbejde  

 blev indsat især på tysk foranledning.
Sidste sætning i artikel K*) om  

 national ratifikation blev indsat på dansk anmodning med henblik på at sikre,  

 at danske forfatningsmæssige regler fuldt ud vil kunne overholdes ved  

 anvendelse af artikel K*) *) Artikel K.9 i traktaten (bilag 5).
 ) Artikel K.1 i traktaten (bilag 5).
 *) Generelt henvises til artikel K.9 og artikel K.1 i traktaten (bilag 5).  

 Substansen i svaret overføres til traktaten.
Markedsudvalg, alm. del - bilag 316 D.1 (2) Udenrigsministeriet Den 5. december 1991 Medlemmerne af Folketingets Markedsudvalg og deres stedfortrædere Under henvisning til udvalgets skrivelse af 4. december 1991 (Alm. del -  

 bilag 298) fremsendes vedlagt besvarelse af det deri stillede spørgsmål nr.  

 22 om hvorvidt beslutninger truffet i Fællesskaberne skal tiltrædes i  

 overensstemmelse med medlemslandenes forfatningsmæssige regler.
U.
Ellemann Jensen D.1 (2) Udenrigsministeriet Nord-Gruppen Den 5. december 1991 Besvarelse af spørgsmål nr. 22 af 4. december 1991 fra Folketingets Markedsudvalg (MKU Bilag 298) Spørgsmål nr. 22:
»I fortsættelse af spørgsmål nr. 14 af 22. november 1991 (bilag  

 (91.1) 233) besvaret den 29. november 1991 (bilag (91.1) 269) bedes det  

 oplyst, om ikke alle beslutninger truffet i Fællesskaberne skal tiltrædes i  

 overensstemmelse med medlemslandenes forfatningsmæssige regler og i  

 bekræftende fald, hvilken forskel det gør, at man har indføjet bestemmelsen i  

 sidste punktum i artikel K,*) og hvorfor anses den pågældende sætning for at  

 være særlig vigtig i relation til artikel K's*) emneområde?» Svar:
Som det fremgår af besvarelsen af 29. november 1991 af spørgsmål nr. 14,  

 går art.
K*) ud på at give mulighed for at Rådet med enstemmighed kan  

 beslutte at overføre visse emner fra den interguvernementale samarbejdsform i  

 søjle 3 til art. 100 C (søjle 1). Bestemmelsen i sidste punktum i art.
K*)  

 indebærer, at en beslutning herom kræver national ratifikation i  

 overensstemmelse med den enkelte medlemsstats forfatningsmæssige regler for  

 at blive folkeretligt bindende for den pågældende medlemsstat.
Almindelige retsakter, der vedtages i henhold til de almindeligt gældende  

 Fællesskabsregler, kræver selvsagt ikke ratifikation.
Om deres gyldighed  

 gælder reglerne i art. 189, stk. 2-4, uændret.
 *) Artikel K.9 i traktaten (bilag 5).
Markedsudvalg, alm. del - bilag 381 D.2 Udenrigsministeriet Den 18. december 1991 Medlemmerne af Folketingets Markedsudvalg og deres stedfortrædere Under henvisning til udvalgets skrivelse af 13. december 1991 (Alm. del -  

 bilag 258) fremsendes vedlagt besvarelse af det deri stillede spørgsmål nr.  

 27 om, hvorvidt beslutningerne vedrørende samarbejde om retlige og indre  

 anliggender træffes i form af EF-retsakter.
U.
Ellemann Jensen D.2 Udenrigsministeriet Nord-Gruppen Den 18. december 1991 Besvarelse af spørgsmål nummer 27 af 13. december 1991 fra  

 Folketingets Markedeudvalg (MKU Bilag 258) Spørgsmål nr. 27:
»I hvilket omfang kan der i medfør af Den Politiske Unions kapitel om  

 samarbejde vedrørende retlige og indre anliggender træffes beslutninger i  

 form af EF-retsakter (forordninger eller direktiver)?» Svar:
 Bestemmelserne om samarbejdet om retlige og indre anliggender er placeret  

 i søjle 3 og er af mellemstatslig karakter.
Art.
C,*) stk. 1, etablerer et samarbejde imellem de kompetente tjenester  

 i de enkelte medlemslandes administrationer.
Samarbejdet går ud på, at  

 medlemslandene underretter og konsulterer hinanden i Rådet for at samordne  

 deres optræden.
I henhold til art.
C,*) stk. 2, kan Rådet - fastlægge fælles holdninger, - vedtage fælles aktioner, såfremt aktionens målsætninger bedre kan  

 opfyldes i fællesskab end af medlemslandene hver for sig, - udarbejde konventioner, som skal ratificeres i overensstemmelse med  

 medlemslandenes forfatningsmæssige bestemmelser.
 Bestemmelserne om samarbejdet om retlige og indre anliggender i søjle 3  

 giver således ikke mulighed for, at Rådet kan vedtage almindelige  

 EF-retsakter, jf. art. 189.
 *) Artikel K.3 i traktaten (bilag 5).
Markedsudvalg, alm. del - bilag 382 D.3 Udenrigsministeriet Den 18. december 1991 Medlemmerne af Folketingets Markedsudvalg og deres stedfortrædere Under henvisning til udvalgets skrivelse af 13. december 1991 (Alm. del -  

 bilag 258) fremsendes vedlagt besvarelse af det deri stillede spørgsmål nr.  

 28 vedrørende artikel A*) i kapitlet om samarbejde vedrørende retlige og  

 indre anliggender.
U.
Ellemann Jensen *) Artikel K.1 i traktaten (bilag 5).
D.3 Udenrigsministeriet Nord-Gruppen Den 18. december 1991 Besvarelse af spørgsmål nummer 28 af 13. december 1991 fra Folketingets Markedsudvalg (MKU Bilag 258) Spørgsmål nr. 28:
»Er regeringen enig i, at de i punkterne 1-5 nævnte områder i artikel  

 A*) i kapitlet om samarbejde vedrørende retlige og indre anliggender er  

 Fællesskabsanliggender set i relation til bestemmelsen i artikel I**) og  

 traktatens artikel 100 C?» Svar:
I henhold til art.
A*) i søjle 3 betragter medlemslandene følgende områder  

 som spørgsmål af fælles interesse:
 1. Asylpolitik.
 2. Regler for personers passage af medlemsstaternes ydre grænser og  

 udøvelse af kontrol heraf.
 3. Indvandringspolitikken og politikken over for tredjelandsstatsborgere  

 for så vidt angår:
a) betingelserne for tredjelandsstatsborgeres indrejse i og færden på  

 medlemsstaternes område, b) betingelserne for tredjelandsstatsborgeres ophold på medlemsstaternes  

 område, herunder betingelserne for familiesammenføringer og adgang til  

 beskæftigelse, c) bekæmpelse af tredjelandsstatsborgeres ulovlige indvandring samt  

 ulovlige ophold og udførelse af arbejde på medlemsstaternes område.
 4. Bekæmpelse af narkotikamisbrug i det omfang dette område ikke er dækket  

 af nr. 7-9.
 5. Bekæmpelse af svig på internationalt plan i det omfang dette ikke er  

 dækket af nr. 7-9.
 6. Civilretligt samarbejde.
 7. Strafferetligt samarbejde.
 8. Toldsamarbejde.
 9. Politisamarbejde med henblik på forebyggelse og bekæmpelse af  

 terrorisme, ulovlig narkotikahandel og andre former for grov kriminalitet,  

 herunder om nødvendigt visse aspekter af toldsamarbejde i forbindelse med  

 tilrettelæggelse på unionsplan af et system for udveksling af oplysninger  

 inden for en europæisk politimyndighed (Europol).
 Art. 100 C i søjle I har følgende anvendelsesområde:
- udpegning af de tredjelande, hvis statsborgere skal være i besiddelse af  

 visum ved passage af medlemsstaternes ydre grænser, - foranstaltninger vedrørende ensartet udformning af visa.
I henhold til art.
I**) i søjle 3 kan Rådet med enstemmighed beslutte, at  

 art. 100 C i søjle I skal finde anvendelse på aktioner, der henhører under  

 områder, som er nævnt i art.
A,*) nr. 1-6. Som det fremgår af tidligere  

 besvarelser til Folketingets Markedsudvalg, senest besvarelsen af spørgsmål  

 nr. 22, kræver en beslutning herom national ratifikation i overensstemmelse  

 med den enkelte medlemsstats forfatningsmæssige bestemmelser.
På denne baggrund er regeringen ikke enig i, at områderne i art.
A, nr.  

 1-6, er Fællesskabsanliggender.
Samarbejdet i søjle 3 om retlige og indre  

 anliggender finder sted inden for rammerne af traktaten om Den Europæiske  

 Union og er af mellemstatslig karakter.
 *) Artikel K.1 i traktaten (bilag 5). ) Artikel K.9 i traktaten (bilag 5).
Markedsudvalg, alm. del - bilag 267 E.1 Udenrigsministeriet Den 28. november 1991 Medlemmerne af Folketingets Markedsudvalg og deres stedfortrædere Under henvisning til udvalgets skrivelse af 22. november 1991 (Alm. del -  

 bilag 233) fremsendes vedlagt besvarelse af det deri stillede spørgsmål nr.  

 13 vedrørende overvejelser om forholdet mellem grundlovens § 20 og  

 Romtraktatens artikel 235.
U.
Ellemann Jensen E.1 Udenrigsministeriet Nord-Gruppen Den 28. november 1991 Besvarelse af spørgsmål nr. 13 af 22. november 1991 fra Folketingets Markedsudvalg (MKU Bilag 233) Spørgsmål:
»Vil ministeren overlade Markedsudvalget de overvejelser om forholdet  

 mellem grundlovens § 20 og Romtraktatens artikel 235, som blev udarbejdet i  

 Udenrigsministeriet og i Justitsministeriet i forbindelse med Danmarks  

 tiltrædelse af Romtraktaten i 1972, og vil Udenrigsministeriet i relation  

 hertil foretage en vurdering af de seneste forslag til artikel 235 i relation  

 til grundloven og til de tidligere foretagne vurderinger?» Svar:
 1. I besvarelse af ovennævnte spørgsmål fremsender Udenrigsministeriet de  

 to vedlagte artikler af professor Max Sørensen, der blev offentliggjort i  

 Juristen 1963 nr. 4, og 1971 nr. 25. Den af Justitsministeriet udarbejdede  

 redegørelse for visse statsretlige spørgsmål i forbindelse med den danske  

 tiltrædelse af De Europæiske Fællesskaber (vedlagt) er offentliggjort i  

 Nordisk tidsskrift for international ret 1971 vol. 41.
 Herudover fremsender Udenrigsministeriet et notat af 14. november 1985,  

 der blev udarbejdet i forbindelse med Fællesakten i relation til artikel 235  

 og grundlovens § 20.
2. Af konklusionerne fra konklavemødet i Holland den 12.-13. november 1991  

 (oversendt til Folketingets Markedsudvalg den 14. november 1991) fremgår det  

 af side 3 punkt II, 2, at formuleringen af artikel 235 opretholdes, som den  

 kendes fra den eksisterende Romtraktat.
Der henvises derfor til ovennævnte  

 redegørelser og vurderinger.
 Bedømmelsen af artikel 235 skal fortsat ses i sammenhæng med Fællesskabets  

 mål som de fremgår af det kommunautære samarbejdes indledende bestemmelser,  

 jf. formandskabsdokument conf-up/1845 oversendt til Folketingets  

 Markedsudvalg den 11. november 1991.
E 1(1) JURISTEN Udgivet af Danmarks Juristforbund 1963 Det europæiske ekonomiske Fællesskab og Danmarks grundlov* Af professor Max Sørensen Ved Folketingets beslutning den 4. august 1961, vedtaget med 152 stemmer  

 mod 11, bemyndigedes regeringen til at indlede forhandlinger med de seks  

 medlemsstater i Det europæiske økonomiske Fællesskab med henblik på Danmarks  

 optagelse sammen med Storbritannien.(*1) Beslutningen har imidlertid på ingen  

 måde bragt den offentlige debat om spørgsmålet til ophør.
Et af de temaer,  

 der indgår i debatten, er det forfatningsretlige.
Er det efter den gældende  

 grundlov muligt for Danmark at tiltræde den i Rom den 25. marts 1957  

 undertegnede traktat,(*2) hvorved Fællesskabet oprettedes, eller er  

 grundlovsændring nødvendig? Med de strenge - næsten prohibitive - krav, grundloven stiller til  

 gennemførelsen af ændringer i dens indhold, er det rejste spørgsmål  

 naturligvis meget mere end et spørgsmål om at vælge den korrekte  

 fremgangsmåde til at nå et givet mål.
Det er et led i den politiske kamp for  

 og imod Danmarks tiltrædelse.
Derfor har debatten bredt sig langt uden for  

 juristernes kreds, og derfor er der - selv af jurister - fremført argumenter,  

 hvis juridiske grundlag er yderst spinkelt.
At en debat om et  

 grundlovsspørgsmål ikke i et folkestyre bør være et privilegium for  

 specialister er ubestrideligt, men det må på den anden side være en pligt for  

 dem, der som dyrkere af deres fag særligt beskæftiger sig med disse  

 spørgsmål, at ytre sig i debatten og vurdere de fremførte synspunkter og  

 argumenter ud fra en speciel, faglig målestok.
Det følgende er et bidrag til  

 en sådan vurdering.
 Problemet knytter sig til grundlovens § 20, hvis fulde ordlyd er følgende:
 Stk. 1. Beføjelser, som efter denne grundlov tilkommer rigets myndigheder,  

 kan ved lov i nærmere bestemt omfang overlades til mellemfolkelige  

 myndigheder, der er oprettet ved gensidig overenskomst med andre stater til  

 fremme af mellemfolkelig retsorden og samarbejde.
Stk. 2. Til vedtagelse af lovforslag herom kræves et flertal af fem  

 sjettedele af folketingets medlemmer.
Opnås et sådant flertal ikke, men dog  

 det til vedtagelse af almindelige lovforslag nødvendige flertal, og  

 opretholder regeringen forslaget, forelægges det folketingsvælgerne til  

 godkendelse eller forkastelse efter de for folkeafstemninger i § 42 fastsatte  

 regler.
Det er i almindelighed ubestridt, at traktaten om Det europæiske  

 økonomiske Fællesskab indebærer en overdragelse af konstitutionelle  

 beføjelser fra medlemsstaterne til de ved traktaten oprettede internationale  

 organer.
Diskussionen har hovedsagelig drejet sig om spørgsmålet, hvorvidt  

 traktaten opfylder de betingelser § 20 stiller til en sådan overdragelse.  

 Inden dette undersøges nærmere, vil det imidlertid være hensigtsmæssigt at  

 undersøge, hvilke led i traktatens system der indebærer overdragelse af  

 beføjelser, og hvilken karakter disse beføjelser har.(*3) 1. Traktatens bestemmelser om Fællesskabets beføjelser Den legislative funktion.  Den vigtigste traktatbestemmelse i  

 denne henseende er art. 189 vedrørende den retlige karakter af de akter der  

 kan udfærdiges af Fællesskabets to besluttende organer, Rådet og  

 Kommissionen.
 En kategori af disse akter benævnes  »forordninger«  (på  

 fransk: »reglements, på tysk: »Verordnungen«) og artiklens 2.  

 del karakteriserer deres retsvirkninger således:
»En forordning er almengyldig.
Den er fuldtud bindende og finder  

 umiddelbar anvendelse i samtlige medlemsstater.(*4) Af en række andre bestemmelser i traktaten fremgår, at forordninger kan  

 udfærdiges om emner, der i Danmark er lovgivningsanliggender.
Eksempelvis kan  

 nævnes art. 43 vedrørende den fælles landbrugspolitik, art. 49 om  

 arbejdskraftens frie bevægelighed og art. 87 om kontrol med karteller og  

 monopoler.
At der i sådanne tilfælde er tale om at overdrage dansk  

 lovgivningsmyndighed til Fællesskabets organer synes utvivlsomt, i al fald  

 ved en umiddelbar betragtning.
Ved at tiltræde traktaten går Danmark ind på  

 at lade Fællesskabets forordninger gælde umiddelbart som lov i Danmark.
Det  

 forfatningsretlige grundlag for, at dette kan ske, er, at  

 lovgivningskompetencen i et vist omfang overdrages til Fællesskabets organer,  

 og at denne overdragelse sker ved en lov vedtaget i henhold til § 20.  

 Grundsætningen om, at nyere lov går forud for ældre lov, må da medføre, at  

 også en nyere forordning går forud for ældre lov i tilfælde af uforenelighed.
Det må endvidere følge af traktaten, at medlemsstaterne forpligtes til at  

 lade forordninger gå forud også for nyere lov.
En tilstand, hvor hver enkelt  

 medlemsstat for sit vedkommende kunne sætte en forordning ud af kraft, ville  

 være klart uforenelig med den fælles regulering af problemerne, som traktaten  

 forudsætter.
Den nationale lovgivningsmagt er med andre ord folkeretligt  

 forpligtet til at respektere Fællesskabets forordninger.
Hvorledes  

 opfyldelsen af denne folkeretlige forpligtelse kan sikres i forfatningsretlig  

 henseende, er et andet spørgsmål.
Uden hjemmel i grundloven kan  

 lovgivningsmagten jo ikke pålægge sig selv begrænsninger i sin egen  

 handlefrihed.
I visse fremmede lande indeholder grundloven udtrykkelige  

 forskrifter om, at folkeretlige regler i traktatsform skal gå forud for såvel  

 ældre som nyere national lov.
Dette er eksempelvis tilfældet i Holland  

 (grundloven af 1953 art. 65, revideret 1956 som art. 66)(*5) og i Frankrig  

 (forfatningen af 1958, art. 55). Sådanne grundlovsbestemmelser om traktater  

 kan da eventuelt fortolkes som analogt anvendelige på Fællesskabets  

 forordninger.
Den danske grundlov indeholder ingen tilsvarende bestemmelse.  

 Den giver ikke udtrykkelig hjemmel til, at der i den retlige trinfølge kan  

 indskydes en kategori af retsregler mellem grundloven og almindelig lov,  

 ligesom dansk forfatningsretlig praksis forudsætter som det normale, at en  

 folkeretlig regel ikke som sådan er en bestanddel af dansk ret.
Et resultat, der i praksis vil føre til at tillægge Fællesskabets  

 forordninger forrang også for nyere lov, kan dog støttes på grundlovens § 20.  

 Ved at overdrage sin beføjelse til at lovgive om visse emner til  

 Fællesskabets myndigheder vil den danske lovgivningsmagt dels anerkende  

 Fællesskabets beføjelse til i fremtiden at lovgive om disse emner, dels  

 pålægge sig det bånd, at den ikke selv vil udøve beføjelsen i konkurrence med  

 Fællesskabet (medmindre traktaten i den enkelte relation måtte tillade en  

 konkurrerende beføjelse). Vel er et sådant bånd ikke absolut  

 forfatningsretligt bindende, idet overdragelsen med forfatningsretlig  

 gyldighed kan tilbagekaldes af lovgivningsmagten.
Men så længe  

 tilbagekaldelse ikke udtrykkeligt er sket, må en ny dansk lov, der  

 indholdsmæssigt kan anses for at afvige fra en tidligere forordning,  

 fortolkes som respekterende den forrang, der er knyttet til Fællesskabets  

 retsakter i kraft af overdragelsen.
Med udgangspunkt i det af grundloven  

 anerkendte fænomen »overdragelse af beføjelser«, kommer man altså  

 til et resultat, der i de praktiske tilfælde, som normalt kan tænkes at  

 forekomme, vil være ensbetydende med, at en forordning går forud for såvel  

 ældre som nyere lov.(*6) En nærmere analyse af traktatens bestemmelser kan imidlertid gøre det  

 klart, at det ikke er enhver af Fællesskabets forordninger, der med logisk  

 nødvendighed må anses for at hvile på en overdragelse af beføjelser i  

 grundlovens forstand.
Det afgørende efter grundloven kan nemlig ikke antages  

 at være blot dette, at den folkeretlige retsregel, som en forordning jo er  

 set fra et dansk forfatningsretligt synspunkt, skal gælde som umiddelbar  

 bestanddel af dansk ret.
Det er ikke usædvanligt at give hjemmel til, at en  

 fremtidig folkeretlig regel, navnlig en traktatbestemmelse, skal gælde  

 umiddelbart som bestanddel af dansk ret.
Fænomenet betegnes i den  

 forfatningsretlige litteratur som »automatisk transformation« eller  

 »forhåndstransformation« af den folkeretlige regel.(*7) Eksempelvis  

 kan nævnes lov nr. 74 af 31. marts 1953, hvis § I bemyndiger regeringen til  

 ». . . ved overenskomst med fremmede stater at tilstå sådanne lempelser  

 i pligten til at udrede skatter og afgifter til det offentlige, at  

 dobbeltbeskatning helt eller delvis undgås«.
Der kan næppe være tvivl  

 om, at en i medfør heraf afsluttet folkeretlig overenskomst er umiddelbar  

 bestanddel af dansk ret og kan påberåbes for danske administrative og  

 judicielle myndigheder, så snart den er bekendtgjort i Lovtidende C.
Man kan  

 diskutere hensigtsmæssigheden af en sådan lovgivningsteknik,(*8) men der kan  

 ikke være tvivl om dens grundlovsmæssighed eller om, at der ikke her er tale  

 om en overdragelse af beføjelser i § 20's forstand.(*9) Når forholdet intet har at gøre med grundlovens § 20, beror det på, at den  

 nye folkeretlige regel, der uden lovgivningsmagtens mellemkomst og uden anden  

 transformationsakt føjer sig ind som bestanddel af dansk ret, bliver til ved  

 overenskomst under udøvelse af regeringens kompetence til »at handle på  

 Rigets vegne i mellemfolkelige anliggender«, jfr. grl. § 19, og således  

 under medvirken af konstitutionelt ansvarlige danske organer.
Hvis man på denne baggrund ser på reglerne om Fællesskabets forordninger,  

 vil det fremgå som et af traktatens relevante led, at forordninger i visse -  

 men langtfra i alle - tilfælde kun kan vedtages under medvirken af en  

 ansvarlig dansk minister.
Den kvantitativt og kvalitativt overvejende del af  

 kompetencen til regelfastsættelse tilkommer efter Romtraktaten det af  

 nationale regeringsmedlemmer sammensatte Råd, som i det hele taget er det  

 centrale organ i Fællesskabets institutionelle opbygning.
I de tilfælde, hvor  

 der kræves enstemmighed i Rådet, kan ingen beslutning træffes, uden at  

 ethvert medlem har andel i beslutningen.
Vel er det i art.148, stk.3  

 foreskrevet, at et tilstedeværende medlems undladelse af at stemme ikke skal  

 hindre vedtagelsen af en rådsbeslutning, hvortil enstemmighed kræves.
Men  

 selv en undladelse af at stemme vil under disse omstændigheder være en  

 tilkendegivelse af et standpunkt, nemlig at man ikke vil forhindre  

 beslutningens vedtagelse - ikke vil gøre brug af sit veto - og dette er en  

 tilkendegivelse, som vedkommende minister vil være ansvarlig for efter sit  

 nationale forfatningsretlige system.
Følgelig foreligger der i sådanne  

 tilfælde ikke nogen overdragelse af en forfatningsretlig beføjelse til et  

 internationalt organ.(*10) Når denne betragtning dog ikke fører os udenom grl. § 20, beror det på en  

 række omstændigheder.
For det første er det langtfra alle forordninger, der  

 kræver enstemmighed i Rådet.
Traktatens system er således, at  

 enstemmighedskravet gradvis viger pladsen for flertalsbeslutninger i 1øbet af  

 den 12-årige overgangsperiode, der følger efter traktatens ikrafttræden den  

 1. januar 1958. Vi befinder os for tiden i overgangsperiodens anden etape på  

 fire år regnet fra 1. januar 1962.(*11) Efter denne etapes udløb vil der ikke  

 længere kræves enstemmighed til forordninger om landbrugs- og  

 fiskeripolitikken (art. 43) eller transportpolitikken (art. 75, stk. 1)  

 bortset fra, at der til stadighed vil kræves enstemmighed til sådanne  

 beslutninger om trafikpolitikken som 53alvorligt vil kunne påvirke  

 levestandarden og beskæftigelsesniveauet i visse områder . . . (art. 75, stk.  

 3). I hele overgangsperioden, men ikke ubetinget efter denne, kræves  

 enstemmighed til enhver ændring af den fælles ydre toldtarif (art. 28) og til  

 stadighed vil der desuden kræves enstemmighed til vedtagelse af forordninger  

 om social sikkerhed for vandrende arbejdere (art. 51), til eventuelle  

 bestemmelser om sø- og lutttrarisport (art. 84) og til sådanne forordninger,  

 som måtte blive udfærdiget i medfør af art. 235, hvorom nærmere i det  

 følgende.
Mere generelt kan det formentlig siges, at enstemmighedskravet, i  

 alt fald efter overgangsperiodens udløb, kun undtagelsesvis fastholdes som  

 betingelse for en gyldig vedtagelse af forordninger.
Hertil kommer imidlertid, at selv hvor enstemmighedskravet fastholdes, kan  

 det ikke altid bringe Rådets kompetence uden for rækkevidden af grl. § 20.  

 Det synspunkt, at udenrigsministerens stemmeafgivning i Rådet er den efter  

 dansk forfatningsret tilstrækkelige akt, kan ikke tilsløre, at beslutningen i  

 sin ydre form fremtræder som en akt hidrørende fra Rådet som internationalt  

 organ og indholdsmæssigt er en international retsakt, der i sine virkninger  

 udstrækkes til samtlige medlemslande, ikke blot til Danmark.
Endvidere vil  

 det nævnte synspunkt være utilstrækkeligt til at 1øse vanskeligheden i de  

 tilfælde, hvor grundloven er til hinder for, at lovgivningsmagten delegerer  

 sine beføjelser til en minister.
Nu er de rammer, der i dansk forfatningsret opstilles for delegation af  

 lovgivningsbeføjelser til andre statsorganer jo meget vide, men der er dog  

 grænser, og en af disse har særlig interesse for Fællesskabets problemer.  

 Grl. § 43 bestemmer, at ingen skat kan pålægges, forandres eller ophæves uden  

 ved lov.
Ordet »skat« omfatter efter gængs fortolkning også  

 toldafgifter, og en sædvanlig sproglig fortolkning af udtrykket »ved  

 lov« må føre til, at lovgivningsmagten ikke kan overlade til en minister  

 at fastsætte generelle forskrifter om disse forhold.(*12) Spørgsmålet om grundlovsmæssigheden af en delegation af lovgivningsmagtens  

 kompetence til at pålægge told blev i folketingsåret 1956-57 rejst i  

 forbindelse med et forslag til lov om værn mod dumping m.v.
Det blev under  

 forhandlingerne hævdet, at forslagets bemyndigelse til finansministeren var i  

 strid med delegationsforbudet i § 43. Finansministeren gjorde heroverfor  

 gældende, at det ofte var forekommet, at lovgivningsmagten havde givet  

 bemyndigelse til at pålægge, forandre eller ophæve skatter og afgifter ved  

 administrativ forskrift.(*13) Til brug for det nedsatte folketingsudvalg  

 indhentedes responsa fra professorerne Poul Andersen og Ernst Andersen.  

 Førstnævnte fandt forslaget uforeneligt med grl. § 43, medens sidstnævnte kom  

 til det modsatte resultat.
I de bemærkninger, finansministeren knyttede til  

 disse udtalelser, henvistes til otte tilfælde fra de senere år, hvor  

 lovgivningsmagten havde delegeret sin kompetence efter § 43, og det  

 tilføjedes, at man i finansministeriet mente »at der i praksis var en  

 betydelig støtte at hente« for at anse forslaget for foreneligt med  

 grundloven.(*14) Lovforslaget blev ikke færdigbehandlet inden udskrivningen  

 af nyvalg i foråret 1957, og det blev ikke senere genfremsat.
Det rejste  

 fortolkningsspørgsmål nåcde således ikke frem til en principiel aflklaring.  

 Ved lov nr. 45 af 29. februar 1960 indfojedes en ny § 3 i toldloven, hvorved  

 finansministeren bemyndiges til at pålægge antidumpingtold efter indhentet  

 udtalelse af et særligt sagkyndigt nævn.
Spørgsmålet om denne bemyndigelses  

 forhold til grl. § 43 synes ikke at være berørt under forslagets behandling i  

 folketinget.(*15) Nogle af de tidligere givne bemyndigelser er gentaget ved  

 toldloven af 1959, jfr.
Iovbek. nr. 156 af 12. april 1960 § 2 som ændret ved  

 lov nr. 181 af 8. juni 1961.
Den praksis, hvortil finansministeriet henviste i 1957 vedrørte  

 afgiftsændringer af begrænset rækkevidde, dels som handelspolitisk redskab i  

 forhold til enkelte fremmede lande, dels vedrørende snævert afgrænsede  

 varegrupper.
En enkelt videregående bemyndigelse vedrørte ophævelse - men  

 ikke pålæg - af visse særlige forbrugsafgifter.
Det synes da at måtte  

 fastholdes, at selv om delegationsforbudet i § 43 anses for modificeret ved  

 lovgivningsmagtens praksis, er det ikke fuldstændig nedbrudt.
Kun snævert  

 begrænsede bemyndigelser kan gives en minister.
Efter traktatens art. 28 kan Rådet imidlertid træffe beslutning om enhver  

 ændring eller suspension af den fælles ydre toldtarif.
Hvis ændringerne ikke  

 overstiger 20% og ikke skal gælde mere end 6 måneder, kan de efter  

 overgangsperiodens udløb vedtages med kvalificeret flertal, men der er ingen  

 grænser for ændringer, der kan vedtages med enstemmighed.
Hvis Rådets  

 beføjelse til med enstemmighed at ændre den fælles ydre toldtarif opfattedes  

 som hvilende på en nationalretlig delegation til vedkommende lands minister,  

 ville man derfor utvivlsomt for Danmarks vedkommende komme i konflikt med  

 delegationsforbudet i grl. § 43. Med hensyn til denne gruppe af enstemmige  

 beslutninger kan man derfor kun bringe dem i overensstemmelse med grundlovens  

 system ved at betragte dem som hvilende på en overdragelse af beføjelser i  

 medfør af § 20. Synspunktet må med andre ord være, at lovgivningsmagtens  

 beføjelse efter § 43 overdrages til det internationale organ og ikke til  

 vedkommende danske minister.
Dette er jo som ovenfor berørt også den mest  

 realistiske og ukunstlede juridiske konstruktion af Rådets beføjelser efter  

 art. 28, omend det stadig vil være en vigtig realitet, at den danske  

 ministers stemmeafgivning i Rådet sker ikke blot i tenhold til Fællesskabets  

 regler, men også under dansk konstitutionelt ansvar.
Endnu et forhold må tages i betragtning ved den juridiske bedømmelse af de  

 tilfælde, hvor Rådet med enstemmighed kan udfærdige forordninger.
Det  

 forekommer jævnligt, at Rådet overlader til Kommissionen - det  

 »overnationale« organ, jfr. straks nedenfor - at supplere de af  

 Rådet vedtagne regler med mere detaillerede forskrifter.
Indenfor  

 Fællesskabets organisatoriske system sker med andre ord en delegation  

 svarende til den, der typisk forekommer i det nationale forfatningssystem,  

 når lovgivningsmagten bemyndiger en minister til at give administrative  

 forskrifter til supplering eller gennemførelse af en lov.
I Fællesskabet har  

 denne praksis udtrykkelig hjemmel i traktatens art. 155, hvorefter  

 Kommissionen bl.a. kan »udøve de beføjelser, som Rådet tildeler den med  

 henblik på gennemførelsen af de regler, den opstiller«.
Det  

 karakteristiske for Fællesskabet er, at traktaten ikke bygger på nogen  

 principiel eller terminologisk sondring mellem  

 »lovgivningsmyndighed« og »anordningsmyndighed«.  

 Forordningen som retsakt svarer til såvel lov som anordning i det nationale  

 forfatningssystem, og der er intet til hinder for, at en forordning kan  

 udfærdiges med hjemmel i en anden forordning til dennes gennmemførelse.(*16) Som eksempler herpå kan nævnes, at landbrugsforordningerne af 4. april  

 1962, der udfærdiges af Rådet i overensstemmelse med traktatens art. 43,  

 henskød en række spørgsmål til Kommissionens senere afgørelse, oftest efter  

 indhentet udtalelse fra særlige forvaltningskomiteer for de enkelte  

 produkter.
I medfør af Rådets forordning nr. 19 (J.
O. 1962 p. 933) om den  

 gradvise oprettelse af et fælles marked for kornprodukter har Kommissionen  

 således udfærdiget forordning nr. 30 af 1. juni 1962 om, hvad der skal  

 forstås ved »hård hvede« (J.
O. 1962, p. 1365), forordning nr. 68  

 af 11. juli 1962 om beregningen af CIF-prisen for kornprodukter og en lang  

 række andre forordninger om spørgsmål, som Rådet har bemyndiget Kommissionen  

 til at afgøre.
Et andet eksempel er Kommissionens forordning nr. 27 (J.
O.  

 1962, p. 1118) til gennemførelse af Rådets forordning nr. 17 om kontrollen  

 med karteller og monopoler.
De kommissionsforordninger, der på denne måde hviler på en bemyndigelse  

 fra Rådet, hidrører naturligvis ikke fra noget organ sammensat af  

 konstitutionelt ansvarlige nationale repræsentanter, selv ikke i tilfælde,  

 hvor Rådet enstemmigt har vedtaget bemyndigelsen.
Heraf følger, at det er i  

 grl. § 20, man må søge det danske forfatningsretlige grundlag for enhver  

 rådsforordning, som i medfør af traktatens art. 155 overlader til  

 kommissionen at fastsætte særlige gennemførelsesregler ved forordning.
 Så meget mere gælder det, at Kommissionens kompetence til at udfærdige  

 forordninger umiddelbart i medfør af traktatens bestemmelser indebærer en  

 overdragelse af beføjelser i medfør af grl. § 20. Kommissionen er et  

 kollegialt organ, bestående af ni medlemmer, der vælges for fire år ad gangen  

 af medlemsstaternes regeringer i fælleskab, og som skal udøve deres hverv i  

 fuldstændig uafllængighed idet de ikke må søge eller modtage instruktioner  

 fra nogen regering eller noget andet organ, jfr. traktatens art. 157.
Det er en udbredt opfattelse, at kommissionen er et almægtigt organ, der  

 kan »lovgive« om hvad som helst.
Dette er imidlertid ikke  

 tilfældet.
Kommissionens vigtigste opgave efter traktaten er at tage  

 initiativ til Rådets beslutninger ved at udarbejde forslag til disse.  

 Selvstændige beføjelser til at udfærdige forordninger er kun tillagt  

 Kommissionen ved få af traktatens bestemmelser.
Eksempelvis kan nævnes art.  

 48, stk. 3 d, om fastsættelse af opholdsvilkårene for udenlandske arbejdere,  

 og art. 91, stk. 2, om regler vedrørende fri genindførelse af eksporterede  

 varer således at mulighed for dumping afværges.
 Medens adgang for Fællesskabets organer til at udfærdige forordninger  

 således forudsætter en overdragelse af beføjelser efter grl. § 20, gælder det  

 samme ikke med hensyn til den gruppe retsakter, der i traktaten benævnes  

direktiver . Art. 189 fastsætter følgende:
 »Et direktiv er bindende for samtlige medlemsstater, det rettes til,  

 for så vidt angår det tilsigtede mål, idet dog de nationale myndigheder selv  

 bestemmer form og midler.
Kompetencen til at udfærdige direktiver om forskellige emner er ved  

 traktatens specielle regler henlagt enten til Rådet eller Kommissionen.
I  

 nogle tilfælde kræves enstemmighed i Rådet, i andre tilfælde kan et direktiv  

 vedtages med kvalificeret eller simpelt flertal.
Undertiden overlader  

 traktaten til vedkommende organ at vælge, om det vil benytte forordning eller  

 direktiv, jfr. f.eks. art. 43 om landbrugspolitikken, art. 49 om  

 arbejdskraftens bevægelighed og art. 87 om konkurrencereglerne.
Blandt de  

 vigtigste eksempler på traktatbestemmelser der hjemler udfærdigelse af  

 direktiver, men ikke forordninger, kan nævnes art. 54 om etableringsretten,  

 art. 63 om tjenesteydelser, art. 69 om kapitalbevægelser, art. 70 om  

 samordning af valutapolitikken, art. 100 om harmonisering af medlemsstaternes  

 lovgivning, art. 103 om konjunkturpolitikken og art. 112 om subsidier af  

 eksport til tredieland.
Det drejer sig således Om emner, der i Danmark hører  

 under lovgivningsmagtens kompetence.
Når Fællesskabets kompetence til at  

 udfærdige direktiver herom dog ikke forudsæ,tter nogen overdragelse af  

 forfatningsretlige beføjelser, beror det på, at direktiverne som sådanne ikke  

 skal gælde umiddelbart i medlemsstaterne som bestanddel af national ret, men  

 kun skal gælde som folkeretlige forpligtelser for medlemsstaterne, således at  

 disses kompetente myndigheder må transformere dem til national ret.
For den  

 enkelte borgers retsstilling er det altså den nationale retsregel, ikke den  

 internationale, der er afgørende.
Dette gælder, selv om en stat måtte have  

 valgt en »forhåndstransformation« af direktiver.
For det første er  

 det ingenlunde givet, at et direktiv vil blive således formuleret, at dets  

 tekst umiddelbart kan finde anvendelse som national ret.
Et direktiv vil  

 netop normalt ikke være »self-executing« i denne forstand.
For det  

 andet er forhåndstransformationen ikke forudsat som et led i den folkeretlige  

 ordning, og en generel transformationslov beror derfor på lovgivningsmagtens  

 fri vurdering, ikke på en folkeretlig nødvendighed.
Det er ikke noget  

 særkende for De Europæiske Fællesskaber, at deres organer på denne måde kan  

 pålægge medlemsstaterne forpligtelser som fra et folkeretligt synspunkt  

 binder lovgivningsmagten.
En lignende ordning forekom i OEEC i henhold til  

 konventionen af 16. april 1948, art. 14, og findes stadig i visse af FN's  

 særorganisationer, f.eks.
Sundhedsorganisationen (WHO) og  

 Luftfartsorganisationen (ICAO).(*17) Det er almindeligt anerkendt, at disse  

 internationale organisationsformer ikke indebærer nogen  

 »suverænitetsbegrænsning« af den i grl. § 20 omhandlede art.
 Så meget mere gælder det, at de af Fællesskabets retsakter, der betegnes  

 som  henstillinger eller udtalelser,  og som ifølge traktatens art.  

 189 ikke er bindende, falder udenfor området af grl. § 20. End ikke  

 folkeretligt er der nogen pligt for en medlemsstat til at gennemføre dem ved  

 national retsakt eller på anden måde.
En særlig gruppe af Fællesskabets retsakter, som ikke lader sig rubricere  

 på entydig vis, er de såkaldte  beslutninger,  der ifølge art. 189 er  

 fuldtud bindende for alle, som de angiver at være rettet til.
I visse  

 tilfælde - utvivlsomt de hyppigst forekommende - benyttes denne form for  

 retsakter til at afgøre spørgsmål om traktatens eller andre forskrifters  

 anvendelse i konkrete sager og må for så vidt anses for et middel til  

 udøvelsen af den administrative funktion, der vil blive omtalt senere.
Under  

 denne synsvinkel vil det også være naturligt at betragte de beslutninger, der  

 har karakter af dispensationer fra traktatens bestemmelser, jfr. f.eks. de  

 hyppigst anvendte regler i art. 25 om indrømmelse af indførselskontingenter,  

 for hvilke der ydes hel eller delvis fritagelse for told efter den fælles  

 ydre toldtarif, og i art. 115, stk. 1, sidste pkt., hvorefter Kommissionen  

 kan tillade en medlemsstat at træffe særlige handelspolitiske  

 beskyttelsesforanstaltninger.
Det forekommer imidlertid også, at en  

 beslutning er af generelt indhold og for så vidt kan henregnes til de midler,  

 hvormed den »legislative« funktion udøves.
Dette gælder f.eks. i  

 henhold til traktatens art. 10, stk. 2 om fastlæggelse af formerne for det af  

 toldunionen nødvendiggjorte administrative samarbejde mellem medlemsstaterne.  

 Man kunne tænke sig, at beslutninger herom rettedes direkte til underordnede  

 administrative myndigheder uden om medlemsstaternes regeringer, og dette  

 ville utvivlsomt forudsætte en overdragelse af beføjelser i grl.'s forstand.  

 De beslutninger, der hidtil er udfærdiget(*18) i medfør af denne bestemmelse  

 har imidlertid angivet medlemsstaterne som destinatarer.
Sådanne beslutninger  

 skaber folkeretlige forpligtelser for regeringerne og må derfor ligestilles  

 med de oven for omtalte direktiver, alene med den forskel, at de normalt vil  

 være mere detaillerede og levne regeringerne mindre frihed i valget af midler  

 til den interne gennemførelse.
Der er imidlertid, lige så lidt som ved  

 direktiver, tale om, at Fællesskabets organer træder i de nationale  

 forfatningsretlige organers sted og udøver disses beføjelser.
Som et sidste led i den funktion, der går ud på at fastsætte generelle  

 retsregler, må omtales beføjelsen til at  kundgøre  sådanne regler og  

 dermed opfylde den sidste formelle betingelse for at en af det kompetente  

 organ udfærdiget regel kan træde i kraft.
Reglerne herom indeholdes i  

 traktatens art. 191. Om direktiver og beslutninger siges det, at de skal  

 meddeles til destinatarerne og får virkning ved denne meddelelse.
Denne  

 fremgangsmåde er praktisk anvendelig, fordi kredsen af destinatarer altid vil  

 være begrænset, og noget spørgsmål om offentlig kundgørelse melder sig  

 således ikke.
Når der ikke desto mindre ofte sker en bekendtgørelse i Journal  

 Offciel, knytter der sig derfor ingen retsvirkninger til denne  

 bekendtgørelse, hvis hovedformål er at tilfredsstille et generelt  

 offentlighedsprincip.
Om forordninger bestemmer den nævnte artikel, at de offentliggøres i den  

 af Fællesskabet udgivne Officielle Tidende (Journal Officiel), og at de  

 træder i kraft på det i hver enkelt forordning angivne tidspunkt eller, hvis  

 et sådant ikke er angivet, på tyvendedagen efter offentliggørelsen.
Her er  

 således tale om en kundgørelse af samme kategori og med tilsvarende  

 retsvirkninger som den, der omhandles i grl. § 22, hvorefter »Kongen  

 befaler lovens kundgørelse«.
Den nævnte »Tidende«, der er  

 fælles for de tre europæiske Fællesskaber, udkommer på alle disses officielle  

 sprog (hidtil fransk, tysk, italiensk og nederlandsk) og udsendes meget  

 hyppigt (årgang 1962 omfatter således 142 numre). Kundgørelse på denne vis er  

 en betingelse for en forordnings ikrafttræden, og artiklen rejser  

 fortolkningsproblemer af samme art som grl. § 22, bl.a. med hensyn til  

 mulighederne for tilbagevirkende kraft.(*19) Kundgørelse efter de respektive  

 nationale regler, for Danmarks vedkommende loven af 25. juni 1870 om  

 Lovtidende, er ikke nogen betingelse for en forordnings ikrafttræden i  

 forhold til landets borgere, og en national kundgørelse, som desuagtet måtte  

 blive iværksat til borgernes underretning, vil være uden retsvirkning.
Når man herefter spørger, om traktatens regel om forordningers kundgørelse  

 indebærer en overdragelse af nationale beføjelser, må der tages hensyn til,  

 at kundgørelsen jo kun er et accessorium til forordningens udfærdigelse, og  

 at den overdragelse, der allerede er sket ved at Fællesskabets organer har  

 fået tillagt kompetence til at udfærdige forordninger om visse forhold,  

 derfor kan siges at omfatte også kundgørelsen.
Det er netop kun Fællesskabets  

 retsforskrifter, og i intet tilfælde nogen nationalt udfærdiget forskrift,  

 der omfattes af traktatens art. 191, og det må derfor være rigtigt at forstå  

 denne artikel således, at den ikke indebærer nogen selvstændig overdragelse  

 af forfatningsretlige beføjelser.
Den administrative funktion.  De generelle regler, der indeholdes  

 i traktaten eller de i medfør af traktaten udfærdigede forskrifter vil -  

 ligesom lovregler i det nationale retssamfund - ofte kræve konkrete retsakter  

 eller sekundære generelle forskrifter til deres gennemførelse.
Denne  

 administrative funktion er i Fællesskabet tillagt Kommissionen.
Traktatens  

 art. 155 bestemmer Kommissionens opgaver ved at foreskrive, at den bl.a. skal  

 »overvåge overholdelsen af de i nærværende traktat indeholdte  

 bestemmelser og de bestemmelser, der træffes af de i henhold til denne  

 oprettede institutioner« samt »udøve de beføjelser, som Rådet  

 tildeler den med henblik på gennemførelse af de regler, det opstiller«.
 Ved bedømmelsen af Kommissionens virksomhed i denne henseende vil det være  

 nødvendigt at sondre mellem dens administrative funktion i relation til  

 medlemsstaterne som sådanne og dens tilsvarende funktion i relation til  

 personer og virksomheder i medlemsstaterne.
Hovedreglen om dens beføjelser  over medlemsstaterne  findes i  

 traktatens art. 169. Hvis Kommissionen finder, at en medlemsstat har  

 tilsidesat en forpligtelse efter traktaten, fremsætter den en formel,  

 motiveret udtalelse herom.
Udtalelsen som sådan er ikke umiddelbart bindende,  

 jfr. art. 189 in fine.
Retter den pågældende stat sig imidlertid ikke efter  

 Kommissionens udtalelse inden en nærmere fastsat frist, kan Kommissionen  

 indbringe sagen for Fællesskabets domstol, der træffer den endelige  

 afgørelse.
Hvis det herved fastslås, at en bestående forpligtelse ikke er  

 opfyldt, skal den dømte stat i medfør af art. 171 »gennemføre de til  

 dommens fuldbyrdelse nødvendige foranstaltninger«.
Det er  

 bemærkelsesværdigt, at traktaten ikke herudover hjemler nogen  

 tvangsfuldbyrdelse over for den dømte medlemsstat.
Det forudsættes, at  

 Domstolens afgørelse vil have en sådan vægt, at yderligere sanktioner er  

 unødvendige.
Alt dette udspiller sig imidlertid uden for den nationale retsorden.
Det  

 er vel ubestrideligt, at traktatens system til sikring af, at  

 medlemsstaternes forpligtelser opfyldes, er betydelig strammere end i nogen  

 international organisation af sædvanlig type, være sig FN, GATT eller de  

 regionale organisationer som OECD og NATO.
Kontrolsystemet har imidlertid en  

 rent folkeretlig karakter, netop fordi det er rettet mod medlemsstaterne som  

 sådanne, og nogen overdragelse af beføjelser fra nationale,  

 forfatningsretlige organer er der således ikke tale om.
 I relation til  fysiske og juridiske personer  i medlemsstaterne  

 har Kommissionen ikke administrative beføjelser umiddelbart i henhold til  

 traktaten, men i medfør af dennes bestemmelser har Rådet ved en række  

 forordninger tillagt Kommissionen sådanne beføjelser.
Som et vigtigt og illustrerende eksempel kan nævues forordning nr. 17 af  

 6. februar 1962 om kontrol med karteller og monopoler.(*20) Det forbud, der i  

 traktatens art. 85 opstilles mod konkurrencebegrænsende aftaler, fælles  

 forretningsmetoder m.v. af nærmere karakteriseret art, håndhæves af  

 Kommissionen.
Den konstaterer eventuelle overtrædelser, kan påbyde  

 virksomheder at bringe overtrædelser til ophør og kan pålægge tvangsbøder til  

 gennemførelse af et sådant påbud.
Den kan endvidere meddele dispensationer  

 fra forbudet under de i traktaten art. 85, stk. 3, opstillede betingelser.  

 Disse og andre administrative 121funktioner udøves i samarbejde med de  

 nationale monopolmyndigheder, men kompetencen til at træffe formelle  

 afgørelser ligger alene hos Kommissionen, når denne engang har taget sagen op  

 til behandling, og dens afgørelser er umiddelbart forpligtende i vedkommende  

 medlemsstat og må respekteres af de nationale myndigheder.
Det er derfor utvivlsomt, at der i tilfælde af denne art sker en  

 overdragelse af beføjelser til Fællesskabet.
Det må imidlertid bemærkes, at  

 det kun drejer sig om administrative beføjelser i tilslutning til  

 Fællesskabets regelsystem.
De nationale retsregler håndhæves udelukkende af  

 nationale myndigheder.
For så vidt kunne det være nærliggende at anse  

 Fællesskabets administration af dets egne regler som et accessorium til dets  

 legislative beføjelser og derfor omfattet af den overdragelse, der er sket af  

 disse sidstnævnte beføjelser.
En sådan opfattelse er dog næppe holdbar.
Man  

 kunne nemlig meget vel tænke sig, at Fællesskabets regler administreredes af  

 nationale myndigheder, altså at den legislative og den administrative  

 funktion var adskilt, og således er forholdet faktisk på visse områder.
I  

 relation til grl. § 20 er det derfor rettest at opfatte forholdet således, at  

 den administrative kompetence, der er tillagt Fællesskabets myndigheder  

 umiddelbart i forhold til fysiske og juridiske personer i medlemsstaterne,  

 beror på en overdragelse af forfatningsretlige beføjelser.
Endelig må det fremhæves, at der i intet tilfælde er sket en overførelse  

 af den tvangsfuldbyrdelse som i visse situationer kan blive det sidste,  

 nødvendige led i den administrative funktion.
Fællesskabets organer kan ikke  

 medmagt gennemtvinge deres afgørelser.
Nogen politimyndighed har de ikke.  

 Traktatens art. 192 bestemmer, at hvis Rådets eller Kommissionens  

 beslutninger indebærer en forpligtelse for andre end stater til at betale et  

 pengebeløb - som f.eks. en tvangsbøde - er beslutningerne umiddelbart  

 eksigible, men der gøres den vigtige tilføjelse, at det er det enkelte lands  

 civilretlige procesregler, der finder anvendelse på tvangsfuldbyrdelsen.
I  

 sidste instans vil det således være nationale myndigheder, der håndhæver  

 Fællesskabets regler, hvis de ikke godvilligt efterleves.(*21).
Den judicielle funktion.  Til forskel fra andre internationale  

 organisationer er det karakteristisk for De Europæiske Fællesskaber, at  

 lovligheden af de internationale organers beslutning er undergivet en  

 vidtrækkende judiciel efterprøvelse.
Den for de tre Fællesskaber fælles  

 domstol, der allerede i årene 1953-57 fungerede som Kul- og Stålfællesskabets  

 domstol, er et særdeles vigtigt organ, der i sine hidtidige afgørelser  

 allerede har taget stilling til mange vigtige spørgsmål og skabt præjudikater  

 af betydning for den fremtidige praksis.
Det er ikke i denne sammenhæng  

 nødvendigt at gennemgå samtlige regler om Domstolens kompetence i henhold til  

 traktaten om Det Europæiske Økonomiske Fællesskab.(*22) Det er på forhånd  

 givet, at danske domstoles beføjelser ikke berøres f.eks. af reglerne om  

 afgørelse af tvister mellem medlemsstaterne om traktatens opfyldelse (art.  

 170) eller sager mellem Fælleskabet og dets tjenestemænd eller øvrige  

 personale (art. 179). Ej heller vil det være noget indgreb i danske domstoles  

 kompetence, at sager mellem Fællesskabets organer og den danske stat vil høre  

 under Fællesskabets domstol (art. 169, 173, stk. 1, og 175). Sådanne sager  

 mellem den danske stat og et internationalt organ må ligestilles med  

 traditionelle folkeretlige tvister, der ikke hører under nationale domstoles  

 kompetenceområder.
Der kan derimod være begrundet tvivl med hensyn til de tilfælde, hvor en  

 privat person eller virksomhed anlægger sag mod et af Fællesskabets organer  

 for at få efterprøvet lovligheden af en beslutning truffet af det pågældende  

 organ (art. 173, stk. 2) eller berettigelsen og rimeligheden af en pålagt  

 bøde eller anden sanktion i tilfælde af påstået overtrædelse af en forordning  

 (art. 172). Af art. 183 følger det, at i de tilfælde, hvor Fællesskabets  

 domstol er kompetent, er de nationale domstole inkompetente.
Det er gjort  

 gældende, at traktatmæssige ordninger af denne art, der minder om de  

 juridiktionsbegrænsninger, som ofte indgår i traktater om  

 international-privatretlige forhold, falder uden for området af grl. §  

 20.(*23) Heroverfor kan det formentlig anføres, at hvis den kompetence der  

 blev overdraget vedrørte retssager, som udelukkende havde  

 tilknytningsmomenter til Danmark, ville der være tale om en overførelse af en  

 dansk judiciel kompetence.(*24) Hvis det derimod drejer sig om en  

 fastlæggelse og præcisering af grænsen for jurisdiktionskompetencen i forhold  

 til fremmede stater eller internationale organer i tilfælde, hvor der er  

 tilknytningsmomenter til begge sider, er det utvivlsomt, at man er uden for  

 området af grl. § 20. Staternes kompetence er ikke ubegrænset efter  

 traditionel folkeret, og de nationale kompetenceregler må forstås med de af  

 folkeretten følgende grænser.
At der ved en traktatmæssig regulering af  

 grænsen sker en forskydning til den ene eller den anden side er ikke en  

 overdragelse af en kompetence til en fremmed stat eller international  

 myndighed.
For så vidt angår søgsmål mod en international organisation må det  

 fremhæves, at det nu er ganske normalt efter de herom gældende traktater og  

 muligvis en folkeretlig sædvane selv uden traktathjemmel, at der ikke for  

 national domstol kan anlægges sag mod en international organisation i  

 anledning af dens myndighedsudøvelse, lige så lidt som en stat efter klassisk  

 folkeret kan sagsøges ved en fremmed stats domstole.(*25) Hvis det således af  

 almindelige folkeretlige regler måtte følge, at Fællesskabets organer ikke  

 kunne sagsøges for national domstol i anledning af deres myndighedsudøvelse,  

 ville der heri være et argument for den opfattelse, at de bestemmelser i  

 traktaten, der udtrykkeligt erklærer Fællesskabets domstol kompetent, ikke  

 indebærer en overdragelse af nationale, forfatningsretlige beføjelser.
Til  

 støtte for samme opfattelse taler, at de retsforhold der pådømmes ikke  

 udelukkende vil have tilknytning til Danmark og derfor ikke kan siges at være  

 forbeholdt jurisdiktionskompetence efter almindelige synspunkter.
På den anden side står det for Danmarks vedkommende fast, at grl. § 63  

 tillægger domstolene, og det vil sige de danske domstole, en kompetence til  

 at efterprøve ethvert spørgsmål vedrørende »øvrighedsmyndighedens  

 grænser«, det vil sige forvaltningens lovlighed.
Den omstændighed, at de  

 administrative beføjelser i et vist omfang er overdraget til internationale  

 myndigheder, ville i og for sig ikke udelukke, at danske domstole udøvede  

 prøvelsesretten - omend en sådan ordning af mange grunde ville være særdeles  

 upraktisk.
Når traktaten nu udtrykkeligt tillægger Fællesskabets domstol en  

 prøvelsesret, der på væsentlige punkter svarer til prøvelsesretten efter grl.  

 § 63, vil det, alt taget i betragtning, formentlig være rettest at anse denne  

 ordning for at indebære en overdragelse af beføjelser i § 20's forstand.
Et særligt problem knytter sig til traktatens art. 177 om Domstolens  

 kompetence til at afgøre præjudicielle spørgsmål vedrørende fortolkningen af  

 Fællesskabets retsregler eller gyldigheden af en retsakt af dets organer.  

 Hvis et sådant spørgsmål opstår under en retssag for national domstol, kan  

 det af denne forelægges Fælleskabets domstol til afgørelse, og det skal  

 forelægges, hvis vedkommende domstols afgørelse vil være inappellabel.
Hvis  

 spørgsmålet ikke af en underordnet ret er forelagt domstolen i Luxembourg,  

 vil Højesteret altså i alle tilfælde være forpligtet til at gøre det, og i  

 mellemtiden udsætte sagen, for så endelig, når afgørelsen af det  

 præjudicielle spørgsmål foreligger, at lægge denne til grund for sin  

 afgørelse af sagens hovedspørgsmål.
Formålet med denne ordning er jo ganske  

 øjensynligt at sikre den fornødne ensartethed i retsanvendelsen.
Spørgsmålet  

 om der her foreligger en overdragelse af en national judiciel kompetence, kan  

 give anledning til tvivl, men synes dog at måtte besvares benægtende.
Dels  

 står det fast, at den nationale domstol jo bevarer sin kompetence i sagens  

 hovedspørgsmål ubeskåret, dels er det et normalt led i en folkeretlig  

 ordning, at en national domstol, der står over for at skulle anvende en  

 international traktat, må lægge den fortolkning til grund, som er fastslået  

 af den kompetente internationale instans.
At spørgsmålet ikke tidligere har  

 meldt sig i dansk retspraksis beror jo på, at danske domstole sædvanligvis  

 ikke anvender folkeretlige regler umiddelbart, men holder sig til den danske  

 gennemførelseslov og kun tager den folkeretlige norm i betragtning som et  

 fortolkningselement.(*26) Såfremt Danmark bliver medlem af De Europæiske  

 Fællesskaber, vil der på dette punkt ske en ændring, idet traktaten og de  

 forordninger, der udfærdiges i henhold til den, må anvendes umiddelbart.
Den udenrigspolitiskefunktion.  Ved dette udtryk forstås  

 statsmyndighedernes opgaver til varetagelse af statens interesser i forhold  

 til fremmede stater og internationale organisationer.
Grundlovens § 19 siger  

 herom: »Kongen handler på Rigets vegne i mellemfolkelige  

 anliggender.« Det er klart, at det vil være i medfør af denne  

 kompetenceregel regeringens repræsentanter vil deltage i forhandlinger og  

 beslutninger i Fællesskabets Råd og dets underorganer.
Derudover melder sig  

 imidlertid det spørgsmål, om nogen del af denne kompetence i forhold til  

 udenforstående stater overføres til Fællesskabets organer.(*27) Ifølge  

 Fællesskabets opgaver, således som de er fastlagt i traktaten, kan der kun  

 blive spørgsmål om økonomisk-politiske, specielt handelspolitiske emner,  

 medens de udenrigspolitiske anliggender i videre forstand fuldtud vil  

 forblive under medlemsstaternes særskilte kompetence.
Af traktatens bestemmelser fremgår udtrykkeligt, at Fællesskabet kan  

 afslutte traktater med udenforstående stater om visse spørgsmål.
Det er  

 imidlertid ikke alle de anliggender der kan være genstand for en  

 »intern« beslutning i Fællesskabet, som også kan gøres til genstand  

 for overenskomst med udenforstående.
Traktatkompetencen er med andre ord  

 snævrere end den »legislative« kompetence.
Art. 228 forudsætter ved  

 sin ordlyd, at den kun består, hvor den udtrykkeligt er hjemlet ved en  

 speciel regel i traktaten.(*28) Vigtigst er art. 111, stk. 2, og 113 om told- og handelsaftaler med  

 tredielande.
Ifølge art. 114 afsluttes sådanne aftaler i Fællesskabets navn  

 af Rådet.
Af art. 228 fremgår, at de forberedende forhandlinger føres af  

 Kommissionen, og i visse tilfælde skal Parlamentet høres, inden Rådet  

 endeligt forpligter Fællesskabet.
Artiklens 2. stk. fastslår, at de således  

 indgåede aftaler »er bindende for Fællesskabets institutioner og for  

 medlemsstaterne«.
Denne formulering gør det ganske klart, at der også  

 for de enkelte medlemsstater stiftes folkeretlige forpligtelser ved disse  

 aftaler, og der kan derfor ikke være tvivl om, at Rådets kompetence hviler på  

 en overførelse af forfatningsretlige beføjelser fra de enkelte medlemsstater.
Foranstående tager ikke sigte på overenskomster, der måtte blive  

 afsluttet, og andre akter der måtte blive foretaget af Fællesskabet som  

 selvstændigt folkeretligt subjekt, uden at de enkelte medlemsstater hver for  

 sig forpligtes.
En aftale om samarbejde med en anden international  

 organisation, modtagelse eller udsendelse af en diplomatisk mission etc.  

 hviler på en selvstændig handleevne, der ikke gør indgreb i eller på anden  

 måde berører de enkelte medlemsstaters folkeretlige handleevue eller deres  

 organers forfatningsretlige beføjelser.
Dette fænomen er i øvrigt ikke  

 specielt for De Europæiske Fællesskaber, men forekommer i enhver  

 international organisation, ikke mindst i FN.
II.
Er betingelserne efter grl. § 20 for overdragelse af beføjelser  

 til stede? Efter gennemgangen af de forfatningsretlige beføjelser, der vil blive  

 overdraget til Fællesskabet, såfremt Danmark bliver medlem, må det  

 undersøges, om traktaten opfylder de krav, som grl. § 20 stiller til en sådan  

 overdragelse.
Til belysning af denne grundlovsbestemmelses formål og rækkevidde kan det  

 være nyttigt kort at omtale baggrunden for dens optagelse i grundloven ved  

 revisionen i 1953. Efter den gamle grundlov havde der ikke været  

 forfatningsmæssige hindringer for Danmarks tilslutning til internationale  

 organisationer med vidtrækkende politiske mål.
De Forenede Nationer, den  

 Nordatlantiske Traktats Organisation, Organisationen for Europæisk Økonomisk  

 Samarbejde (OEEC) og adskillige andre havde Danmark tilsluttet sig i medfør  

 af regeringens traditionelle kompetence i udenrigske anliggender.
Ved  

 kongelig resolution med Rigsdagens samtykke havde Danmark ratificeret de  

 pågældende traktater og konventioner og derved påtaget sig vidtrækkende  

 folkeretlige forpligtelser og givet sin udenrigspolitik en bestemt  

 orientering.
Når de hidtidige grundlovsbestemmelser dog ikke blev anset for  

 tilstrækkelige med henblik på fremtiden, var det fordi en ny international  

 organisationsform var opstået og syntes at skulle få øget betydning.
Dens  

 karakteristiske træk var, at beføjelser, der hidtil var udøvet af hvert lands  

 konstitutionelle organer, overførtes til fælles internationale organer,  

 stående over de enkelte stater.
I den betænkning, som Forfatningskommissionen  

 af 1946 afgav i januar 1953, henvistes som eksempel til det Europæiske Kul-  

 og Stålfællesskab, og i det materiale, der forelå for kommissionen henvistes  

 desuden til andre af de planer vedrørende den europæiske integration, som da  

 var fremme, specielt til det europæiske forsvarsfællesskab, som var udformet  

 i en traktat af 26. maj 1952, og til de indledte forhandlinger om en  

 europæisk landbrugsordning administreret af overstatslige organer.(*29) På baggrund af den forfatningsretlige udvikling i andre europæiske lande  

 fandtes det ønskeligt, at også den danske grundlov åbnede adgang til, hvad  

 der kaldtes »afgivelse af suverænitet til mellemfolkelige  

 organisationer«.
Uden en sådan adgang i kraft af en generel  

 grundlovsbestemmelse måtte man i et givet tilfælde, hvor Danmarks tiltrædelse  

 af en organisation af denne nye type fandtes ønskelig, vedtage en speciel  

 grundlovsændring, hvilket på grund af de usædvanligt strenge krav til  

 grundlovsændring ville være ensbetydende med, at man selv med bred politisk  

 tilslutning ikke altid kunne være sikker pa at få forslaget gennemført.
På  

 den anden side erkendtes det, at sådanne ordninger kunne være af vidtrækkende  

 og indgribende betydning.
Almindeligt flertal i folketinget kunne derfor ikke  

 være tilstrækkeligt.
Derfor udformedes den særlige regel om fem sjettedels  

 flertal af samtlige Folketingets medlemmer - et krav der i strenghed overgår  

 selv de fleste landes krav til forfatningsændring - eller subsidiært  

 folkeafstemning.(*30) På denne baggrund er der intet holdepunkt for den påstand, der undertiden  

 er fremsat, at Danmarks indtræden i Det europæiske Fællesskab ville ligge  

 uden for det, der var forudsat ved grundlovsrevisionen i 1953. Det var netop  

 ordninger af denne art man havde for øje, og meningen var at lette Danmarks  

 tilslutning til sådanne organisationer.(*31) Herefter vil de enkelte i § 20 opstillede betingelser kunne undersøges.
»Beføjelser, som efter denne grundlov tilkommer rigets  

 myndigheder.« Af reglens tilblivelseshistorie fremgår, at der ikke i dette udtryk  

 ligger nogen begrænsning - udover den, at beføjelser, der ikke tilkommer  

 rigets myndigheder, naturligvis ikke kan overdrages.
I  

 forfatningskommissionens bemærkninger til forslaget udtales:
»ved rigets myndigheder forstås såvel den lovgivende som den udøvende  

 og dømmende myndighed.
Det vil næppe være muligt at foretage en snævrere  

 afgrænsning, da det ikke med sikkerhed kan forudsiges, hvilke former det  

 mellemfolkelige samarbejde vil antage i fremtiden.(*32) Det er utvivlsomt, at reglen også sigter til beføjelser, der i henhold til  

 gældende lov udøves af kommunale organer som led i disses selvstyre, eller af  

 de færøske hjemmestyremyndigheder. »Rigets myndigheder« har med  

 andre ord ikke samme betydning som »Rigsmyndighederne« i loven af  

 23. marts 1948 om Færøernes hjemmestyre.
Det tager sigte på nationale  

 myndigheder i modsætning til internationale og ikke på centrale myndigheder i  

 modsætning til lokale.(*33) ». . . i nærmere bestemt omfang«.  Meningen med dette  

 led i grundlovsbestemmelsen er, at der ikke ganske generelt skal kunne ske en  

 overdragelse f.eks. af al lovgivningsmagt, al udøvende magt etc., men at den  

 pågældende lov skal fastsætte det omfang, hvori overdragelsen sker.
Så meget  

 mindre ville det være muligt at overdrage alle de beføjelser, der tilkommer  

 rigets myndigheder og dermed ophæve Danmark som selvstændig stat.(*34)  

 Derudover ligger der imidlertid ikke nogen kvantitativ begrænsning i  

 udtrykket, og der er intet holdepunkt for at fortolke ordene som indeholdende  

 et krav om, at overdragelsen kun må ske i begrænset, dvs. ringe omfang eller  

 på mindre væsentlige områder.
Hverken ordlyden eller tilblivelseshistorien  

 giver holdepunkt for en sådan indskrænkende fortolkning.
Den nye § 93, der  

 efter Stortingets vedtagelse den 8. marts 1962 er indføjet i den norske  

 grundlov for at åbne mulighed for Norges optagelse i Det Europæiske  

 Økonomiske Fællesskab, benytter ordene »på et sagligt begrænset  

 område«, det vil sige på et område, der afgrænses under hensyn til det  

 saglige indhold af, eller den saglige genstand for, de beslutninger der kan  

 træffes af de internationale organer.
Den danske regel har i så henseende  

 ganske samme mening.
Spørgsmålet er dernæst, hvorvidt traktaten om Det Europæiske Økonomiske  

 Fælleskab opfylder dette krav.
En gennemgang af traktatens indhold vil vise,  

 at dens bestemmelser angiver de saglige områder, på hvilke Fællesskabets  

 myndigheder skal kunne udøve deres virksomhed.
En detailleret opregning  

 falder uden for rammerne af denne artikel, men en gengivelse af titlerne pa  

 traktatens hovedafsnit vil vise, hvad det drejer sig om.
Titlerne er:  

 Varernes frie bevægelighed, Landbruget, Den frie bevægelighed for personer,  

 tjenesteydelser og kapital, Transporten, De fælles regler (dvs.  

 konkurrencereglerne, fiskale bestemmelser og harmonisering af lovgivning, som  

 har betydning for fællesmarkedets oprettelse eller funktion), Den økonomiske  

 politik og Socialpolitikken.
Indenfor disse sagligt afgrænsede områder er det  

 langtfra i alle henseender Fællesskabets myndigheder kan udøve beføjelser,  

 der beror på en overdragelse af nationale beføjelser.
Det er eksempelvis  

 tidligere nævnt, at harmonisering af lovgivningen kun kan ske ved hjælp af  

 direktiver, det vil sige beslutninger, som vel forpligter medlemsstaterne  

 folkeretligt, men som staterne hver for sig må omsætte til national ret i  

 overensstemmelse med deres egne forfatningsregler.
Når der indenfor traktatens sagområde kun er tillagt Fællesskabets  

 myndigheder mindre vidtgående beføjelser - f.eks. ret til at vedtage  

 direktiver - om et givet emne, er det utvivlsomt, at de ikke kan tiltage sig  

 mere vidtgående beføjelser - f.eks. udfærdige forordninger derom.
Lige så  

 klart er det, at Fællesskabets myndigheder ikke kan udøve nogen retlig  

 beføjelse i forhold til medlemsstaterne på de områder der helt falder uden  

 for traktatens emnekreds, som f.eks. den familieretlige lovgivning, den  

 almindelige borgerlige straffelovgivning, skole- og undervisningsanliggender  

 m.m.
Selv indenfor traktatens saglige anvendelsesområde må de beføjelser, der  

 er tillagt Fællesskabets myndigheder, fortolkes strengt, i alt fald for så  

 vidt de gør indgreb i medlemsstaternes forfatningsretlige beføjelser.
Som  

 enhver anden folkeretlig overenskomst må traktaten fortolkes i  

 overensstemmelse med den af internationale domstole almindeligt anerkendte  

 grundsætning, at begrænsninger i staternes suverænitet i tvivlstilfælde må  

 fortolkes snævert.(*35) Her overfor star ganske vist et andet fortolkningsprincip, der ofte  

 karakteriseres ved den fra amerikansk forfatningsret hentede teori om  

 »implied powers«.
Ifølge USA's forfatning har forbundsmyndighederne  

 kun de beføjelser, der ved forfatningen er overladt dem; i øvrigt er  

 ledstaterne kompetente.
En fast højesteretspraksis går imidlertid ud på, at  

 forbundsmyndighederne ikke blot kan udøve de udtrykkeligt opregnede  

 beføjelser, men også dem, der forudsætningsvis må anses for nødvendige og  

 passende for den effektive løsning af deres opgaver.(*36) I et vist omfang har den internationale domstol i Haag anvendt samme teori  

 på internationale organisationer.
På et tidligt stadium af den internationale  

 arbejdsorganisations virksomhed opstod det spørgsmål, om organisationen -  

 specielt ved udformningen af forbud mod natarbejde i bagerier - kunne foreslå  

 regler, der ikke blot direkte skulle gælde arbejdere, men tildels også ville  

 få virkning for arbejdsgivere, der selv arbejdede med i virksomheden.
I et  

 responsum af 23. juli 1926 udtalte Den internationale Domstol, at en sådan  

 kompetence måtte være underforstået i traktatens tekst som nødvendig for, at  

 organisationen effektivt kunne løse sin opgave.(*37) Under påberåbelse af  

 dette fortilfælde udtalte Domstolen i 1949, at de Forenede Nationer måtte  

 have beføjelse til over for en stat at fremsætte erstatningskrav på sine  

 tjenestemænds eller deres efterladtes vegne for skade, der var lidt i  

 organisationens tjeneste.
Den direkte anledning var mordet på FN's mægler i  

 Palæstina, grev Folke Bernadotte.
Domstolen udtalte:
»Under international law, the Organization must be deemed to have  

 those powers which, though not expressly provided in the Charter, are  

 conferred upon it by necessary implication as being essential to the  

 performance of its duties.«(*38) Mellem disse to fortolkningsprincipper, den indskrænkende fortolkning til  

 fordel for staternes suverænitet og teorien om »implied powers« er  

 der ikke nødvendigvis nogen modsætning.
Den sidstnævnte teori kan komme til  

 fuld udfoldelse, når den stiltiende forudsatte beføjelse ikke gør indgreb i  

 medlemsstaternes handlefrihed eller i deres interne forfatningsretlige  

 myndighed, medens den i andre tilfælde må vige for suverænitetsdogmet.
De europæiske Fællesskabers domstol har taget stilling til disse problemer  

 i sager, der vedrørte den Høje Myndighed i Kul- og Stålfællesskabet.
I den  

 første sag, indbragt af det belgiske kulmineforbund, var spørgsmalet, om den  

 Høje Myndighed som led i den overgangsordning, der skulle tilpasse belgiske  

 kulminers konkurrencedygtighed til vilkårene i fællesmarkedet, kunne  

 fastsætte maksimale salgspriser og reducere en kompensationsydelse, som var  

 indrømmet de miner, der producerede dyrest.
Domstolen fastslog, at der vel  

 var udtrykkelig traktathjemmel til at fastsætte kompensationsydelsen, men at  

 der ikke var nogen forskrift om maksimalpriser i tilslutning hertil.
Ikke  

 desto mindre antog Domstolen, at den Høje Myndighed kunne foretage en  

 prisregulering, som var nødvendig til at opnå kompensationsordningens formål,  

 nemlig en nedsættelse af markedspriserne.
Den anførte som begrundelse herfor  

 at »Det er tilladt, uden at foretage en udvidende fortolkning, at  

 anvende en såvel i folkeretten som i national ret almindeligt anerkendt  

 fortolkningsregel, hvorefter de normer, der er fastsat ved traktat eller lov,  

 indbefatter forudsætningsvis (»impliquent«) de normer, uden hvilke  

 de førstnævnte ikke ville have fornuftig mening eller ikke ville kunne  

 bringes til rimelig og nyttig anvendelse.(*39) Dette princip har Domstolen bekræftet - uden dog at finde det anvendeligt  

 - i to senere sager rejst af den italienske og den hollandske regering mod  

 den Høje Myndighed.
Spørgsmålet var her, om den traktatbestemmelse, der  

 kræver offentliggørelse af tariffer, priser og andre vilkår for transport af  

 kul- og. stålprodukter, gav den Høje Myndighed beføjelse til at udfærdige  

 formelle afgørelser rettet til regeringerne med henblik på opfyldelse af  

 denne pligt.
Domstolen fastslog først, at der - i modsætning til reglen om  

 salgspriser - ikke var hjemmel for en sådan beføjelse med hensyn til  

 transportpriser.
Derefter undersøgte Domstolen, om beføjelsen  

 forudsætningsvis kunne udledes af andre bestemmelser i traktaten eller af  

 dennes almindelige system, men fandt at spørgsmålet måtte besvares  

 benægtende.(*40) Den ene af Domstolens to Generaladvokater har i en afhandling, hvor bl.a.  

 disse afgørelser kommenteres, udtalt, at Domstolen herved væsentligt har  

 indsnævret, om ikke faktisk elimineret, anvendelsesområdet for teorien om de  

 forudsatte eller underforståede beføjelser.
Han billiger dette fuldtud.  

 Traktaterne om de europæiske fællesskaber prætenderer at forudse alt, selv  

 det uforudsete, hvorved han henviser til reglerne om udfyldning af huller i  

 traktaten (jfr. straks nedenfor om art. 235). Følgen er, at traktaterne er  

 underkastet, hvad han kalder »un principe de competence  

 d'attribution«, det vil sige, at organerne kun kan udøve de beføjelser,  

 der er tillagt dem ved traktatteksten.(*41) Hverken udtrykkeligt eller stiltiende er der således tillagt Fællesskabets  

 organer beføjelser på ubestemte sagområder.
Det ma herefter være berettiget  

 at drage denne slutning, at grundlovens krav om, at overdragelsen sker i  

 nærmere bestemt omfang, er opfyldt.
Det kan ikke heroverfor gøres gældende,  

 at traktaten overlader Fællesskabets myndigheder at bestemme indholdet af de  

 beslutninger, der kan træffes.
Grundlovens krav er tilgodeset, når man af  

 traktaten kan se, hvilke emner Fællesskabet kan tage op til regulering og med  

 hvilket formål.
At der overlades beføjelser til de internationale myndigheder  

 betyder jo netop, at der indenfor visse formelle grænser indrømmes disse  

 myndigheder en frihed til at træffe de beslutninger, der skønnes  

 hensigtsmæssige.
Det er dette, der sigtes til når det ofte fremhæves, at  

 traktaten i det væsentlige begrænser sig til at fastlægge rammerne for  

 staternes fælles økonomiske politik og dennes generelle indhold, uden i  

 enkeltheder at definere staternes forpligtelser, og at traktaten derfor i  

 meget betydeligt omfang må suppleres med regler og forskrifter, der senere  

 vedtages af Fællesskabets myndigheder.(*42) Uanset dette står det fast, at  

 beføjelserne kun kan anvendes på de i traktaten nævnte saglige områder, altså  

 i nærmere bestemt omfang.
Ej heller er det relevant for anvendelsen af grl. § 20, at traktaten i sin  

 indledning nævner en målsætning, som rækker udover det blot økonomiske  

 samarbejde, idet den proklamerer de kontraherende parters beslutning om  

 »at opbygge grundlaget for en union mellem de europæiske folk, som uden  

 ophør gøres stadig snævrere«.
Dette vidererækkende mål, der jo også på  

 anden måde har fundet udtryk f.eks. i de seks regeringschefers erklæring af  

 18. juli 1961, den såkaldte Bonn-deklaration,(*43) er naturligvis en politisk  

 realitet.
Det afspejles imidlertid ikke i de beføjelser, som traktaten  

 tillægger Fællesskabets myndigheder, og ved vurderingen i henhold til grl. §  

 20 er det alene beføjelserne, der kommer i betragtning.
En vidererækkende  

 politisk målsætning har en dansk regering både før og efter  

 grundlovsrevisionen af 1953 kunnet engagere sig til efter de almindelige  

 regler om indgåelse af mellemfolkelige forpligtelser.
Det er nu grl. § 19,  

 der finder anvendelse.
Herefter kræves folketingets samtykke, men kun med  

 simpelt flertal og ikke i lovs form til, at regeringen indgår nogen  

 forpligtelse, der er »af større betydning.«(*44) Hertil kan yderligere føjes, at de traktatudkast, der på grundlag af den  

 ovennævnte Bonn-deklaration hidtil er udarbejdet med henblik på det politiske  

 samarbejde mellem Fællesskabets medlemsstater, ikke indeholder bestemmelser,  

 hvis vedtagelse ville forudsætte en overdragelse af nationale  

 forfatningsretlige beføjelser til overstatslige organer.(*45) Et af de  

 omstridte punkter under traktatudkastets udarbejdelse har været, om det Råd  

 af stats- eller regeringschefer, respektive udenrigsministre, der forudses  

 oprettet, skal kunne træffe afgørelser ved en flertalsbeslutning, eller om  

 enstemmighed skal kræves.
Dette, lige så vel som de andre åbentstående  

 spørgsmål vedrørende den foreslåede politiske union, ligger uden for den  

 problemkreds, der berøres af grl. § 20. Den terminologiske uklarhed, der  

 fører til, at udtrykket »suverænitetsbegrænsning« undertiden bruges  

 til at betegne såvel bindende internationale flertalsafgørelser som  

 overdragelse af nationale organers beføjelser til internationale organer, bør  

 ikke tilsløre, at grundloven kun har det sidstnævnte forhold for øje.
Særligt om traktatens art. 235.  Endnu et problem må behandles i  

 tilknytning til betingelsen »i nærmere bestemt omfang«.
En  

 væsentlig del af den offentlige debat har samlet sig om traktatens art. 235,  

 der i den danske oversættelse lyder således:
 Såfremt en handling fra Fællesskabets side synes nødvendig med henblik på  

 gennem fællesmarkedets funktion at virkeliggøre et af Fællesskabets mål uden  

 at de dertil nødvendige beføjelser er hjemlet ved nærværende traktat, træffer  

 Rådet på forslag af Kommissionen og efter at have rådført sig med  

 Forsamlingen med enstemmighed sådanne passende foranstaltninger.
 Det hævdes undertiden, at denne bestemmelse muliggør praktisk talt enhver  

 foranstaltning uden egentlig traktatændring, når der blot er enighed i Rådet,  

 og at den derfor i ubegrænset og ubestemt omfang tillægger Rådet  

 forfatningsretlige beføjelser.
 En nærmere analyse af bestemmelsen, navnlig i originalteksterne hvis  

 nuancer ikke alle kommer frem i den danske oversættelse, vil dog vise, at så  

 vidtgående slutninger er uberettigede.
For det første ligger der en begrænsning i henvisningen til Fællesskabets  

 mål.
Den franske tekst bruger udtrykket »les objets de la  

 Communaute«, den tyske tekst ordet »Ziele«.
I al fald af det  

 franske udtryk fremgår, at det ikke er den langsigtede politiske målsætning  

 formuleret i præambelens første led der henvises til, men de mere nærliggende  

 opgaver, som defineres i art. 2 og 3, og som udelukkende vedrører  

 samfundsøkonomiske forhold.(*46) En af de tyske kommentarer til traktaten  

 udtaler i denne sammenhæng, at de i artikel 235 fastsatte grænser for dens  

 saglige anvendelsesområde udelukker, at bestemmelsen anvendes til at  

 udstrække Fællesskabets kompetence til nye områder.(*47) Dernæst kræves det, at dette mål skal søges nået gennem det fælles markeds  

 funktion.
Den franske tekst siger her: ». . . dans le fonctionnement du  

 marche commun,» og den tyske ». . . im Rahmen des Gemeinsamen  

 Marktes«.
Der er enighed om, at det fælles marked ikke blot omfatter  

 vareudvekslingen, men også arbejdskraftens og kapitalens frie bevægelighed,  

 den fælles økonomiske politik, socialpolitikken m.v.
Det står imidlertid  

 fast, at artiklen tager sigte på »le fonctionnement«, dvs. den  

 økonomiske, administrative og kommercielle mekanisme, i kraft af hvilken den  

 fælles samfundsøkonomi fungerer.
Den handling, som artiklen muliggør, skal  

 altså indgå som led i denne mekanisme.
Endelig kræves det, at traktaten ikke allerede hjemler de nødvendige  

 beføjelser i det pågældende øjemed (fransk: »les pouvoirs d'action  

 requis a cet effet«, tysk: »die hierfur erforderlichen  

 Befugnisse«). Det fremgår ikke med sikkerhed af disse udtryk, hvorledes  

 stillingen vil være, hvis traktaten hjemler visse beføjelser, f.eks. adgang  

 til at udfærdige direktiver, som imidlertid ikke anses for tilstrækkeligt  

 vidtgående.
Det er gjort gældende i en af de tyske kommentarer, at art. 235 i  

 så fald ikke kan anvendes.(*48) Hvis problemet har været forudset ved  

 traktatens udarbejdelse og beføjelser er tillagt et organ med henblik på dets  

 løsning, kan der med andre ord ikke i kraft af art. 235 gribes ind i den  

 oprindeligt fastlagte ordning.
Denne opfattelse stemmer vel overens med artiklens formål og dens funktion  

 i traktatsystemet, ikke mindst dens placering umiddelbart forud for en anden  

 artikel, der fastlægger en særlig procedure for ændringer i traktaten, på  

 samme måde som der findes revisionsklausuler i andre internationale  

 organisationers statutter.
Om art. 235 hedder det i regeringens svar på et af  

 de spørgsmål, der er stillet af folketingets markedsudvalg:
»Artikel 235 har til formål at muliggøre en udfyldning af huller i  

 traktaten, som skyldes, at man ved traktattekstens udarbejdelse har overset  

 et eller andet praktisk problem i forbindelse med gennemførelsen af  

 traktatens formålsbestemmelser.
Den tjener således et udpræget praktisk  

 formål ved at gøre det muligt at vedtage de nødvendige supplerende  

 bestemmelser ved en simpel og let anvendelig fremgangsmåde.
Til ændringer af  

 principiel karakter kan artikel 235 ikke anvendes.
Hertil må benyttes den i  

 artikel 236 foreskrevne fremgangsmåde.«(*49) Ud fra tilsvarende betragtninger er det hævdet, at der ikke efter art. 235  

 kan skabes generel og varig hjemmel for nye beføjelser, men kun træffes  

 beslutninger af konkret karakter.(*50) Om artiklens ordlyd giver sikkert  

 holdepunkt for en så stærk indsnævring af dens anvendelsesområde, er dog  

 måske tvivlsomt, men givet er det, at opfattelsen ligger på linje med den  

 tendens, der bør præge fortolkningen.
Den anvendelse, der hidtil er gjort af artiklen, stemmer vel overens med  

 det anførte.
Ved Rådsbeslutning af 4. april 1962(*51) er der givet  

 medlemsstaterne adgang til, efter Kommissionens bemyndigelse, at opkræve en  

 udligningsafgift ved import af visse industriprodukter som f.eks. brød, kiks,  

 »Corn Flakes«, macaroni, sukkervarer, konfekt, øl - i hvilke  

 landbrugsprodukter som korn, mel, sukker, mælk m.m. indgår som et  

 »råstof«.
Der henvises i motiverne til, at forskellene i  

 landbrugsprodukters pris i de enkelte lande ikke vil blive elimineret lige så  

 hurtigt, som told og kvantitative restriktioner afskaffes.
Art. 46 hjemler en  

 udligningsafgift på egentlige landbrugsprodukter, men ikke på varer  

 fremstillet ved omdannelse af landbrugsprodukter.
For at beskytte savel  

 industrien som landbruget i de lande, der har højere priser på et  

 landbrugsprodukt, vil det derfor være nødvendigt at træffe særlige  

 foranstaltninger af midlertidig karakter, idet vanskelighederne vil  

 forsvinde, efterhånden som den fælles landbrugspolitik, navnlig udligningen  

 af priser på landbrugsprodukter sættes i kraft.(*52) Beslutningen gælder i et  

 tidsrum af tre år og de enkelte staters bemyndigelse til at opkræve  

 kompensationsafgift meddeles af Kommissionen for et år ad gangen.
I øvrigt er artikel 235 ikke hidtil blevet anvendt.
I sin resolution af  

 18. oktober 1962 vedrørende Det europæiske Fællesskabs femte årsberetning har  

 det europæiske Parlament beklaget, at Kommissionen ikke har udfoldet større  

 initiativ, navnlig på grundlag af artikel 235.(*53) Det fremgår af den til  

 grund herfor liggende udvalgsberetning, at Parlamentet navnlig har sigtet til  

 socialpolitikken.(*54) Den til art. 235 svarende bestemmelse i traktaten om Kul- og  

 Stålfællesskabet, art. 95, stk. 1, har kun været anvendt en enkelt gang siden  

 traktatens ikrafttræden 1952, nemlig ved beslutning no. 22 af 25. marts 1959  

 om en særlig midlertidig understøttelse til belgiske minearbejdere ramt af  

 delvis arbejdsløshed som følge af virksomheders  

 afsætningsvanskeligheder.(*55) Disse eksempler viser i øvrigt, at der meget  

 vel kan gøres brug af art. 235 - og den tilsvarende bestemmelse i Kul- og  

 Stålfællesskabet - uden at der overhovedet udøves beføjelser, som er overført  

 fra de nationale forfatningsretlige organer.
Beslutningen om  

 kompensationsafgift af omdannede landbrugsprodukter er rettet til  

 medlemsstaternes regeringer, og beslutningen om den særlige understøttelse er  

 ikke nogen myndighedsudøvelse i forhold til modtagerne.
Ved en sammenfattende vurdering af art. 235 synes det herefter berettiget  

 at fastslå, at artiklen vel overlader Rådet en betydelig frihed i valget af  

 midler til at 1øse uforudsete vanskeligheder, men dog har et  

 anvendelsesområde, der ikke på noget punkt går udenfor traktatens rammer i  

 øvrigt, og derfor ikke er uforenelig med grundlovens krav om, at overdragelse  

 skal ske »i nærmere bestemt omfang.«(*56) Det er herefter ikke nødvendigt at gå ind på art. 235's forhold til  

 grundlovens § 20 i øvrigt.
Det kan dog kort bemærkes, at artiklen kræver  

 enstemmighed i Rådet, og således nødvendiggør medvirken af en konstitutionelt  

 ansvarlig minister i hver af medlemsstaterne.
Hvis beslutningen vedrører et  

 anliggende, der af lovgivningsmagten kan delegeres til en minister, og hvis  

 den ikke går ud på at tillægge andre organer en selvstændig kompetence  

 direkte over for medlemsstaternes borgere, vil den af de grunde som tidligere  

 er udviklet ikke indebære overdragelse af nogen forfatningsretlig beføjelse i  

 grundlovens forstand.
Ved en politisk bedømmelse af artiklen må det endvidere tages i  

 betragtning, at Rådets beslutning forudsætter høring af Parlamentet.
Intet  

 vil kunne ske i det dulgte, og et dansk parlamentsmedlem, der måtte være  

 betænkelig ved et fremsat forslag, vil kunne rejse spørgsmålet i folketinget  

 og vil på de måder, som grundloven og tingets forretningsorden anviser,  

 f.eks. ved en forespørgselsdebat, kunne skabe klarhed over, om vedkommende  

 danske minister har politisk mandat til at stemme for forslaget i Rådet.
Den  

 parlamentariske kontrol med Rådets vedtagelser, som i visse andre situationer  

 hæmmes af, at Rådets forhandlinger ikke er offentlige,(*57) kan effektivt  

 sættes ind, når det drejer sig om anvendelse af art. 235.
». . . til mellemfolkelige myndigheder, der er oprettet ved  

 gensidig overenskomst med fremmede stater.«  At Fællesskabets  

 organer er »mellemfolkelige myndigheder« i grundlovens forstand  

 synes ikke at kunne give anledning til tvivl.
Ordet  

 »mellemfolkelig« er jo i lovgivningssproget ensbetydende med  

 »international«.
Ej heller synes det at kunne betvivles, at traktaten om Det europæiske  

 økonomiske Fællesskab er en »gensidig overenskomst med fremmede  

 stater«.
Gensidighedskravet er i den forfatningsretlige litteratur  

 udformet således, at overenskomsten må hvile på et vist lighedsprincip i den  

 forstand, at den internationale myndighed må have samme beføjelser i forhold  

 til alle deltagende stater.
Endvidere må der ikke ske vilkårlig  

 diskrimination mellem deltagerne i henseende til deres indflydelse i  

 organisationen, hvilket dog ikke udelukker, at der tages hensyn til  

 befolkningstal, interesser og lignende.(*58) Dette svarer nøje til  

 medlemsstaternes stilling i Fællesskabet.
I gensidighedskravet kan ikke ligge nogen nødvendighed af, at Danmark skal  

 være blandt de oprindelige deltagere i sammenslutningen og som sådan skal  

 have haft medindflydelse på traktatens udformning.
I sit indhold er traktaten  

 gensidig, hvad enten en part kommer til før eller senere - det forudsættes  

 herved at afstemningsregler og lignende tillempes - og der kan ikke i § 20  

 indfortolkes noget krav om, at selve afslutningsproceduren skulle være den  

 samme for alle parter.
En ensidig tiltrædelse i overensstemmelse med  

 almindelig folkeretlig praksis vedrørende tiltrædelse af multilaterale  

 konventioner må være fyldestgørende.
». . . til fremme af mellemfolkelig retsorden og samarbejde.  

  Det fremgår ikke af forarbejderne til grundloven af 1953, om der med denne  

 betingelse er tilsigtet nogen særlig begrænsning.
Alf Ross udtaler, at  

 udtrykket er »så vidt, at det næppe udelukker nogen organisation, der  

 kunne tænkes at komme på tale.«(*59) At Det europæiske økonomiske  

 Fællesskab dækkes af udtrykket, kan ikke med føje drages i tvivl.
Mere end i  

 nogen anden hidtil kendt organisation inddrages medlemsstaterne i et  

 samarbejde, der præges af retlige forpligtelser og judiciel kontrol.
Når det  

 i pressepolemikken undertiden er gjort gældende, at Fællesskabets formål er  

 magtpolitisk i modsætningsforhold til den ikke-europæiske verden, og  

 traktaten af den grund uforenelig med grl. § 20, beror det på en  

 misforståelse af såvel traktaten som grundloven.
Det er rigtigt, at de seks  

 landes regeringer i en erklæring af 2. juni 1955, den såkaldte  

 »Messina-erklæring«, betegnede den økonomiske integration som  

 »uomgængelig for at bevare den plads, Europa indtager i verden, for at  

 gengive Europa dets indflydelse og prestige og for stadig at højne  

 befolkningens leveniveau.«(*60) Heri ligger dog intet om, at europæiske  

 interesser med magt skulle søges gjort gældende overfor udenforstående  

 stater, og end mindre vil der i traktaten kunne findes nogen antydning af en  

 sådan magtpolitik.
Endvidere er det utvivlsomt, at grundloven ikke formulerer  

 nogen betingelse om, at den retsorden og det samarbejde, der fremmes, skal  

 være universelt i modsætning til regionalt.
Også et samarbejde mellem en  

 begrænset kreds af stater er »mellemfolkeligt«.
Traktatens ubegrænsede gyldighed.  Traktaten indeholder ingen  

 opsigelsesklausul og er iflg. art. 240 af »ubegrænset varighed«,  

 modsat f.eks. traktaten af 18. april 1951 om Kul- og Stålfællesskabet, der  

 iflg. art. 97 er afsluttet for et tidsrum af 50 år fra dens ikrafttræden.
At  

 vigtige internationale traktater, hvorved internationale organisationer  

 oprettes, ikke er tidsbegrænsede og ikke kan opsiges, det vil sige at  

 medlemsstaterne ikke kan melde sig ud, er ikke noget særsyn.
Det gælder ikke  

 mindst de Forenede Nationers pagt.(*61) Ikke desto mindre erkendes det almindeligt, at den juridiske dogmatik  

 ville komme til kort, hvis den prætenderede at fastholde en stats  

 medlemsforpligtelse i al fremtid.
Intet traktratværk eller lovgivningsværk er  

 evigt varende.
Det eneste, der kan forudses er, at det uforudsete vil  

 indtræde, og retsordenens krav må lempes derefter.
I FN er det med støtte i  

 pagtens forarbejde anerkendt, at en stat kan trække sig ud af organisationen  

 under ganske særlige omstændigheder,(*62) og noget tilsvarende må antages for  

 det europæiske Fællesskabs vedkommende.
I overensstemmelse med sædvanlige  

 grundsætninger for traktatfortolkning må en medlemsstat under ganske særlige  

 omstændigheder, som ikke på forhånd lader sig definere, kunne frigøre sig fra  

 sine forpligtelser efter traktaten.(*63) Det har været hævdet, at denne meget snævre adgang til udtræden er  

 uforenelig med de betingelser, som grl. § 20 forudsætter uden at formulere  

 dem udtrykkeligt.
Man henviser herved til en udtalelse i  

 Forfatningskommssionens betænkning, hvorefter der i kommissionen var enighed  

 om, at såfremt en beføjelse, der er overdraget til en international myndighed  

 i medfør af den nye bestemmelse, ønskes taget tilbage, vil et lovforslag  

 herom kunne vedtages efter almindelige regler med simpelt flertal.(*64) En sådan argumentation beror imidlertid på en urigtig opfattelse af det  

 problem, Forfatningskommissionen ønskede at tage stilling til.
Spørgsmålet  

 var, om det strenge flertalskrav for overdragelse af beføjelser også skulle  

 gælde for tilbagetagelse, og dette besvaredes benægtende.
Derimod er der  

 intet der peger i retning af, at kommissionen kun ville tillade overdragelse  

 af beføjelser på den betingelse, at de med folkeretlig gyldighed kunne  

 trækkes tilbage, når folketinget måtte ønske det.
Den omstændighed, at man  

 fastslår, hvorledes en tilbagetagelse kan ske med forfatningsretlig  

 gyldighed, vedrører ikke de folkeretlige betingelser for en sådan  

 tilbagetagelse.
Udfra den almindelige grundopfattelse her i landet af  

 forholdet mellem national ret og folkeret, er der jo teoretisk intet til  

 hinder for, at en lov vedtages med gyldighed efter dansk ret, uanset at den  

 er i strid med Danmarks folkeretlige forpligtelse.
At en sådan konflikt  

 naturligvis bør søges undgået, er en anden sag.
Formelt juridisk kan det  

 imidlertid meget vel tænkes, at en tilbagetagelse gyldigt vedtages af  

 lovgivningsmagten og derfor må respekteres af andre danske myndigheder og  

 landets borgere, uanset at den er folkeretsstridig og derfor ikke behøver at  

 respekteres af vedkommende internationale organ.
At Danmark påtager sig en  

 folkeretlig forpligtelse til ikke ensidigt at gøre brug af den frie  

 forfatningsretlige kompetence til at tilbagekalde de overdragne beføjelser,  

 er ikke uforeneligt med nogen forudsætning for grl. § 20.(*65) Selv en  

 traktat af begrænset varighed ville jo i øvrigt på tilsvarende måde pålægge  

 Danmark en folkeretlig forpligtelse til ikke at udøve den omhandlede  

 lovgivningskompetence, så længe traktaten var gældende.
Ej heller vil det  

 kunne hævdes, at tilbagekaldelsesadgangen bliver aldeles genstandsløs, hvis  

 de folkeretlige forpligtelser efter traktaten om Det europæiske Fællesskab  

 skal respekteres.
Der består til stadighed den principielle mulighed, at  

 medlemsstaterne enes om en begrænsning af de internationale organers  

 beføjelser, eventuelt ved en revision af traktaten iflg. art. 236.
Denne sondring mellem den folkeretlige og den nationalretlige  

 problemstilling gør sig gældende også i andre lande.
For Norges vedkommende  

 har professor Andenæs præciseret problemet, uden dog med sikkerhed at tage  

 stilling til, hvorledes en fuldmagt til et internationalt organ, som  

 Stortinget har vedtaget med kvalificeret majoritet efter § 93, kan kaldes  

 tilbage.(*66) For Storbritanniens vedkommende kan nævnes, at The Lord  

 Chancellor under en debat i Overhuset den 2. august 1962 udtalte følgende:
»Parliament could repeal the Act applying these Treaties: It cannot  

 be prevented from doing so.
But it must be recognized that, in International  

 Law, such a step could be justitied only in exceptional circumstances: and if  

 it were taken without such justification, and without the approval of other  

 member countries, it would be a breach of the international obligations  

 assumed on entry into the Common Market.«(*67) Forenelighed med andre grundlovsbestemmelser.  Der er enighed om,  

 at der i grl. § 20 ligger en ikke direkte udtalt begrænsning, nemlig at  

 beføjelsen efter grl. § 88 til at ændre grundloven ikke kan overdrages til en  

 international myndighed.(*68) Den nye norske § 93 gør en udtrykkelig  

 undtagelse i så henseende: ». . . dog ikke Beføjelse til at forandre  

 denne Grundlov.« Til forståelse af dette princips rækkevidde må det dog erindres, at § 20  

 ved overhovedet at tillade overdragelse af beføjelser muliggør de  

 forandringer som består i, at kompetencen overflyttes fra et dansk organ til  

 et internationalt.
Om det danske organ har sin kompetence umiddelbart i kraft  

 af grundloven eller i medfør af lovgivningsmagtens beslutning, er uden  

 betydning.
Da også lovgivningsbeføjelser kan overdrages, er der principielt  

 intet til hinder for at overdrage de beføjelser, der ved grundloven er  

 tillagt lovgivningsmagten, eventuelt som enekompetence.(*69) Hvad der derimod ikke kan overdrages, er de beføjelser, som heller ikke  

 lovgivningsmagten kan udøve.
Stort set drejer det sig om to saglige områder:  

 dels det øverste danske statsstyres institutionelle opbygning, dels de  

 begrænsninger i al statsmagt, som formuleres i frihedsrettighederne.
I  

 sidstnævnte henseende må dog bemærkes, at såfremt der som led i  

 frihedsrettighederne er tillagt domstolene en enekompetence, vil grl. § 20  

 ikke være til hinder for at denne kompetence overdrages til en international  

 domstol.
Men det må formentlig kræves, at det internationale organ kan  

 karakteriseres som en domstol derved, at det frembyder de samme garantier i  

 henseende til uafhængighed og procesform som et sædvanligt judicielt organ.
I  

 de tilfælde, hvor grundloven har fastlagt en judiciel enekompetence, kan  

 denne næppe i medfør af § 20 ombyttes med en ikke-judiciel kompetence.(*70) Når der herefter skal tages stilling til, om traktaten om Det europæiske  

 Fællesskab opfylder denne betingelse, må det først og fremmest undersøges,  

 hvad Fællesskabets organer kan bestemme.
Herved må erindres, hvad der i det  

 foregående afsnit er påvist, nemlig at organerne ikke har nogen generel  

 kompetence, men kun de beføjelser, der er tillagt dem ved traktaten.
Ved en gennemgang af traktaten synes man imidlertid ikke at kunne påvise  

 nogen beføjelse, som giver adgang til at træffe beslutninger, der er  

 uforenelige med grundloven.
Fællesskabets organer kan ikke gribe ind i det  

 danske statsstyres institutionelle opbygning.
Kongemagt, folketing og  

 parlamentarisk ministerstyre er anliggender, der ligger uden for organernes  

 rækkevidde.
Danske statsborgeres eneadgang til tjenestemandsstillinger kan  

 heller ikke anfægtes, idet traktatens art. 55 undtager enhver virksomhed, der  

 består i offentlig myndighedsudøvelse, fra reglerne om adgang til  

 erhvervsudøvelse uden diskrimination mellem medlemsstaternes borgere.
Ej heller vil der kunne findes nogen bestemmelse i traktaten, som tillader  

 indgreb i de grundlovssikrede frihedsrettigheder.
Fællesskabets myndigheder  

 kan ikke iværksætte frihedsberøvelse, udøve censur, forbyde foreninger eller  

 kræve ejendom afstået uden erstatning.
Der har været nogen diskussion om Fællesskabets adgang til at iværksætte  

 husundersøgelse m.v. af den i grl. § 72 omhandlede art.
Den umiddelbare  

 anledning hertil er to af Rådets forordninger, nr. 11 af 27. juni 1960 om  

 afskaffelse af diskrimination med hensyn til transportpriser og -vilkår,(*71)  

 samt nr. 17 af 6. februar 1962 om anvendelse af traktatens artikler 85 og 86  

 (Kartel- og monopolkontrol).(*72) I medfør af detaillerede regler i disse  

 forordninger kan de af Kommissionens tjenestemænd, som særligt bemyndiges  

 dertil i forbindelse med en af Kommissionen iværksat undersøgelse af en  

 virksomheds forhold, foretage undersøgelse af forretningslokaler, bøger og  

 forretningspapirer m.v.
Virksomheden er under tvangsbøder og strafansvar  

 pligtig at tillade sådan undersøgelse, idet Kommissionens beslutning dog er  

 genstand for prøvelse ved Fællesskabets domstol.
Såfremt virksomheden  

 modsætter sig en af Kommissionen beordret undersøgelse, skal vedkommende  

 medlemsstat yde fornøden bistand til, at Kommissionens tjenestemænd kan 1øse  

 deres opgave (forordning nr. 11, art. 14, og forordning nr. 17, art. 14).
Disse reglers forhold til grl. § 72 rejser en række spørgsmål.
For det  

 første kan det spørges, om § 72 overhovedet tager sigte på undersøgelser i  

 dette øjemed.
I den forfatningsretlige litteratur er det af Alf Ross(*73)  

 gjort gældende, at reglen ikke gælder udenfor strafferetsplejens område,  

 hvilket altså ville medføre dens uanvendelighed i den foreliggende  

 sammenhæng.
Denne opfattelse deles dog ikke af andre forfattere(*74) og næppe  

 heller af lovgivningsmagten,(*75) og det forudsættes i det følgende, at  

 husundersøgelse til kontrol af erhvervslovgivningens regler principielt  

 omfattes af grundlovsbestemmelsen.
Dette er dog ikke afgørende, idet § 72 jo blot indeholder den betingede  

 kompetenceregel, at husundersøgelse m.v. kun må ske efter retskendelse,  

 såfremt ingen lov hjemler en særegen undtagelse.
Findes en sådan undtagelse  

 kan undersøgelsen iværksættes og gennemtvinges ved administrativ beslutning.  

 Det fremgår af hvad ovenfor er anført, at lige så vel som  

 lovgivningsbeføjelse til at fastsætte de materielle retsregler om  

 husundersøgelse kan overdrages i medfør af grl. § 20, kan der også ske  

 overdragelse af lovgivningsmagtens kompetence til at fravige kravet om  

 retskendelse.
Hvis Fællesskabets organer i medfør af deres beføjelser ifølge  

 traktaten(*76) giver forskrifter om administrativ gennemførelse af  

 husundersøgelser, må dette i forhold til dansk ret ligestilles med en ved lov  

 hjemlet »særegen undtagelse«.
Ved vurderingen af de ovennævnte to forordningers regler om  

 husundersøgelser er det dog næppe nødvendigt at støtte sig til dette  

 ræsonnement.
Som nævnt kan en tvangsmæssig gennemførelse af en undersøgelse,  

 som virksomheden modsætter sig, kun ske med de nationale myndigheders  

 bistand.
Forordningen overlader til de enkelte stater at bestemme, efter  

 hvilke regler dette skal ske,(*77) og der vil derfor intet være til hinder  

 for at opretholde den retstilstand, der på dette punkt består her i landet,  

 nemlig at en retskendelse er nødvendig for at politiet kan yde sin bistand  

 til at overvinde den modstand, som virksomheden måtte lægge for dagen.  

 Konklusionen er derfor, at heller ikke grl. § 72 vil blive trådt for nær.
Undertiden er det hævdet, at den adgang, som de ovennævnte forordninger  

 giver Kommissionen til administrativt at pålægge bøder for overtrædelser af  

 forordningernes bestemmelser, skulle være grundlovsstridig.
Dette synspunkt  

 er utvivlsomt påvirket af debatten i Norge, hvor det er et spørgsmål, om  

 ordningen er forenelig med den norske grundlovs § 96, hvorefter »Ingen  

 kan dømmes uden efter Lov eller straffes uden efter Dom.«(*78) En tilsvarende grundlovsbestemmelse har vi som bekendt ikke her i landet,  

 og den generelle forskrift i vor grundlovs § 3 om at »den dømmende magt  

 er hos domstolene« antages ikke at fastlægge nogen skarp grænse mellem  

 administrative og judicielle beføjelser.(*79) Det har aldrig været anset for  

 grundlovsstridigt her til lands at bøder i visse tilfælde pålægges  

 administrativt, således som der bl.a. er hjemmel til det i  

 skattelovgivningen.
Den adgang, der dog normalt er for lovovertræderen til at  

 få spørgsmålet, eventuelt den administrativt ikendte bøde, efterprøvet af  

 domstolene, modsvares ganske af den adgang, der efter Fællesskabets  

 ovennævnte forordning er til at få en pålagt bøde efterprøvet af  

 Fællesskabets domstol.
 Konklusionen af foranstående bliver således, at Danmark kan tiltræde  

 traktaten om Det europæiske økonomiske Fællesskab uden at skulle ovedrage  

 Fællesskabets myndigheder beføjelse til at træffe nogen beslutning, som ville  

 ændre eller fravige grundloven.
Her kunne man slutte.
Når det er påvist, at muligheden for at  

 Fællesskabets myndigheder fastsætter grundlovsstridige regler er mere  

 imaginær end reel, kan det ikke være strengt nødvendigt at undersøge,  

 hvorledes retsstillingen vil være i det tænkte tilfælde, at det ikke desto  

 mindre skulle ske.
Da dette sidste spørgsmål imidlertid har været fremme i  

 debatten, og da det kan tjene til at belyse visse principielle aspekter af  

 forholdet mellem national ret og Fællesskabets retssystem, vil nogle korte  

 bemærkninger derom måske dog være betimelige.
Den regering eller private person, der finder en forordning eller anden  

 retsakt af Fællesskabets organer uforenelig med den nationale forfatning, vil  

 ganske naturligt søge at få akten underkendt af Fællesskabets domstol i  

 medfør af en af de mange regler om judiciel kontrol med legaliteten af  

 Fællesskabets akter.(*80) Under en sådan sag vil det være nærliggende  

 principalt at søge den pågældende retsakt underkendt som stridende mod  

 traktaten.
Den bestanddel af retsaktens indhold, der anses for uforenelig med  

 den nationale forfatning, må jo ifølge det ovenfor udviklede på forhånd  

 ventes ikke at have hjemmel i traktaten, og underkendes akten på dette  

 grundlag, er der ikke anledning for Domstolen til selvstændigt at undersøge  

 dens forenelighed med den nationale grundlov.(*81) Ved bedømmelsen af aktens forhold til traktaten kan der imidlertid meget  

 vel opstå tvivl om en eller anden traktatbestemmelses rækkevidde.
Det  

 fortolkningsspørgsmål, der således melder sig, må besvares efter samme  

 metodiske retningslinjer, som anlægges ved fortolkningen af andre traktater,  

 idet visse supplerende fortolkningsprincipper dog muligvis kan komme i  

 betragtning.
Det er almindeligt anerkendt, at der som bestanddel af  

 Fællesskabets retssystem kan anvendes også de almindelige retsgrundsætninger,  

 som er fælles for medlemsstaternes interne retssystemer.(*82) Som et sådant nationalretligt princip, der muligvis kan komme i  

 betragtning, har man nævnt princippet om, at en lov i tvivlstilfælde må  

 fortolkes således, at den bringes i overensstemmelse med forfatningen.  

 Overført på Fællesskabet ville dette princip kunne hævdes at føre til, at  

 traktaten i tvivlstilfælde måtte fortolkes i overensstemmelse med de  

 nationale forfatninger.
Hertil kommer, at medlemsstaterne har ratificeret  

 traktaten i henhold til national lov, hvorved traktaten tillige er gjort til  

 bestanddel af de enkelte landes nationale ret.
Ratifikationsloven må  

 fortolkes i overensstemmelse med forfatningen, og ingen medlemsstat kan  

 derfor formodes at have villet påtage sig nogen folkeretlig forpligtelse  

 eller overdrage Fællesskabet nogen beføjelse, der kan medføre konflikt med  

 forfatningen.(*83) Hvad specielt de forfatningssikrede frihedsrettigheder angår, vil der i  

 stort omfang være tale om fælles retsgrundsætninger, der ma anerkendes som en  

 uskreven bestanddel også af Fællesskabets retssystem.
Hertil kommer, at den  

 europæiske konvention af 4. november 1950 om beskyttelse af  

 menneskerettigheder og grundlæggende frihedsrettigheder er tiltrådt af alle  

 Fællesskabets nuværende og forventede medlemsstater (dog endnu ikke af  

 Frankrig). Da den europæiske integration imidlertid ingenlunde sker fuldt og  

 helt, men stykkevis og delt, er denne under Europarådets auspicier atsluttede  

 konvention indtil videre ikke umiddelbart og formelt bestanddel af  

 Fællesskabets ret, og Domstolen kan derfor ikke underkende en forordning  

 eller anden retsakt blot som uforenelig med menneskeretskonventionen.  

 Indirekte vil konventionen derimod have stor betydning som udtryk for de af  

 medlemsstaterne anerkendte retsprincipper.(*84) Hvis spørgsmålet imidlertid stilles på spidsen, kommer man ikke uden om,  

 at traktaten kræver af medlemsstaterne, at Fællesskabets retsregler anvendes  

 og respekteres selv i konflikt med national forfatningsret.(*85) Traktaten  

 tager ikke forbehold til gunst for nationale forfatningsbestemmelser, og det  

 almindelige folkeretlige princip, at en stat ikke kan påberåbe sig sin  

 nationale retsorden, herunder forfatningen, som undskyldning for ikke at  

 opfylde sine internationale forpligtelser, må også gælde her.
Endvidere  

 pålægger traktaten Fællesskabets myndigheder at anvende Fællesskabets regler  

 og retsakter, uden hensyn til om de måtte være uforenelige med den ene eller  

 den anden medlemsstats forfatning.
Fællesskabets domstol har ikke hidtil haft lejlighed til at tage stilling  

 til dette spørgsmål i forbindelse med Det økonomiske Fællesskab.
Derimod har  

 spørgsmålet nogle gange foreligget i sager vedrørende Kul- og  

 Stålfællesskabets virksomhed, og de retlige synspunkter, domstolen herved har  

 lagt til grund, må forventes at finde anvendelse også på Det økonomiske  

 Fællesskab.
De sager, hvori problemet hidtil er blevet rejst, har alle drejet  

 sig om reguleringen af kulhandlen i Tyskland.
I sag nr. 1-58 (firmaet Stork & Co. mod den Høje Myndighed) anfægtede  

 sagsøgeren, der drev kulhandel en gros, en afgørelse af den Høje Myndighed,  

 der tillod fortsættelsen af en i 1953 oprettet salgsorganisation som afskar  

 sagsøgeren fra at foretage indkøb direkte fra minerne.
Dette hævdedes bl.a.  

 at være uforeneligt med den tyske grundlovs bestemmele om »at enhver har  

 ret til fri udfoldelse af sin personlighed« (art. 2) og reglen om ret  

 til frit valg af erhverv (art. 12). Ved sin afgørelse af 4. februar 1959  

 forkastede domstolen annullationspåstanden.
Om forholdet til den tyske  

 grundlov udtalte den bl.a., at ifølge art. 8 i traktaten om Kul- og  

 Stålfællesskabet skal den kun anvende Fællesskabets ret, at den som  

 hovedregel ikke kan udtale sig om interne retsregler, og at den følgelig ikke  

 kunne undersøge den indsigelse, at den Høje Myndighed ved sin afgørelse  

 skulle have krænket tyske forfatningsretlige grundsætninger.(*86) I en kort tid senere afgjort sag nr. 18-57 (firma J.
Nold KG mod den Høje  

 Myndighed) forelå et lignende problem.
Et firma i Darmstadt var ved en  

 beslutning af den Høje Myndighed blevet afskåret fra som hidtil at drive  

 kulhandel en gros og påstod beslutningen kendt ugyldig, bl.a. som stridende  

 mod den tyske Forbundsrepubliks og landet Hessens grundloves bestemmelser om  

 lighed for loven, ejendomsrettens beskyttelse, adgangen til erhverv og  

 beskyttelse af middelstanden.
Domstolen tog ikke stilling til denne påstand,  

 idet den annullerede de relevante dele af den Høje Myndigheds beslutninger  

 allerede fordi de var utilstrækkeligt begrundede.(*87) Det er imidlertid  

 interessant at bemærke, at Generaladvokaten i sit afsluttende indlæg gjorde  

 gældende, at domstolen kun var kompetent til at bedømme Fællesskabets  

 retsakter under hensyn til Fællesskabets retsregler og ikke var forpligtet  

 til at fastslå eventuelle krænkelser af national ret.
Det er dog ligeledes  

 bemærkelsesværdigt, at han hertil føjede følgende:
»Dette udelukker ikke, at man eventuelt ved undersøgelsen af, om der  

 foreligger magtfordrejning, også må respektere de elementære  

 retsgrundsætninger, som kommer til udtryk i de nationale  

 forfatningsbestemmelser.
Udfra dette synspunkt kan Domstolen, om det skal  

 være, undersøge de forfatningsbestemmelser sagsøgeren påberåber  

 sig.«(*88) Endelig har Domstolen udtalt sig om problemet ved afgørelse af en ny sag  

 (no. 40-59) om et lignende emne anlagt af samme firma mod den Høje Myndighed.  

 Sagsøgeren gjorde bl.a. gældende, at visse afgørelser af den Høje Myndighed  

 greb ind i hans velerhvervede rettigheder, og påberåbte sig herved den tyske  

 grundlovs art. 14 om den private ejendomsret.
I sin afgørelse af 15. juli  

 1960 udtalte Domstolen bl.a., at det ikke tilkom den at sikre overholdelsen  

 af de interne retsregler, selv de forfatningsretlige, der gælder i den ene  

 eller den anden medlemsstat, at den derfor hverken kunne fortolke eller  

 anvende den tyske grundlovs art. 14, når den skulle undersøge lovligheden af  

 en afgørelse truffet af den Høje Myndighed, og at, på den anden side,  

 Fællesskabets ret ikke indeholder noget almindeligt princip, være sig  

 udtrykkeligt eller stiltiende der garanterer opretholdelsen af bestående  

 tilstande (»situations acquises«).(*89) Generaladvokaten havde i sit afsluttende indlæg henvist til domstolens  

 udtalelse i Storksagen og gjort gældende, at Domstolen, i al fald ikke  

 direkte, kunne anvende interne retsregler.
Den kunne kun i givet fald lade  

 sig inspirere af dem som udtryk for et almindeligt retsprincip, der måtte  

 tages i betragtning ved anvendelsen af traktaten.
Man måtte vel anerkende at  

 ejendomsrettens beskyttelse og garantierne mod indgreb i den var et  

 retsprincip, fælles for de seks lande, men i det foreliggende tilfælde var  

 det intet angreb på ejendomsretten, selv i den videste forstand.(*90) Af  

 disse retsafgørelser kan altså udledes, at domstolen ikke vil indlade sig på  

 at undersøge, om en retsakt er forenelig med en konkret  

 forfatningsbestemmelse, men på den anden side vil anse sig for berettiget til  

 at anvende de principper om individets retsbeskyttelse, der er fælles for  

 medlemsstaternes interne ret.
 Hvor ringe den praktiske mulighed end vil være for en konflikt mellem en  

 af Fællesskabets retsakter og den danske grundlov, må det således fastholdes,  

 at skulle konflikten ikke desto mindre opstå, vil Fællesskabets  

 retsanvendende organer, når sagen stilles på spidsen, give Fællesskabets  

 retsakt forrangen, hvis den ikke kan underkendes som ulovlig efter  

 Fællesskabets eget retssystem, heri indbefattet de almindelige  

 retsgrundsætninger og elementer af national ret, som indgår deri.
Dette er dog ikke ensbetydende med, at det også i sidste instans vil blive  

 Fællesskabets retsakt, der slår igennem overfor den private borger.
Som  

 tidligere omtalt er det karakteristisk for de europæiske Fællesskaber,  

 specielt det økonomiske, at retsanvendelsens sidste led, tvangsfuldbyrdelsen,  

 normalt ligger hos de nationale myndigheder og iværksættes efter nationale  

 regler.
Uden i denne sammenhæng at gå ind på enkeltheder af processuel  

 karakter kan man fastslå, at danske eksekutive og judicielle organer, der  

 står overfor at skulle fuldbyrde en dom eller anden eksigibel afgørelse af  

 Fællesskabets organer, vedblivende vil være bundet af grundloven som den  

 øverste danske retskilde.
I en eventuel konflikt mellem en efter  

 Fællesskabets retssystem gyldig akt og en dansk grundlovsbestemmelse må det  

 altså på dette stadium være grundloven, der går forud.(*91) Til syvende og  

 sidst bliver det således den nationale ret, der slår igennem, netop fordi den  

 juridiske integration i de europæiske Fællesskaber ikke er ført til bunds,  

 men standser ved tvangsfuldbyrdelsen.
At der på denne måde principielt kan opstå en konflikt mellem  

 Fællesskabsret og intern ret, bør ikke overraske nogen.
Det hører jo til  

 almen juridisk viden, at folkeret og national ret er adskilte retssystemer,  

 og at en national retsregel derfor kan være gyldig som sådan uanset dens  

 uforenelighed med statens folkeretlige forpligtelser.
En national regel eller  

 konkret retsakt, der er gyldig i den interne retsorden men ikke kan gøres  

 gældende - med et fransk udtryk ikke er »opposable« - overfor andre  

 stater, forekommer jævnligt.
Hvis national ret ikke selv placerer sig i et  

 underordnet forhold til folkeretten, således som det mest udpræget er  

 tilfældet i Holland efter forfatningsændringen i 1953, er den ikke indordnet  

 i noget hierarkisk system med folkeretten eller en fiktiv  

 »grundnorm« på øverste trin i rangstigen.
De forsøg, der i den  

 juridiske litteratur er gjort på at indordne samtlige juridiske fænomener i  

 et enkelt universelt system, er prisværdige udslag af en trang til at skabe  

 enhed og harmoni i det retlige verdensbillede, men ikke en realistisk  

 gengivelse af de regler, der praktiseres.
I de europæiske Fællesskaber er principperne strammet, og midlerne til  

 sikring af de internationale reglers effektive gennemførelse væsentligt  

 udbygget.
De praktiske muligheder for uløselige konflikter er minimale, og  

 ingen part i Fællesskaberne, heller ikke disses egne myndigheder, kan vel  

 ønske sig sådanne konflikter.
At de teoretisk kan tænkes at forekomme under  

 omstændigheder som nævnt i det foregående, er imidlertid givet.
Netop derved,  

 at grundlovens ufravigelige regler i så fald bliver udslaggivende for den  

 danske borgers stilling, viser det sig, at Danmarks tiltrædelse af traktaten  

 om Det europæiske økonomiske Fællesskab heller ikke indirekte indebærer nogen  

 overdragelse af beføjelser til at ændre eller fravige grundloven.
Sammenfattende kan man herefter fastslå, at grundlovens § 20 giver  

 tilstrækkelig hjemmel til, at der ved den i paragraffens stk. 2 foreskrevne  

 fremgangsmåde vedtages en lov om Danmarks tilslutning til Det europæiske  

 økonomiske Fællesskab.
At en sådan tilslutning vil rejse mange nye problemer  

 af forfatningsretlig og almen juridisk karakter, vil på den anden side være  

 fremgået af de anførte betragtninger.
Det ligger uden for rammerne af denne  

 artikel af forsøge en vurdering af gevinst og tab for dansk retsorden.
At der  

 både vindes og tabes, når et mindre samfund gradvis indordnes i et større,  

 vil der næppe være uenighed om.
Efter den særlige målestok, som må anlægges  

 af enhver der tjener rettens sag, er det en positiv faktor af betydelig  

 værdi, at retsprincipperne og den judicielle afgørelse af tvister spiller en  

 langt mere fremtrædende rolle i de europæiske Fællesskaber end i nogen anden  

 hidtil kendt form for organiseret internationalt samarbejde.
NOTER * Manuskriptet til denne artikel var afsluttet, før forhandlingerne om  

 Storbritanniens og Danmarks optagelse blev indstillet.
 (*1) Folketingets Forhandlinger 1960-61, sp. 4820, jfr. sp. 4785.
 (*2) I det følgende betegnet »traktaten«.
(*3) Tilsvarende problemer melder sig med hensyn til Kul- og  

 Stålfællesskabet i henhold til den i Paris den 18. april 1951 undertegnede  

 traktat og Atomenergifælleskabet (»EURATOM«) oprettet ved en  

 traktat undertegnet samtidig med Traktaten om det økonomiske Fællesskab.
I  

 det følgende vil kun problemerne vedrørende sidstnævnte blive behandlet.
 (*4) Her og i det følgende citeres traktaten efter udenrigsministeriets  

 oversættelse 1961, Statens Trykningskontor Ud 00-17.
 (*5) Erades and Gould: The relation between International Law and  

 Municipal Law in the Netherlands and in the United States. (Leyden 1961) p.  

 417.
(*6) I Norge er den principielle retsstiling - men næppe det praktiske  

 resultat - muligvis anderledes efter den nye § 93, der i marts 1962  

 indføjedes i grundloven, idet denne § ikke benytter konstruktionen, at  

 beføjelser ved lov overdrages til internationale organer, men at Stortinget  

 »kan samtykke i« at en international sammenslutning udøver visse  

 konstitutionelle beføjelser.
Heri ligger måske en grundlovshjemmel for at  

 betragte traktatens princip om forordningens forrang for både ældre og nyere  

 lov som inkorporeret i den nationale forfatningsret ved Stortingets samtykke.
(*7) Poul Andersen: Dansk Statsforfatningsret (1954) p. 486-87, jfr.
Alt  

 Ross: Dansk Statsforfatningsret I (1959) p. 342-45 og L.
Nordskov Nielsen i  

 Juridisk Grundbog (1962) p. 101-02.
 (*8) Den af Alf Ross og Nordskov Nielsen anf.st. fremsatte kritik  

 forekommer mig at være for summarisk, uden at jeg dog i denne sammenhæng kan  

 uddybe spørgsmålet.
(*9) Jfr.
Paul Fischer: Det europæiske Kul- og Stålfællesskab (1957) p.  

 206.
 (*10) Jfr. hertil Paul Fischer, anf. værk p. 206.
(*11) Jfr.
Rådets beslutning af 14. januar 1962, Journal Officiel des  

 Communautes Europeennes (i det følgende citeret J.
O.) 1962 p. 164.
(*12) Således Poul Andersen, anf. værk p. 552. Alf Ross, anf. værk bd.
II,  

 pp. 417 og 683-87.
 (*13) Folketingets Forhandlinger 1956-57, sp. 508-09.
(*14) Udvalgsbetænkning af 12. april 1957, Folketingets Forhandlinger  

 1956-57, Till.
B., sp. 521 ff.
(*15) Folketingets Forhandlinger 1959-60, navnlig sp. 535-36, 684-85,  

 691-92, 711, 717, 761-62, Till.
A sp. 680.
(*16) Jfr.
J.
M.: Les Conseils des Communautes Europeennes, Annuaire  

 Francais de Droit International 1961, p. 631 ff., hvor der p. 659 tales om en  

 »confusion entre les pouvoirs legislatif et reglementaire«.
Gerhard  

 Bebr: Judicial Control of the European Communities (1962) antager p. 53 at en  

 kommissionsforordning er underordnet en rådsforordning og derfor må vige i  

 tilfælde af uforenelighed.
 (*17) Max Sørensen: International Organisation (1952) p.156 og 139.
(*18) Jfr. f.eks.
Kommissionens beslutninger i J.
O. 1961 p. 29 og 1962 p.  

 2140.
(*19) Jfr.
Wohlfarth m.fl.: Die Europåische Wirtschaftsgemeinschaft (1060)  

 p. 525 ff. von der Groeben og Hans von Boeckh: Kommentar zum EWG-Vertrag, Bd.  

 lI (1960) p. 233-35.
 (*20) Jfr. herom Allan Philip i UfR 1962 B p. 252-55.
 (*21) Det er navnlig Paul Fischer, anf. værk p. 80 ff. og p. 160 ff., der  

 - ved analysen af det beslægtede forhold i Kul- og Stålfællesskabet - har  

 fremhævet dette karakteristiske træk.
 (*22) En oversigt findes bl.a. i den af udenrigsministeriet udgivne  

 beretning: Danmark og Det europæiske økonomiske Fællesskab (1962) p. 49-51.
 (*23) Paul Fischer, anf. værk p. 206-07.
 (*24) Max Sørensen i Juristen 1957, p. 492-93.
(*25) Jfr.
C.
W.
Jenks: International Immunities (1961), navnlig p. 37 ff.
(*26) Et spørgsmål af denne art forelå i sagen 1962. 444 H, hvor der af  

 parterne var indhentet oplysninger fra den internationale  

 toldnomenklaturkomite om fortolkningen af toldnomenklaturen i henhold til  

 konventionen af 15. december 1950, jfr. bek. nr. 47, 15. september 1961,  

 Lovt.
C, men hvor den umiddelbart anvendelige regel var den danske toldlovs  

 forskrift.
(*27) Alf Ross, anf. værk, bd.
I sp. 347 48 fremhæver med rette, at grl. §  

 20 også vil kunne finde anvendelse m.h.t. den i § 19 omhandlede kompetence,  

 hvad jeg tidligere har overset.
(*28) Jfr.
Wohlfart m.fl. anf. værk p. 590 f og von der Groeben og von  

 Boeckh, anf. værk, bd.
II p. 428 ff.
 (*29) Betænkning afgivet af Forfatningskommissionen af 1946 (1953) p. 31,  

 jfr. p. 124.
 (*30) Det er oplyst af Bertel Dahlgaard (»Politiken« den 7.  

 januar 1962) at dette strenge krav skyldtes Det Radikale Venstre, der  

 stillede det som en betingelse for at gå med til grundlovsforliget.
(*31) Jfr.
Alf Ross, anf. værk bd.
I p. 347.
 (*32) Betænkning p. 31.
(*33) Jfr.
Poul Andersen, anf. værk p. 496.
(*34) Jfr.
Poul Andersen smst.
 (*35) Om Haager-domstolens praksis på dette punkt, se Sir Hersch  

 Lauterpacht: The Development of International Law by the International Court  

 (1958) p. 300-306.
(*36) Jfr. herom bl.a.
W.
W.
Willougby: Principles of the Constitutional  

 Law of the Unites States, 2nd ed. (1938) p. 54 ff.: C.
B.
Swischer: American  

 Constitutional Development (1943) p. 174-78: Bernard Schwartz: American  

 Constitutional Law (1955) p. 34-35.
(*37) Permanent Court of International Justice, Ser.
B.
No. 13 p 18.
(*38) International Court of Justice, Reports 1949, p. 182. Om spørgsmålet  

 i almindelighed se i øvrigt B.
Rouyer-Hameray: Les competences implicites des  

 Organisations Internationales (1962).
(*39) Cour de Justice, recueil, vol.
II p. 305.
(*40) Cour de Justice, Recueil, vol.
VI, p. 688 ff. og 757 ff.
(*41) Maurice Lagrange: Les pouvoirs de la Haute Autorite et l'application  

 du traite de Paris, revue de Droit Public, 1961 p. 48-49. En mindre  

 restriktiv opfattelse er fremsat af J.
M.: Les Conseils des Communautes  

 Europeennes, Annuaire Francais de Droit International, 1961 p. 652-53.
(*42) Jfr. f.eks.
Danmark og Det europæiske økonomiske Fællesskab (1962)  

 p. 38.
 (*43) Smst. p. 408-10.
 (*44) Jfr. herom Poul Andersen anf. værk p. 491-92, Alf Ross anf. værk I  

 p. 335.
(*45) En oversigt over planerne er givet af Christopher Johnsen: De  

 Gaulle's Europe, i Journal of Common Market Studies, vol.
I (1962) p. 154-72.
(*46) De to store tyske kommentarer til traktaten er uenige på dette  

 punkt.
Wohlfarth m.fl. p. 608 mener der også refereres til præambelen. v.d.  

 Groeben og v.
Boeckh, bd.
II, p. 448 henviser kun til art. 2 og 3. Den  

 franske tekst støtter sidstnævnte.
(*47) v.d.
Groeben og v.
Boeckh, anf. værk, bd. lI, p. 449.
 (*48) Wohlfarth m.fl. anf. værk, p. 608.
(*49) Beretning afgivet 27. februar 1962 af Folketingets Markedsudvalg, F.  

 T. 1961-62. Till.
B. sp. 378. Ifølge Markedsudvalgets 6. beretning afgivet  

 21. december 1962, Folketinget 1962-63. Blad nr. 122, p. 49, er denne  

 opfattelse bekræftet af »en personlighed i en ledende stilling indenfor  

 Fællesskabet«.
(*50) H.
J.
Lambers i Annuaire Francais de Droit International 1961 p.  

 630.
(*51) J.
O. 1962 p. 999. Dansk oversættelse i Markedsudvalgets beretning  

 nr. 6, afgivet 21. december 1962, Folketinget 1962-63, Blad nr.122, p. 51-52.
 (*52) Jfr. hertil også forhandlingerne i det europæiske Parlament,  

 Parlement Europeen, Debats, Seance du 8. mars 1961 p. 59-65 og Document de  

 Seance, no. 5, 6. mars 1961. (Rapport de la Commission de l'Agriculture).
(*53) J.
O.1962 p. 2670.
 (*54) Parlement Europeen, Document de Seance, no. 74, 5. oktober 1962  

 (Rapport sur le cinquieme Rapport general) p. 16, jfr. muligvis også p. 6.
(*55) J.
O. 1959 p. 418, jfr. p. 1305 om ordningens forlængelse i 6  

 måneder udover de oprindeligt forudsete tre måneder.
(*56) Jfr.
Johs.
Andenæs i stortingsdokument nr. 3, 1961-62, p. 16-17, der  

 anser den norske grundlovs krav »på et saglig begrænset område«  

 opfyldt under hensyn til, at der i art. 2 kun tales om økonomisk politik.
(*57) Jfr.
Parlement Europeen, Document de Seance no. 101, 9. novembre  

 1962. (Document de travail sur l'evolution des Institutions communautaires  

 etc.) p.2.
(*58) Alf Ross, anf. værk bd.
I p. 349-50. Poul Andersen, anf. værk p.  

 497.
(*59) Alf Ross, anf. værk bd.
I p. 350.
 (*60) Danmark og Det europæiske økonomiske Fællesskab (1962) p. 35.
(*61) Jfr.
Nagendra Singh: Termination of Membership of International  

 Organizations (1958), navnlig p. 88 ff.
(*62) Alf Ross: Constitution of the United Nations, p. 47: Hans Kelsen:  

 The Law of the United Nations p. 122 ff.
Singh, anf. værk p. 92-98 gør sig  

 dog til talsmand for en videregående udmeldelsesret.
(*63) Jfr.
Wohlfahrt m.fl. anf. værk p. 240.
 (*64) Forfatningskommissionens Betænkning (1953) p. 31.
(*65) Jfr.
Poul Andersen, anf. værk p.499: Alf Ross anf. værk bd.
I p.  

 351.
(*66) Johs.
Andenæs i Stortingsdokument nr.3 (1961-62) p. 18.
 (*67) Parliamentary Debates, House of Lords, vol 243, no. 115, col.  

 421-22.
(*68) Poul Andersen, anf. værk p. 496-97, Alf Ross, anf. værk bd.
I p.  

 348-49.
(*69) Jfr.
Torkel Opsahl i TfR 1962 p. 395. Alf Ross anf. værk bd.
I p.  

 349 synes at udtrykke en anden opfattelse vedr. »akter der ved  

 grundloven er forbeholdt Folketinget.« (*70) Jfr.
Torkel Opsahl i TfR 1962 p. 395, hvorefter der ikke skulle være  

 noget til hinder for at »henlægge beføyelser til materielle inngrep i  

 frihetsrettigheterne til tilsvarende internasjonale organer i tilsvarende  

 former«.
(*71) J.
O. 1960 p. 1121-26, jfr. hertil Pierre Pinay i Annuaire Francais  

 de Droit International, 1960 p. 828-58.
(*72) J.
O. 1962 p. 204-11, jfr. dansk oversættelse i Beretning nr. 2 af  

 13. marts 1962 fra Folketingets markedsudvalg, FT 1961-62, Till.
B sp.  

 461-78.
(*73) Anf. værk bd.
II p. 526-28.
 (*74) Poul Andersen, anf. værk p. 620.
(*75) Jfr.
Folketingsudvalgets betænkning af 6. maj 1959 vedr.  

 boligtilsynsloven, FT 1958-59, Till.
B sp. 984 86, hvor det synes forudsat,  

 at grl. § 72's krav om retskendelse finder anvendelse på tvangsmæssig  

 gennemførelse af undersøgelser iværksat af boligtilsynet.
Jfr. ligeledes  

 udvalgsbetænkning af 12. maj 1960, FT 1959-60. Till B sp. 1252, om  

 landsbyggeloven.
 (*76) Jfr. bl.a. art. 213.
(*77) Jfr.
Pierre Pinay i Annuaire Francais de Droit International 1960 p.  

 845.
(*78) Jfr. hertil Frede Castberg: Norges Statsforfatning, 2. udg. (1947)  

 bd.
II p. 231-38 og Johs.
Andenæs: Statsforfatningen i Norge, 3. udg. (1962)  

 p.327-32.
(*79) Jfr.
Poul Andersen, anf. værk p. 571. Alf Ross, anf. værk bd.
II p.  

 452-55.
(*80) Om dette spørgsmål i dets helhed henvises til Gerhard Bebr.:  

 Judicial Control of the European Communities (London 1962) og D.
G.  

 Valentine: The Jurisdiction of the Court of Justice of the European  

 Communities to annul executive Action, British Year Book of International  

 Law, Bd.36, 1960 p. 174 222. 81. Jfr.
Johs.
Andenæs i stortingsdokument nr. 3  

 (1961-62) p. 17.
(*82) Jfr.
Gerhard Bebr, anf. værk p. 27-28 og særligt for Kul- og  

 Stålfællesskabets vedkommende Pierre Mathijsen: Le Droit de la C.
E.
C.
A.  

 (1958) p. 108-43.
(*83) K.
H.
Friauf: Die Notwendigkeit einer verfassungsconformen Auslegung  

 im Recht der westeuropæischen Gemeinschaften, i Archiv des offentlichen  

 Rechts, Bd. 85 (1960) p. 224-35.
(*84) C.
A.
Fleischer i TfR 1962 p. 220.
 (*85) Det er denne folkeretlige side af problemet Gerhard Bebr har for  

 øje, anf. værk p. 225, når han udtaler, at selv i tilfælde af flagrant  

 krænkelse af forfatningen må en national domstol ikke erklære Fællesskabets  

 retsakter forfatningsstridige og nægte at gennemføre dem.
(*86) Cour de Justice des Communautes Europeennes, Recueil de la  

 Jurisprudence, vol.
V p. 63.
(*87) Dom af 20. marts 1959, Recueil, vol.
V p. 89-117.
 (*88) Smst. p. 160 (Conclusions de l'avocat general, Karl Roemer).
(*89) Recueil vol.
Vl p. 890.
 (*90) Smst. p. 910.
(*91) Jfr. for Norges vedkommende Johs.
Andenæs i Stortingsdokument nr. 3  

 (1961-62) p. 17 og C.
A.
Fleischer i TfR 1962 p. 211-12 og p. 215, hvor det  

 siges, at eventuelle grundlovsstridige bestemmelser ikke vil blive  

 inkorporeret i norsk ret ved Norges tiltrædelse.
Om situationen i de seks  

 oprindelige medlemslande se Gerhard Bebr anf. værk p. 216-26.
E 1(2) J U R I S T E N Udgivet af Danmarks Juristforbund 1971 Forfatningsretlige problemer i forbindelse med Danmarks indtræden i De  

 europæiske Fællesskaber Juristen bringer i det følgende en udtalelse, som efter regeringens  

 anmodning blev afgivet af professor Max Sørensen i januar 1971 til  

 folketingets markedsudvalg.
1. Det almindelige forfatningsretlige udgangspunkt Grundloven af 1953 opstiller ikke særlige betingelser for Danmarks  

 tilslutning til internationale organisationer.
Ligesom tilfældet var efter de  

 ældre grundlove, kan sådan tilslutning ske ved at Danmark tiltræder den  

 traktat, som er det folkeretlige grundlag for organisationens oprettelse.
Af  

 reglerne om traktatafslutning i grundlovens § 19 følger, at regeringen  

 normalt ikke kan tage et sådant skridt uden folketingets samtykke, idet  

 medlemskab oftest vil medføre forpligtelser, til hvis opfyldelse folketingets  

 medvirken er nødvendig, eller som i øvrigt er af større betydning.
Under  

 iagttagelse af forskrifterne i § 19 og de tilsvarende regler i ældre  

 grundlove er Danmark blevet medlem af et stort antal internationale  

 organisationer med vidt forskellige opgaver og beføjelser.
For det tilfælde, at der skal tillægges den internationale organisation  

 beføjelser, som ellers tilkommer danske forfatningsretlige organer,  

 foreskriver grl.'s § 20 imidlertid en særlig fremgangsmåde.
Det kræves at et  

 lovforslag herom enten vedtages med en majoritet på fem sjettedele af  

 folketingets medlemmer eller vedtages med simpelt flertal og derefter  

 forelægges til folkeafstemning uden at blive forkastet efter reglerne i  

 grl.'s § 42. Strengt taget stilles disse kvalificerede krav ikke til selve  

 traktatens afslutning, men til det led i gennemførelsen, som består i at  

 overdrage de forfatningsretlige beføjelser til den internationale  

 organisation.
Fra et praktisk politisk synspunkt er de to led dog så nøje  

 forbundet, at man med god grund kan sige, at fremgangsmaden i § 20 må følges  

 ved Danmarks tilslutning til en international organisation, der skal kunne  

 udøve de nævnte vidtgående beføjelser.
 Anvendelsesområdet for § 20 fremgår af 1. stk., der er sålydende.
 »Beføjelser, som efter denne grundlov tilkommer rigets myndigheder,  

 kan ved lov i nærmere bestemt omfang overlades til mellemfolkelige  

 myndigheder, der er oprettet ved gensidig overenskomst med andre stater til  

 fremme af mellemfolkelig retsorden og samarbejde«.
 Til nærmere belysning af anvendelsesområdet kan det være hensigtsmæssigt  

 at give en kort summarisk oversigt over de hovedtyper af beføjelser, som  

 internationale organisationer kan være udstyret med.
1. Visse internationale organisationer kan udøve forvaltningsvirksomhed af  

 servicepræget karakter, såsom hjælp til børneernæring, sygdomsbekæmpelse,  

 flygtningeforsorg og lignende, eller rådgivningsvirksomhed af forskellig art,  

 finansiel bistand m.m.
Ofte sammenfatter man al sådan virksomhed under  

 betegnelsen »operationelle funktioner«.
Det karakteristiske er, at  

 organisationerne ikke søger at indvirke på nationale myndigheders  

 beslutninger gennem autoritativt formulerede direktiver, og heller ikke  

 optræder som myndighedsudøvere i forhold til enkeltpersoner, men alene virker  

 gennem faktisk bistandsydelse.
Uanset de mange juridiske problemer, der kan  

 opstå i denne sammenhæng, melder der sig normalt ikke forfatningsretlige  

 problemer i de enkelte stater.
2. De allerfleste internationale organisationer kan indenfor deres  

 respektive arbejdsområder vedtage henstillinger til medlemsstaterne.
Sådanne  

 henstillinger er bestemt til at indgå i de kompetente nationale organers  

 overvejelser som led i beslutningsprocessen på det nationale plan.
Da de  

 imidlertid ikke fremtræder som folkeretligt forpligtende beslutninger,  

 afhænger det af de nationale forfatningsretlige organers beslutning, om de  

 overhovedet skal tages til følge, og i bekræftende fald på hvilken måde de  

 skal gennemføres.
3. Enkelte internationale organisationer har fået tillagt beføjelser til  

 at træffe beslutninger, der er juridisk forpligtende for medlemsstaterne.
Et  

 karakteristisk eksempel er den beføjelse FN's sikkerhedsråd har til at  

 iværksætte sanktioner i tilfælde af fredsbrud eller trussel mod freden.
Også  

 på forskellige områder af teknisk, administrativ karakter forekommer det, at  

 særorganisationerne kan træffe bindende beslutninger.
I alle internationale  

 organisationer er det typisk, at beslutninger vedrørende organisationens  

 budget og staternes finansielle bidrag kan forpligte medlemsstaterne.  

 Endvidere forekommer det typisk, at internationale domstole, som f.eks.
FN's  

 domstol eller den europæiske menneskeretsdomstol, kan træffe bindende  

 afgørelse i konkrete retstvister i forhold til de stater, som har anerkendt  

 domstolens kompetence.
I alle disse tilfælde kan der således træffes beslutninger, som er  

 folkeretligt forpligtende for de pågældende stater.
I det omfang hvori en  

 beslutning går ud på at afføde rettigheder eller pligter for de enkelte  

 borgere, må de nationale forfatningsretlige organer imidlertid træde til og  

 gennemføre nødvendig lovgivning eller administrative forskrifter.
Det typiske  

 eksempel for Danmarks vedkommende er loven af 10. maj 1967 om iværksættelse  

 af forholdsregler i henhold til FN's pagt og de forskrifter, der er  

 udfærdiget i henhold til loven for at gennemføre sikkerhedsrådets  

 beslutninger om sanktioner mod Rhodesia.
Det karakteristiske i sådanne  

 tilfælde er, at den folkeretlige forpligtelse ikke levner de nationale  

 myndigheder noget valg.
De må gennemføre de trufne beslutninger, hvis ikke de  

 vil tage ansvaret for, at Danmark bryder sine folkeretlige forpligtelser.
Men  

 indenfor den danske og ikke den internationale beslutning, der umiddelbart  

 gælder for borgerne.
Netop af denne grund har Danmarks deltagelse i denne  

 form for internationalt samarbejde ikke rejst særlige forfatningsretlige  

 problemer.
Opfyldelsen af gennemførelsen af de internationale organers  

 beslutninger adskiller sig ikke principielt fra opfyldelsen og gennemførelsen  

 af en hvilken som helst folkeretlig forpligtelse.
4. De europæiske Fællesskaber repræsenterer en mere avanceret  

 organisationsform.
Deres organer har ikke blot beføjelser til at vedtage  

 rekommandationer til medlemsstaterne og til at træffe beslutninger, som  

 forpligter medlemsstaterne som sådanne, men de kan, i den udstrækning som  

 fremgår af traktaterne, udfærdige forskrifter, som skal gælde umiddelbart i  

 medlemsstaterne.
I Det økonomiske Fællesskab, hvorom undersøgelsen samler sig  

 i det følgende, kan der udfærdiges forordninger, som ifølge Rom-traktatens  

 art. 189 »er bindende i alle enkeltheder og gælder umiddelbart i  

 samtlige medlemsstater«.
Der kan endvidere udfærdiges beslutninger, som  

 er umiddelbart bindende for dem, de er rettet til, herunder eventuelt enkelte  

 virksomheder eller personer i medlemsstaterne.
Visse beslutninger, ligesom  

 afgørelser truffet af Fællesskabernes domstol, kan tvangsfuldbyrdes i  

 medlemsstaterne efter en prøvelse, der kun omfatter eksekutionsgrundlagets  

 ægthed.
En ordning af denne karakter indebærer, at Fællesskabets organer i et vist  

 omfang træder i de nationale organers sted i forhold til medlemsstaternes  

 borgere.
Man bruger ofte ordet »supranational« som betegnelse for  

 sådanne beføjelser og for de organer der udøver dem.
 For Danmarks vedkommende må det anses for forudsat i det  

 forfatningsretlige system, at myndighed i forhold til borgerne kun kan udøves  

 af danske organer, hvis ikke grundloven selv åbner mulighed for andet.  

 Danmarks tilslutning til en ordning som den, der er etableret ved De  

 europæiske Fællesskaber, ville derfor principielt forudsætte en  

 grundlovsændring, hvis ikke grundloven selv åbnede anden mulighed.
 Det var netop for at muliggøre, at Danmark uden grundlovsændring  

 tilsluttede sig internationalt samarbejde i denne mere avancerede form, at §  

 20 blev indføjet i grundloven ved revisionen i 1953.
5. Det kan tænkes at internationalt samarbejde udformes mere vidtgående  

 end forudsat i grl.'s § 20, f.eks. således at det nærmer sig det  

 forfatningsretlige system, som er typisk for forbundsstater.
Det kunne f.eks.  

 tænkes, at de fælles organer skulle være kompetente på alle områder, som ikke  

 udtrykkeligt er forbeholdt medlemsstaterne, således som ordningen er i visse  

 forbundsstater.
II.
Opfyider Rom-traktaten betingelserne i grl.'s § 20? I den efterfølgende undersøgelse forudsættes det som almindeligt kendt og  

 anerkendt, at De europæiske Fællesskabers retlige struktur rækker videre end  

 de i afsnit I under 1-3 nævnte samarbejdsformer.
Problemet er derfor alene,  

 om de også rækker videre end nævnt under 4. Dette er identisk med problemet,  

 om de går udenfor de grænser, som er fastlagt i grl.'s § 20, således at  

 Danmarks tiltrædelse måtte kræve grundlovsændring, eller om de ligger  

 indenfor disse grænser, således at tiltrædelse kan ske efter den  

 fremgangsmåde, som § 20 anviser.
 1. Ved undersøgelsen af, om tilslutning til Det europæiske Fællesskab  

 forudsætter overdragelse af beføjelser i videre omfang end dækket af § 20,  

 melder sig først spørgsmålet, om overdragelsen vil ske  »i nærmere  

 bestemt omfang«, således som bestemmelsen kræver det, eller om den  

 vil ske i et ubestemt omfang.
Det citerede udtryk betyder, at der ikke ganske generelt kan ske en  

 overdragelse af f.eks, al lovgivningsmagt eller al udøvende magt.
Den lov,  

 der vedtages, skal enten direkte eller ved henvisning til traktatteksten  

 præcisere det omfang, hvori overdragelsen sker.
Denne præcisering kan bestå i  

 en angivelse af de sagsområder eller emneområder på hvilke de fælles organer  

 skal kunne udøve beføjelser, samt en angivelse af beføjelsernes indhold,  

 f.eks. om de går ud på at fastsætte generelle regler, træffe konkrete  

 beslutninger af administrativ karakter eller afgøre retstvister.
Kravet om at  

 sådan præcisering skal fremgå af loven udelukker, at det overlades til  

 vedkommende internationale organer selv at bestemme omfanget af deres  

 beføjelser.
Derimod ligger der ikke i grundlovsbestemmelsen nogen kvantitativ  

 begrænsning.
Det kan altså ikke kræves, at overdragelsen kun sker i begrænset  

 omfang, dvs. i ringe omfang eller på mindre væsentlige sagområder.
 En undersøgelse af Rom-traktaten viser, at de fælles organers beføjelser  

 er fastsat med tilstrækkelig bestemthed til at grundlovens krav er opfyldt.  

 Traktaten definerer de sagområder, på hvilke beføjelserne skal kunne udøves,  

 således som det fremgår af overskrifterne på de enkelte hovedafsnit:
Frie varebevægelser, Landbruget, Den frie bevægelighed for personer,  

 (tjenesteydelser og kapital, Fælles regler (om konkurrence, fiskale  

 bestemmelser m.m.), Den økonomiske politik og Socialpolitikken.
Udenfor disse  

 områder er Fællesskabets myndigheder ikke kompetente.
Familieretlige forhold,  

 den almindelige strafferetlige lovgivning, kulturpolitikken og  

 skolepolitikken kan nævnes som tilfældigt valgte eksempler på sagområder, der  

 ikke hører under Fællesskabets kompetence.
Selv indenfor Fællesskabets kompetenceområde kan dets myndigheder kun  

 udøve de beføjelser, som traktaten hjemler.
Nogle af disse rækker principielt  

 ikke videre end traditionelle internationale organsationers folkeretlige  

 beføjelser.
Det er således ikke på alle områder, der kan udøves beføjelser,  

 som beror på en overdragelse af nationale beføjelser.
Eksempelvis kan nævnes,  

 at harmonisering af lovgivningen i henhold til art. 100 ikke kan ske ved  

 forordning, men kun ved direktiv, det vil sige en beslutning, som vel  

 forpligter medlemsstaterne folkeretligt, men som staterne hver for sig må  

 omsætte til national ret i overensstemmelse med deres respektive  

 forfatningsregler.
Ligeledes kan nævnes, at Fællesskabets organer kun har  

 meget snævre beføjelser på den økonomiske politiks område, idet disse  

 beføjelser i hovedsagen er begrænset til at søge medlemsstaternes politik  

 koordineret ved rådslagning og henstillinger, på enkelte punkter ved at  

 udfærdige direktiver, men på intet punkt ved at udstede forordninger.
 I debatten om disse spørgsmål har det været gjort gældende, at traktatens  

 art. 235 ikke opfylder grundlovens krav om en nærmere bestemt afgrænsning.  

 Denne artikel er sålydende:
»Såfremt en handling fra fællesskabets side viser sig påkrævet for at  

 virkeliggøre et af fællesskabets mål inden for fællesmarkedets rammer, og  

 denne traktat ikke indeholder fornøden hjemmel hertil, udfærdiger rådet på  

 forslag af kommissionen og efter indhentet udtalelse fra forsamlingen med  

 enstemmighed passende forskrifter herom.« En fortolkning af denne bestemmelse på grundlag af traktatens autoritative  

 tekster viser dog, at denne bestemmelse ikke har en så vidtgående rækkevidde,  

 som det undertiden formodes i den offentlige debat her i landet.
Den  

 begrænsning som ligger i henvisningen til et af Fællesskabets mål, udtrykkes  

 i den franske tekst ved ordene »un des objets de la Communaute«.  

 Det fremgår heraf, at der ikke sigtes til de europæiske enhedsbestræbelsers  

 generelle og langsigtede målsætning som formuleret i traktatens præambel, men  

 til de opgaver som defineres i artiklerne 2 og 3. Gennem opregningen i  

 artikel 3 er disse opgaver knyttet til det allerede nævnte virkeområde, som  

 fremgår af overskrifterne til traktatens hovedafsnit.
Der er således tale om  

 samme saglige begrænsning, som er karakteristisk for Fællesskabets virksomhed  

 som helhed.
Den anvendelse, der i hidtidig praksis er gjort af art. 235, bekræfter, at  

 artiklen har en sådan begrænset rækkevidde.
Dens formål har været at  

 muliggøre en udfyldning af de huller, der måtte vise sig at være i traktaten  

 som følge af at man ved traktattekstens udarbejdelse har overset et eller  

 andet praktisk problem.
Den kan ikke bruges til at udvide Fællesskabets  

 virksomhed til områder, som ikke er dækket af traktaten eller til at give  

 Fællesskabets myndigheder væsentligt andre beføjelser end dem de har ifølge  

 traktatens øvrige bestemmelser.
Ønskes det at foretage en udvidelse af Fællesskabernes virksomhedsområde  

 eller at oprette nye organer eller tillægge de bestående organer væsentligt  

 nye opgaver, må en anden fremgangsmåde følges, nemlig en ændring af traktaten  

 ifølge art. 236. En sådan ændring bliver først bindende, når den er  

 ratificeret af alle medlemsstater i overensstemmelse med deres statsretlige  

 regler, jfr. art. 236 sidste stk.
Indebærer ændringen en overdragelse af nye  

 beføjelser i § 20's forstand, må fremgangsmåden efter denne paragraf følges  

 for Danmarks vedkommende.
2.  Den ubegrænsede varighed.  Bestemmelserne i grl.'s § 20  

 foreskriver intet udtrykkeligt om varigheden af beføjelsens overdragelse.
En  

 udtalelse i Forfatningskommissionens betænkning af 1953 anføres undertiden  

 som udtryk for, at en overdragelse når som helst skal kunne tilbagekaldes.  

 Udtalelsen går ud på, at der i kommissionen var enighed om, at såfremt en  

 beføjelse der er overdraget til en international myndighed i medfør af den  

 nye bestemmelse, ønskes taget tilbage, vil et lovforslag herom kunne vedtages  

 med simpelt flertal.
Det problem forfatningskommissionen herved tog stilling til var imidlertid  

 ikke spørgsmålet om en overdragelses tidsmæssige udstrækning, men om  

 proceduren ved en tilbagekaldelse.
Der kunne være tvivl om, hvilken majoritet  

 der skulle kræves til en tilbagekaldelse, og det blev altså fastslået, at de  

 almindelige regler om lovforslags vedtagelse måtte gælde.
Man kan imidlertid gøre gældende, at forfatningskommissionen herved har  

 forudsat, at en tilbagekaldelse ikke må være udelukket.
Heroverfor kan så  

 anføres, at Rom-traktaten i art. 240 bestemmer: »Denne traktat gælder  

 for ubegrænset tid«.
Spørgsmålet er da, om denne bestemmelse i  

 Rom-traktaten ikke udelukker en tilbagekaldelse og derved er uforenelig med  

 den forudsætning, hvorpå grundloven bygger.
Svaret er, at en sådan uforenelighed ikke foreligger.
Dette følger af to  

 forskellige ræsonnementer, som i og for sig ville være tilstrækkelige hver  

 for sig til at begrunde resultatet.
For det første betyder den citerede bestemmelse ikke nødvendigvis, at  

 Rom-traktaten gælder evigt.
Den er afsluttet som en folkeretlig traktat, og  

 det er en almindeligt anerkendt folkeretlig grundsætning, at en part i en  

 traktat kan frigøre sig fra sine pligter ifølge traktaten, hvis  

 forudsætningerne for den oprindelige tilslutning ikke længere er til stede  

 som følge af væsentlige ændringer af faktiske omstændigheder.
Det er  

 endvidere ganske klart, at en stat altid vil kunne frigøre sig fra en traktat  

 med de andre parters samtykke.
Skulle den situation indtræde, at et flertal i  

 folketinget ønsker at bringe dansk medlemskab af Fællesskaberne til ophør, er  

 det vel ikke usandsynligt, at de andre medlemsstater ville se deres interesse  

 i at imødekomme et sådant ønske og gennemføre de heraf nødvendiggjorte  

 ændringer i traktaten.
Hvad enten Danmarks frigørelse fra Rom-traktaten  

 tænkes at ske på det ene eller andet folkeretlige grundlag, vil den forudsete  

 fremgangsmåde for en forfatningsretlig gyldig tilbagekaldelse af beføjelser,  

 som tidligere er overdraget i medfør af § 20, da finde anvendelse.
Det andet ræsonnement er baseret på mere generelle betragtninger  

 vedrørende forholdet mellem en stats folkeretlige forpligtelser og statens  

 interne, nationale retsregler.
Det er almindeligt anerkendt, at folkeretlige  

 regler ikke uden videre gælder også som national ret.
Det er endvidere  

 almindeligt anerkendt, at i tilfælde af uoverensstemmelse mellem folkeret og  

 national ret må den nationale retsregel gå forud i den interne  

 retsanvendelse.
Dette kan på den anden side ikke tjene som undskyldning for  

 staten til ikke at opfylde sine folkeretlige forpligtelser overfor andre  

 stater.
Forsåvidt kan der altså opstå en konflikt mellem statens nationale  

 retstilstand og dens folkeretlige forpligtelser, omend det altid vil være den  

 ansvarlige statsledelses opgave at søge en sådan konflikt undgået, hvis ikke  

 vægten af de nationale interesser er så stærk, at et brud på statens  

 forpligtelser med deraf følgende udenrigspolitiske komplikationer må  

 foretrækkes.
Overført på problematikken omkring grl.'s § 20 fører disse almindelige  

 principper til, at forudsætningen om at overdragne beføjelser skal kunne  

 tilbagekaldes meget vel kan opretholdes som et ubestrideligt led i den danske  

 forfatningsretlige ordning, samtidig med at den danske stat ved en  

 folkeretlig forpligtelse underkaster sig visse begrænsninger i udøvelsen af  

 denne tilbagekaldelsesadgang.
Den kompetence, der i forfatningsretlig  

 henseende er fri, er i så fald begrænset eller bundet i folkeretlig  

 henseende.
Dette forhold er ikke specielt for problematikken omkring grl.'s §  

 20. Det foreligger i virkeligheden ved de allerfleste folkeretlige  

 forpligtelser.
Den frie kompetence, som lovgivningsmagten har på alle  

 områder, hvor grundloven ikke begrænser den, er undergivet et omfattende net  

 af folkeretlige bindinger.
Enhver traktat, der ikke kan opsiges uden varsel,  

 udgør en sådan folkeretlig binding.
Heri er der ikke noget grundlovsstridigt,  

 og nogen konflikt foreligger ikke sålænge lovgivningsmagten ikke bestemmer  

 sig til at bryde den folkeretlige binding.
Konklusionen er derfor, at der intet grundlovsstridigt er i at indgå en  

 folkeretlig forpligtelse, der begrænser adgangen til at tilbagekalde en  

 beføjelse, som er overdraget i henhold til § 20. Nogen konflikt kan ikke  

 opstå, før denne situation måtte indtræde, at en tilbagekaldelse sker uden at  

 Danmark på folkeretlig gyldig måde er frigjort fra den traktatmæssige  

 binding.
Skulle en sådan situation indtræde, må den fra et forfatningsretligt  

 synspunkt bedømmes på samme måde som enhver anden konflikt mellem folkeret og  

 national ret.
Det vil sige at den nationale retsakt, i dette tilfælde  

 tilbagekaldelsen, vil være afgørende indenfor den danske retsordens rammer,  

 uanset at den er uforenelig med statens folkeretlige forpligtelse.
Det følger  

 heraf, at Danmark kan tiltræde Fællesskabet, uden at det af hensyn til  

 Rom-traktatens art. 240 er nødvendigt at ændre grundloven, således at en  

 overdragelse af beføjelser til Fælllesskabets myndigheder gøres uigenkaldelig  

 fra et forfatningsretligt synspunkt.
 3. Det har i den danske debat været hævdet, at der kræves en  

 grundlovsændring, for at Danmark kan respektere det princip, at  

Fællesskabernes retssystem skal have forrang fremfor medlemsstaternes  

 nationale retssystemer.  Uanset at det nævnte princip ubestrideligt er  

 fastslået i teori og praksis, er det ikke for Danmarks vedkommende nødvendigt  

 at ændre grundloven for at respektere det.
Hvad først angår de retsforskrifter, der er udfærdiget af Fællesskabernes  

 myndigheder i form af forordning eller anden »supranational«  

 forskrift, er deres grundlag, set fra det danske retssystem, den overdragelse  

 af beføjelser, som er sket i medfør af § 20. Ved at lovgivningsmagten f.eks.  

 har overdraget beføjelsen til at fastsætte ydre toldsatser, har den dermed  

 afskåret sig fra selv at lovgive herom.
Ganske vist må man normalt antage, at  

 lovgivningsmagten ikke efter dansk forfatningsret kan fraskrive sig sine  

 beføjelser med bindende virkning.
Dertil måtte der kræves en  

 grundlovshjemmel, som normalt ikke foreligger.
Men når der er tale om en  

 overdragelse af beføjelser til internationale organer i overensstemmelse med  

 § 20, giver denne paragraf netop den hjemmel, som ellers ikke foreligger.
En  

 naturlig forståelse af begrebet overdragelse indebærer, at den overdragende  

 myndighed giver afkald på at udøve den overdragne beføjelse, hvis der ikke i  

 de konkrete omstændigheder er holdepunkter for at de internationale og de  

 nationale instanser begge skal være kompetente (»konkurrerende  

 kompetence«).
Sålænge overdragelsen ikke udtrykkeligt er kaldt tilbage, følger det  

 således af grl.'s § 20, at Fællesskabets retsforskrift må gå forud for dansk  

 lov i den interne retsanvendelse.
Dette gælder ikke blot i forhold til de  

 danske love, som er ældre end Fællesskabets forskrift, men også i forhold til  

 yngre love, der uden at ville tilbagekalde den overdragne beføjelse  

 indeholder bestemmelser som er uforenelige med Fællesskabets forskrift.
Dette  

 kan også udtrykkes på den måde, at grl.'s § 20 giver hjemmel til at tillægge  

 Fællesskabets forskrifter forrang for national ret.
En anden bestanddel af Fælleskabernes retssystem er selve  

 traktatbestemmelserne.
Det er ligeledes et led i systemet, at de  

 traktatbestemmelser, som efter deres affattelse er umiddelbart anvendelige i  

 medlemsstaternes interne retsordener, f.eks.
Rom-traktatens forskellige  

 forbud mod diskrimination, skal gå forud for national lov.
Hvis Danmarks tiltrædelse besluttes ved lov, således som det forudses, er  

 det utvivlsomt, at denne lov indebærer en accept af Fællesskabernes  

 retssystem, herunder også dets krav om forrang for national ret.
Dette har da  

 umiddelbart den virkning, at ældre love ma vige for traktatbestemmelserne.
Af  

 lovgivningstekniske grunde kan det være ønskeligt at gennemføre formelle  

 ændringer af de ældre love på alle punkter, hvor fællesskabsretten griber  

 ind, men principielt er det kun nødvendigt i forhold til de  

 traktatbestemmelser, der ikke efter deres affattelse er umiddelbart  

 anvendelige.
At også yngre love må vige for traktatbestemmelserne kan ikke direkte  

 udledes af tiltrædelsesloven, og det kan næppe heller støttes direkte på  

 grundlovens § 20. Det er imidlertid et almindeligt princip i dansk  

 forfatningsret, at lovgivningsmagten formodes at respektere landets  

 internationale forpligtelser.
I tilfælde af tilsyneladende uforenelighed  

 mellem en lov og en international forpligtelse fortolkes loven med forbehold  

 af denne forpligtelse, således af uforeneligheden så vidt muligt bringes ud  

 af verden.
Kun hvis lovgivningsmagten bevidst har villet sætte sig ud over  

 forpligtelsen, foreligger der en konflikt, som ikke kan udjævnes gennem  

 retsanvendelsen.
Danske domstole og administrative myndigheder må i så fald  

 give den danske regel forrangen.
At konflikter mellem national ret og fællesskabsret således kan opstå,  

 hvis den nationale lovgivningsmagt ønsker at fremkalde dem, er ubestrideligt.  

 Fænomenet er allerede omtalt i forrige afsnit i tilknytning til en eventuel  

 tilbagekaldelse af overdragne beføjelser.
Sålænge konflikten ikke ønskes  

 fremkaldt, er den imidlertid ikke til stede.
At ændre grundloven for at  

 forhindre at konflikt nogen sinde opstår, er unødvendigt.
4. Det følger af grl.'s § 20, at der kan blive tale om at overdrage de  

 beføjelser, som tilkommer rigets myndigheder, men ikke om at tillægge  

 internationale organer beføjelser som går videre.
Det har den betydning, at  

 et internationalt organ ikke kan få tillagt kompetence til at foretage  

 handlinger i strid med de grundlovsmæssige begrænsninger, som danske  

 myndigheder, indbefattet lovgivningsmagten, er undergivet.
Der kan navnlig  

 ikke tillægges de internationale organer beføjelser til at handle i strid med  

 de grundlovssikrede frihedsrettigheder.
Dette fremstilles ofte således, at der ikke kan overdrages nogen beføjelse  

 til at ændre grundloven, eller at overdragelsen i medfør af § 20  ikke må  

 være i strid med andre grundlovsbestemmelser.  Det er dog herved  

 underforstået, at selve den kompetenceændring, som overdragelsen af  

 beføjelser i medfør af § 20 er udtryk for, meget vel kan ske, men at de  

 materielle betingelser for kompetencens udøvelse ikke kan fraviges.
F.eks.  

 ville der ikke kunne tillægges et internationalt organ en beføjelse til at  

 foreskrive frihedsberøvelse af danske statsborgere på grund af politisk eller  

 religiøs overbevisning, jfr. grl.'s § 71, stk. 1, eller til, at foretage  

 ekspropriation uden erstatning, jfr. grl.'s § 73, stk. 1. Ej heller ville der  

 kunne tillægges det internationale organ beføjelse til at fastsætte  

 folketingets medlemstal, valgperiodens længde eller lignende, eller til at  

 afskaffe monarkiet, ophæve folkekirken eller sammensmelte retspleje og  

 forvaltning.
Med henblik på Danmarks tilslutning til De europæiske Fællesskaber har  

 dette problem imidlertid ikke aktuel interesse.
Der kan ikke i nogen af  

 traktaterne, specielt ikke i Rom-traktaten, findes nogen bestemmelse som  

 giver Fællesskabernes myndigheder adgang til at handle på en måde, der ville  

 være i strid med den danske grundlov, og navnlig dens bestemmelser om  

 frihedsrettighederne.
Problemet er ikke specielt for Danmark, men melder sig også for andre  

 medlemsstater.
Det er jo et fælles træk for de vesteuropæiske stater, bortset  

 fra Storbritannien, at frihedsrettighederne er grundlovsmæssigt sikret.
Selv  

 om tilsvarende udtrykkelige bestemmelser ikke findes i Rom-traktaten har  

 Fællesskabernes domstol dog i sin nyeste praksis anerkendt, at de  

 almindelige, uskrevne retsprincipper i Fællesskabernes retssystem indbefatter  

 visse personlige grundrettigheder, og at domstolen i givet fald kan  

 efterprøve, om disse grundrettigheder respekteres af Fællesskabernes  

 myndigheder.
5. De øvrige betingelser i grl.'s § 20 rejser næppe problemer.
Når det  

 kræves, at overdragelsen sker ved  gensidig overenskomst med fremmede  

 stater  kan der ikke være tvivl om, at Rom-traktaten opfylder denne  

 betingelse.
Traktaten er afsluttet som en gensidigt forpligtende folkeretlig  

 tekst, og medlemsstaternes rettigheder og pligter har det præg af ligelighed,  

 som ligger i gensidighedskravet.
Når det videre kræves, at overenskomsten skal tjene  »til fremme  

 af mellemfolkelig retsorden og samarbejde«  kan der heller ikke være  

 tvivl om, at denne betingelse er opfyldt.
I Rom-traktatens præambel hedder  

 det bl.a., at parterne ønsker »at bidrage til en gradvis afvikling af  

 restriktionerne i den internationale samhandel«, og at de ønsker at  

 sikre de oversøiske lande »øget velstand i overensstemmelse med  

 grundsætningerne i De forenede Nationers Pagt«.
Det siges endvidere, at  

 parterne er besluttet på ved forening af de økonomiske kræfter »at  

 styrke fredens og frihedens sag«.
Selv om disse og andre udtalelser i  

 præambelen ikke er formelt forpligtende på samme måde som traktatens  

 dispositive bestemmelser udtrykker de dog Fællesskabernes almindelige formål  

 tilstrækkelig klart til at tilfredsstille kravet i grl.,s § 20.
 Som  konklusion  mener jeg derfor at kunne udtale, at der fra et  

 forfatningsretligt synspunkt intet er til hinder for, at Danmark tilslutter  

 sig De europæiske Fællesskaber ved at der vedtages en lov i overensstemmelse  

 med grundlovens § 20.
E 1(3) NORDISK TIDSSKRIFT for INTERNATIONAL RET Acta scandinavica juris gentium Justitsministeriets redegørelse af juli 1972 for visse statsretlige spørgsmål i forbindelse med en dansk tiltrædelse af de europæiske fællesskaber INDHOLDSFORTEGNELSE Indledning AFSNIT I Dansk rets almindelige regler om opfyldelse af traktatmæssige  

 forpligtelser 1. Traktater og den folkeretlige sædvaneret 2. Indholdet af traktatmæssige forpligtelser 3. Legalitetsprincippet i dansk ret 4. Legalitetsprincippets betydning for muligheden af at sikre Danmarks  

 opfyldelse af traktatmæssige forpligtelser 5. Foranstaltninger til sikring af traktatmæssige forpligtelsers  

 opfyldelse a.
Tilfælde, hvor opfyldelsen er sikret uden ændring af danske retsregler b.
Tilfælde, hvor opfyldelsen sikres ved ændring af danske retsregler 6. Sikring mod utilsigtede og mod bevidste traktatbrud AFSNIT II De Europæiske Fællesskabers retlige karakter 1. Forpligtelsernes stiftelse 2. Forpligtelsernes indhold 3. Reaktionsmulighederne i tilfælde af forpligtelsernes overtrædelse 4. Domstolens praksis AFSNIT III Rækkevidden af bestemmelsen i grundlovens § 20 AFSNIT IV De udtrykkelige betingelser efter grundlovens § 20 1. »Beføjelser, som efter denne grundlov tilkommer rigets  

 myndigheder«.
2. »I nærmere bestemt omfang« 3. »Mellemfolkelige myndigheder, der er oprettet ved gensidig  

 overenskomst med andre stater til fremme af mellemfolkelig retsorden og  

 samarbejde« 4. Spørgsmålet, om grundlovens § 20 er anvendelig i forhold til traktater,  

 der efter deres eget indhold udelukker en senere ensidig opsigelse AFSNIT V Danmarks almindelige forpligtelser som medlem af De Europæiske  

 Fællesskaber 1. Forpligtelsen til umiddelbar anvendelse af visse fællesskabsregler a.
Forpligtelsens indhold og muligheden for at opfylde den efter gældende  

 dansk ret b.
Hvilke fællesskabsregler omfatter forpligtelsen? c.
Danmarks opfyldelse af forpligtelsen 2. Forholdet mellem umiddelbart anvendelig fællesskabsret og dansk  

 lovgivning. (Spørgsmålet om fællesskabsrettens »forrang«) 1 grader.
Forpligtelsernes indhold 2 grader.
I hvilket omfang er opfyldelsen af forpligtelserne sikret i  

 dansk ret? a grader.
Utilsigtet brud på forpligtelsen til ikke at lovgive i strid med  

 fællesskabsretten b grader.
Bevidst brud på forpligtelsen 3 grader.
Bør forpligtelsernes opfyldelse sikres yderligere? 4 grader.
Konklusion 3. Forholdet mellem umiddelbart anvendelig fællesskabsret og de materielle  

 bestemmelser i den danske grundlov 1 grader.
Forpligtelsens indhold 2 grader.
Bør der foretages skridt til opfyldelse af forpligtelsen? 4. Forpligtelsernes uopsigelighed Bilag Fællesskabsrettens forfatningsretlige stilling i de nuværende medlemslande  

 og i de øvrige ansøgerlande Indledning Efter regeringens ønske har justitsministeriet udarbejdet en redegørelse  

 for en række af de retlige problemer i forbindelse med Danmarks mulige  

 tilslutning til De europæiske Fællesskaber.
Der henvises herved til  

 udenrigsøkonomiministerens besvarelse af folketingsmand Sven Skovmands  

 skriftlige spørgsmål af 9. juni 1972.
Redegørelsen indledes med en gennemgang af dansk rets almindelige regler  

 om opfyldelse af traktatmæssige forpligtelser  (afsnit I).  Denne  

 gennemgang er en forudsætning for en fyldestgørende besvarelse af flere af de  

 spørgsmål, der har været diskuteret under den offentlige debat om  

 grundlovmæssigheden af en dansk tilslutning til Fællesskaberne.
I  afsnit  

 II  undersøges, om De europæiske Fællesskabers retlige karakter udelukker  

 at de statsretlige muligheder for en dansk tilslutning til Fællesskaberne  

 bedømmes med udgangspunkt i de almindelige principper for opfyldelse af  

 Danmarks traktatmæssige forpligtelser.
I  afsnit III  redegøres der for rækkevidden af bestemmelsen i  

 grundlovens § 20 om overladelse af beføjelser til mellemfolkelige  

 myndigheder, og i  afsnit IV  gennemgås de betingelser, som  

 paragraffen fastsætter for overladelse af sådanne beføjelser, herunder  

 navnlig kravet om, at der kun overlades beføjelser »i nærmere bestemt  

 omfang«.
Det undersøges i dette afsnit, om forslaget til lov om Danmarks  

 tiltrædelse af De europæiske Fællesskaber opfylder disse betingelser, og om §  

 20 er anvendelig i forhold til traktater, der efter deres eget indhold  

 udelukker en senere ensidig opsigelse fra dansk side.
I  afsnit V  undersøges, om Danmark som medlem af Fællesskaberne  

 påtager sig forpligtelser, der går udover, hvad det uden en grundlovsændring  

 er muligt at opfylde dels i medfør af § 20, dels i kraft af de almindelige  

 regler om opfyldelse af traktatmæssige forpligtelser, som er gennemgået i  

 afsnit I.
Afsnittet omfatter bl.a. spørgsmålene om fællesskabsrettens forrang  

 for national ret og om fællesmarkedstraktatens ubegrænsede varighed.
I  afsnit VI*  gengives i forkortet form de konklusioner, som  

 findes i de foregående atsnit.
Samtidig gengives hovedpunkterne i den  

 argumentation, der har ført til disse konklusioner.
 I et bilag til redegørelsen gengives de foreliggende oplysninger om  

 fællesskabsrettens forfatningsretlige stilling i de nuværende medlemsstater  

 og i de øvrige ansøgerlande.
Redegørelsens omtale af De europæiske Fællesskabers regler er i det  

 væsentligste begrænset til reglerne i  Det europæiske økonomiske  

 Fællesskab  (Fællesmarkedet - EØF). Som bekendt består Fællesskaberne  

 endvidere af Det europæiske Atomenergifællesskab (EURATOM) og af Det  

 europæiske Kul- og Stålfællesskab (EKSF). Medens reglerne i EURATOM, der er  

 oprettet samtidg med Fællesmarkedet, i det væsentlige svarer til reglerne i  

 dette fællesskab, gælder der på flere punkter afvigende regler i det seks år  

 ældre Kul- og Stålfællesskab.
Imidlertid er Fællesmarkedet så langt det mest  

 omfattende af de tre fællesskaber, og tilslutningen til dette fællesskab har  

 langt videre følger for Danmark end tilslutningen til de to andre  

 fællesskaber.
Hertil kommer, at den fortsatte udvikling af Fællesskabernes  

 politik i alt overvejende grad må forventes at foregå inden for rammerne af  

 Fællesmarkedet, og at den sammenslutning af de tre fællesskaber, som er et  

 erklæret mål, utvivlsomt vil ske på grundlag af Fællesmarkedets regler.
Den  

 offentlige debat om de spørgsmål, der berøres i redegørelsen, har da også så  

 godt som udelukkende drejet sig om dette fællesskab.
AFSNIT I Dansk rets almindelige regler om opfyldelse af traktatmæssige  

 forpligtelser 1. Traktater og den folkeretlige sædvaneret De folkeretlige regler, der regulerer den danske stats forhold til andre  

 stater og til mellemfolkelige institutioner, beror i det væsentlige dels på  

 de  traktater , Danmark har indgået eller har tilsluttet sig, dels på  

 den såkaldte  folkeretlige sædvaneret.
 I overensstemmelse med sædvanlig juridisk sprogbrug anvendes udtrykket  

»traktat«  i det følgende som en samlebetegnelse for de  

 folkeretlige regler, to eller flere stater (eller eventuelt mellemfolkelige  

 institutioner) ved aftaler er blevet enige om at anvende på deres indbyrdes  

 forhold.
 Den  folkeretlige sædvaneret  anvendes som betegnelse for de  

 folkeretlige regler, der forudsætningsvis kommer til udtryk i staternes  

 handlemåde.
Selv om staterne på et bestemt område altid iagttager samme handlemåde,  

 kan denne dog ikke uden videre tages som udtryk for en folkeretlig  

 retsædvane.
Dette beror på, at staterne ofte lader sig motivere til en  

 bestemt optræden af andet end rent retlige overvejelser, f.eks. af hensynet  

 til at styrke eller udvikle de venskabelige forbindelser.
Kun i det omfang  

 handlemåden afspejler en underliggende retsindstilling - en følelse af, at  

 den fulgte handlemåde har været folkeretligt påbudt, berettiget eller  

 lignende - får den karakter af en folkeretlig sædvaneretsregel.(*1) Bl.a. som følge af de nævnte forhold kan der ofte herske begrundet tvivl  

 am indholdet og rækkevidden af en folkeretlig retssædvane, herunder om,  

 hvorvidt retssædvanen er almindelig eller kun bindende for forholdet mellem  

 enkelte stater.
 Den folkeretlige sædvaneret kan normalt fraviges mellem parterne ved  

 traktat.
 I det følgende anvendes udtrykket »folkerettens almindelige  

 regler« i det væsentlige som ensbetydende med den almindelige  

 folkeretlige sædvaneret.
2. Indholdet af traktatmæssige forpligtelser De folkeretlige forpligtelser, som den danske stat har påtaget sig og  

 fremtidig påtager sig ved indgåelse af traktat med andre stater eller med  

 mellemfolkelige institutioner, kan have meget forskelligt indhold.
Med nogen forenkling kan det dog siges, at en traktatmæssig forpligtelse  

 for den danske stat typisk vil gå ud på, at danske myndigheder skal foretage,  

 eller omvendt undlade at foretage, nærmere angivne faktiske handlinger eller  

 retlige dispositioner.
Den danske stat har derfor opfyldt sine folkeretlige  

 forpligtelser efter en indgået traktat, så længe danske myndigheder faktisk  

 optræder i overensstemmelse med traktatens krav (løbende opfyldelse).
Dette udgangspunkt medfører på den ene side, at det ikke ubetinget vil  

 være tilstrækkeligt for den danske stat til opfyldelse af en indgået traktat  

 at bringe gældende dansk lovgivning i overensstemmelse med traktatens indhold  

 (abstrakt opfyldelse): det afgørende er, at der faktisk sker en 1øbende  

 opfyldelse af traktatens bestemmelser i dansk forvaltning og retspleje.
På  

 den anden side er opretholdelsen af en vis lovgivningstilstand ikke i sig  

 selv folkeretsstridig, blot fordi den åbner mulighed for, at danske  

 myndigheder med hjemmel i gældende lovgivning kan optræde på en måde, der er  

 i strid med traktaten: det afgørende er, om denne mulighed faktisk  

 udnyttes.(*2) Det angivne udgangspunkt kan fraviges ved traktat.
Det forekommer således,  

 at en traktat forpligter staterne til at gennemføre eller opretholde bestemte  

 regler i lovs form, ja endog som grundlov.(*3) Hvis forholdet ikke på denne måde er reguleret ved traktat, står det efter  

 folkerettens almindelige regler en stat, der har indgået eller tilsluttet sig  

 en traktat, frit for, i hvilket omfang, og på hvilken måde den  på forhånd  

 vil sikre sig,  at statens administrative myndigheder og domstole faktisk  

 optræder i overensstemmelse med traktatens krav.(*4) Spørgsmålet om, i hvilket omfang og på hvilken måde en traktatmæssig  

 forpligtelse på forhånd bør sikres opfyldt af de enkelte parter, må derfor i  

 de sædvanlige tilfælde besvares med udgangspunkt i hver af de pågældende  

 staters egen retsorden, for Danmarks vedkommende med udgangspunkt i dansk  

 rets regler om offentlige myndigheders retsforhold.
3 Legalitetsprincippet i dansk ret Til brug for bedømmelsen af, hvorledes den danske stat kan sikre  

 opfyldelsen af en traktatmæssigt forpligtelse, vil det være hensigtsmæssigt  

 indledningsvis at redegøre for de grundlæggende regler, der gælder for de  

 myndigheder, hvis virksomhed, dersom den er i strid med traktatens krav, kan  

 udgøre et folkeretsbrud.
De typer af myndigheder, der kommer i betragtning,  

 er - når der indtil videre bortses fra lovgivningsmagten - administrative  

 myndigheder, domstole og regeringen.
a.
Det er en grundsætning i dansk ret, udtrykt i princippet om lovmæssig  

 forvaltning (legalitetsprincippet), at  administrative myndigheders  

 virksomhed  skal have hjemmel i gældende ret, og at der ikke må foretages  

 noget, der er i strid med loven.
Rækkevidden af denne grundsætning kan i forskellige tilfælde give  

 anledning til tvivl.
Dette gælder navnlig det førstnævnte element i  

 princippet om lovmæssig forvaltning, kravet om hjemmel for administrative  

 myndigheders virksomhed.
Dette krav gælder utvivlsomt med hensyn til den del af forvaltningens  

 virksomhed, der går ud på udfærdigelse af offentligretlige retsakter (f.eks.  

 udfærdigelse af generelle retsregler i form af anordninger eller  

 bekendtgørelser og af konkrete afgørelser i forhold til enkeltpersoner), om  

 end der ikke i alle tilfældegrupper stilles lige store krav til  

 hjemmelsgrundlaget.
Der stilles således ikke ubetinget krav om, at retsakter  

 skal have hjemmel i en egentlig lov eller i administrative retsforskrifter:  

 også andre almindeligt accepterede retskilder kan komme i betragtning.(*5) For sa vidt angår den del af forvaltningens virksomhed, der alene består i  

 foretagelse af faktiske handlinger, er indholdet og rækkevidden af  

 hjemmelskravet væsentligt mere usikkert.
Det samme gælder med hensyn til en  

 administrativ myndigheds indgåelse af kontraktsforhold.(*6) b.
Også for  domstolene  gælder et legalitetsprincip, i hvert fald  

 i den forstand, at en retsafgørelse, der indeholdt en bevidst tilsidesættelse  

 af en udtrykkelig lovbestemmelse, måtte anses for retsstridig.(*7) I forhold til domstolene har det i legalitetsprincippet liggende krav om  

 positiv hjemmel for trufne afgørelser imidlertid næppe helt samme indhold som  

 i forhold til administrative myndigheder.
Dette spørgsmål kan ikke anses for løst ved bestemmelsen i grundlovens §  

 64, 1. pkt., der fastsætter, at »dommerne har i deres kald alene at  

 rette sig efter loven«.
Denne bestemmelse må i første række forstås som  

 en præcisering af domstolenes uafhængighed i forhold til regering og  

 administration: det tilsigter derimod ikke at foretage en positiv beskrivelse  

 af, hvilket retligt grundlag der skal være for domstolenes afgørelser.(*8) En  

 sådan beskrivelse må altså foretages på andet grundlag.
Og dette grundlag er  

 domstolenes egen praksis.
 En gennemgang heraf vil vise, at domstolene som grundlag for deres  

 afgørelser ikke blot anvender skrevne retsregler - grundlov, love,  

 anordninger, bekendtgørelser osv. - men også uskrevne retskilder, herunder  

 navnlig retsgrundsætninger, der har fundet udtryk i tidligere retsafgørelser,  

 samt i det hele de faktorer, der indgår som almindeligt accepterede elementer  

 i den såkaldte juridiske metode.
 For så vidt kan det siges, at der både for administrative myndigheder og  

 for domstolene gælder et krav om, at trufne afgørelser skal have hjemmel i  

 »gældende ret.« Der er dog næppe tvivl om, at domstolene her i  

 landet, når bortses fra sager inden for strafferetsplejen, anses for  

 berettigede til at træffe afgørelse på et mindre klart hjemmesgrundlag end  

 det, der i et tilsvarende tilfælde ville blive krævet af en administrativ  

 myndighed.
c.
Efter grundlovens § 19, stk.
I 1. pkt., handler »kongen . . . på  

 rigets vegne i mellemfolkelige anliggender«.
Den beføjelse, der hermed er tillagt  regeringen,  beror  

 umiddelbart på grundloven.
Dette indebærer dels, at regeringen ikke behøver  

 yderligere hjemmel for lovligt at kunne foretage de dispositioner, der  

 omfattes af bestemmelsen, dels, at der ikke ved en almindelig lovbestemmelse  

 kan gøres indskrænkning i regeringens beføjelse til at foretage sådanne  

 dispositioner.(*9) På dette område får legalitetsprincippet således ingen anvendelse.
Dette er dog ikke ensbetydende med, at regeringen statsretligt står ganske  

 frit med hensyn til handlinger på rigets vegne i mellemfolkelige anliggender.  

 Til foretagelse af visse dispositioner skal regeringen efter grundlovens § 19  

 indhente folketingets samtykke, således f.eks. til foretagelse af  

 dispositioner, der medfører en »... forpligtelse, til hvis opfyldelse  

 folketingets medvirken er nødvendig, eller som i øvrigt er af større  

 betydning«.
Efter grundlovens § 19, stk. 3, påhviler det endvidere  

 regeringen forud for enhver beslutning at større udenrigspolitisk rækkevidde  

 at rådføre sig med det udenrigspolitiske nævn.
4. Legalitetsprincippets betydning for muligheden af at sikre Danmarks  

 opfyldelse af traktatmcessige forpligtelser Spørgsmålet om, hvorledes man her i landet kan sikre opfyldelsen af en  

 traktatmæssig forpligtelse, må bedømmes med udgangspunkt i de ovenfor under  

 punkt 3 beskrevne grundsætninger.
a.
Opfyldelsen af en traktatmæssig forpligtelse giver ikke anledning til  

 statsretlige problemer i det omfang, forpligtelsen alene vedrører et område,  

 hvor legalitetsprincippet ikke gælder.
Som anført ovenfor under punkt 3 c er dette navnlig tilfældet, for så vidt  

 angår regeringens beføjelser efter grundlovens § 19 til at handle på rigets  

 vegne i mellemfolkelige anliggender.
Indgår regeringen en traktat, der alene  

 vedrører dens udnyttelse eller undladelse af at udnytte den mellemfolkelige  

 handleevne efter grundlovens § 19 f.eks. en traktat om Danmarks anerkendelse  

 af en internationale domstols jurisdiktion - vil regeringens efterfølgende  

 optræden i overensstemmelse med konventionens krav altid have fornøden  

 hjemmel i grundlovens § 19 og aldrig kunne være i strid med en dansk  

 lovbestemmelse.
Statsretligt vil det derfor altid stå i regeringens magt at  

 optræde i overensstemmelse med en sådan rent folkeretlig traktats krav.
Og så  

 længe den til enhver tid siddende regering faktisk optræder i  

 overensstemmelse hermed, har den danske stat opfyldt sine folkeretlige  

 forpligtelser i forbindelse med traktaten.
Yderligere opfyldelsesskridt er  

 ikke påkrævede, hverken efter dansk ret(*10) grader eller efter folkerettens  

 almindelige regler.(*11) b.
I praktisk talt(*12) alle andre tilfælde vil opfyldelsen af en  

 traktatmæssig forpligtelse derimod kunne give anledning til problemer i  

 forhold til legalitetsprincippet.
Disse problemer kan opstå på to måder:
 1 grader Hvis den danske stat har påtaget sig en traktatmæssig  

 forpligtelse, der forudsætter, at danske retsanvendende myndigheder optræder  

 på en bestemt måde, som imidlertid ville være i strid med gældende dansk  

 lovgivning, foreligger der en klar konflikt mellem den folkeretlige og den  

 interne danske regel.
 Eksempel:
Efter § 1, stk. 1, i loven om invalidepension er det bl.a. en betingelse  

 for at oppebære ydelser efter denne lov, at modtageren »har dansk  

 indfødsret eller er gift med eller senest har været gift med en mand med  

 dansk indfødsret«.
Indgår regeringen en traktat med en anden stat, der  

 under visse betingelser, f.eks. en vis tids bopæl i Danmark, giver dennes  

 borgere ret til invalidepension på lige fod med danske statsborgere, vil  

 denne traktatmæssige forpligtelse ikke kunne opfyldes af de danske  

 myndigheder, der administrerer invalidepensionsloven, under at de  

 »overtræder« lovens § 1.
 I sådanne tilfælde opstår det spørgsmål, om vedkommende danske myndigheder  

 fortsat skal rette sig efter den interne danske retsregel (og dermed bevirke,  

 at den danske stat begår et traktatbrud), eller om den interne danske  

 retsregel må anses for ændret som følge af traktatindgåelsen.
 2 grader Et herfra forskelligt spørgsmål opstår, hvis den danske stat ved  

 traktat har påtaget sig en folkeretlig forpligtelse, der forudsætter, at  

 danske myndigheder optræder på en bestemt måde, som vel ikke vil være i strid  

 med nogen dansk retsregel, men hvortil der dog ikke er hjemmel i gældende  

 dansk ret.
 Eksempel:
Efter gældende dansk ret er der ingen hjemmel til generelt at forbyde  

 professionel boksning.
Hvis den danske stat ved traktat påtog sig en  

 folkeretlig forpligtelse til at forbyde professionel boksning, ville et  

 sådant forbud derfor ikke kunne gennemføres og håndhæves af politi og domstol  

 med hjemmel i gældende danske lovbestemmelser.
I sådanne tilfælde opstår der ikke nogen direkte konflikt mellem den  

 folkeretlige regel og en intern dansk lovbestemmelse.
Spørgsmålet er i  

 stedet, om den indgåede traktats bestemmelser umiddelbart kan og skal  

 anvendes af danske administrative myndigheder og domstole, således at den  

 erstatter den manglende hjemmel i intern dansk ret.
Disse to spørgsmål er løst på vidt forskellig måde i forskellige staters  

 interne retsorden.
I det væsentlige på grundlag af de oplysninger, der er  

 indsamlet til brug for arbejdet i justitsministeriets lovtidendeudvalg,(*13)  

 kan der gives følgende oversigt over stillingen i forskellige lande.
Efter den hollandske grundlov får bestemmelser i en gyldig indgået  

 traktat, som efter deres indhold er bindende for enhver, umiddelbart virkning  

 som intern hollandsk ret, så snart de offentliggøres.
Det er endvidere  

 fastsat i grundloven, at interne hollandske lovbestemmelser ikke må anvendes  

 af de retsanvendende myndigheder, hvis de er uforenelige med sådanne  

 bestemmelser i traktater eller beslutninger fra mellemfolkelige  

 organisationer, som efter deres indhold er bindende for enhver.
Dette gælder,  

 uanset om traktatbestemmelserne er kommet til verden før eller efter den  

 nationale lovbestemmelse.
Den hollandske grundlov giver således en del af  

 traktatretten fortrin fremfor den nationale lov.
 Noget tilsvarende gælder efter fransk ret i kraft af en bestemmelse herom  

 i den franske forfatning,(*14) og antages at gælde i Luxembourg og formentlig  

 i Belgien; i ingen af disse to lande er forholdet dog udtrykkeligt reguleret  

 i forfatningen.
I Forbundsrepublikken Tyskland udgør den folkeretlige sædvaneret i kraft  

 af en udtrykkelig bestemmelse herom i forfatningen bestanddele af  

 forbundsretten.
Denne bestemmelse omfatter imidlertid ikke traktatretten, og  

 det antages, at der kræves en eller anden form for intern foranstaltning, for  

 at gyldigt indgåede traktater kan anvendes i Forbundsrepublikken.
Det samme  

 er udgangspunktet efter engelsk, irsk og italiensk ret samt i Norge og  

 Sverige.
Der følges imidlertid ikke den samme lovtekniske fremgangsmåde i  

 forbindelse med opfyldelsen af en traktatmæssig forpligtelse i de nævnte  

 lande.
 Det forhold, at den traktatmæssige forpligtelses indvirkning på de interne  

 retsregler således er reguleret på forskellig måde i de forskellige staters  

 interne retsorden, er en klar illustration af, at det - som fremhævet ovenfor  

 under punkt 2 - efter folkerettens almindelige regler i princippet står en  

 stat frit for, hvorledes den gennem sin interne retsorden vil sikre, at  

 statens administrative myndigheder og domstole faktisk optræder i  

 overensstemmelse med indgåede traktatmæssige forpligtelser.
 Den danske grundlov indeholder ingen udtrykkelig bestemmelse om, hvilken  

 retlig betydning en folkeretlig forpligtelse for den danske stat i henhold  

 til en gyldigt indgået traktat har i forhold til danske administrative  

 myndigheder og domstole.
Efter dansk retsopfattelse har det imidlertid fra langt tilbage i  

 tiden(*15) ligget fast, at en gyldigt indgået traktat ikke uden videre kan  

 håndhæves af danske domstole eller af danske administrative myndigheder på  

 lige fod med, endsige forud for, en sædvanlig dansk lov.
Hvis en  

 traktatbestemmelse fastsætter noget, der er i strid med en udtrykkelig intern  

 dansk retsregel, skal den danske retsregel - og ikke traktatbestemmelsen -  

 anvendes af danske myndigheder; og en manglende hjemmel i gældende intern  

 dansk ret i tilfælde, hvor sådan hjemmel kræves som grundlag for de danske  

 myndigheders virksomhed.
Dt gyldigt indgåede traktater ikke uden videre har lovskraft i dansk ret  

 må nu også anses for forudsat i grundlovens § 19, stk. 1, 2. pkt.(*16) Det forhold, at legalitetsprincippet efter dansk ret fastholdes uanset  

 modstående traktatbestemmelser, medfører, at den danske stat, i det omfang  

 gældende dansk ret gør det ulovligt for danske myndigheder at optræde på en  

 måde, der svarer til indgåede traktatmæssige forpligtelser, løber en risiko  

 for, at der før eller siden begås et traktatbrud.
Opretholdelsen af en sådan  

 intern retstilstand udgør ikke i sig selv et folkeretsbrud.(*17) Så længe de  

 retsanvendende myndigheder faktisk optræder i overensstemmelse med traktatens  

 krav - det kan jo være, at de tilfælde, hvor uoverensstemmelsen mellem  

 traktatbestemmelsen og de interne danske retsregler bliver aktuel, er  

 sjældent forekommende - kan det ikke gøres gældende, at der er begået et  

 traktatbrud.
For så vidt er indholdet af gældende danske retsregler  

 folkeretlig irrelevant.(*18) På den anden side er det klart, at det ikke i længden er holdbart på et  

 bestemt område at opretholde en retstilstand, der indebærer en betydelig  

 risiko for, at de retsanvendende myndigheder nødsages til at optræde på en  

 måde, der udgør et traktatbrud.
Man vil naturligvis fra dansk side tilstræbe  

 at tilvejebringe en rimelig grad af sikkerhed for, at den danske stat ikke  

 gør sig skyldig i traktatbrud.
Hvis man i overensstemmelse hermed ønsker at sikre, at de retsanvendende  

 myndigheder optræder på en måde, der svarer til en indgået traktats krav, vil  

 det som følge af legalitetsprincippets udformning i dansk ret være nødvendigt  

 at bringe de gældende danske retsregler i overensstemmelse med traktatens  

 bestemmelser, for så vidt de ikke allerede svarer til hinanden.(*19) I det omfang det herefter bliver nødvendigt at ændre gældende danske  

 retsregler, beror denne nødvendighed således ikke på folkeretlige regler.
Den  

 folkeretlige forpligtelse i forbindelse med indgåelse af en traktat vedrører  

 alene den løbende opfyldelse i forvaltning og retspleje, ikke den abstrakte  

 opfyldelse, som finder udtryk i, at de interne retsregler tilpasses  

 traktatens bestemmelser.
Efter folkerettens almindelige regler er det op til  

 den enkelte stat selv at afgøre, i hvilket omfang den gennem indretning af  

 sine retsregler vil sikre sig imod risikoen for et traktatbrud.
 Medens der således ikke efter folkerettens almindelige regler kan stilles  

 krav om ændring eller supplering af gældende danske retsregler med henblik på  

 at sikre den 1øbende opfyldelse af traktatmæssige forpligtelser, kan man  

 rejse det spørgsmål, om der efter gældende  dansk  ret eksisterer en  

 pligt til foretagelse af sådanne abstrakte opfyldelsesskridt.
 Dette spørgsmål må nok i begrænset omfang besvares bekræftende.
 Tænker man sig, at den danske regering indgår en traktat, hvis krav slet  

 ikke ville kunne opfyldes af danske retsanvendende myndigheder, fordi  

 gældende danske retsregler gør det ulovligt for disse myndigheder at optræde  

 i overensstemmelse med traktatens indhold, og tænker man sig videre, at den  

 foreliggende uforenelighed kan bringes ud af verden uden lovændring, fordi  

 vedkommende minister efter lovgivningen er bemyndiget til administrativt,  

 typisk ved bekendtgørelse, at ændre de hidtil gældende retsregler på en måde,  

 der muliggør 1øbende traktatopfyldelse, må den gældende minister formentlig i  

 almindelighed være forpligtet til et gennemføre sådanne ændringer.
Til støtte herfor kan der henvises til bestemmelsen i § 5, stk. 1, i loven  

 om ministres ansvarlighed.
Efter denne bestemmelse kan en minister straffes,  

 ». . . hvis han forsætligt eller af grov uagtsomhed tilsidesætter de  

 pligter, der påhviler ham efter grundlovens eller lovgivningen i øvrigt eller  

 efter hans stillings beskaffenhed«.
Gennemførelse af foranstaltninger,  

 der er egnede til at sikre den danske stat imod risikoen for traktatbrud,  

 synes i sædvanlige tilfælde at måtte anses for en forpligtelse, der påhviler  

 enhver minister »efter hans stillings beskaffenhed«, i det omfang  

 foranstaltningerne kan gennemføres af den pagældende minister inden for  

 rammerne af gældende lovgivning.(*20) Og en tilsidesættelse af denne  

 forpligtelse må efter omstændighederne kunne pådrage den pågældende minister  

 et retligt ansvar.
Derimod gælder der ikke nogen forpligtelse for  lovgivningsmagten  

  til at gennemføre de ændringer af gældende lovgivning, der er nødvendige for  

 at sikre opfyldelsen af traktatmæssige forpligtelser.
Efter dansk  

 statsforfatningsret ligger det jo netop fast, at en eventuel konflikt mellem  

 en dansk lovbestemmelse og en gyldigt indgået traktat principielt er uden  

 betydning for lovbestemmelsens gyldighed i forhold til de danske  

 retsanvendende myndigheder.
De er med det forbehold, der følger af  

 »fortolknings-» og »formodningsreglen«(*21) - forpligtede  

 til at anvende den danske lovbestemmelse, selv om de derved nødsages til at  

 optræde på en måde, der udgør et traktatbrud.
Overfor et bevidst ønske fra  

 lovgivningsmagtens side om at fremkalde et traktatbrud indeholder dansk ret  

 ingen retsmidler.
I dette forhold gør bestemmelsen i ministeransvarlighedslovens § 5, stk.  

 1, principielt ingen forskel.
På grundlag af denne bestemmelse må det dog  

 formentlig antages, at der efter omstændighederne kan påhvile vedkommende  

 minister en forpligtelse til at søge en konflikt mellem gældende danske  

 lovbestemmelser og en gyldigt indgået traktat afværget ved fremsættelse af et  

 dertil sigtende lovforslag for folketinget.(*22) Dette kan navnlig blive  

 aktuelt i tilfælde, hvor der i henhold til grundlovens § 19, stk. 1, er  

 indhentet samtykke fra folketinget til indgåelse af traktaten under  

 henvisning til, at traktaten medfører forpligtelser, »til hvis  

 opfyldelse folketingets medvirken er nødvendig«.
Rækkevidden af ministerens forpligtelse efter ministeransvarlighedslovens  

 § 5, stk. 1, lader sig ikke angive præcist.
Spørgsmålet ses ikke at have  

 været gjort til genstand for mere indgående behandling i den juridiske  

 litteratur, og der kan ikke fremdrages eksempler fra praksis, hvor  

 spørgsmålet har været aktuelt.
På det foreliggende grundlag er det derfor næppe muligt at komme  

 spørgsmålet nærmere end ved at understrege, at der alene kan antages at  

 påhvile vedkommende minister en forpligtelse til - inden for rammerne af  

 gældende lovgivning eller ved fremsættelse af dertil sigtende lovforslag - at  

 søge at tilvejebringe en rimelig grad af sikkerhed for, at den danske stat  

 ikke pådrager sig et folkeretligt ansvar for traktatbrud.
Forpligtelsen kan  

 således ikke antages at omfatte tilfælde, hvor risikoen for traktatbrud er  

 mere fjerntliggende.
En yderligere præcisering af forpligtelsens rækkevidde er imidlertid  

 heller ikke påkrævet i den foreliggende sammenhæng.
Her er det tilstrækkeligt  

 at fremhæve, at  der ikke efter folkerettens almindelige regler stilles krav om  

 foretagelse af abstrakte opfyldelsesskridt med henblik på at sikre den  

 1øbende opfyldelse af indgåede traktater, at  der efter gældende dansk ret kun i begrænset omfang eksisterer  

 en forpligtelse hertil, men at  man naturligvis i dansk ret tilstræber at sikre sig imod  

 en mere nærliggende risiko for senere traktatbrud.
5. Foranstaltninger til sikring af traktatmaessige forpligtelsers  

 opfyldelse a.  Tilfælde, hvor opfyldelsen er sikret uden ændring af danske  

 retsregler En ændring af gældende danske retsregler vil langt fra altid være  

 nødvendig for at sikre, at danske myndigheder faktisk optræder i  

 overensstemmelse med traktatens krav.(*23) I det omfang gældende danske retsregler i forvejen pålægger myndighederne  

 en sådan optræden, er foretagelsen af særlige abstrakte opfyldelsesskridt  

 ikke nødvendig.(*24) Forholdet er noget mindre klart, hvor gældende danske retsregler indrømmer  

 myndighederne et vist spillerum, der nok åbner mulighed for, men altså ikke  

 tvinger til at optræde i overensstemmelse med traktatens krav.
 Et klart eksempel(*25) herpå foreligger i de tilfælde, hvor vedkommende  

 administrative myndigheder på det pågældende område efter lovgivningen har  

 beføjelse til at træffe konkrete afgørelser(*26) efter et skøn.
 Eksempel:
 Efter § 5 i loven om udlændinges adgang til landet kan en udlænding  

 udvises dels i visse nærmere angivne tilfælde, dels »... når hans  

 forhold i øvrigt måtte give anledning dertil«.
Der er således på dette område tillagt vedkommende administrative  

 myndighed (justitsministeriet) en forholdsvis vid, skønsmæssig kompetence til  

 at træffe afgørelse om udvisning af udlændinge, der opholder sig her i  

 landet.(*27) En fuld udnyttelse af denne beføjelse ville efter omstændighederne kunne  

 komme i strid med Danmarks folkeretlige forpligtelser efter Den europæiske  

 Menneskerettighedskonventions artikel 8. Denne bestemmelse forskriver, at  

 »enhver har ret til respekt for sit privatliv og familieliv, sit hjem og  

 sin korrespondance«.
Kravet på respekt for familielivet kan efter  

 omstændighederne være til hinder for administrative indgreb, der som  

 konsekvens medfører en adskillelse af f.eks. mand og hustru.
Den europæiske  

 Menneskerettighedskommission har således i flere tilfælde undersøgt, om en  

 udvisning af en udelandsk mand gift med en indenlandsk kvinde i den konkrete  

 sag var tilstrækkelig begrundet i de hensyn til offentlig orden og statens  

 sikkerhed, som efter konventionens artikel 8, stk. 2, kan retfærdiggøre  

 indgreb i familielivet.(*28) I sådanne tilfælde optår det spørgsmål, om vedkommende administrative  

 myndighed(er) er forpligtet til at administrere lovbestemmelser af denne type  

 på en sådan måde, at de trufne afgørelser ikke kommer i strid med de  

 traktatmæssige forpligtelser, den danske stat har påtaget sig: eller sagt med  

 andre ord, om det spillerum, der ved sådanne lovbestemmelser er indrømmet den  

 eller de pågældende myndigheder, må anses for indskrænket i og med, at den  

 danske stat har påtaget sig en traktatmæssig forpligtelse, der ville kunne  

 overtrædes ved en fuld udnyttelse af spillerummet.
Dette spørgsmål kan næppe anses for definitivt afklaret i dansk ret.
Men  

 tendensen går afgjort i retning af at antage, at administrative myndigheder  

 er forpligtede til at udnytte deres skønsmæssige beføjelser på en måde, der  

 svarer til, hvad der kræves efter gyldigt indgåede traktater, og at  

 domstolene efter den almindelige bestemmelse i grundlovens § 63 er  

 berettigede til at påse, at dette sker.(*29) I det omfang dette antages, vil også eksistensen af gældende  

 lovbestemmelser af denne type for så vidt overflødiggøre foretagelsen af  

 særlige abstrakte opfyldelsesskridt i forbindelse med indgåelsen af en  

 traktat.(*30) b.  Tilfælde, hvor opfyldelsen sikres ved ændring af danske  

 retsregler Foretagelsen af særlige abstrakte opfyldelsesskridt i forbindelse med  

 indgåelse af en traktat kommer herefter fortrinsvis på tale, i det omfang de  

 retsanvendende myndigheder ikke i forvejen efter allerede gældende danske  

 retsregler er i stand til at optræde i overensstemmelse med traktatens krav.
Baggrunden for, at løbende traktatopfyldelse ikke kan finde sted inden for  

 rammerne af gældende ret, kan være, enten at der ikke i forvejen er  

 tilstrækkelig hjemmel for de retsanvendende myndigheder til at optræde som  

 krævet efter traktaten, eller at en sådan optræden vil være i strid med  

 gældende danske retsregler, jfr. herved ovenfor under punkt 4 b.
I sådanne  

 tilfælde vil en opfyldelse af traktaten fra dansk side kun kunne sikres ved  

 en ændring, herunder en supplering af de gældende danske retsregler.
 En ændring af hidtil gældende retsregler med henblik på at sikre  

 opfyldelsen af en traktatmæssig forpligtelse, som er eller påtænkes indgået  

 af den danske regering, kan i lovteknisk henseende gennemføres på forskellig  

 måde.
Valget står i hovedsagen mellem enten at søge traktatbestemmelsen  

 omskrevet til selvstændige danske retsregler(*31) eller at tilvejebringe  

 hjemmel for, at en eller flere allerede foreliggende traktater(*32) uden  

 sådan omskrivning gøres direkte anvendelige her i landet.(*33) Efter  

 folkerettens almindelige regler står det den danske stat frit for, hvilken af  

 disse opfyldelsesmåder den foretrækker at anvende.
Det konkrete valg vil  

 derfor i reglen være dikteret af interne danske hensyn af teknisk og praktisk  

 karakter men valget kan være bundet ved traktat.(*34) Den ændring eller supplering af hidtil gældende retsregler, der skal ske,  

 uanset hvilken af de to ovenfor nævnte opfyldelsesmåder der foretrækkes, må  

 gennemføres på ganske samme måde, som hvis ændringen var motiveret af andet  

 end ønsket om at sikre opfyldelsen af en traktatmæssig forpligtelse.
Som regel vil det derfor være nødvendigt, at der på sædvanlig måde søges  

 gennemført et lovforslag.
Dette gælder imidlertid ikke altid.
Undertiden  

 indeholder gældende lovgivning hjemmel for, at de nødvendige ændringer kan  

 gennemføres administrativt ved anordning eller bekendtgørelse.(*35) Og hvis  

 den 1øbende opfyldelse af den foreliggende traktatbestemmelse forudsætter en  

 tilsidesættelse af en af grundlovens ufravigelige bestemmelser, vil det -  

 hvis opfyldelsen ønskes sikret - være nødvendigt at søge gennemført et tillæg  

 til eller en ændring af grundloven under iagttagelse af reglerne herom i  

 grundlovens § 88.
6. Sikring mod utilsigtede og mod bevidste traktatbrud a.
Dansk rets regulering af forholdet mellem traktatmæssige forpligtelser  

 og intern dansk ret, for hvilken der er gjort rede i det foregående, kan fra  

 en folkeretlig synsvinkel forekomme mindre tilfredsstillende.
 Det forhold, at traktatbesttemmelser ikke uden videre er umiddelbart  

 anvendelige her i landet, indebærer, at den danske stat principielt har det i  

 sin magt til enhver tid at fremkalde et traktatbrud ved helt bevidst enten at  

 undlade foretagelsen af de abstrakte opfyldelsesskridt, der er nødvendige for  

 at sikre den løbende opfyldelse af traktatmæssige forpligtelser eller at  

 ophæve eller ændre de interne danske retsregler, der har dannet grundlag for  

 en løbende traktatopfyldelse.
Risikoen for traktatbrud kan imidlertid også blive aktuel, uden at dette  

 skyldes et bevidst ønske om at fremkalde et traktatbrud.
Det kan f.eks.  

 tænkes, at de danske myndigheder, der i første omgang skal tage stilling til,  

 om særlige opfyldelsesskridt er påkrævede i forbindelse med indgåelse af en  

 traktat, med urette er gået ud fra, at dette ikke er tilfældet, idet man har  

 overset en modstridende intern dansk retsregel.
Eller man kan tænke sig, at  

 en dansk lovbestemmelse, der har været grundlag for opfyldelsen af en  

 traktatbestemmelse, senere ændres eller ophæves, uden at man har været  

 opmærksom på den underliggende folkeretlige forpligtelse.
b.
Risikoen for  utilsigtede traktatbrud,  som i de sidstnævnte  

 tilfælde, vil i vidt omfang kunne afværges ved fortolkning af de relevante  

 danske retsregler.
I den juridiske litteratur fremhæves det ofte, at de retsanvendende  

 myndigheder, når en retsregel giver anledning til fortolkningstvivl, bør  

 foretrække den fortolkning, der er bedst egnet til at bringe bestemmelsen i  

 overensstemmelse med bestående traktatmæssige forpligtelser  

 (»fortolkningsreglen«).(*36) I de senere år er det endvidere gjort gældende, at konflikter mellem på  

 den ene side en traktatbestemmelse, der hidtil har været opfyldt fra dansk  

 side, og på den anden side en senere gennemført dansk retsregel i mangel af  

 særlige holdepunkter for det modsatte bør søges løst ved, at den danske  

 retsregel - selv om den efter sin formulering er klart i strid med traktaten  

 - anvendes på en sådan måde, at den traktatmæssige forpligtelse respekteres  

(»formodningsreglen«) .(*37) Der foreligger ikke et tilstrækkeligt materiale fra retspraksis til, at  

 det kan danne grundlag for en sikker vurdering af, hvorledes de nævnte  

 spørgsmål må forventes behandlet i domstolens praksis.(*38) Efter  

 justitsministeriets opfattelse er der dog næppe tvivl om, at domstolene, hvis  

 spørgsmålet skulle blive aktuelt, ville være tilbøjelige til at foretrække en  

 mere formålsbestemt retsanvendelse fremfor en ordret fortolkning, hvis denne  

 ville påføre den danske stat et folkeretligt ansvar for et utilsigtet  

 traktatbrud.
c.
Medens dansk ret således nok indeholder tilstrækkelige muligheder for i  

 praksis at eliminere risikoen for utilsigtede traktatbrud, kan det samme ikke  

 siges, for så vidt angår  det bevidst fremkaldte traktatbrud.  Det er  

 jo netop et grundlæggende træk i dansk retsopfattelse, at interne danske  

 retsregler principielt må anvendes, selv om de kolliderer med folkeretlige  

 regler, herunder traktatbetemmelser, jfr. herved ovenfor under punkt 4 b.
 Som følge af de begrænsninger i adgangen til på det administrative plan at  

 fremkalde et traktatbrud, der må antages at følge af bestemmelsen i  

 ministeransvarlighedslovens § 5, stk. 1,(*39) vil den største risiko for  

 traktatbrud ligge i, at  lovgivningsmagten  bevidst undlader at  

 foretage de abstrakte opfyldelsesskridt, som er nødvendige for at sikre den  

 løbende opfyldelse af en traktatmæssig forpligtelse, eller at den bevidst ved  

 lov senere lægger hindringer i vejen herfor.
Over for denne risiko indeholder dansk ret principielt ingen beskyttelse.  

 Efter dansk forfatningsret er lovgivningsmagtens handlefrihed kun begrænset i  

 det omfang, dette følger af grundloven.
Og grundloven indeholder ingen  

 bestemmelser, der begrænser lovgivningsmagtens handlefrihed af hensyn til  

 opfyldelsen af indgåede traktatmæssige forpligtelser.(*40) Lovgivningsmagten  

 kan ved en fuld udnyttelse af sin handlefrihed gennemføre love, der udgør  

 eller medfører et traktatbrud.
Dette vil kunne pådrage den danske stat et  

 folkeretligt ansvar.
Men dette vil ikke på nogen måde påvirke gyldigheden af  

 de pågældende lovbestemmelser i forhold til danske retsanvendende  

 myndigheder.
 Det statsretlige princip om lovgivningsmagtens handlefrihed kan således  

 efter omstændighederne komme i konflikt med de folkeretlige forpligtelser,  

 der påhviler den danske stat.
1 grader.
I de sædvanlige tilfælde, hvor en indgået traktat ikke efter sit  

 indhold stiller krav om gennemførelse eller opretholdelse af en bestemt  

 lovgivningstilstand, opstår der dog ingen konflikt.
I sådanne tilfælde består  

 der, som nævnt ovenfor under punkt 4, ingen forpligtelse efter folkerettens  

 almindelige regler til foretagelse af abstrakte opfyldelsesskridt.
Den  

 folkeretlige forpligtelse vedrører her alene den løbende opfyldelse af  

 traktaten i forvaltning og retspleje og lægger for så vidt ikke direkte bånd  

 på lovgivningsmagtens handlefrihed.(*41) 2 grader.
Hvis en indgået traktat omvendt efter sit indhold netop stiller  

 krav om gennemførelse eller opretholdelse af en bestemt lovgivningstilstand,  

 lægges der derimod et bånd på den danske lovgivningsmagts handlefrihed.
a grader.
I tilfælde, hvor de hidtil gældende danske lovbestemmelser ikke  

 er i overensstemmelse med traktatens indhold, opstår der ved traktatens  

 indgåelse en forpligtelse for den danske lovgivningsmagt til at gennemføre de  

 lovændringer, der er nødvendige for at tilvejebringe den påkrævede  

 overensstemmelse.
Der pålægges den danske lovgivningsmagt en  

handlepligt.
Undlader lovgivningsmagten at gennemføre de fornødne lovændringer,  

 foreligger der et traktatbrud.
Dette er, som nævnt, uden betydning for de  

 retsanvendende myndigheder, de skal fortsat anvende de hidtil gældende  

 lovbestemmelser.
Men traktatbruddet vil kunne pådrage den dansk stat et  

 folkeretligt ansvar.
Med henblik på i videst muligt omfang at undgå risikoen for traktatbrud  

 som følge af, at den danske regering indgår en traktat, der pålægger den  

 danske lovgivningsmagt en handlepligt, som lovgivningsmagten imidlertid ikke  

 ønsker at opfylde, bestemmer grundlovens § 19, stk. 1, bl.a., at regeringen  

 ikke uden folketingets samtykke kan indgå nogen traktatmæssig forpligtelse,  

 til hvis opfyldelse folketingets medvirken er nødvendig.(*42) Folketingets meddelelse af samtykke til indgåelse af en traktat medfører  

 imidlertid ikke en statsretlig forpligtelse for folketinget til senere at  

 vedtage de love, der er nødvendige til traktatens opfyldelse.  

 Lovgivningsmagtens handlefrihed er statsretligt fortsat ubegrænset.
Men i  

 praksis vil folketingets forudgående samtykke naturligvis indebære en  

 betydelig grad af sikkerhed for, at folketinget senere vil medvirke(*43) til  

 opfyldelse af den handlepligt, traktaten medfører.(*44) b grader.
En traktatmæssig forpligtelse til at gennemføre eller opretholde  

 en bestemt lovgivningstilstand indebærer samtidig en forpligtelse for den  

 danske lovgivningsmagt til ikke senere at ændre den gennemførte lovgivning på  

 en sådan måde, at traktatens krav ikke længere er opfyldt.
I tilfælde, hvor  

 hidtil gældende lovbestemmelser i forvejen er i overensstemmelse med  

 traktatens krav, indebærer indgåelse af traktaten alene en sådan  

 forpligtelse.
 Indgåelse af en traktatmæssig forpligtelse til at gennemføre eller  

 opretholde en bestemt lovgivningstilstand indebærer således altid den  

 begrænsning i den danske lovgivningsmagts handlefrihed, at der herefter  

 påhviler lovgivningsmagten en nærmere bestemt  undladelsespligt.
Opfyldelsen af denne undladelsespligt er i virkeligheden slet ikke sikret  

 i gældende dansk ret.(*45) Som anført ovenfor under punkt 4 b må det formentlig på grundlag af  

 bestemmelsen i ministeransvarlighedslovens § 5, stk.
I, antages, at der efter  

 omstændighederne kan påhvile vedkommende minister en forpligtelse til at søge  

 en foreliggende konflikt mellem gældende danske lovbestemmelser og en gyldigt  

 indgået traktat afværget ved fremsættelse af dertil sigtende lovforslag.
Noget tilsvarende kan ikke antages at gælde, for så vidt angår den  

 undladelsespligt for lovgivningsmagten, der som nævnt indeholdes i enhver  

 traktatmæssig forpligtelse til at gennemføre eller opretholde en bestemt  

 lovgivningstilstand.
Som fremhævet i det foregående er lovgivningsmagtens  

 handlefrihed efter dansk statsforfatningsret ikke begrænset af hensyn til  

 opfyldelse af indgåede traktatmæssige forpligtelser.
Lovgivningsmagten kan  

 statsretligt frit og med fuld gyldighed gennemføre lovbestemmelser, der er i  

 klar strid med en foreliggende undladelsespligt.
Det må anses for utvivlsomt,  

 at vedkommende minister ikke som følge af bestemmelsen i  

 ministeransvarlighedslovens § 5, stk. 1, kan være afskåret fra at medvirke  

 til en udnyttelse af lovgivningsmagtens statsretlige handlefrihed til  

 gennemførelse af en bevidst traktatstridig lovgivning.
Vedkommende minister  

 kan efter dansk statsforfatningsret fuldt lovligt fremsætte lovforslag, hvis  

 gennemførelse vil udgøre et klart traktatbrud, alene med det selvfølgelige  

 forbehold, at ministeren vil kunne ifalde ansvar efter  

 ministeransvarlighedslovens § 5, tk. 2, hvis han forsætligt eller af grov  

 uagtsomhed undlader at oplyse folketinget om lovforslagets forhold til  

 bestående traktatmæssige forpligtelser.
 Denne retstilstand er ikke folkeretsstridig.
Efter folkerettens almindelige regler stilles der ikke krav om, at den  

 danske stat i forbindelse med, at den påtager sig en folkeretlig forpligtelse  

 til ikke at ændre sin lovgivning, skal træffe særlige foranstaltninger til  

 sikring imod, at den danske lovgivningsmagt senere tilsidesætter denne  

 undladelsespligt.(*46) Dette svarer ganske til, at der efter folkerettens  

 almindelige regler heller ikke stilles krav om foretagelse af abstrakte  

 opfyldelsesskridt i de sædvanlige tilfælde, hvor traktaten alene stiller krav  

 til danske  retsanvendende  myndigheders optræden, jfr. ovenfor under  

 punkt 4.(*47) Så længe lovgivningsmagten faktisk afholder sig fra at gennemføre  

 ændringer af den lovgivningstilstand, der kræves opretholdt af traktaten, er  

 den folkeretlige forpligtelse efter traktaten opfyldt.
 Efter gældende dansk ret ville opfyldelsen af den undladelsespligt, der  

 opstår ved indgåelse af enhver traktatmæssig forpligtelse til at gennemføre  

 eller opretholde en bestemt lovgivningstilstand, kun kunne søges sikret ved  

 gennemførelse af en ændring af eller et tillæg til grundloven.
 Man kunne f.eks. under iagttagelse af bestemmelserne i grundlovens § 88  

 indsætte en ny bestemmelse i den danske grundlov, der - i lighed med den, der  

 findes i den hollandske forfatning - helt generelt fastsatte, at danske  

 lovbestemmelser ikke måtte anvendes af danske domstole og administrative  

 myndigheder, hvis de er uforenelige med bestemmelser i traktater eller  

 beslutninger fra mellemfolkelige institutioner, der efter deres indhold er  

 umiddelbart anvendelige.
 Eller man kunne, stadig væk under iagttagelse af bestemmelserne i  

 grundlovens § 88, ved gennemførelse af et tillæg til grundloven tillægge  

 bestemmelserne i en bestemt traktat forrang fremfor senere dansk lovgivning.
 Eksempel:
Tænker man sig, at Danmark tilslutter sig en traktat, hvorefter de  

 deltagende stater forpligter sig til gennem deres lovgivning at sikre, at  

 personer under 18 år ikke straffes, vil en opfyldelse fra dansk side af denne  

 traktatmæssige forpligtelse forudsætte en ændring af straffelovens § 15,  

 hvorefter den kriminelle lavalder er 15 år.
Hvis straffelovens § 15 i  

 forbindelse med Danmarks indgåelse af den nævnte traktatmæssige forpligtelse  

 ændres i overensstemmelse hermed, vil den danske stat for så vidt have  

 opfyldt traktaten.
Dette vil imidlertid ikke være til hinder for, at man  

 senere beslutter sig for ved lov at ændre den nævnte straffelovsbestemmelse,  

 f.eks. således at den kriminelle lavalder på ny fastsættes til 15 år.
En  

 sikring henimod ville kun kunne opnås ved at indsætte en bestemmelse i  

grundloven  om, at den kriminelle lavalder skulle være 18 år.
I så  

 fald ville en ændring af den kriminelle lavalder i traktatstridig retning kun  

 kunne gennemføres ved en ny grundlovsbestemmelse under iagttagelse af  

 reglerne herom i grundlovens § 88.
 Efter gældende dansk statsforfatningsret må det anses for utvivlsomt, at  

 der ikke i noget tilfælde består nogen statsretlig forpligtelse til at søge  

 opfyldelsen af lovgivningsmagtens undladelsespligt sikret ved gennemførelsen  

 af ændring af eller tillæg til grundloven.
Som nævnt stiftes der en sådan undladelsespligt for lovgivningsmagten ved  

 indgåelsen af enhver traktatmæssig forpligtelse til at gennemføre eller  

 opretholde en bestemt lovgivningstilstand.
Der har aldrig i forbindelse med  

 Danmarks indgaelse af sådanne traktatmæssige forpligtelser været gennemført  

 ændring af eller tillæg til grundloven med henblik på at søge opfyldelsen af  

 denne undladelsespligt sikret: og så vidt det er justitsministeriet bekendt,  

 har noget sådant end ikke i noget tilfælde været overvejet.
AFSNIT II De europæiske Fællesskabers retlige karakter En undersøgelse af spørgsmålet om opfyldelsen af de forpligtelser, som  

 Danmark påtager sig ved en eventuel tiltrædelse af De europæiske  

 Fællesskaber, må tage udgangspunkt i fremstillingen i afsnit I, medmindre  

 dette er udelukket som følge af De europæiske Fællesskabers særlige karakter.  

 Med henblik på at undersøge, om dette er tilfældet, gennemgås nedenfor først  

 de udtrykkelige traktatbestemmelser (punkt 1-3) og derefter  

 fællesskabsdomstolens praksis (punkt 4).
1. Forpligtelsernes stiftelse a.
De grundlæggende forpligtelser for medlemsstaterne er fastlagt i de tre  

traktater  om Fællesskabernes oprettelse med senere ændringer.
Alle disse traktater og traktatkomplekset om ansøgerlandenes tiltrædelse  

 er indgået eller vil blive indgået i overensstemmelse med den sædvanlige  

 fremgangsmåde ved indgåelse af folkeretlige traktater.
Med enkelte  

 undtagelser, f.eks. ændring af antallet af kommissionsmedlemmer og forøgelse  

 af antallet af dommere.(*48) kan traktaterne kun ændres på samme måde: dvs.  

 ved en ny traktat, der ratificeres af alle medlemsstaterne i overensstemmelse  

 med deres egne forfatningsmæssige bestemmelser (se f.eks.  

 fællesmarkedstraktatens art. 236).
b.
Ved traktaterne oprettes endvidere en række institutioner, som  

 tillægges nærmere angivne beføjelser til at vedtage  retsakter  i form  

 af regler eller konkrete afgørelser.
En medlemsstat kan i princippet blive  

 forpligtet af en retsakt, som den ikke har stemt for, eller som den har stemt  

 imod.(*49) Dette forhold kendes også fra andre traktater, hvorved der oprettes  

 mellemfolkelige myndigheder.
I FN kan en medlemsstat således blive forpligtet  

 af en beslutning fra Sikkerhedsrådet, selv om den ikke er medlem af rådet  

 eller (bortset fra de fem permanente medlemmer) selv om den har stemt imod.
 Der er således intet i den måde, hvorpå den danske stats forpligtelser i  

 forbindelse med en indtræden i De europæiske Fællesskaber stiftes, der på  

 forhånd kan udelukke anvendeligheden af de almindelige synspunkter, der er  

 udviklet ovenfor i afsnit 1.
2. Forpligtelsernes indhold(*50) a.
Når der bortses fra reglerne om institutionernes sammensætning og  

 beføjelser, medfører de fleste af traktatbestemmelserne efter deres  

 formulering alene  forpligtelser for medlemsstaterne.  Det samme  

 gælder en væsentlig del af institutionernes retsakter - inden for  

 Fællesmarkedet de retsakter, der betegnes som direktiver eller som  

 beslutninger rettet til medlemsstaterne.(*51) Der er ikke i traktaternes formulering grundlag for at hævde, at  

 spørgsmålet om opfyldelsen af de forpligtelser for medlemsstaterne, der  

 følger af de nævnte fællesskabsregler, ikke kan bedømmes på samme måde om  

 opfyldelsen af andre traktatmæssige forpligtelser.
b.
Derimod medfører enkelte af traktatbestemmelserne og visse vigtige  

 typer af generelle retsakter - inden for Fællesmarkedet de såkaldte  

 forordninger(*52) - rettigheder og pligter for den enkelte virksomhed eller  

 borger i medlemsstaterne.
 Disse regler er umiddelbart anvendelige, dvs. at de skal anvendes af  

 medlemsstaternes domstole og administrative myndigheder i den form, de har i  

 traktaten eller i vedtagelsen fra institutionen.
Endvidere kan Fællesskabernes institutioner træffe konkrete afgørelser -  

 inden for Fællesmarkedet i form af beslutninger - over for enkelte  

 virksomheder med den virkning, at afgørelserne skal lægges umiddelbart til  

 grund af de nationale domstole og myndigheder.
Går beslutningen ud på, at  

 andre end stater skal betale en pengeydelse, skal de nationale myndigheder om  

 nødvendigt tvangsfuldbyrde beslutningen efter de nationale regler om den  

 borgerlige retspleje.(*53) Denne beføjelse for Fællesskabernes institutioner til direkte at pålægge  

 de enkelte virksomheder og borgere i medlemsstaterne pligter er usædvanlig i  

 forhold til andre internationale organisationer og er den væsentligste årsag  

 til, at reglerne i grundlovens § 20 skal anvendes i forbindelse med en  

 eventuel dansk tiltrædelse.
Det er klart, at de retsvirkninger, som de umiddelbart anvendelige  

 fællesskabsregler medfører i forholdet mellem de enkelte virksomheder eller  

 borgere indbyrdes og mellem disse og de nationale myndigheder eller  

 fællesskabsinstitutionerne ikke kan bedømmes på grundlag af folkerettens  

 almindelige regler.
Dette spørgsmål har imidlertid ingen betydning for  

 undersøgelsen i dette afsnit, der alene vedrører  den danske stats  

  forpligtelser som eventuelt medlem af De europæiske Fællesskaber.
 Som medlem påtager Danmark sig en forpligtelse over for Fællesskaberne til  

 at indrette sin retsorden på en sådan måde, at de nævnte fællesskabsregler  

 anvendes umiddelbart af danske retsanvendende myndigheder og i fornødent  

 omfang håndhæves over for de enkelte danske virksomheder eller borgere.  

 Danmark vil også være forpligtet til at undlade at lovgive i strid med de  

 umiddelbart anvendelige fællesskabsregler, og Danmark vil være forpligtet til  

 at sørge for, at de danske tvangsfuldbyrdelsesmyndigheder om nødvendigt  

 fuldbyrder de konkrete fællesskabsafgørelser, der pålægger danske  

 virksomheder at betale et pengebeløb.
 Der er intet i disse forpligtelsers  indhold,  der giver grundlag  

 for at antage, at deres opfyldelse ikke kan bedømmes ud fra samme synspunkter  

 som andre traktatmæssige forpligtelser for den danske stat.
3. Reaktionsmulighederne i tilfælde af forpligtelsernes overtrædelse I traktaterne har medlemsstaterne i et nærmere angivet omfang henskudt  

 afgørelser vedrørende fællesskabsretten til en særlig domstol.
a.
Fællesskabsdomstolen kan afgøre, om en medlemsstat har opfyldt en  

 forpligtelse, som påhviler den i henhold til traktaterne, jfr.  

 EØF-traktaternes art. 169 og 170 og tilsvarende betemmelser i de øvrige  

 traktater.
Sagen kan indbringes for Domstolen enten af Kommissionen eller af  

 en anden medlemsstat.
Såfremt Domstolen fastslår, at en medlemsstat ikke har  

 overholdt forpligtelsen skal den pågældende stat efter art. 171 gennemføre de  

 foranstaltninger, der er nødvendige til dommens opfyldelse.
Domstolen har  

 imidlertid ikke kompetence til at erklære en national retsregel for ugyldig  

 eller uvirksom.
Domstolen kan alene konstatere, at den pågældende medlemsstat  

 ikke har overholdt sine forpligtelser.
Domstolen har særlig tydeligt givet udtryk herfor i den såkaldte  

 »Humblet«-sag, der vedrører Kul- og Stålfællesskabet, men hvor  

 Domstolen også kommer ind på fællesmarkedstraktatens bestemmelser:(*54) »På den anden side har domstolen ingen kompetence til at erklære en  

 medlemsstats love eller administrative regler for ugyldige.
EKSF-traktaten bygger nemlig på princippet om en streng adskillelse af  

 fællesskabsinstitutionernes kompetence og den kompetence, som  

 medlemsstaternes myndigheder har.
Fællesskabsretten giver ikke  

 fællesskabsinstitutionerne ret til at erklære en medlemsstats love eller  

 administrative regler for ugyldige.
Hvis den Høje Myndighed(*55) derfor  

 mener, at en medlemsstat ved at vedtage eller opretholde bestemmelser, der er  

 i strid med traktaten, ikke har overholdt en af de forpligtelser, som  

 påhviler den i henhold til traktaten, kan den ikke selv erklære disse  

 bestemmelser for ugyldige eller ophæve dem, men kan blot i medfør af  

 traktatens art. 88 konstatere et traktatbrud og derefter starte den  

 procedure, der er fastsat i nævnte bestemmelse med henblik på at foranledige  

 den pågældende stat til selv at ophæve de foranstaltninger, som den har  

 taget.
 Det samme gælder for Domstolen, der ifølge traktatens art. 31 værner  

 respekten for fællesskabsretten, og som i medfør af Protokollens art. 16 er  

 kompetent til at afgøre ethvert stridsspørgsmål om traktatens fortolkning  

 eller anvendelse, men som imidlertid ikke på egen hånd kan erklære en  

 medlemsstats nationale love eller administrative regler fra dens myndigheder  

 for ugyldige eller ophæve dem.
 Denne påvisning af grænserne for Domstolens kompetence kan endvidere  

 støttes på et argument fra Rom-traktaterne, særlig EØF-traktatens art. 171 og  

 EURATOM-traktatens art. 143, som kun giver Domstolens afgørelser i tilfælde  

 af traktatbrud en retskonstaterende virkning, samtidig med at de forpligter  

 staterne til at træffe de foranstaltninger, som er nødvendige for at opfylde  

 afgørelsen.
Der er ikke i Fællesmarkedstraktaten fastsat regler om sanktioner i  

 tilfælde af, at en stat ikke opfylder en dom.(*56) Det forhold, at stater ved en traktat enes om, at spørgsmål om deres  

 overholdelse af forpligtelserne efter traktaten skal kunne indbringes for en  

 mellemfolkelig domstol, er ikke usædvanligt.
Som eksempel kan nævnes, at  

 Danmark har underkastet sig Den europæiske Menneskerettighedsdomstols  

 kompetence i sager, hvor Danmark påstås at have overtrådt Den europæiske  

 Menneskerettighedskonvention.
 Heller ikke dette forhold giver således grundlag for at antage, at  

 spørgsmålet om opfyldelse af Danmarks forpligtelser ved en eventuel  

 tiltrædelse af De europæiske Fællesskaber ikke kan bedømmes ud fra samme  

 synspunkter, som anlægges over for Danmarks øvrige traktatmæssige  

 forpligtelser.
b.
Medens Domstolen ikke er kompetent til at erklære en national lov eller  

 administrativ regel for ugyldig, har den beføjelse til at annullere Rådets og  

 Kommissionens bindende retsakter, jfr.
EØF-traktatens art. 173 og 174. En  

 sådan sag kan indbringes for Domstolen af medlemsstaterne, af Rådet eller af  

 Kommissionen.
Også private personer og virksomheder kan indbringe spørgsmålet  

 om lovligheden af en bindende retsakt, som retter sig til dem, eller som  

 berører dem umiddelbart og individuelt.
Hvis Domstolen finder den pågældende  

 fællesskabsregel ulovlig, erklærer den reglen for ugyldig.
Også spørgsmål om  

 lovligheden af Rådets eller Kommissionens undladelse af at handle kan  

 indbringes for Domstolen, jfr. traktatens art. 175. Disse beføjelser for  

 Domstolen har naturligvis ingen direkte betydning for spørgsmålet om  

 opfyldelsen af Danmarks forpligtelser over for Fællesskaberne.
c.
Ved siden af de foran nævnte beføjelser til at afgøre konkrete tvister  

 vedrørende medlemsstaternes og fællesskabsinstitutionernes manglende  

 overholdelse af traktatens bestemmelser, har Domstolen i medfør af art. 177  

 en vigtig kompetence til at afgøre spørgsmål om fortolkningen af traktaten og  

 om gyldigheden og fortolkningen af retsakter fra Fællesskabets institutioner,  

 der rejses ved medlemsstaternes nationale domstole, fordi besvarelsen heraf  

 er en forudsætning for afgørelsen af en anlagt retssag (»præjudicielle  

 spørgsmål«).
Såfremt et sådant spørgsmål rejses ved en ret i en af medlemsstaterne, kan  

 denne ret, hvis den skønner, at en afgørelse af dette spørgsmål er nødvendig,  

 før den afsiger sin dom, anmode Domstolen om at afgøre spørgsmålet.
Er der  

 tale om en national ret, hvis afgørelser ifølge de nationale regler ikke kan  

 appelleres,  skal  den indbringe spørgsmålet for Domstolen.
 Et eksempel frå Domstolens praksis vil illustrere art. 177's anvendelse.
Et belgisk bryggeri havde for en belgisk domstol anlagt sag mod to  

 kroejere med påstand om erstatning m.v. i anledning af et kontraktbrud.  

 Kroejerne havde modtaget lån fra bryggeriet og havde til gengæld forpligtet  

 sig til i en årrække kun at forhandle bryggeriets øl m.v.
Sådanne aftaler var  

 meget almindelige i Belgien.
Kroejerne erkendte at have forhandlet øl fra  

 andre bryggerier i strid med aftalen.
De påstod imidlertid, at aftalerne var  

 ugyldige, da de omfattedes af bestemmelsen i fællesmarkedstraktatens art. 85,  

 der forbyder konkurrencebegrænsende aftaler, der kan påvirke handelen mellem  

 medlemsstater.
Den belgiske domstol måtte herefter tage stilling til, om aftalerne var  

 omfattet af forbudet i art. 85. Det var her af afgørende betydning, om  

 aftalerne påvirkede handelen mellem medlemslande.
Besvarelsen måtte bero på  

 en fortolkning af art. 85. Den belgiske domstol stillede derfor under  

 henvisning til art. 177 fællesdomstolen det spørgsmål, om der ved afgørelsen  

 skulle lægges vægt på, at der samtidig fandtes talrige ensartede aftaler, som  

 et lille antal bryggerier havde påtvunget et meget stort antal kroejere,  

 eller om det alene skulle undersøges, hvorledes aftalerne enkeltvis påvirkede  

 markedet.
 Domstolen besvarede i sin afgørelse spørgsmålet således:
 »Aftaler, hvorved en virksomhed forpligter sig til udelukkende at  

 dække sit forbrug hos en anden virksomhed, er ikke allerede af denne grund  

 uforenelige med Fællesmarkedet som angivet i traktatens art. 85, stk. 1. Men  

 de kan være omfattet af bestemmelsen, dersom de enkeltvis eller samnmen med  

 andre under hensyntagen til samtlige foreliggende objektive retlige eller  

 faktiske forhold er egnede til i den økonomiske og retlige sammenhæng, hvori  

 de er kommet i stand, at påvirke handelen mellem medlemsstaterne i ugunstig  

 retning, og har til formål eller til følge at hindre, begrænse eller fordreje  

 konkurrencen.« (Sag nr. 23/67 Brasserie de Haecht mod Wilken-Janssen,  

 Fællesskabernes domssamling bind VII, side 526 ff).
 Det var herefter den belgiske domstols opgave at anvende denne fortolkning  

 af art. 85 på den foreliggende sag.
Begrundelsen for art. 177 er ønsket om at sikre en ensartet anvendelse af  

 fællesskabsreglerne i alle medlemsstaterne.
I overensstemmelse hermed må den  

 nationale domstol være bundet af fællesskabsdomstolens afgørelse.
Men denne  

 afgørelse vedrører kun det forelagte spørgsmål vedrørende  

fællesskabsreglen,  Det er den nationale domstol, der er enekompetent  

 til at afgøre den foreliggende  retssag.  Ved udøvelsen af denne  

 beføjelse kan fællesskabsdomstolen alene tage stilling til fortolkningen og  

 gyldigheden af fællesskabsretten.
Domstolen kan ikke ved besvarelsen af et  

 præjudicielt spørgsmål fastslå, at en medlemsstat ikke har overholdt en  

 forpligtelse, der påhviler den i henhold til traktaterne.
Dette kan kun ske  

 under en sag, der er indbragt for Domstolen efter art. 169 eller 170.
Gennem denne beføjelse kan Domstolen ved sin  abstrakte fortolkning  

  af fællesskabsretten give udtryk for sine synspunkter med hensyn til  

 rækkevidden af medlemsstaternes forpligtelser og har, som fremstillingen  

 nedenfor i afsnit V, punkt 2 og 3, viser, også gjort det.
Men den  

konkrete anvendelse  af disse synspunkter er overladt til den  

 nationale domstol, og art. 177 giver ikke i sig selv Fællesskaberne nogen  

 reaktionsmuligherd over for traktatbrud.
d.
Fællesskabsdomstolen er kun kompetent inden for de områder, hvor dens  

 kompetence udtrykkeligt er fastlagt i traktaterne.(*57) Uden for disse  

 områder er det alene de nationale domstole, der kan afgøre sager, hvor  

 fællesskabsretten er af betydning.
Fællesskabsdomstolen er f.eks. ikke  

 kompetent til at afgøre sager mellem private og en medlemsstats myndigheder  

 om anvendelsen af fællesskabsregler.
Sådanne sager kan kun anlægges ved en  

 national domstol.
Denne domstol skal, som nævnt foran under c, under visse  

 betingelser forelægge fællesskabsdomstolen »præjudicielle«  

 spørgsmål om fællesskabsrettens gyldighed og fortolkning, men det er den  

 nationale domstol der afsiger dom i den anlagte sag.
 Det kan herefter fastslås, at Fællesskabernes mulighed for reaktion er  

 ganske den samme hvad enten Danmark undlader at overholde sin forpligtelse  

 til at sørge for umiddelbar anvendelse af visse fællesskabsregler, eller  

 Danmark overtræder en af sine øvrige forpligtelser efter traktaten.
 Der synes herefter heller ikke på dette punkt at være noget i traktaternes  

 formulering, der udelukker, at spørgsmålet om opfyldelse af Danmarks  

 forpligtelser som medlem af fællesskaberne bedømmes med udgangspunkt i de  

 synspunkter, der er anført i afsnit I.
4.  Domstolens praksis Som følge af fællesskabsdomstolens eneret på fortolkning af traktaterne  

 kan man imidlertid ikke indskrænke sig til at bedømme spørgsmålet alene på  

 grundlag af traktaternes formulering.
Det er også nødvendigt at undersøge,  

 hvilken stilling Domstolen gennem sin fortolkende virksomhed har indtaget til  

 spørgsmålet om omfanget og rækkevidden af medlemsstaternes forpligtelser.
a.
Domstolen har - som nærmere omtalt i afsnit V - i en række  

 præjudicielle afgørelser efter art. 177 fastslået, at traktatbestemmelser som  

 efter deres ordlyd alene fastsætter pligter for medlemsstaterne samt  

 bestemmelser i direktiver og beslutninger rettet til medlemsstaterne under  

 visse betingelser er umiddelbart anvendelige i den forstand, at de medfører  

 rettigheder for den enkelte virksomhed eller borger, som denne kan påberåbe  

 sig over for de nationale administrative myndigheder under sager anlagt ved  

 de nationale domstole.
Disse afgørelser vedrører således fællesskabsreglernes  

 anvendelse i medlemsstaterne.
De har først og fremmest betydning for  

 forholdet mellem medlemsstaterne og borgerne.
Med hensyn til medlemsstaternes  

 forpligtelser over for Fællesskaberne har afgørelserne alene den betydning,  

 at de præciserer, hvilke bestemmelser der skal anvendes umiddelbart af de  

 nationale retsanvendende myndigheder.
b.
Domstolen har endvidere ligeledes som nærmere omtalt nedenfor i afsnit  

 V i andre præjudicielle afgørelser fastslået, at det ikke berører den  

 umiddelbart anvendelige fællesskabsrets virkning i medlemsstaterne, at den  

 måtte være i strid med nationale lovbestemmelser eller med en bestemmelse i  

 den nationale grundlov.
Herved har Domstolen i realiteten udtalt sig om  

 rækkevidden af medlemsstaternes forpligtelse til at anvende  

 fællesskabsretten.
Domstolen har imidlertid ikke herved taget stilling til, i  

 hvilket omfang eller på hvilken måde opfyldelsen af forpligtelsen på forhånd  

 skal sikres.
c.
Størst betydning i denne forbindelse har det at Domstolen i nogle  

 afgørelser har taget stiliing til, hvorvidt visse af folkerettens almindelige  

 regler kan anvendes på medlemsstaternes forpligtelser over for  

 Fællesskaberne.
Dette gælder f.eks. det såkaldte »gensidighedsprincip«.
Medens  

 en stat, der har indgået en traktat med en anden stat, normalt kan nægte at  

 opfylde sine forpligtelser efter traktaten, hvis den anden stat ikke opfylder  

 sine, gælder dette princip efter fællesskabsdomstolens opfattelse ikke  

 forpligtelser efter fællesskabstraktaterne.
Men gensidighedsprincippet har  

 heller ingen absolut gyldighed uden for fællesskabstraktaterne.
For flere af  

 de traktater, som Danmark allerede har tilsluttet sig, gælder princippet  

 heller ikke.(*58) Domstolens hidtidige praksis synes imidlertid ikke at give grundlag for  

 den antagelse, at de synspunkter, der er fremført i afsnit I, skulle være  

 uanvendelige på spørgsmålet om opfyldelse af Danmarks forpligtelser som  

 medlem af De europæiske Fællesskaber.
Man kan naturligvis ikke udelukke en videre udvikling i Domstolens praksis  

 på dette område.
Imidlertid er der som tidligere nævnt ingen mulighed for at  

 gennemtvinge Domstolens afgørelser over for medlemsstaterne.
Man må derfor  

 ikke overvurdere Domtolens mulighed for på egen hånd at ændre Fællesskabernes  

 kartakter.
Domstolens muligheder er på dette som pa andre områder begrænset  

 til, hvad der i det lange løb kan opnås politisk dækning for i de enkelte  

 medlemsstater.
AFSNIT III Rækkevidden af bestemmelsen i grundlovens § 20 1. Bestemmelsen i grundlovens § 20 har følgende ordlyd:
 »§ 20. Beføjelser, som efter denne grundlov tilkommer rigets  

 myndigheder, kan ved lov i nærmere bestemt omfang overlades til  

 mellemfolkelige myndigheder, der er oprettet ved gensidig overenskomst med  

 andre stater til fremme af mellemfolkelig retsorden og samarbejde.
Stk. 2. Til vedtagelse af lovforslag herom kræves et flertal på fem  

 sjettedele af folketingets medlemmer.
Opnås et sådant flertal ikke, men dog  

 det til vedtagelse af almindelige lovforslag nødvendige flertal, og  

 opretholder regeringen forslaget, forelægges det folketingsvælgerne til  

 godkendelse eller forkastelse efter de for folkeafstemninger i § 42 fastsatte  

 regler.« Bestemmelsen, der blev indsat i grundloven ved grundlovsrevisionen i 1953,  

 er udformet på grundlag af et responsum om de problemer, der knyttede sig til  

 den dagældende grundlovs § 18, som blev afgivet til forfatningskommissionen  

 af professor Max Sørensen.(*59) I dette responsum fremhævedes det bl.a., at der kunne opstå særlige  

 statsretlige problemer ved en dansk indgåelse af eller tilslutning til  

 internationale overenskomster, der indebærer en overførelse af  

 konstitutionelle beføjelser til internationale organer.
Om dette forhold  

 udtales det bl.a.:
»Et særligt problem opstår med hensyn til internationale  

 overenskomster, der går ud på, at beføjelser, som hidtil er udøvet af hvert  

 lands konstitutionelle organer, være sig lovgivende, udøvende eller dømmende,  

 helt eller delvis skal overføres til et fælles internationalt organ, stående  

 over de enkelte stater.
Man taler her ofte om indskrænkninger i den nationale  

 suverænitet, hvilket er en træffende udtryksmåde, idet det pågældende  

 internationale organ i sådanne tilfælde optræder med retligt forbindende  

 virkning direkte over for de enkelte staters borgere og dermed udøver den  

 beføjelse, som er kernen i den statsretlige suverænitet, medens de nationale  

 organer i tilsvarende omfang berøves denne beføjelse.
Undertiden fremhæves,  

 ligeledes med rette, at det drejer sig om en udvikling i føderativ retning,  

 idet der over de enkelte stater skabes myndigheder, medens de enkelte stater  

 i tilsvarende omfang reduceres til en stilling, der svarer til ledstaterne i  

 en forbundsstat.«(*60) Som eksempler på sådanne internationale ordninger fremhævedes navnlig Det  

 europæiske Kul- og Stålfællesskab og Det europæiske Forsvarsfællesskab  

 (Plevenplanen).(*61) Under henvisning til, at en eventuel dansk tiltrædelse af en sådan ordning  

 efter den dagældende grundlov ville nødvendiggøre gennemførelse af en  

 grundlovsændring, rejstes der i det afgivne responsum det spørgsmål, om man  

 ikke i forbindelse med den forestående revision af grundloven burde'...  

 indsætte en bestemmelse, der åbner mulighed for, at Danmark, hvis forholdene  

 senere skulle gøre det ønskeligt, tiltræder planer, der på den nævnte måde  

 overdrager overstatslige organer visse af de beføjelser, der efter grundloven  

 normalt tilkommer Kongen, rigsdagen eller domstolene'.(*62) Dette forslag om at gøre det lettere for Danmark at tiltræde  

 internationale ordninger som de beskrevue blev tiltrådt af  

 Forfatningskommissionen, hvis forslag til en ny grundlov indeholdt en  

 bestemmelse, der med enkelte, rent redaktionelle ændringer ganske svarer til  

 den nugældende bestemmelse i grundlovens § 20.(*63) I Forfatningskommissionens bemærkninger til denne bestemmelse udtales  

 bl.a.:
»Der har i de senere år været en udvikling i retning af større  

 mellemfolkeligt samarbejde også på områder, hvor internationale  

 organisationer tillægges beføjelser, der hidtil har været betragtet som en  

 del af den enkelte stats suverænitet.
I en række nyere udenlandske  

 forfatninger er der gennem særlige bestemmelser givet mulighed for  

 tiltrædelse af sådanne organisationer, uden at vedkommende stats forfatning  

 behøver at ændres.
Den interparlamentariske Union har på et møde i sommeren  

 1952 henstillet, at bestemmelse herom indføjes ved ændring af medlemslandenes  

 forfatninger (jfr. bilag 7).
Inden for De forenede Nationers rammer er der stillet forslag om  

 oprettelse af myndigheder, der skulle tillægges beføjelser, som ellers  

 henhører under den nationale suverænitet: dette gælder eksempelvis forslaget  

 til international kontrol med atomenergi.
For Europas vedkommende kan nævnes  

 oprettelsen af den overstatslige myndighed for kul og stål (den såkaldte  

 Schumanplan). Inden for det nordiske samarbejde kan det ikke på forhånd  

 udelukkes, at der kan opstå behov for en myndighed af lignende karakter.
Sådanne overenskomster vil Danmark efter den gældende grundlov ikke kunne  

 tiltræde.
Det ville være ønskeligt, om også Danmark i sin grundlov åbnede  

 adgang for en sådan afgivelse af suverænitet til mellemfolkelige  

 organisationer, som virker til fremme af mellemfolkelig retsorden og  

 samarbejde.
På den anden side må det kræves, at der i befolkningen findes overvejende  

 tilslutning til afgivelse af beføjelser, som efter grundloven tilkommer  

 rigets myndigheder.
Det er derfor bestemt, at der til beslutning om sådan  

 suverænitetsafgivelse kræves, enten at forslag herom vedtages med et flertal  

 på fem sjettedele af rigsdagens medlemmer, eller at forslaget, såfremt det  

 vedtages med mindre end fem sjettedeles flertal, og regeringen opretholder  

 forslaget, ikke forkastes ved en folkeafstemning afholdt i overensstemmelse  

 med de i forslagets § 42 indeholdte regler.« 2. Til præcisering af den statsretlige betydning af grundlovens § 20 vil  

 det være hensigtsmæssigt at sammenholde denne bestemmelse med grundlovens §  

 19.
Grundlovens § 19, stk. 1, fastsætter, under hvilke betingelser den danske  

 regering kan »handle på rigets vegne i mellemfolkelige  

 anliggender«.
Af interesse i denne forbindelse er alene bestemmelen om,  

 at regeringen ikke ». . . uden folketingets samtykke kan . . . indgå  

 nogen forpligtelse, til hvis opfyldelse folketingets medvirken er nødvendig  

 ...« En tilsidesættelse af denne bestemmelse vil kunne pådrage regeringen eller  

 vedkommende minister et retligt ansvar.
Efter folkerettens almindelige regler  

 må det endvidere antages, at en traktat, som den danske regering måtte have  

 indgået under åbenbar tilsidesættelse af grundlovens udtrykkelige krav om  

 indhentelse af samtykke fra folketinget forud for indgåelsen af visse  

 traktater, måtte anses for folkeretligt ugyldig.(*64) Det er herefter klart, at den danske regering ikke - hverken statsretligt  

 eller folkeretligt uden folketingets samtykke på den danske stats vegne kan  

 tiltræde en international ordning, der omfattes af grundlovens § 20.  

 Spørgsmålet er imidlertid, om en sådan tiltrædelse kan finde sted alene med  

 hjemmel i et samtykke fra folketinget efter grundlovens § 19.
Efter den herskende opfattelse i den statsretlige litteratur må dette  

 spørgsmål besvares bekræftende.(*65) Efter denne opfattelse indeholder grundlovens § 19 en beføjelse for den  

 danske regering til med folketingets samtykke at indgå traktatmæssige  

 forpligtelser af et hvilket som helst indhold: og bestemmelsen i grundlovens  

 § 20 medfører for en juridisk vurdering(*66) ingen begrænsninger i denne  

 beføjelse.
Grundlovens § 20 indskrænker sig til at anvise en bestemt  

 fremgangsmåde til opfyldelse af traktatmæssige forpligtelser af den type, der  

 omfattes af bestemmelsen: den regulerer ikke - hverken direkte eller  

 indirekte - spørgsmålet om, hvorledes sådanne traktatmæssige forpligtelser  

 kan stiftes.(*67) Efter justitsministeriets opfattelse må grundlovens § 20 i  

 overensstemmelse med, hvad der er den herskende opfattelse i den statsretlige  

 litteratur, opfattes som en bestemmelse om opfyldelse af visse traktatmæssige  

 forpligtelser.
3.a.
Bestemmelsen i grundlovens § 20 bygger på den forudsætning, at  

 opfyldelse af en traktatmæssig forpligtelse til at overlade beføjelser, der  

 efter grundloven tilkommer rigets myndigheder, ville forudsætte en ændring af  

 grundloven, dersom denne bestemmelse ikke fandtes.(*68) Denne forudsætning er begrundet i den opfattelse, at det må anses for en  

 grundlæggende bestanddel af det danske forfatningsretlige system, at udøvelse  

 af offentlig myndighed i forhold til borgerne kun kan betros myndigheder, der  

 er danske i den forstand, at der på sædvanlig måde kan gøres et ansvar  

 gældende her i landet i anledning af deres handlinger, f.eks. ved  

 strafferetlig påtale for magtmisbrug og andre embedsforbrydelser eller ved  

 afsættelse på grund af uduelighed eller mistillid.
Dette grundlæggende  

 princip kan ikke ændres ved lov, selv om det sker til opfyldelse af en  

 traktat, hvorved der tillægges mellemfolkelige myndigheder beføjelse til at  

 fastsætte regler og træffe afgørelser, som de deltagende stater har  

 forpligtet sig til at gøre umiddelbart anvendelige i deres interne retsorden.  

 Opfyldelse af en sådan traktatmæssig forpligtelse måtte derfor efter  

 almindelige regler - jfr. herved ovenfor afsnit I under punkt 5 - forudsætte,  

 at der gennemførtes en ændring af eller et tillæg til grundloven under  

 iagttagelse af reglerne herom i grundlovens § 88.(*69) Dette forhold ville vanskeliggøre en dansk tiltrædelse af internationale  

 ordninger som de beskrevne.
Formålet med grundlovens § 20 var - og er - at  

 mindske disse vanskeligheder ved at indeholde hjemmel for, at den fornødne  

 opfyldelseslovgivning kan gennemføres uden grundlovsændring, men i stedet  

 under iagttagelse af den i forhold hertil mindre krævende fremgangsmåde, der  

 er angivet i § 20, stk. 2.
b.
Grundlovens § 20 indeholder således en undtagelse fra, hvad der ville  

 følge af dansk rets almindelige regler om, på hvilken måde opfyldelsen af  

 traktatmæssige forpligtelser kan søges gennemført.
Bestemmelsen er imidlertid  

 af begrænset rækkevidde.
1 grader.
Bestemmelsen er for det første kun anvendelig i tilfælde, hvor  

 man fra dansk side ønsker at  overlade beføjelser til mellemfolkelige  

 myndigheder.
Hvis en traktat ikke kan sikres opfyldt uden en grundlovsændring, men  

 traktaten ikke går ud på overladelse af beføjelser til mellemfolkelige  

 myndigheder, er bestemmelsen uanvendelig.
Dette ville f.eks. gælde, hvis den  

 danske stat ved traktat forpligtede sig til at tillægge også andre end danske  

 statsborgere valgret til det danske folketing.
Opfyldelse af en sådan  

 folkeretlig forpligtelse ville ikke kunne sikres uden en grundlovsændring,  

 jfr. grundlovens § 29, stk. 1,(*70) og bestemmelsen i grundlovens § 20  

 fritager ikke for nødvendigheden heraf.
2 grader.
For det andet er det  ikke enhver beføjelse,  der  

 statsretligt  kan overlades  til en mellemfolkelig myndighed med  

 hjemmel i grundlovens § 20.
 Som anført ovenfor under a. er formålet med bestemmelsen i grundlovens §  

 20 alene at gøre det muligt for Danmark uden grundlovsændring at opfylde en  

 traktatmæssig forpligtelse til at overlade beføjelser, der efter grundloven  

 (eller de forudsætninger, hvorpå grundloven bygger) tilkommer danske  

 myndigheder, til mellemfolkelige myndigheder: eller med andre ord, i et vist  

 omfang at sætte mellemfolkelige myndigheder i danske myndigheders sted.  

 Bestemmelsen kan derfor ikke antages at indeholde hjemmel for opfyldelse af  

 en traktatmæssig forpligtelse til at tillægge mellemfolkelige myndigheder  

 beføjelser, der ikke uden grundlovsændring ville kunne tillægges danske  

 myndigheder.
 En traktatmæssig forpligtelse til at tillægge en mellemfolkelig myndighed  

 en sådan beføjelse vil derfor i overensstemmelse med dansk rets almindelige  

 regler kun kunne sikres opfyldt ved gennemførelse af en ændring af eller et  

 tillæg til grundloven.
 Den heri liggende begrænsning i rækkevidden af grundlovens § 20 er nærmere  

 omtalt nedenfor i afsnit V, under punkt 3.
3 grader.
Endelig stiller bestemmelsen i grundlovens § 20, stk. 1, efter  

 sin formulering visse  betingelser,  der skal være opfyldt for, at en  

 traktatmæssig forpligtelse, der går ud på at overlade beføjelser til  

 mellemfolkelige myndigheder, statsretligt skal kunne opfyldes i medfør af  

 denne bestemmelse.
Beføjelser kan kun overlades »i nærmere bestemt omfang«, og  

 overladelse kan kun finde sted til »mellemfolkelige myndigheder, der er  

 oprettet ved gensidig overenskomst med andre stater til fremme af  

 mellemfolkelig retsorden og samarbejde«.
Om disse betingelser henvises  

 til fremstillingen nedenfor i afsnit IV.
Der har endvidere i den offentlige debat været rejst spørgsmål om,  

 hvorvidt det tillige er en betingelse for anvendeligheden af grundlovens §  

 20, at traktaten giver adgang til - eller dog ikke udelukker - en senere  

 ensidig tilbagekaldelse af de overladte beføjelser.
Om dette spørgsmål  

 henvises til fremstillingen nedenfor afsnit IV, under punkt 4.
4. Det forhold, at en traktatmæssig forpligtelse, hvis opfyldelse søges  

 sikret ved gennemførelse af en lov efter reglerne i grundlovens § 20, tillige  

 i et vist omfang indeholder forpligtelser, der ikke kan sikres opfyldt alene  

 under iagttagelse af denne bestemmelse, men kun ved gennemførelse af en  

 ændring af eller et tillæg til grundloven, medfører ikke, at § 20-loven af  

 den grund bliver ugyldig. § 20-loven vil i en sådan situation være  

 statsretligt gyldig og hjemle opfyldelse af den traktatmæssige forpligtelse i  

 det omfang, loven efter sit indhold fastsætter.(*71) Spørgsmålet om, hvorvidt det i en sådan situation er statsretlig og/eller  

 folkeretlig påkrævet tillige at søge gennemført en ændring af eller et tillæg  

 til grundloven, må bedømmes, ikke efter grundlovens § 20, men med  

 udgangspunkt i de almindelige regler om opfyldelse af traktatmæssige  

 forpligtelser, der er fremstillet ovenfor i afsnit I.
AFSNIT IV De udtrykkelige betingelser effergrundlovens § 20 1. Ifølge grundlovens § 20 er det kun de  »beføjelser, som efter  

 denne grundlov tilkommer rigets myndigheder,  der kan overlades  

 mellemfolkelige myndigheder.(*72) I overensstemmelse hermed bestemmer § 2 i forslaget til lov om Danmarks  

 tiltrædelse af De europæiske Fællesskaber, at Fællesskabernes institutioner i  

 det omfang, der er fastsat i traktaterne m.v., kan udøve  

»beføjelser, som efter grundloven tilkommer rigets  

 myndigheder«.  Forslaget gentager således blot grundlovens  

 afgrænsning af de beføjelser, der kan overlades.
Det er derfor givet, at der  

 ikke ved forslaget overlades andre beføjelser til Fællesskabernes  

 institutioner end dem, der kan overlades efter § 20.
 2. Beføjelser kan efter grundlovens § 20 kun overlades til mellemfolkelige  

 myndigheder  »i nærmere bestemt omfang«.
Der er i den statsretlige litteratur enighed om, at det herved udelukkes,  

 at al myndighed af en vis art, f.eks. al dømmende eller al udøvende magt,  

 overlades til mellemfolkelige myndigheder, og at der må ske en præcisering af  

 de beføjelser, der overlades.
Derimod antages denne betingelse ikke at  

 indeholde nogen kvantitativ eller kvalitativ begrænsning.
Det kan derfor ikke  

 kræves, at de overladte beføjelser kun har et ringere omfang, eller at kun  

 mindre vigtige beføjelser overlades.
Det kan heller ikke kræves, at de  

 overladte beføjelser skal være bestemt så præcist, at der ikke kan blive tale  

 om skøn og fortolkningstvivl.(*73) Det anførte er i god overensstemmelse med Forfatningskommissionens  

 bemærkninger til den tilsvarende bestemmelse i kommissionsforslaget, hvor det  

 bl.a. udtales:
»Ved rigets myndigheder forstås såvel den lovgivende som den udøvende  

 og dømmende myndighed.
Det vil næppe være muligt at foretage en snævrere  

 afgrænsning, da det ikke med sikkerhed kan forudsiges, hvilke former det  

 mellemfolkelige samarbejde vil antage i fremtiden.
Det fastslås imidlertid i  

 paragraffen, at suverænitetsafgivelse kun kan ske i nærmere bestemt omfang og  

 kun til organisationer, der er oprettet ved gensidig overenskomst med andre  

 stater til fremme af mellemfolkelig retsorden og samarbejde.
De skærpede krav  

 til vedtagelse af lovforslag af denne art frembyder en vidtgående  

 garanti.«(*74) I § 2 i forslaget til lov om Danmarks tiltrædelse af De europæiske  

 Fællesskaber bestemmes det: »Beføjelser, som efter grundloven tilkommer  

 rigets myndigheder,  kan i det omfang, det er fastsat i de i § 4 nævnte  

 traktater m.v.,  udøves af De europæiske Fællesskabers  

 institutioner.«(*75) Omfanget af kompetenceoverladelsen er således  

 præciseret ved en henvisning til de eksisterende traktater om De europæiske  

 Fællesskaber.
Der er efter justitsministeriets opfattelse ingen tvivl om, at  

 det efter grundlovens § 20 er tilstrækkeligt, at omfanget af de beføjelser,  

 der overlades til Fælleskabernes institutioner, er nærmere bestemt i de  

 traktater, hvortil loven henviser.(*76) a.
Traktaterne tillægger  ikke  institutionerne  nogen generel  

 kompetence  til at udstede bindende retsakter.(*77) En institution kan  

 kun udstede en sådan retsakt, hvis den har udtrykkelig hjemmmel hertil i en  

 traktatbestemmelse.
Dette princip er klart fastslået bl.a. i  

 fællesmarkedstraktatens art. 4, der bestemmer, at »Hver institution  

 handler inden for rammerne af de beføjelser, som er tillagt den ved denne  

 traktat.« Det er givet, at disse »rammer« ikke er den  

 almindelige beskrivelse af Fællesmarkedets mål og virke, der findes i  

 fællesmarkedstraktatens art. 2 og 3,(*78) men alene de bestemmelser i de  

 følgende dele af traktaten, der fastsætter beføjelserne for den enkelte  

 institution.
Noget andet er, at art. 2 og 3 medfører en yderligere begrænsning af  

 institutionernes beføjelser.
Hvis det, der tilsigtes med en retsakt, ikke er  

 omfattet af Fællesskabets mål, vil denne retsakt være ugyldig, selv om den  

 for så vidt har hjemmel i en konkret bestemmelse i traktaten.
Der kan således  

 opstilles et dobbelt krav til alle retsakter, der udstedes af Fællesskabets  

 institutioner.
De skal have hjemmel i en konkret bestemmelse i traktaten, og  

 de skal ligge inden for traktatens formålsbestemmelser.
Som følge af det ubetingede krav om hjemmel i en konkret  

 traktatbestemmelse er Fællesskabernes institutioner i princippet underkastet  

 et strengere legalitetsprincip end det, der efter dansk ret gælder for  

 administrative myndigheders virksomhed: se herom foran i afsnit 1, punkt 3 a.  

 Dette må bl.a. ses på baggrund af, at traktaterne gør indgreb i  

 medlemsstaternes forfatningsretlige beføjelser.(*79) Hvilken reel betydning dette legalitetsprincip har, beror imidlertid på  

 udformningen af de traktatbestemmelser, der indeholder de enkelte beføjelser  

 for institutionerne, og på, hvor strengt princippet overholdes i praksis.
b.
En gennemgang af traktaternes specielle hjemmelsbestemmelser viser, at  

 de spørgsmål, som institutionerne kan tage op til bindende regulering, er  

 angivet pa en måde, som utvivlsomt opfylder de forudsætninger, der som foran  

 angivet må antage at ligge i udtrykket »i nærmere bestemt omfang«.
 Det er normalt også i de enkelte hjemmelsbestemmelser fastlagt, hvilken  

 institution der kan udstede retsakter, efter hvilken procedure retsakterne  

 skal vedtages, og hvilken form de skal have (Forordning, direktiv,  

 beslutning).
 Princippet om, at enhver retsakt skal have hjemmel i traktaterne, bliver i  

 praksis overholdt strengt inden for De europæiske Fællesskaber, og  

 overholdelsen påses af Domstolen, der som tidligere nævnt(*80) er kompetent  

 til at prøve lovligheden af Rådets og Kommissionens retsakter og erklære dem  

 for ugyldige, hvis den pågældende institution ikke har været kompetent til at  

 udstede dem.
c.
Der findes imidlertid i hver af de tre fællesskabstraktater en  

 bestemmelse, der er formuleret i mere generelle vendinger.
Det drejer sig om  

 fællesmarkedstraktatens art. 235, euratomtraktatens art. 203 og  

 EKSF-traktatens art. 95, stk. 1, der i det væsentlige har samme indhold.
 Fællesmarkedstraktatens art. 235 bestemmer:
»Såfremt en handling fra Fællesskabets side viser sig påkrævet for at  

 virkeliggøre et af Fællesskabets mål inden for fællesmarkedets rammer, og  

 denne Traktat ikke indeholder fornøden hjemmel hertil, udfærdiger Rådet på  

 forslag af Kommissionen og efter at have indhentet udtalelse fra Forsamlingen  

 med enstemmighed passende forskrifter herom.«(*81) Der er ingen tvivl om, at indsættelsen af art. 235 har haft til formål at  

 muliggøre en udfyldning af de huller, der måtte vise sig at være i traktaten  

 som følge af, at man ved traktattekstens udarbejdelse har overset et eller  

 andet praktisk problem i forbindelse med gennemførelsen af traktatens  

 formål.(*82) Art. 235 må netop ses på baggrund af det strengt gennemførte  

 legalitetsprincip inden for De europæiske Fællesskaber.
Den anvendelse, Rådet hidtil har gjort af art. 235, bekræfter, at  

 bestemmelsen har dette begrænsede formål.
Med hjemmel i bestemmelsen har  

 Rådet bl.a. truffet beslutning om at fremskynde gennemførelsen af toldunionen  

 og fastsat regler om toldværdi, oprindelse og transitvilkår for varer, der  

 indføres til det fælles marked, samt regler om den fælles strukturpolitik  

 inden for fiskerisektoren.
Det europæiske Parlament har tidligere ytret ønske om, at art. 235  

 anvendes i videre omfang, end det har været tilfældet.(*83) Når der ikke har  

 været sikker hjemmel for en retsakt i en af de specielle  

 hjemmelsbestemmelser, har Rådet imidlertid ofte foretrukket at benytte sig af  

 en særlig form for vedtagelser, der benævnes som »vedtagelser af de i  

 Rådet forsamlede regeringsrepræsentanter«.
Disse vedtagelser har ikke  

 hjemmel i fællesskabstraktaterne og må derfor i princippet behandles som  

 almindelige folkeretlige aftaler.
Dette medfører bl.a., at vedtagelserne ikke  

 omfattes af fællesskabsdomstolens kompetence - et forhold, som både  

 Kommissionen og Parlamentet finder uheldigt.
 Det kan ikke udelukkes, at Rådet i fremtiden vil vælge at benytte art. 235  

 i videre omfang end hidtil,(*84) men anvendelsen af artiklen forudsætter  

 enstemmighed i Rådet, og artiklen indeholder visse klare begrænsninger.
 Art. 235 kan kun anvendes, når følgende betingelser er opfyldt:
- den foreslåede handling skal være  påkrævet for at virkeliggøre et af  

 Fællesskabets mål, - handlingen skal ligge  inden for fællesmarkedets rammer, - traktaten må  ikke i forvejen  indeholde fornøden hjemmel hertil, - handlingen må  ikke stride mod traktatens øvrige bestemmelser.
Ved udtrykket »Fællesskabets  mål«  sigtes til de mål,  

 der er angivet i traktatens art. 2, smh. m. art. 3(*85),(*86) (EKSF  

 traktatens art. 85 indeholder en udtrykkelig henvisning til de tilsvarende  

 formålsbestemmelser i denne traktat). Ved fortolkningen af art. 2 kan der  

 naturligvis ikke ses bort fra, at bestemmelsen findes i en traktat om  

 oprettelse af et europæisk  økonomisk  fællesskab.
Det er således  

 givet, at udtrykket »snævrere forbindelser mellem de Stater, som det  

 forener« ikke kan omfatte f.eks. forsvarspolitiske forbindelser.
Målet kan endvidere kun virkeliggøres inden for Fællesmarkedets  

rammer.  Der sigtes herved til de områder for Fællesskabets virke,  

 der er opregnet i art. 3, og som fremgår af kapiteloverskrifterne i  

 traktatens anden, tredje og fjerde del.
Der er således tale om samme saglige  

 begrænsning som gælder for institutionernes øvrige virksomhed efter  

 traktaten.
Det vil f.eks. falde uden for Fællesmarkedets rammer at fastsætte  

 regler om indbyrdes tilnærmelse af medlemsstaternes ægteskabslovgivning.
Det foran anførte bekræftes af Rådets svar fra 1967 på et spørgsmål fra et  

 parlamentsmedlem.
Rådet udtalte, at art. 235 efter dets opfattelse ike kan  

 føre til nye forpligtelser for medlemsstaterne.(*87) Hvis det findes nødvendigt at foretage en udvidelse af fællesskabets  

 virksomhedsområde, eller hvis den påkrævede handling ville stride mod en af  

 traktatens øvrige bestemmelser, må traktaten ændres.
Efter art. 236 træder en sådan ændring først i kraft, når den er blevet  

 ratificeret af alle medlemsstaterne i overensstemmelse med deres  

 forfatningsmæssige bestemmelser.
Dette betyder bl.a., at en traktatændring,  

 der indebærer overladelse af yderligere beføjelser til at fastsætte  

 umiddelbart anvendelige regler, for Danmarks vedkommende vil nødvendiggøre en  

 ny lov, der skal vedtages i overensstemmelse med reglerne i grundlovens §  

 20.(*88) Efter justitsministeriets opfattelse kan der herefter ikke være tvivl om,  

 at bestemmelsen i art. 235 og de tilsvarende bestemmelser i de øvrige  

 traktater ikke går ud over den begrænsning, der ligger i grundlovens krav om,  

 at beføjelser kun må overlades i nærmere bestemt omfang.
3. Beføjelser kan alene overlades til  »mellemfolkelige  

 myndigheder, der er oprettet ved gensidig overenskomst med andre stater til  

 fremme af mellemfolkelig retsorden og samarbejde«.(*89) Det er givet, at Fællesskabernes institutioner er  

 »mellemfolkelige« i grundlovens forstand.
Institutionerne er  

 oprettet ved »gensidig overenskomst«.
Fællesskabsinstitutionernes  

 beføjelser er de samme i forhold til samtlige medlemsstater.
Der er ikke ved  

 traktaterne sket nogen vilkårlig diskrimination med hensyn til den  

 indflydelse, medlemsstaterne kan udøve inden for Fællesskaberne.
At Fællesskaberne er oprettet »til fremme af mellemfolkelig retsorden  

 og samarbejde« kan heller ikke give anledning til tvivl.
Der ligger ikke  

 i denne betingelse nogen forudsætning om, at organisationen skal være  

 verdensomspændende.
Som nævnt foran i afsnit III henviste  

 Forfatningskommissionen i sine bemærkninger til bestemmelsen netop til det  

 eneste dengang eksisterende fællesskab, Det europæiske Kul- og  

 Stålfællesskab, som et eksempel på en organisation, der ville være omfattet  

 af bestemmelsen.
4.a.
Fællesmarkedstraktaten fastsætter i artikel 240, at »denne  

 traktat er indgået for ubegrænset tid«.
Det samme gælder, for så vidt  

 angår traktaten om oprettelse af Det europæiske Atome nergi fællesskab, jfr.  

 denne traktats artikel 208, hvorimod traktaten om oprettelse af Det  

 europæiske Kul- og Stålfællesskab ifølge denne traktats artikel 97 er indgået  

 for en periode af 50 år fra tidspunktet for dens ikrafttræden.
 Ved at tiltræde De europæiske Fællesskaber påtager den danske stat sig  

 herefter principielt en folkeretlig forpligtelse til ikke ensidigt og  

 vilkårligt(*90) at opsige de nævnte traktater, for Kul- og  

 Stålfællesskabstraktatens vedkommende dog kun indtil udløbet af dennes  

 gyldighedsperiode.
I den offentlige debat har man på baggrund heraf rejst det spørgsmål, om  

grundlovens § 20 er anvendelig i forhold til traktater, der efter deres  

 eget indhold udelukker en senere ensidig opsigelse fra dansk side.  Man  

 har i denne forbindelse hævdet, at det i Forfatningskommissionens  

 bemærkninger til den tilsvarende bestemmelse i grundlovsforslagets § 20  

 forudsættes, at overladelse af beføjelser til en mellemfolkelig myndighed  

 skal kunne tilbagekaldes på folkeretligt gyldig måde.(*91) b.
Indledningsvis bemærkes, at en sådan indskrænkende fortolkning af  

 grundlovens § 20 principielt ville være uden betydning for, under hvilke  

 betingelser den danske regering statsretlig lovligt og med folkeretlig  

 gyldighed kan lade Danmark  indtræde  i De europæiske Fællesskaber.
 Som anført ovenfor i afsnit III, under punkt 2, må det antages, at dette  

 spørgsmål udtømmende reguleres af bestemmelsen i grundlovens § 19, stk. 1. Og  

 efter denne bestemmelse kræves det alene, at den danske regering forinden  

 indhenter folketingets samtykke, som vil kunne vedtages med almindeligt  

 flertal.
 Spørgsmålet om anvendeligheden af grundlovens § 20 er alene af betydning  

 for, på hvilken måde  opfyldelsen  af den danske stats forpligtelser i  

 forbindelse med en eventuel indtræden i De europæiske Fællesskaber kan søges  

 sikret.
c.
Ordlyden af grundlovens § 20 indeholder ingen holdepunkter for at det  

 skulle være en betingelse for anvendeligheden af denne bestemmelse, at den  

 traktat, om hvis opfyldelse der er tale, kun gælder for begrænset tid eller  

 dog ikke for ubegrænset tid.
En sådan betingelse synes heller ikke at kunne indfortolkes i bestemmelsen  

 ud fra sagens natur.
Tværtimod er forholdet vel det, at en tilslutning til  

 internationale ordninger af den type, som bestemmelsen tager sigte på, typisk  

 vil være bindende for de deltagende stater over en længere årrække.
Det er da  

 også utvivlsomt, at Forfatningskommissionen ikke har forudsat, at grundlovens  

 § 20 kun var anvendelig, hvis den pågældende traktat hjemlede ensidig  

 tilbagekaldelse  til enhrer tid.
Det er tværtimod i bemærkningerne til  

 kommissionsforslagets § 20 klart forudsat, at denne bestemmelse skulle kunne  

 finde anvendelse på en eventuel dansk tiltrædelse af Det europæiske Kul- og  

 Stålfællesskab,(*92) og traktaten herom er, som nævnt ovenfor under a,  

 indgået for en periode af 50 år fra tidspunktet for dens ikrafttræden.
Der kan derfor i det højeste rejses spørgsmål om, hvorvidt det er en  

 betingelse for anvendeligheden af grundlovens § 20, at den pågældende traktat  

 giver adgang til - eller dog ikke udelukker - en senere ensidig  

 tilbagekaldelse af de overladte beføjelser, i princippet uanset, hvor langt  

 ud i fremtiden tilbagekaldelsesadgangen indtræder.(*93) For en umiddelbar betragtning må det forekomme ejendommeligt, om en sådan  

 betingelse skulle kunne indfortolkes i grundlovens § 20. Hvis bestemmelsen er  

 anvendelig i forhold til traktater, der er indgået som uopsigelige for en  

 periode på 50, 75, 100 år osv., er det vanskeligt at begrunde, at det  

 forhold, at traktaten er indgået »for ubegrænset tid« skulle gøre  

 bestemmelsen uanvendelig.
 Under alle omstændigheder må antagelsen af en sådan indskrænkende  

 fortolkning forudsætte klare holdepunkter i forarbejderne til grundloven.
 Den passage i Forfatningskommissionens bemærkninger til den tilsvarende  

 bestemmelse i kommissionsforslagets § 20, hvortil der har været henvist i  

 denne forbindelse, har følgende ordlyd:
»Det bemærkes, at der i Kommissionen har været enighed om, at såfremt  

 en suverænitetsbeføjelse, som rigsdagen tidligere har overdraget til en  

 mellemfolkelig myndighed, ønskes taget tilbage, vil et lovforslag herom kunne  

 vedtages efter den almindelige regel ved simpelt flertal.«(*94) Efter justitsministeriets opfattelse indeholder denne udtalelse ingen  

 forudsætning om, at en tilbagekaldelse af overladte beføjelser statsretligt  

 kun kan finde sted, hvis dette er i overensstemmelse med den pågældende  

 traktats bestemmelse.
En sådan forudsætning ville være så klart i strid med  

 det grundlææggende statsretlige princip om, at den danske lovgivningsmagts  

 handlefrihed ikke er begrænset af hensyn til opfyldelsen af indgåede  

 traktatmæssige forpligtelser, at der måtte kræves helt sikre holdepunkter  

 for, at det kunne antages, at det havde været Forfatningskommissionens  

 hensigt at fravige dette princip på det foreliggende område.
 Der er imidlertid hverken i den citerede udtalelses formulering eller i  

 den sammenhæng, hvori den forekommer, holdepunkter for at betvivle, at  

 Forfatningskommissionen er gået ud fra, at også en lov, der er gennemført  

 under iagttagelse af reglerne i grundlovens § 20, i overensstemmelse med  

 almindelige statsretlige principper statsretligt gyldigt vil kunne ophæves  

 til enhver tid, uanset om ophævelsen udgør et traktatbrud.
 Den citerede udtalelse må ses på baggrund af, at det efter almindelige  

 regler kunne give anledning til tvivl, hvilken statsretlig fremgangsmåde der  

 skulle anvendes ved ophævelsen af en § 20-lov.
 Forskellige fremgangsmåder kunne her komme i betragtning.
En egentlig grundlovsbestemmelse kan kun ophæves under iagttagelse af  

 reglerne i grundlovens § 88. Det ville imidlertid være mindre vel stemmende  

 med baggrunden for gennemførelsen af bestemmelsen i grundlovens § 20 ønsket  

 om at overflødiggøre den grundlovsændring, der ellers ville være nødvendig  

 for at tilvejebringe hjemmel for overførelse af beføjelser til  

 mellemfolkelige myndigheder - at antage, at en § 20-lov kun skulle kunne  

 ophæves på samme måde som egentlige grundlovsbestemmelser.
I realiteten måtte  

 spørgsmålet derfor være, om en § 20-lov statsretligt gyldigt kunne ophæves  

 ved almindelig lov, eller kun ved en lov, der gennemførtes på samme måde som  

 den oprindelige lov (dvs. under iagttagelse af reglerne i grundlovens § 20,  

 stk. 2).(*95) Efter justitsministeriets opfattelse må det anses for utvivlsomt, at  

 udtalelsen i Forfatningskommissionens betænkning alene tilsigter at afklare  

 dette statsretlige spørgsmål.
 I den statsretlige litteratur er der da også enighed(*96) om, at en lov,  

 der er gennemført efter reglerne i grundlovens § 20, til enhver tid  

 statsretligt gyldigt kan ophæves ved gennemførelse af en almindelig lov, til  

 hvis vedtagelse der på sædvanlig måde kun kræves almindeligt flertal, og at  

 det ikke er en forudsætning herfor, at ophævelsen også er folkeretmæssig.
d.
På baggrund af det anførte er det efter justitsministeriets opfattelse  

 utvivlsomt, at anvendeligheden af bestemmelsen i grundlovens § 20 ikke er  

 betinget af, at den pågældende traktat giver adgang til - eller dog ikke  

 udelukker - en senere ensidig tilbagekaldelse fra dansk side af overladelsen  

 af beføjelser til vedkommende mellemfolkelige myndighed.
AFSNIT V Danmarks almindelige forpligtelser som medlem af De europæiske  

 Fællesskaber Ved gennemgangen i afsnit IV er det påvist, at forslaget til lov om  

 Danmarks tiltrædelse af De europæiske Fællesskaber må anses for at opfylde de  

 betingelser, som grundlovens § 20 fastsætter for at overlade beføjelser til  

 mellemfolkelige myndigheder.
Såfremt forslaget vedtages af folketinget og  

 ikke bortfalder som følge af resultatet af den folkeafstemning om forslaget,  

 der skal finde sted den 2. oktober 1972, og det herefter stadfæstes og  

 kundgøres i overensstemmelse med grundlovens almindelige regler herom, vil  

 tiltrædelsesloven derfor være gyldig efter dansk ret.
Der kan imidlertid være grund til at undersøge, om Danmark som medlem af  

 De europæiske Fællesskaber påtager sig forpligtelser, der går ud over, hvad  

 det uden en grundlovsændring er muligt at opfylde dels i medfør af  

 tiltrædelsesloven, dels i kraft af de almindelige regler om opfyldelse af  

 traktatmæssige forpligtelser, som er gennemgået i afsnit I.
Hvis dette viser  

 sig at være tilfældet, vil det ganske vist ikke berøre tiltrædelseslovens  

 gyldighed, men det kan medføre en pligt for regeringen til at søge grundloven  

 ændret på en sådan måde, at der skabes sikkerhed eller i hvert fald mulighed  

 for opfyldelse af de pågældende forpligtelser.(*97) De spørgsmål, der i denne forbindelse har været særligt fremhævet i den  

 offentlige debat om Danmarks tiltrædelse, er forholdet mellem den umiddelbart  

 anvendelige fællesskabsret og senere dansk lovgivning (princippet om  

 fælleskabsrettens såkaldte »forrang«), forholdet mellem  

 fællesskabsretten og de materielle grundlovsbestemmelser (specielt  

 betemmelserne om frihedsrettighederne) samt fællesmarkedstraktatens  

 ubegrænsede varighed.
Disse tre spørgsmål vil blive gennemgået nedenfor under  

 punkt 2, 3 og 4. Forinden vil forpligtelsen til umiddelbar anvendelse af  

 visse fællesskabsregler, der er forudsætningen for, at disse spørgsmål  

 overhovedet kan opstå, blive undersøgt under punkt 1.
1. Forpligtelsen til umiddelbar anvendelse af visse  

 fællesskabsregler a.  Forpligtelsens indhold og muligheden for at opfylde den efter  

 gældende dansk ret Som medlem af De Europæiske Fællesskaber påtager Danmark sig en  

 forpligtelse til at indrette sin retsorden på en sådan måde, at visse  

 fællesskabsregler anvendes umiddelbart af danske domstole og administrative  

 myndigheder.
Denne forpligtelse følger af fællesmarkedstraktatens art. 177 og  

 art. 189 og tilsvarende bestemmelser i de øvrige traktatet sammenholdt med  

 fælleskabsdomstolens praksis.
At en fællesskabsregel er umiddelbart anvendelig, vil sige, at den i sig  

 selv skaber pligter eller rettigheder for den enkelte borger eller virksomhed  

 i medlemsstaten.
Fællesskabsreglen skal i den skikkelse, den har, anvendes af  

 medlemsstaternes administrative myndigheder og domstole.
Som anført i afsnit I, punkt 4 b er det fast antaget i dansk ret, at en  

 gyldigt indgået traktat ikke uden videre kan anvendes af dansk domstole og  

 administrative myndigheder på lige fod med, endsige forud for, en sædvanlig  

 dansk lov.
En traktatbestemmelse kan ikke erstatte en manglende hjemmel i  

 gældende intern dansk ret i tilfælde, hvor en sådan hjemmel kræves for de  

 danske myndigheders virksomhed, og en traktatbestemmelse kan ikke fortrænge  

 en udtrykkelig intern retsregel, som den måtte stride imod.
 Der må således gennem en ændring af gældende dansk ret skabes en hjemmel  

 for den umiddelbare anvendelse i Danmark af de her omtalte fællesskabsregler,  

 der er nævnt nedenfor under b.
b.  Hvilke fællesskabsregler omfatter forpligtelsen? Umiddelbart anvendelige er først og fremmest de fællesskabsakter, der  

 kaldes  »forordninger«,  og som fællesmarkedstraktatens art.  

 189 beskriver således: »En forordning er almengyldig.
Den er bindende i  

 alle enkeltheder og gælder umiddelbart i hver medlemsstat«.(*98) De fællesskabsakter, der kaldes  »beslutninger«,  

  beskrives som bindende i alle enkeltheder for dem, de angiver at være rettet  

 til.
Beslutninger er derfor også umiddelbart anvendelige, når de er rettet  

 til enkelte borgere eller virksomheder i medlemsstaterne.
De fleste  

 beslutninger rettes imidlertid til medlemsstaterne selv.
Der er også visse  bestemmelser i selve traktaterne,  der er  

 umiddelbart anvendelige.
Det drejer sig først og fremmest om bestemmelser,  

 der regulerer forholdet mellem de enkelte virksomheder indbyrdes (især  

 forbudet mod konkurrencebegrænsende aftaler og mod misbrug af en  

 monopolstilling).(*99) Også bestemmelser, der pålægger medlemsstaterne  

 forpligtelser, kan dog medføre umiddelbare rettigheder for borgerne, men kun  

 på betingelse af, at bestemmelsen ifølge sin karakter er egnet til at skabe  

 retsvirkninger mellem medlemsstaterne og borgerne.
Dette er tilfældet,  

 såfremt bestemmelsen indeholder en klar og ubetinget forpligtelse for  

 medlemsstaten, som hverken med hensyn til sin gennemførelse eller med hensyn  

 til sine virkninger forudsætter en indgriben fra Fællesskabernes  

 institutioner, og som ikke overlader noget skøn til medlemsstaten med hensyn  

 til gennemførelsen.(*100) Domstolen har endelig i enkelte afgørelser fastslået, at  

bestemmelser  i særlige tilfælde kan være umiddelbart  

 anvendelige.(*101) I de trufne afgørelser synes Domstolen at anlægge samme  

 retningslinjer, som den har benyttet ved afgørelsen af, om  

 traktatbestemmelser, der pålægger medlemsstaterne forpligtelser, er  

 umiddelbart anvendelige.
Direktiver og beslutninger rettet til  

 medlemsstaterne vil derfor i det højeste kunne give borgere umiddelbare  

 rettigheder.
De kan aldrig medføre umiddelbare pligter for borgerne.
c.  Danmarks opfyldelse af forpligtelsen For så vidt angår de umiddelbart anvendelige regler i  

 fællesskabstraktaterne og i de retsakter, der er vedtaget inden Danmarks  

 eventuelle tiltrædelse af Fællesskaberne, kan forpligtelsen - som ved  

 tilsvarende bestemmelser i andre traktater(*102) - opfyldes gennem en  

 almindelig lovbestemmelse, der under et sætter disse fællesskabsregler i  

 kraft i Danmark.
Bestemmelsen herom findes i § 3 i forslaget til lov om  

 Danmarks tiltrædelse af de europæiske Fællesskaber.
 »§ 3. Bestemmelserne i de i § 4 nævnte traktater m.v. sættes i kraft  

 i Danmark i det omfang, de efter fællesskabsretten er umiddelbart anvendelige  

 i Danmark.
Stk. 2. Det samme gælder de retsakter, der er vedtaget af Fællesskabernes  

 institutioner inden Danmarks tiltrædelse af Fællesskaberne og offentliggjort  

 i De europæiske Fællesskabers Tidende.« Ved § 3 overlades der ingen beføjelser til Fællesskabernes institutioner,  

 og denne bestemmelse giver derfor ikke isoleret betragtet anledning til at  

 anvende fremgangsmåden i grundlovens § 20.
En almindelig lovbestemmelse ville derimod ikke skabe tilstrækkelig  

 hjemmel til umiddelbar anvendelse af fremtidige fællesskabsakter.  

 Fastsættelse af pligter og rettigheder for den enkelte danske borger eller  

 virksomhed er en beføjelse, der efter grundloven »tilkommer rigets  

 myndigheder«, og en bestemmelse, der på forhånd gør fremtidige  

 fællesskabsakter umiddelbart anvendelige i Danmark, indebærer derfor en  

 overladelse af beføjelser til Fællesskabernes myndigheder, der kun kan ske  

 under iagttagelse af bestemmelserne i grundlovens § 20. Denne overladelse  

 sker ved § 2(*103) i forslaget til tiltrædelsesloven.
Det er denne  

 bestemmelse i forslaget, der gør det nødvendigt at iagttage reglerne i  

 grundlovens § 20, og det er samtidig denne bestemmelse, der skaber hjemmel  

 for den umiddelbare anvendelse i Danmark af fremtidige fællesskabsakter.
 Det kan herefter fastslås, at tiltrædelsesloven vil medføre ikke blot en  

 mulighed, men også en pligt for danske administrative myndigheder og danske  

 domstole til umiddelbar anvendelse af de fællesskabsregler, som efter  

 fællesskabsretten er umiddelbart anvendelige i medlemsstaterne.
2.  Forholdet mellem umiddelbart anvendelig fællesskabsret og dansk  

 lorgirning (spørgsmålet om foellesskabsrettens »forrang«) a.  Fællesskabsret, der ikke er umiddelbart anvendelig, skaber alene  

 rettigheder  eller pligter for medlemsstaterne.
Hvis en medlemsstat  

 udsteder regler i strid med sådane fællesskabsregler, er der ingen tvivl om,  

 at de nationale retsanvendende myndigheder skal anvende den nationale regel.  

 Kommissionen eller en af de andre medlemsstater vil som nævnt i afsnit II  

 kunne indbringe den pagældende medlemsstat for fællesskabsdomstolen, som i  

 sin afgørelse kan konstatere, at medlemsstaten ikke har overholdt sine  

 forpligtelser, jfr. herved fællesmarkedstraktatens art. 169 og 170. Den  

 pågældende medlemsstat er som nævnt forpligtet til at rette sig efter  

 fællesskabsdomstolens afgørelse.
Skulle den imidlertid mod forventning ikke  

 gøre dette, indeholder traktaterne ikke regler om tvangsmæssig gennemførelse  

 af afgørelsen.
Umiddelbart anvendelig fællesskabsret  skaber som nævnt foran  

 under punkt I direkte rettigheder og pligter for borgerne og virksomhederne i  

 medlemsstaterne og skal anvendes af de nationale myndigheder.
De nationale  

 myndigheder kan derfor komme ud for at skulle benytte umiddelbart anvendelige  

 fællesskabsregler og national lovgivning i samme sag.
Hvis en medlemsstat  

 gennemfører lovregler, der strider mod umiddelbart anvendelige  

 fællesskabsregler, opstår der en konflikt mellem disse regler, som må 1øses  

 af de nationale myndigheder, der skal anvende reglerne i en konkret sag.
Der er enighed om, at en fællesskabsregel, der er vedtaget  efter  

  den nationale regel, vil fortrænge denne i overensstemmelse med den  

 almindelige fortolkningsregel, hvorefter nyere lovgivning fortrænger  

 ældre.(*104) En egentlig konflikt opstår kun, når den  nationale lovregel  

 er nyere end fællesskabsreglen. (*105) Af redegørelsen i afsnit II punkt 3 om fællesskabsdomstolens kompetence  

 fremgår det, at den konkrete konflikt mellem en umiddelbart anvendelig  

 fællesskabsregel og en national retsregel kun kan opstå på det nationale  

 plan, og at den  kun kan løses af en national domstol.  Det er  

 fællesskabsdomstolens opgave at fortolke traktaterne og tage stilling til  

 gyldigheden og fortolkningen af retsakter fra Fællesskabernes institutioner.  

 Derimod har fællesskabsdomstolen ingen beføjelse til at erklære en national  

 lov for ugyldig.
Det er således altid den nationale domstol, der afgør, om og  

 hvorledes den nationale lov skal anvendes i den foreliggende sag.
Dette  

 gælder, selv om det efter den fortolkning, som fællesskabsdomstolen har givet  

 af fællesskabsretten, måtte være utvivlsomt, at den nationale lov strider mod  

 fællesskabsretten.
b.
Fællesskabsdomtolen har imidlertid i sager, der har været forelagt af  

 en national domstol efter fællesmarkedstraktatens art. 177, haft lejlighed  

 til at udtale sig om, hvorledes konflikten mellem umiddelbart anvendelige  

 fællesskabsregler og nationale lovbestemmelser skal løses efter  

 fællesskabsretten.
Den har i disse sager fastslået  »princippet om  

 fællesskabsrettens forrang«, dvs. at den umiddelbart anvendelige fællesskabsret skal anvendes i enhver  

 medlemsstat, selv om der findes national lovgivning i strid med  

 fællesskabsretten.
Princippet blev første gang fastslået i Domstolens  

 afgørelse i sagen »Costa mod ENEL«.(*106) Sagens baggrund var den, at en italiensk advokat, Costa, nægtede at betale  

 en el-afgift til det nationale italienske el-selskab, ENEL.
Under en sag  

 anlagt ved italiensk domstol om betaling af beløbet, hævdede Costa bl.a., at  

 den italienske lov af 6. september 1962 om nationalisering af al produktion  

 og distribution af elektricitet i Italien, som dannede grundlag for  

 oprettelsen af det nationale elselskab, var i strid med nogle bestemmelser i  

 fællesmarkedstraktaten.
Den italienske domstol forelagde i medfør af  

 fællesmarkedstraktatens art. 177 fællesskabsdomstolen spørgsmålet, om de  

 påberåbte traktatbestemmelser var umiddelbart anvendelige i den forstand, at  

 de tillagde den enkelte borger rettigheder, der skulle tages i betragtning af  

 de nationale domstole.
Den italienske regering påstod sagen afvist fra fællesskabsdomstolen,  

 bl.a. med den begrundelse, at en national domstol ikke kan benytte sig af  

 fremgangsmåden i art. 177, når den for at afgøre sagen ikke skal anvende en  

 traktatbestemmelse, men alene en national lov.
Fællesskabsdomstolen afviste  

 den italienske regerings påstand med følgende begrundelse: »Den  

 italienske regering påstår, at fredsdommerens begæring er »absolut  

 utilladelig«, da den nationale domstol, som er forpligtet til at anvende  

 national ret, ikke kan benytte sig af art. 177.
 I modsætning til sædvanlige internationale traktater har EØF-traktaten  

 skabt sin egen retsorden, som blev integreret i medlemsstaternes retssystem,  

 da traktaten trådte i kraft, og som er bindende for deres domstole.
 Ved at skabe et fællesskab af ubegrænset varighed med egne institutioner  

 og egen retspersonlighed og retsevne, med evne til at repræsentere  

 medlemsstaterne i internationale forhold og især med virkelige beføjelser,  

 der følger af en begrænsning af kompetencen for eller en overførelse af  

 funktioner fra staterne til fællesskabet, har medlemsstaterne, om end kun på  

 begrænsede områder, indskrænket deres suveræne rettigheder og skabt en  

 samling af retsregler, der gælder såvel deres borgere som dem selv.
 Integrationen i hver enkelt medlemsstats ret af bestemmelser, der har  

 deres oprindelse i Fællesskaberne, og traktatens bestemmelser og ånd i  

 almindelighed, har som modstykke, at det er umuligt for staterne over for en  

 retsorden, der er accepteret af dem på basis af gensidighed, at give  

 fortrinnet til en ensidig og efterfølgende retsakt, som er i strid dermed.
 Virkningen af fællesskabsret kan i realiteten ikke variere fra den ene  

 stat til den anden til fordel for efterfølgende interne love uden at bringe  

 virkeliggørelsen af traktatens mål som fastsat i art. 5 (2) i fare eller give  

 anledning til en forskelsbehandling, der er forbudt i art. 7.
 De forpligtelser, man har påtaget sig i traktaten om fællesskabets  

 oprettelse, ville ikke være ubetingede, men alene eventuelle, hvis de kunne  

 påvirkes af de underskrivende staters fremtidige love.
Nar retten til at lovgive ensidigt er tillagt medlemsstaterne, er det i  

 medfør af en præcis og speciel bestemmelse (se f.eks. art.
IS, 93 (3) og  

 223-225).
 I øvrigt er anmodninger fra medlemsstaterne om undtagelser undergivet  

 godkendelsesprocedurer (se f.eks. art. 8 (4), 17 (4), 25, 26, 93 (2, 3) og  

 226), som ville være uden mening, hvis medlemsstaterne havde mulighed for at  

 unddrage sig forpligtelser ved hjælp af en almindelig lov.
Fællesskabsrettens forrang bekræftes af art. 189, som bestemmer, at  

 forordninger er »bindende« og »gælder umiddelbart i hver  

 medlemsstat«.
En sådan bestemmelse som ikke er undergivet noget  

 forbehold, ville være uden betydning, hvis en medlemsstat ensidigt kunne  

 ophæve virkningerne ved hjælp af en lov, der kunne påberåbes mod  

 fællesskabsreglerne.
 Det følger af alle disse betragtninger, at de retsregler, der er skabt af  

 traktaten, som hidrørende fra en selvstændig retskilde, på grund af deres  

 særegne, selvstændige beskaffenhed ikke kunne blive retsligt modsagt af nogen  

 som helst national regel uden at miste deres fællesskabskarakter, og uden at  

 det retlige grundlag for selve Fællesskabet blev undergravet.
 Den overladelse, der er foretaget af medlemsstaterne fra deres egen  

 retsorden til fordel for fællesskabsordenen af rettigheder og pligter  

 svarende til traktatens bestemmelser, medfører altså en endelig begrænsning  

 af deres suveræne rettigheder, mod hvilken en efterfølgende ensidig retsakt,  

 der er i strid med fællesskabsbegrebet, ikke kan gøres gældende.
Som følge heraf må art. 177 anvendes uanset enhver national lov i de  

 sager, hvor der rejses et spørgsmål om fortolkning af traktaten.' c.
Spørgsmålet om, hvorvidt Danmark uden en grundlovsændring kan opfylde  

 de forpligtelser, der følger af Fællesskabsdomstolens praksis på dette  

 område, har været indgående debatteret i den juridiske faglitteratur.(*107) Efter justitsministeriets opfattelse bør spørgsmålet bedømmes med  

 udgangspunkt i de synspunkter, der er anført i afsnit I.
I det følgende vil  

 der så vidt muligt blive anvendt samme systematik som i dette afsnit.
1 grader.  Forpligtelsernes indhold Efter afgørelsen i Costa-ENEL sagen kan der ikke være tvivl om  

 fællesskabsdomstolens stilling.
Anvendelsen af umiddelbart anvendelig  

 fællesskabsret må ikke hindres af modstridende national lovgivning.  

 Domstolens begrundelse for dette resultat er også ganske klar.
Fællesskaberne  

 vil ikke kunne fungere i overensstemmelse med traktatens formål og ånd, hvis  

 de umiddelbart anvendelige fællesskabsregler ikke anvendes i samtlige  

 medlemsstater.
Selve begrebet »umiddelbart anvendelig  

 fællesskabsret« ville blive uden betydning, hvis sådanne  

 fællesskabsregler kunne tilsidesættes af en ensidig lovgivningsmagt fra en  

 medlemsstats side.
 Princippet om, at en national lov ikke kan tilsidesætte en  

 fællesskabsregel, er således efter Domstolens opfattelse en nødvendig følge  

 af fællesskabsinstitutionernes anvendelse af de beføjelser, som grundlovens §  

 20 giver den danske lovgiver mulighed for at overlade til disse  

 institutioner.
I sin afgørelse forudsætter Domstolen klart, at der påhviler  

lovgivningsmagten  i medlemsstaterne en forpligtelse til ikke at  

 hindre anvendelsen af umiddelbart anvendelige fællesskabsregler ved  

 gennemførelse af senere national lovgivning, der strider mod  

 fællesskabsreglerne.
Som det fremgår af fremstilligen i redegørelsens afsnit  

 I, side 25, er denne forpligtelse ikke speciel for De europæiske  

 Fællesskaber.
En sådan  undladelsespligt stiftes ved indgåelsen af enhver traktatmæssig forpligtelse til at  

 gennemføre eller opretholde en bestemt lovgivningstilstand.
Domstolens afgørelse forudsætter også en  forpligtelse for de  

 retsanvendende myndigheder  i medlemsstaterne til at anvende umiddelbart  

 anvendelig fællesskabsret, selv om der måtte være gennemført en senere intern  

 lov, der strider mod vedkommende fællesskabsregel.(*108) Hvis en dansk  

 domstol i et sådant tilfælde tilsidesætter fællesskabsreglen, begår den  

 danske stat som sådan brud på sin forpligtelse over for Fællesskaberne.  

 Kommissionen eller en anden medlemsstat vil kunne indklage Danmark for  

 fællesskabsdomstolen, der kan fastslå, at et sådant traktatbrud har fundet  

 sted.
Den dom, som den danske domstol har afsagt, kan imidlertid hverken  

 erklæres for ugyldig eller ændres af fællesskabsdomstolen.(*109),(*110) 2 grader.  I hvilket omfang er opfyldelsen af forpligtelserne siEret i  

 dansk ret? a grader.  Utilsigtet brud på forpligtelsen til ikke at lovgive i strid  

 med fællesskabsretten Det fremgår af de sager om modstrid mellem nationale love og umiddelbart  

 anvendelig fællesskabsret, som hidtil har foreligget til bedømmelse for de  

 nuværende medlemsstaters domstole, at problemet typisk opstår i tilfælde,  

 hvor gennemførelsen af den nationale lov ikke kan tages som udtryk for et  

 bevidst brud med fællesskabsretten fra lovgivningsmagtens side.
Modstriden  

 kan skyldes, at man ved gennemførelsen af den nationale lov slet ikke har  

 været opmærksom på, at der kunne være nogen forbindelse mellem loven og en  

 umiddelbart anvendelig fællesskabsregel.
Grunden kan også være den, at den  

 nationale lovgivningsmagt har anlagt en fortolkning af fællesskabsreglen, som  

 senere viser sig at være forkert.
Endelig kan det tænkes, at man ved lovens  

 gennemførelse vel har været opmærksom på, at loven måske kunne hævdes at være  

 i strid med en umiddelbart anvendelig fællesskabsregel, men har ventet, at  

 hverken Kommissionen, nogen anden medlemsstat eller nogen enkelt virksomhed  

 eller borger ville påbneråbe sig fællesskabsreglen over for den vedtagne lov.
Som anført i afsnit I må det antages, at dansk ret indeholder  

 tilstrækkelige muligheder for i praksis at eliminere risikoen for utilsigtede  

 traktatbrud gennem de danske retsanvendende myndigheders benyttelse af de  

 fortolkningsprincipper, der ligger bag udtrykkene  

 »fortolkningsreglen« og »formodningsreglen«.
Disse  

 principper, som i afsnit I har relation til sædvanlige traktatmæssige  

 bestemmelser, synes med endnu større styrke at kunne gøres gældende i forhold  

 til umiddelbart anvendelige fællesskabsbestemmelser.
 I det omfang sådanne bestemmelser er vedtaget efter Danmarks tiltrædelse,  

 bygger de på lovgivningsmagtens overladelse af beføjelser i henhold til  

 grundlovens § 20. Så længe der ikke samtidig med vedtagelsen af den  

 pågældende danske lov er sket en utvetydig tilbagekaldelse af de overladte  

 beføjelser på vedkommende område, må der være en meget klar formodning for,  

 at det ikke har været lovgivningsmagtens hensigt, at loven skulle anvendes i  

 det omfang det måtte blive bindende fastslået, at den er i strid med  

 umiddelbart anvendelig fællesskabsret.
Den umiddelbare anvendelse i dansk ret af visse traktatbestemmelser og af  

 bestemmelserne i de allerede gældende forordninger bygger ikke på  

 suverænitetsoverladelsen i henhold til § 20. For deres vedkommende styrkes  

 imidlertid den almindelige formodning for lovgivningens overensstemmelse med  

 Danmarks traktatmæssige forpligtelser af andre forhold.
Den danske  

 lovgivningsmagt har på tidspunktet for Danmarks tiltrædelse ikke alene haft  

 kendskab til disse reglers indhold, men også til det forhold, at reglerne i  

 De europæiske Fællesskaber i en vist omfang - i modsætning til reglerne i de  

 fleste andre traktater - er umiddelbart anvendelige, og lovgivningsmagten har  

 udtrykkeligt accepteret dette forhold gennem vedtagelse af § 3 i forslaget  

 til lov om Danmarks tiltrædelse af De europæiske Fællesskaber.  

 Lovgivningsmagten har endvidere haft kendskab til de konsekvenser for  

 forholdet mellem national ret og fællesskabsret, som fællesskabsdomstolen  

 drager af fællesskabsreglernes umiddelbare anvendelighed.
På denne baggrund  

 må de danske retsanvendende myndigheder kunne lægge til grund, at det ikke  

 har været lovgivernes hensigt, at loven skulle anvendes i strid med en  

 umiddelbart anvendelig fællesskabsregel fra tiden før Danmarks tiltrædelse,  

 medmindre en sådan hensigt fremgår klart af loven eller dens forarbejder.
 I de typiske tilfælde, som hidtil har foreligget til pådømmelse ved de  

 nuværende medlemslandes domstole, ville således også danske domstole kunne  

 opfylde forpligtelsen til at anvende fællesskabsreglerne uden at komme i  

 strid med det legalitetsprincip, der som nævnt i afsnit I, punkt 3 b, gælder  

 for de danske domstoles virksomhed.
b. grader  Bevidst brud på forpligtelsen Som anført i afsnit I er opfyldelsen af lovgivningsmagtens pligt til at  

 undlade at lovgive i strid med en traktatmæssig forpligtelse ikke sikret i  

 gældende dansk ret.
Det fremgår endvidere af afsnit I, punkt 6 c og punkt 4  

 b, at de retsanvendende myndigheder efter gældende dansk ret ikke har  

 mulighed for at afværge det bevidst fremkaldte traktatbrud(*111) ved en  

 tilsidesættelse af den »traktatstridige« danske lovbestemmelse.
I  

 afsnit I er der imidlertid set bort fra den bestemmelse i grundloven, der  

 bringes i anvendelse for første gang i forbindelse med en eventuel dansk  

 tiltrædelse af De europæiske Fællesskaber.
Det synes naturligt at forstå grundlovens § 20 således, at  

 lovgivningsmagten ved at overlade en mellemfolkelig myndighed beføjelser til  

 i nærmere bestemt omfang at fastsætte regler, der bliver umiddelbart  

 anvendelige i Danmark, samtidig giver afkald på selv at fastsætte sådanne  

 regler på de pågældende områder, i hvert fald i det omfang den  

 mellemfolkelige myndighed gør brug af de overladte beføjelser.
At  

 lovgivningsmagten som anført ovenfor i afsnit IV under punkt 4 har adgang til  

 med statsretlig gyldighed at tilbagekalde de overladte beføjelser ved en  

 almindelig lov, er efter justitsministeriets opfattelse ikke uden videre  

 ensbetydende med, at foretage en sådan utvetydig tilbagekaldelse af  

 beføjelsen på det pågældende område, med statsretlig gyldighed kan gennemføre  

 en lov, der strider mod en fælleskabsregel af den angivne karakter.
Det  

 angivne synspunkt er efter justitsministeriets opfattelse ikke nødvendigvis  

 begrænset til de forordninger m.v., som vedtages efter Danmarks tilslutning.  

 Det kan også gøres gældende, at der foreligger en kompetencefraskrivelse på  

 de områder, hvor fællesskabsinstitutionerne gennem deres tidligere retsakter  

 allerede har vist at de gør brug af deres beføjelser.
Det samme kan anføres i  

 forhold til de traktatbestemmelser, som efter Domstolens praksis må anses for  

 umiddelbart anvendelige.
I det omfang disse synspunkter accepteres af de danske domstole i en  

 eventuel sag, efter at Danmark måtte være blevet medlem af fællesskaberne,  

 vil den anfægtede danske lovbestemmelse kunne tilsidesættes som  

 grundlovsstridig, og fællesskabsreglen derved få ubetinget forrang.
Herved  

 ville lovgivningsmagten blive tvunget til at foretage en utvetydig  

 tilbagekaldelse af den pågældende beføjelse, hvis man ønskede at lovgive i  

 strid med fællesskabsreglen.
 Synspunkter af denne art ville være i overensstemmelse med tendenser, der  

 synes at aftegne sig i visse af de nuværende medlemsstaters  

 retspraksis.(*112) Det er dog klart, at der på nuværende tidspunkt ikke kan  

 siges noget sikkert om, i hvilket omfang danske domstole i påkommende  

 tilfælde vil acceptere disse synspunkter.
Dette er imidlertid heller ikke nødvendigt for at fastslå, at der efter  

 gældende ret består tilstrækkelige muligheder for 1øbende at opfylde Danmarks  

 forpligtelser over for Fællesskaberne.
Den danske forpligtelse på dette  

 område vil være fuldt ud opfyldt, så længe den danske lovgivningsmagt  

 undlader bevidst at lovgive i strid med umiddelbart anvendelig fællesskabsret  

 og så længe konsekvenserne af en utilsigtet modstrid afværges enten gennem  

 ændring eller ophævelse af den pågældende lovbestemmelse eller gennem de  

 retsanvendende myndigheders fortolkning af den.
3 grader.  Bør forpligtelsernes opfyldelse sikres yderligere? Såfremt det allerede af grundlovens § 20 kan udledes, at gennemførelse af  

 lovgivning, der strider mod umiddelbart anvendelig fællesskabsret, vi være i  

 strid med grundloven, medmindre der samtidig sker en utvetydig  

 tilbagekaldelse af den beføjelse, som er overladt fællesskabsinstitutionerne  

 på det pågældende område, vil en yderligere sikring naturligvis være  

 overflødig.
Som anført ovenfor under 2 grader er det imidlertid ikke på  

 nuværende tidspunkt muligt at sige noget sikkert om, i hvilket omfang denne  

 fortolkning af § 20 vil blive accepteret af de danske domstole.
I det omfang  

 dette ikke sker, vil en fuldstændig sikring af forpligtelsernes opfyldelse  

 kun kunne ske ved et tillæg til eller en ændring af grundloven.
Blandt de nuværende medlemsstater(*113) har hidtil kun Holland indføjet en  

 regel om den umiddelbart anvendelige fællesskabsrets - og alle andre  

 umiddelbart anvendelige traktatbestemmelsers - ubetingede forrang for  

 national lovgivning.
Den tilsvarende bestemmelse i den franske forfatning er  

 betinget af gensidighed - en betingelse, der efter fællesskabsdomstolens  

 opfattelse næppe kan stilles for opfyldelse af en medlemsstats forpligtelser  

 - og der er ikke enighed mellem de to øverste franske domstole om  

 bestemmelsens anvendelse i forhold til fællesskabsretten.
I Belgien og  

 Luxembourg er princippet om fællesskabsrettens forrang ikke udtrykkeligt  

 sikret i forfatningen, men derimod anerkendt i retspraksis.
I Tyskland er  

 princippet ikke sikret i forfatningen, og tyske domstole har - så vidt vides  

 - ikke haft lejlighed til på utvetydig måde at tage stilling til spørgsmålet.  

 I Italien er princippet hverken sikret i forfatningen eller accepteret i  

 retspraksis.
I ingen af de tre øvrige ansøgerlande vil der i forbindelse med  

 tiltrædelsen ske nogen udtrykkelig forfatningsmæssig sikring af princippet.
a grader.
Der kan ikke af fællesskabsdomstolens afgørelser udledes noget  

 krav om, at fællesskabsrettens forrang skal sikres gennem bestemmelser i  

 medlemsstaternes grundlove.
Generaladvokat Lagrange gav i sit indlæg i sagen  

 Costa - ENEL udtryk for, at der kunne stilles et sådant krav, såfremt de  

 nationale domstole ikke efter den gældende grundlov fuldt ud kunne følge  

 princippet om fællesskabsrettens forrang.
Domstolen gik imidlertid ikke ind  

 for generaladvokatens synspunkter.(*114) Dette manglende krav om en national grundlovssikring af princippet er  

 ganske naturligt ud fra fællesskabsdomstolens argumentation.
Princippet om  

 visse fællesskabsreglers forrang er en følge af, at disse regler er  

 umiddelbart anvendelige og derfor skal gælde på ensartet måde i alle  

 medlemslande.
En optagelse af princippet i de nationale grundlove ville netop  

 ikke give princippet en ensartet sikring i samtlige medlemslande.
Dels ville  

 en sådan grundlovssikring ikke være til hinder for en senere ændring af de  

 nationale grundlove efter de vidt forskellige procedurer, der i de enkelte  

 lande gælder for en sådan grundlovsændring.
Dels er der som anført i bilaget  

 til denne redegørelse afgørende forskelle mellem medlemslandenes (og de  

 enkelte ansøgerlandes) opfattelse af, i hvilket omfang de nationale domstole  

 kan tilsidesætte en lov, fordi den strider mod grundloven.
 Et krav om grundlovssikring af princippet om fællesskabsrettens forrang  

 ville heller ikke kunne forenes med de afgørelser fra fællesskabsdomstolen,  

 som omtales nedenfor under punkt 3, og hvorefter fællesskabsrettens gyldighed  

 og virkning i medlemsstaterne er uafhængig af disse grundlove.
 Det kan herefter fastslås, at fællesskabsretten ikke indeholder noget krav  

 om, at forpligtelsen til at respektere umiddelbart anvendelig fællesskabsret  

 sikres opfyldt gennem en grundlovsbestemmelse.
b grader.
Det afhænger derfor alene af dansk ret, om det er nødvendigt at  

 skabe en yderligere sikring af opfyldelsen gennem en ændring af grundloven.
Som anført i afsnit I må det efter gældende dansk statsforfatningsret  

 anses for utvivlsomt, at der ikke i noget tilfælde består en statsretlig  

 forpligtelse til at søge opfyldelsen af  lovgivningsmagtens  

 undladelsespligt  sikret ved gennemførelse af et tillæg til eller en  

 ændring af grundloven.
Der er ingen holdepunkter for at antage, at dette ikke  

 skulle gælde også i forhold til den her omtalte undladelsespligt.
Hvorvidt der efter gældende dansk ret består en pligt til gennem en  

 grundlovsændring at sikre, at  de danske retsanvendende myndigheder  

  anvender fællesskabsreglen, selv om den strider mod en senere dansk lov, må  

 efter de synspunkter, der er anført i afsnit I, punkt 4, afhænge af, hvilken  

 risiko der må antages at være for en overtrædelse af forpligtelsen.
Da denne  

 risiko som anført foran under 2 grader i praksis kun opstår, hvis  

 lovgivningsmagten bevidst tilsidesætter sin forpligtelse til at undlade  

 gennemførelse af fællesskabsstridige lovbestemmelser, må det efter  

 justitsministeriets opfattelse være utvivlsomt, at der ikke består nogen  

 statsretlig pligt til at søge en sådan grundlovsændring gennemført.
Dette  

 ville i øvrigt også være uantageligt i betragtning af, at der ikke består  

 nogen statsretlig forpligtelse til at søge opfyldelsen af selve  

 undladelsespligten grundlovssikret.
4 grader.
Det kan herefter fastslås,  at  de forpligtelser, der  

 fremgår af fællesskabsdomstolens afgørelser på dette område, kan opfyldes  

 1øbende af den danske lovgivningsmagt og de danske retsanvendende  

 myndigheder, at der ikke fra Fællesskabernes side stilles noget krav om,  

at  forpligtelsernes opfyldelse sikres gennem en ændring af den  

 danske grundlov, og  at  der heller ikke på grundlag af dansk ret kan  

 opstilles noget krav herom.
3.  Forholdet mellem umiddelbart anvendelig fællesskabsret og de  

 materielle bestemmelser i den danske grundlov a.
Som anført i afsnit III, punkt 3, kan der ikke efter grundlovens § 20  

 gives De europæiske Fællesskabers insitutioner nogen beføjelse, der ikke uden  

 en grundlovsændring ville kunne tillægges danske myndigheder.
De kan derfor  

 ikke få beføjelse til at fastsætte regler eller træffe afgørelser, der  

 strider mod ufravigelige bestemmelser i den danske grundlov.
Den danske minister, der deltager i Rådets møder, er under udførelsen af  

 denne funktion underkastet de samme begrænsninger og det samme ansvar som  

 under udførelsen af sine øvrige funktioner som medlem af den danske regering.  

 Han har således pligt til at modsætte sig enhver vedtagelse i Rådet, som vil  

 stride mod den danske grundlovs ufravigelige bestemmelser.
Det samme gælder  

 ikke for et dansk medlem af Kommissionen eller for en dansk dommer i  

 Fællesskabernes domstol.
Disse to institutioner er jo netop uafhængige af  

 medlemsstaterne.
Det forhold, at de overladte beføjeler er begrænset af den  

 danske grundlovs ufravigelige bestemmelser - herunder især bestemmelserne om  

 frihedsrettighederne - er ikke ensbetydende med, at den danske grundlov  

 »kommer til at gælde« for fællesskabsinstitutionerne som sådan,  

 eller af fællesskabsdomstolen får pligt til eller blot beføjelse til at påse,  

 at Rådet eller Kommissionen overholder grundloven.
 Derimod betyder begrænsningen i de overladte beføjelser, at de umiddelbart  

 anvendelige fællesskabsbestemmelser kun kan anvendes i Danmark med samme  

 forbehold for deres grundlovsmæssighed som det, der gælder for danske love.
b.
Fællesskabsdomstolen har imidlertid udtalt, at det ikke påvirker en  

 retsakts virkning i en medlemsstat, at det bliver gjort gældende, at den  

 krænker denne stats nationale forfatning.
Dette synspunkt er bl.a. fastslået i en dom afsagt af Domstolen den  

 17.12.1970.(*115) Forvaltningsdomstolen i Frankfurt am Main havde i medfør af  

 fællesmarkedstraktatens art. 177 forelagt Domstolen forskellige spørgsmål til  

 præjudiciel afgørelse.
Spørgsmålene vedrørte gyldigheden af visse regler i  

 forordningerne om markedsordningen for korn.
Disse regler fastsætter bl.a.,  

 at der for eksport af korn kræves en eksportlicens, at der ved udstedelsen af  

 licensen skal stilles kaution, og at sikkerheden fortabes, hvis licensen ikke  

 udnyttes.
Den tyske domstol anmodede bl.a. fællesskabsdomstolen om en  

 præjudiciel afgørelse af spørgsmålet om, hvor vidt denne ordning var ugyldig,  

 fordi den, som det blev påstået, var i strid med visse principper i den tyske  

 grundlov, bl.a. et såkaldt proportionalitetsprincip.
Fællesskabsdomstolen  

 besvarede dette spørgsmål således:
»Fællesskabsrettens ensartede gyldighed ville blive beskåret, hvis  

 nationale regler eller grundsætninger blev inddraget i afgørelsen om  

 gyldigheden af fællesskabsinstitutionernes retsakter.
Gyldigheden af sådanne  

 retsakter kan kun bedømmes efter fællesskabsretten.
Den ret, der er skabt af  

 traktaten og således hidrører fra en selvstændig retskilde, vil på grund af  

 sin særlige beskaffenhed ikke kunne blive retligt modsagt af nogen som helst  

 national regel uden at miste sin fællesskabskarakter, og uden at det retlige  

 grundlag for selve Fællesskabet blev undergravet.
Derfor kan det ikke påvirke  

 gyldigheden af en fællesskabsretsakt eller dens virkning i en medlemsstat, at  

 det bliver gjort gældende, at grundrettigheder i den form, de har fået i en  

 medlemsstats forfatning, eller strukturprincipper i den nationale forfatning  

 er blevet krænket.
Man må dog undersøge, om ikke en tilsvarende fællesskabsretlig garanti er  

 blevet overtrådt: thi respekten for grundrettighederne udgør en del af de  

 almindelige retsprincipper, hvis overholdelse domstolen skal sikre.  

 Beskyttelsen af disse rettigheder må ganske vist bygge på medlemsstaternes  

 fælles forfatningsmæssige traditioner, men må sikres inden for rammerne af  

 Fællesskabets struktur og formål.
Herefter må det under hensyn til den tvivl,  

 forvaltningsdomstolen har givet udtryk for, undersøges, om kautionsordningen  

 har krænket grundrettigheder, hvis overholdelse Fællesskabets retsorden må  

 sikre.« Domstolens afgørelser på dette område må ses på baggrund af  

 kompetencefordelingen mellem denne domstol og de nationale domstole.
Som  

 nævnt foran i afsnit II, punkt 3, kan fællesskabsdomstolen (og kun den) tage  

 stilling til spørgsmålet om gyldigheden af retsakter fra Fællesskabernes  

 institutioner.
Men fællesskabsdomstolen har ingen kompetence til at fortolke  

 eller anvende medlemsstaternes grundlove.(*116) Domstolen kan ikke optræde  

 som forfatningsdomstol for medlemsstaterne.
Hvis Domstolen skal kunne yde  

 nogen form for beskyttelse for den enkelte virksomheds eller borgers  

 grundrettigheder over for retsakter fra Fællesskabernes institutioner, må  

 denne beskyttelse derfor udledes af fællesskabsretten selv.
Men da  

 traktaterne ikke selv indeholder noget katalog af grundrettigheder, må disse  

 grundrettigheder bygges på medlemsstaternes fælles forfatningsmæssige  

 traditioner.
Herved skaber Domstolen samtidig den bedste sikring for, at der  

 ikke i praksis bliver nogen forskel mellem den nationale grundlov og  

 fællesskabsretten, som det er muligt at opnå uden at forgribe sig på de  

 nationale myndigheders absolutte eneret som grundlovsfortolkere.
Om nødvendigheden af, at Domstolen ved sin praksis skaber overensstemmelse  

 mellem fællesskabsretten og de nationale grundlove, udtaler en af Domstolens  

 dommere, Pierre Pescatore, i en redegørelse, som han på Domstolens vegne  

 afgav på en af Europarådet organiseret konference vedrørende  

 meneskerettighederne:(*117) »Domstolen har sagt, at den ved løsningen af denne opgave vil lade  

 sig lede af »medlemsstaternes fælles traditioner«.
I sit arbejde  

 med at sammenligne og forlige vil den nødvendigvis blive tvunget til hver  

 gang at lægge den højeste beskyttelsesstandard til grund, da det er  

 vanskeligt at se, hvorledes fællesskabsretten kan bevare sin autoritet, hvis  

 den ikke er i stand til at nå det beskyttelsesniveau, som i blot en af de  

 individuelle medlemsstater anses for at være af afgørende betydning.
For en  

 gangs skyld vil den metode, der anvendes for at forlige og udligne, gå i  

 opadgående retning, dvs. mod løsninger, der giver den bedste beskyttelse af  

 individuelle rettigheder.
Men disse bemærkninger må ikke på nogen måde opfattes som en  

 bagatellisering af størrelsen af eller vanskelighederne ved den opgave, hvis  

 kurs Domstolen har lagt i sine nylige afgørelser.
Frem for alt må man håbe,  

 at de materielle bestemmelser i Den europæiske Menneskerettighedskonvention  

 sluttelig må blive betragtet som en del af den ret, der er fælles for  

 medlemsstaterne, for dette internationale dokument udgør netop den bedst  

 mulige kombination af de forfatningsmæssige traditioner i medlemsstaterne,  

 som Domstolen har henvist til.' c.
Konsekvenserne af fællesskabsdomstolens afgørelser på dette område har  

 været inddraget i den offentlige debat om de juridiske problemer i  

 forbindelse med en eventuel dansk tiltrædelse af De europæiske  

 Fællesskaber.(*118) Det er dog ikke fra nogen side hævdet, at disse  

 afgørelser gør en grundlovsændring nødvendig eller ønskelig i forbindelse med  

 en eventuel dansk tiltrædelse.
 I det følgende vil betydningen af Domstolens afgørelser om forholdet til  

 de nationale grundlove blive undersøgt med udgangspunkt i de synspunkter, der  

 er anført i denne redegørelses afsnit I.
1. grader  Forpligtelsens indhold Det må formentlig udledes af Domstolens afgørelser, at der efter dens  

 opfattelse i princippet består en pligt for medlemsstaterne til at anvende en  

 umiddelbart anvendelig fællesskabsregel, selv om denne anses for at stride  

 mod vedkommende medlemsstats grundlov.
Dette gælder dog ikke, hvis  

 fællesskabsreglen strider mod en grundrettighed, der bygger på  

 medlemsstaternes fælles forfatningsmæssige traditioner og derved udgøre en  

 del af fællesskabsretten.
Hertil må føjes endnu en begrænsning.
Danmark har den 13.4.1953 tiltrådt  

 Den europæiske Menneskerettighedskonvention.(*119) Som nævnt ovenfor i atsnit  

 II, punkt 2, berører Danmarks tiltrædelse af Fællesskaberne ikke de  

 forpligtelser, der følger af traktater, som Danmark tidligere har indgået, og  

 som også kan påberåbes af andre stater end de, der er medlemmer af  

 Fællesskaberne (tiltrædelsesaktens art. 5 sammenholdt med bl.a.  

 fællesmarkedstraktatens art. 234). I det omfang en fællesskabsregel krænker  

 en af bestemmelserne i Den europæiske Menneskerettighedskonvention, vil  

 Danmark derfor ikke være forpligtet over for Fællesskaberne til at anvende  

 den pågældende fællesskabsregel.
2. grader.  Bør der foretages skridt til opfyldelse af forpligtelsen? Som anført ovenfor giver grundlovens § 20 ingen adgang til at overlade  

 Fællesskabernes institutioner beføjelser til at fravige de materielle  

 bestemmelser i grundloven, herunder specielt bestemmelserne om  

 frihedsrettighederne.
Da grundloven heller ikke indeholder andre regler, som  

 giver muligheder for en sådan fravigelse til fordel for traktatmæssige  

 forpligtelser, vil ingen dansk myndighed kunne anvende en fællesskabsregel,  

 der strider mod grundlovens materielle bestemmelser, uden selv at begå et  

 grundlovsbrud.
Der er således på dette punkt ingen mulighed for 1øbende opfyldelse af  

 forpligtelsen over for Fællesskaberne, såfremt den på noget tidspunkt skulle  

 blive aktuel.
Dette ville forudsætte et abstrakt opfyldelsesskridt i form af  

 et tillæg til eller en ændring af grundloven.
 Stillingen er principielt den samme i de nuværende medlemsstater og blandt  

 ansøgerlandene i hvert fald Norge.(*120) I ingen af de nuværende  

 medlemsstater er der sikret fællesskabernes retssystem forrang forud for den  

 nationale forfatning,(*121) og i den norske grundlovs § 93, der i det  

 væsentligste svarer til den danske grundlovs § 20, bestemmes udtrykkeligt, at  

 der ikke kan overlades mellemfolkelige myndigheder nogen beføjelse til at  

 forandre grundloven.
 Der kan ikke af fællesskabsdomstolens afgørelser udledes noget krav om, at  

 fællesskabsrettens anvendelse i strid med de nationale grundlove skal sikres  

 gennem bestemmelser i medlemsstaternes grundlove.(*122) Bemærkningen om  

 fællesskabsrettens autoritet i dommer Pescatores redegørelse foran under b må  

 formentlig tværtimod forstås således, at Domstolen ikke anser det for  

 realistisk at forvente anvendelse i en medlemsstat af en fællesskabsregel,  

 der strider mod en bestemmelse i statens forfatning.
Det afhænger derfor alene af dansk ret, om der i forbindelse med en  

 tiltrædelse af De europæiske Fællesskaber bør søges gennemført en  

 grundlovsbestemmelse, der sikrer eller i hvert fald åbner mulighed for  

 anvendelse i Danmark af en fællesskabsregel, som strider mod en materiel  

 bestemmelse i grundloven.
Som det fremgår af afsnit I, punkt 4, vil den  

 danske regering i hvert fald kunne have pligt til at fremsætte forslag til en  

 sådan grundlovsbestemmelse, hvis der er tale om en mere nærliggende risiko  

 for en konflikt mellem fællesskabsretten og grundlovens materielle  

 bestemmelser.
Der findes hverken i traktaterne eller i de hidtil vedtagne retsakter  

 bestemmelser, der kan antages at stride mod nogen bestemmelse i den danske  

 grundlov.(*123) På de områder, hvor Fællesskabernes institutioner ifølge traktaterne har  

 adgang til at fastsætte bindende bestemmelser, synes det vanskeligt at tænke  

 sig, at der kan blive tale om at vedtage bestemmelser, der berører danske  

 borgeres grundlovssikrede rettigheder.
Situationen kan snarere tænkes at  

 opstå i forhold til forfatninger, der som den tyske forbundsforfatning ud  

 over de sædvanlige frihedsrettigheder også indeholder bestemmelser, der  

 vedrører borgernes ret til fri økonomisk udfoldelse.(*124) Skulle der alligevel blive forelagt Rådet forslag til fællesskabsregler,  

 der måtte antages at være i strid med den danske grundlov, vil den danske  

 minister som nævnt foran have pligt til at modsætte sig vedtagelsen.
Selv på  

 de områder, hvor traktaten giver adgang til flertalsafgørelser, vil dette,  

 efter den praksis, der har været fulgt siden Luxembourg-forliget, betyde, at  

 forslaget ikke vedtages.
Det må i øvrigt anses for givet, at det danske  

 rådsmedlem ikke ville stå alene i en sådan situation.
De rettigheder, som den  

 danske grundlov sikrer borgerne, er ikke specielle for Danmark, men er  

 udsprunget af en fælles europæisk forfatningstradition.
 Det er utænkeligt, at Kommissionen inden for de områder, hvor den har en  

 selvstændig beføjelse til at udstede umiddelbart anvendelige retsakter, ville  

 fastsætte regler eller træffe afgørelser, der antoges at stride mod den  

 danske grundlov.
Skulle der til trods herfor blive gennemført en fællesskabsregel, der  

 måtte anses for at være i strid med den danske grundlov, måtte reglen  

 forventes at blive erklæret for ugyldig af Fællesskabernes domstol.
Som nævnt  

 er de danske grundlovssikrede rettigheder udsprunget netop af de fælles  

 europæiske forfatningstraditioner, som efter Domstolens afgørelser anses for  

 en del af fællesskabsretten.
Såfremt en dansk grundlovsbestemmelse på noget  

 tidspunkt måtte vise sig at yde en beskyttelse, der går videre end  

 tilsvarende bestemmelser i de øvrige grundlove, ville Domstolen som anført i  

 dommer Pescatores redegørelse foran »blive tvunget til . . . at lægge  

 den højeste beskyttelsesstandard til grund«.
 Det må herefter i realiteten anses for udelukket, at der kan opstå en  

 konflikt mellem en fællesskabsregel og en materiel bestemmelse i den danske  

 grundlov, uden at denne konflikt allerede af Fællesskaberners egne  

 institutioner 1øses til fordel for den danske grundlovsbestemmelse.
4.  Forpligtelsernes uopsigelighed a.
Fællesmarkedstraktatens artikel 240 fastsætter, at »denne traktat  

 er indgået for ubegrænset tid«.
Det samme gælder, for så vidt angår  

 traktaten om oprettelse af Det europæiske Atomenergifællesskab, jfr. denne  

 traktats artikel 208, hvorimod traktaten om oprettelse af Det europæiske Kul-  

 og Stålfællesskab ifølge denne traktats artikel 97 er indgået for en periode  

 af 50 år fra tidspunktet for dens ikrafttræden.
 Ved at tiltræde De europæiske Fællesskaber påtager den danske stat sig  

 derfor principielt en folkeretlig forpligtelse til ikke ensidigt og  

 vilkårligt(*125) at opsige de nævnte traktater, for Kul- og  

 Stålfællesskabstraktatens vedkommende dog kun indtil udløbet af dennes  

 gyldighedsperiode.
b.
De nævnte traktatbestemmelser rejser et særligt opfyldelsesproblem.
Efter dansk statsforfatningsret har lovgivningsmagten frihed til til  

 enhver tid at ophæve tidligere lovgivning, selv om ophævelsen udgør et  

 traktatbrud.
Som anført ovenfor i afsnit IV, punkt 4 c, gælder dette også en  

 lov, der er gennemført efter reglerne i grundlovens § 20.
Efter en eventuel dansk indtræden i De europæiske Fællesskaber, vil en  

 ophævelse af tiltrædelsesloven, der er det retlige grundlag for, at  

 fællesskabsretten gøres umiddelbart anvendelig her i landet, udgøre et  

 traktatbrud.
En dansk tiltrædelse af De europæiske Fællesskaber vil derfor  

 medføre en forpligtelse for den danske lovgivningsmagt til at undlade at  

 udnytte sin statsretlige frihed til til enhver tid at ophæve  

 tiltrædelsesloven.
Og da traktaterne ikke ensidigt og vilkårligt kan opsiges  

 fra dansk side, vil denne undladelsespligt for den danske lovgivningsmagt  

 principielt gælde for ubegrænset tid.
 Opfyldelsen af denne forpligtelse er ikke sikret ved gennemførelse af det  

 foreliggende forslag til lov om Danmarks tiltrædelse af De europæiske  

 Fællesskaber under iagttagelse af reglerne i grundlovens § 20, og vil kun  

 kunne søges sikret ved gennemførelse af en ændring af eller et tillæg til  

 grundloven.
 Dette forhold påvirker ikke på nogen måde tiltrædelseslovens gyldighed.  

 Gennemføres loven i overnsstemmelse med reglerne i grundlovens § 20, udgør  

 den et statsretligt gyldigt grundlag for opfyldelsen af den del af den danske  

 stats forpligtelser over for De europæiske Fælleskaber, der omfattes af  

 loven, jfr. ovenfor i afsnit III, punkt 4.
 Forholdet kan derimod give anledning til at rejse det spørgsmål, om det er  

 påkrævet  tillige  at søge gennemført en ændring af eller et tillæg  

 til grundloven.
 Som anført ovenfor i afsnit III, punkt 4, måtte dette spørgsmål besvares  

 med udgangspunkt i de almindelige regler om opfyldelse af traktatmæssige  

 forpligtelser, der er fremstillet i afsnit I.
c.
Efter folkerettens almindelige regler stilles der ikke krav om  

 foretagelse af særlige skridt til sikring af de enkelte staters opfyldelse af  

 den undladelsespligt, som pålægges lovgivningsmagten ved indgåelse af enhver  

 traktatmæssig forpligtelse til at gennemføre og opretholde en bestemt  

 lovgivningstilstand, jfr. nærmere ovenfor i afsnit I, punkt 6 c.
Heller ikke  

 efter fællesskabsretten stilles der krav til medlemsstaterne i denne  

 henseende, specielt heller ikke, for så vidt angår det her omtalte forhold,  

 forpligtelsen til ikke senere i strid med traktaten at ophæve den lovgivning,  

 der udgør det retlige grundlag for, at fællesskabsretten i fornødent omfang  

 gøres umiddelbart anvendelig her i landet.
Som anført ovenfor i afsnit I, punkt 6 c, må det endvidere efter gældende  

 dansk statsforfatningsret anses for utvivlsomt, at der ikke i noget tilfælde  

 består nogen statsretlig forpligtelse til at søge opfyldelsen af  

 lovgivningsmagtens undladelsespligt sikret ved gennemførelse af ændring af  

 eller tillæg til grundloven.
Der er ingen holdepunkter for at antage, at  

 dette ikke også skulle gælde, for så vidt angår forpligtelsen for  

 lovgivningsmagten til at undlade at ophæve en § 20-lov i strid med den  

 pågældende traktatmæssige forpligtelse.
d.
Efter justitsministeriets opfattelse er der derfor heller ikke noget i  

 det her nævnte forhold, der kan nødvendiggøre gennemførelse af en ændring af  

 eller et tillæg til grundloven i forbindelse med en eventuel dansk indtræden  

 De europæiske Fællesskaber.
N O T E R * Afsnittet er ikke medtaget her.
 (*1) Se i det hele nærmere  Alf Ross : Folkeret (4. udg. 1961) side  

 102-105 og  samme : Om Ret og Retfærdighed (1953) side 111 f.
 (*2) Jfr.  Ole Espersen : Indgåelse og Opfyldelse af Traktater  

 (1970) side 125 f. og side 130 f. og  Alf Ross : Folkeret side 70 og  

 side 299, jfr.  samme, Juristen  1972 side 165, note 15.
 (*3) Se  Ole Espersen : Indgåelse og Opfyldelse af Traktater side  

 126-130. Der bortses i det følgende fra sådanne tilfælde: se herom nærmere  

 nedenfor punkt 6 c.
 (*4) Se nærmere nedenfor under punkt 4.
 (*5) Der kan f.eks. henvise til  Poul Andersen : Dansk  

 Forvaltningsret (5. udg. 1965) side 387 ff., smh. m. side 248 f. og  Alf  

 Ross : Dansk Statsforfatningsret (2. udg. 1966) II side 471 ff. (Kapitel  

 XXVIII).
 (*6) Se herved  Poul Andersen : Dansk Forvaltningsret side 394 f.  

 og  Ole Espersen : Indgåelse og Opfyldelse af Traktater side 111.
 (*7) Der bortses fra tilfælde, hvor der er spørgsmål om lovbestemmelsens  

 forenelighed med grundloven.
 (*8) Jfr. nærmere  Poul Andersen : Dansk Statsforfatninsgret (1954)  

 side 574-576,  Alf Ross : Dansk Statsforfatningsret II side  

 »9-542 og  Max Sørensen : Statsforfatningsret (1969) side  

 155-157.
(*9) Jfr. således navnlig  Alf Ross : Dansk Statsforfatningsret I  

 side 380, jfr. side 240 f. og side 267 f.
Som andre tilsvarende eksempler kan  

 nævnes regeringens beføjelse efter grundlovens § 24 til at benåde og give  

 amnesti.
 (*10) Jfr.  Ole Espersen : Indgåelse og Opfyldelse af Traktater  

 side 106-108.
 (*11) Jfr. ovenfor under punkt 2.
 (*12) Se herved  Ole Espersen : Indgåelse og Opfyldelse af  

 Traktater side 112 f., om traktater, som kan opfyldes i kraft af  

 administrationens udførelse af dens almindelige forvaltningsopgaver.
 (*13) Se også bilaget til denne redegørelse.
 (*14) Se dog nærmere nedenfor side 125 f.
 (*15) Opfattelsen synes at kunne spores helt tilbage til tiden kort efter  

 grundloven af 1849, se  Ole Espersen : Indgåelse og Opfyldelse af  

 Traktater side 165-170.
(*16) Jfr. således  Ole Espersen : Indgåelse og Opfyldelse af  

 Traktater side 171 og  Max Sørensen : Statsforfatningsret side 274,  

 jfr.  samme, N.a.
T.  1966 side 108.
 Det anførte må dog sammenholdes med bemærkningerne nedenfor under punkt 6  

 b (om »fortolknings-» og »formodningsreglen«).
 Der er i det foregående set bort fra grundlovens 14 20, hvis retlige  

 betydning som anført nedenfor i afsnit III først og fremmest ligger i  

 muligheden for at give mellemfolkelige myndigheder adgang til at fastsætte  

 regler, der er umiddelbart anvendelige i Danmark.
 (*17) Der bortses her og i det følgende fra tilfælde, hvor traktaten netop  

 indeholder et krav om gennemførelse eller opretholdes af en vis  

 lovgivningstilstand, se herom nedenfor under punkt 6 c.
 (*18) Se herved  Ole Espersen : Indgåelse og Opfyldelse af  

 Traktater side 125 f. og side 130 f. og  Aly Ross : Folkeret side 70  

 og 299, jfr.  samme, Juristen  1972 side 165 note 15.
 (*19) Samt at opretholde denne overensstemmelse, se nærmere herom nedenfor  

 under punkt 6 c.
 (*20) Se i samme retning  Max Sørensen, Juristen  1971 side 147.
 (*21) Se herom nedenfor under punkt 6 b.
 (*22) Eller efter omstændighederne forslag om gennemførelse af ændring af  

 eller tillæg til grundloven.
 (*23) Der bortses her og i det følgende fra tilfælde, hvor den danske stat  

 tillige ved traktat har påtaget sig en folkeretlig forpligtelse til at vælge  

 en bestemt opfyldelsesform, se herom bemærkningerne nedenfor under punkt 6 c.
 (*24) Se nærmere  Ole Espersen : Indgåelse og Opfyldelse af  

 Traktater side 221-234 - samt side 266-285 om tilfælde, hvor gældende  

 lovgivning i forvejen helt bevidst er indrettet med henblik på at kunne danne  

 grundlag for de retsanvendende myndigheders 1øbende opfyldelse af senere  

 opståede traktatmæssige forpligtelser.
(*25) En parallel situation foreligger, hvor en gældende dansk  

 lovberstemmelse lader sig fortolke på flere måder, af hvilke den ene vil føre  

 til afgørelser, der svarer til traktatens krav.
Se herom nedenfor under 6 b  

 om »fortolknings-» og »formodningsreglen«.
 (*26) Om tilfælde, hvor vedkommende administrative myndigheder efter  

 lovgivningen har beføjelse til udstedelse af bekendtgørelse, henvises til  

 bemærkningerne nedenfor under b.
 (*27) Jfr. herved  Ole Espersen : Indgåelse og Opfyldelse af  

 Traktater side 382.
 (*28) Jfr.  Frede Castberg : Den europeiske konvensjon om  

 menneskerettighetene (Oslo 1971) side 128 f. og  Case-Law Topics  vol.  

 2: »Family Life« (udgivet af Den europæiske  

 Menneskerettighedskommissions sekretariat, Strasbourg 1972) side 6-13.
 (*29) Jfr. navnlig Ole Espersen: Indgåelse og Opfyldelse af Traktater side  

 375-396, især side 385.
 Max Sørensens  udtalelse i N.a.T. 1966 side 117 f, sml. m. samme  

 forfatters udtalelse i  Juristen  1971 side 146 f., illustrerer  

 tydeligt, at udviklingen går i den angivne retning.
Fra administrativ praksis kan nævnes, at den ovenfor nævnte bestemmelse i  

 udlændingelovens § 5 administreres på en sådan måde, at der ikke opstår  

 konflikt med bestemmelsen i Den europæiske Menneskerettighedskonventions  

 artikel 8, jfr. herved  Ole Espersen : Indgåelse og Opfyldelse af Traktater side 387 med note 29.
Fra retspraksis kan nævnes, at Københavns byret i en utrykt dom i en  

 færdselssag mod en algiersk statsborger, som domfældtes, bestemte, at det  

 offentlige skulle udrede udgifterne til tolk.
Retten anlagde herved en  

 fortolkning, der bragte bestemmelsen i retsplejelovens § 1008, stk. 1, i  

 overensstemmelse med reglen i Den europæiske Menneskerettighedskonventions  

 art. 6, stk. 3, litra e.
Dommen, der er refereret i  Ole Espersen :  

 Indgåelse og Opfyldelse af Traktater side 386, synes at være den eneste  

 retsafgørelse af interesse fra de senere år.
 30. Således også  Ole Espersen : Indgåelse og Opfyldelse af  

 Traktater side 385.
 31. Se nærmere  Ole Espersen : Indgåelse og Opfyldelse af Traktater  

 side 185-207, der fremdrager en række eksempler herpå fra praksis.
 32. Eller eventuelt alle traktatbestemmelser af et nærmere angivet  

 indhold, herunder de konkrete traktatbestemmelser, der har gjort  

 opfyldelsesspørgsmålet aktuelt.
 33. Se nærmere  Ole Espersen : Indgåelse og Opfyldelse af Traktater  

 side 239-253 med eksempler fra praksis.
 34. Dette er f.eks. tilfældet ved en dansk indtræden i De europæiske  

 Fællesskaber, se bemærkninger til § 3 i forslaget til lov om Danmarks  

 tiltrædelse af De europæiske Fællesskaber (side 652).
 35. Dette er særlig klart tilfældet, hvor gældende lovgivning udtrykkeligt  

 bemyndiger administrationen, typisk vedkommende minister til ved anordning  

 eller bekendtgørelse at gennemføre de interne danske retsregler, der er  

 fornødne for at sikre den 1øbende opfyldelse af traktatmæssige forpligtelser.  

 En række eksempler på sådanne lovbestemmelser er fremdraget af  Ole  

 Espersen : Indgåelse og Opfyldelse af Traktater side 207-217 og 261-265.
Det forekommer imidlertid også i vidt omfang, at gældende lovgivning  

 indeholder bestemmelser, der bemyndiger administrationen til ved anordning  

 eller bekendtgørelse at fastsætte nærmere regler om et vist forhold, uden at  

 der herved tages sigte på regler, der kan danne grundlag for en 1øbende  

 opfyldelse af traktatmæssige forpligtelser.
Også sådanne bemyndigelser kan -  

 og skal i reglen - udnyttes, i det omfang det er påkrævet af hensyn til  

 traktatopfyldelse, jfr.  Ole Espersen : Indgåelse og Opfyldelse af  

 Traktater side 234 f.
 36.  Alf Ross : Folkeret side 84.
 Udtalelserne hos  Ole Espersen : Indgåelse og Opfyldelse af  

 Traktater side 223 f., smh. m. side 229 f., gør dog forbehold for tilfælde,  

 hvor konflikten vedrører en lovbestemmelse, der på tidspunktet for traktatens  

 indgåelse efter fast retspraksis fortolkes på en måde, der umuliggør 1øbende  

 opfyldelse af traktaten, se herved også side 491.
37. Således  Ole Espersen : Indgåelse og Opfyldelse af Traktater  

 side 387 f.
Se også  Alf Ross : Folkeret side 84, som uddybet i  

Juristen  1972 side 163.
 38. Se herved ovenfor side 78, note 29.
 39. Se herved ovenfor under punkt 4 b.
 Fremstillingen der vedrører alene spørgsmålet om, i hvilket vedkommende  

 minister må anses for retligt forpligtet til at  foretage  abstrakte  

 opfyldelsesskridt, for så vidt dette kan ske administrativt i henhold til  

 gældende lovgivning.
I samme omfang må vedkommende minister formentlig anses for retligt  

 forpligtet til at  undlade  at gennemføre sådanne ændringer af  

 administrativt fastsatte bestemmelser, der umuliggør 1øbende  

 traktatopfyldelse.
I kraft af den udfyldning af legalitetsprincippet, der  

 indeholdes i »fortolknings-» og »formodningsreglen«, vil  

 en overtrædelse heraf formentlig efter omstændighederne kunne medføre de  

 pågældende bestemmelsers ugyldighed.
 (*40) Jfr. ovenfor under punkt 4 b.
 Der er herved bortset fra bestemmelsen i grundlovens § 20. Betydningen af  

 grundlovens § 20 i denne forbindelse er behandlet nedenfor afsnit V, punkt 2.
(*41) Noget andet er, at det for at sikre denne 1øbende opfyldelse kan  

 være nødvendigt at bringe gældende lovgivning i overensstemmelse med  

 traktatens bestemmelser.
I det omfang dette er tilfældet, medfører indgåelsen  

 af den traktatmæssige forpligtelse derfor indirekte en begrænsning af  

 lovgivningsmagtens handlefrihed.
 (*42) Denne bestemmelse gælder også i de tilfælde, hvor traktaten kun  

 indirekte medfører en begrænsning af lovgivningsmagtens handlefrihed, se  

 herved ovenfor side 81, note 41.
 (*43) Om vedkommende ministers forpligtelse efter  

 ministeransvarlighedslovens § 5, stk. 1, til at fremsætte lovforslag for  

 folketinget med henblik herpå henvises til bemærkningerne ovenfor under punkt  

 4 b.
 (*44) I praksis opstår spørgsmålet i virkeligheden kun sjældent, fordi det  

 i de senere år er blevet almindeligt, at regeringen søger den fornødne  

 lovgivning gennemført forud for traktatens indgåelse.
 (*45) Der erindres om, at der her og i det følgende bortses fra  

 bestemmelsen i grundlovens § 20, se herved ovenfor side 81, note 40.
(*46) Jfr.  Ole Espersen : Indgåelse og Opfyldelse af Traktater  

 side 128-130: det nævnes her, at det undertiden forekommer, at en  

traktat  stiller krav om, at den nationale opfyldelseslovgivning skal  

 gennemføres i form af grundlov, således at bestemmelserne kun kan ændres ved  

 en ny grundlov.
Eksemplerne herpå er imidlertid få og uden interesse i den  

 foreliggende sammenhæng.
 (*47) I overensstemmelse hermed er det ganske fast antaget, at indgåelse  

 af traktater, der alene indebærer en undladelsespligt for den danske  

 lovgivningsmagt, ikke kræver folketingets samtykke efter den ovenfor nævnte  

 bestemmelse i grundlovens § 19, stk. 1, jfr.  Poul Andersen : Dansk  

 Statsforfatningsret side 490,  Ole Espersen : Indgåelse og Opfyldelse  

 af Traktater side 80-84,  Alf Ross : Dansk Statsforfatningsret I side  

 389 og  Max Sørensen : Statsforfatningsret side 276.
 Antagelsen er i overensstemmelse med, hvad der fremgår af forarbejderne  

 til bestemmelsen i grundlovens § 19, se  Forfatningskommissionens  

 Betænkning  side 118.
 Noget andet er, at folketingets samtykke efter omstændighederne kan være  

 påkrævet, fordi undladelsespligten må anses for at være »af større  

 betydning«.
(*48) I art. 95, stk. 3 og 4, i traktaten om oprettelse af Det europæiske  

 Kul- og Stålfællesskab findes der dog en mere generel adgang til med visse  

 begrænsninger at foretage nødvendige »tilpasninger« af  

 EKSF-traktatens regler om Den Høje Myndigheds (nu: den fælles EF-kommissions)  

 udøvelse af de beføjelser, som er givet den inden for Kul- og  

 Stålfællesskabets område.
En sådan traktatændring (»la petite  

 revision«) skal foreslås i enighed af Den Høje Myndighed og Rådet, der  

 efter tiltrædelsesakten skal træffe afgørelse med et flertal på ni tiendedele  

 af dets medlemmer.
Forslaget skal derefter forelægges Domstolen til  

 udtalelse.
Finder Domstolen, at forslaget er i overensstemmelse med art. 95,  

 stk. 3, træder det i kraft, hvis det vedtages af Europaparlamentet med et  

 flertal på tre fjerdedele af de afgivne stemmer og to tredjedele af samtlige  

 medlemmer.
(*49) Om de faktiske begrænsninger i anvendelsen af flertalsafgørelser,  

 der er en følge af det såkaldte Luxembourg-forlig, henvises til forslaget til  

 lov om Danmarks tiltrædelse af De europæiske Fællesskaber, tillæg 1, side 89,  

 og pjece nr.
I fra udenrigsministeriets markedssekretariat, side 21.
(*50) I det efterfølgende behandles alene de forpligtelser, der vedrører  

 forholdet inden for De europæiske Fællesskaber.
Om forholdet til tredjestater  

 bemærkes, at fællesskabstraktaterne i overensstemmelse med sædvanlig  

 traktatretlig praksis ikke berører de rettigheder og forpligtelser, der  

 følger af tidligere indgåede traktater mellem en eller flere medlemsstater og  

 et eller flere tredjelande (se f.eks. fællesmarkedstraktatens art. 234, jfr.  

 tiltrædelsesaktens art. 5) (*51) EØF-traktatens art. 189 fastsætter herom:
 »Et direktiv er med hensyn til de tilsigtede mål bindende for enhver  

 medlemsstat, som det rettes til, men overlader det til de nationale  

 myndigheder at bestemme form og midler for gennemførelsen.
En beslutning er bindende i alle enkeltheder for dem, den angiver at være  

 rettet til.« (*52) Om forordninger fastsætter EØF-traktatens art. 189:
»En forordning er almengyldig.
Den er bindende i alle enkeltheder og  

 gælder umiddelbart i hver medlemsstat.« (*53) Se f.eks.
EØF-traktatens art. 192.
 (*54) Sag 6/60, Fællesskabernes domssamling, bind VI (2) side 1184.
 (*55) Nu Kommissionen.
 (*56) Derimod kan Den Høje Myndighed (nu Kommissionen) efter art. 88 i  

 traktaten om Kul- og Stålfællesskabet inden for denne traktats område  

 »efter samstemmende udtalelse fra Rådet, der træffer afgørelse med to  

 tredjedeles flertal:
a. udsætte betalinger, som den i henhold til denne Traktat skal erlægge på  

 den pågældende Stats vegne, b. træffe foranstaltninger eller bemyndige andre Medlemsstater til at  

 træffe foranstaltninger, der afviger fra reglerne i artikel 4 med henblik på  

 at råde bod på virkningerne af den konstaterede misligholdelse.« (Art. 4 i EKSF-traktaten indeholder det generelle forbud mod told eller  

 andre beskyttelsesforanstaltninger over for importen af kul- og stålprodukter  

 fra de andre medlemsstater).
(*57) Udover de beføjelser, der er nævnt i det foregående, er der tillagt  

 Domstolen forskellige andre beføjelser, der imidlertid er uden betydning for  

 de spergsmål, som behandles i denne redegørelse.
For fællesmarkedstraktatens  

 vedkommende henvises til art. 172, 178-182 og 184.
 (*58) Se om disse spørgsmål nærmere  Erik Siesby, Juristen  1971,  

 s. 419, og  Max Sørensen, Juristen  1972, s. 122-123, hvor det bl.a.  

 påpeges, at gensidighedsprincippet heller ikke gælder i forhold til Den  

 europæiske Menneskerettighedskonvention.
 (*59) Det nævnte responsum er optaget som bilag 6 til  

Forfatningskommissionens Betænkning  (1953) side 113-127.
 (*60)  Forfatningskommissionens Betænkning  side 124 (pkt. 52).
 (*61)  Forfatningskommissionens Betænkning  side 124 (pkt. »).
 (*62)  Forfatningskommissionens Betænkning  side 124 (pkt. 54).
 (*63) Se § 20 i Forfatningskommissionens grundlovsforslag,  

Betænkningens  side 17. Derimod adskiller dette forslag sig på en  

 række punkter fra det udkast, der var skitseret i professor Max Sørensens  

 responsum, se  Betænkningen side 126.
 (*64) Jfr.  Alf Ross : Dansk Statsforfatningsret I side 382 f. og  

 samme: Folkeret side 248-252.
 (*65) Jfr. således  Ole Espersen : Indgåelse og Opfyldelse af  

 Traktater side 78,  Alf Ross : Dansk Statsforfatningsret I side 388  

 med note 12 og  Max Sørensen, Juristen  1971 side 434.
Spørgsmålet var tidligere omtvistet.
Således antager  Poul Andersen  

 : Dansk Statsforfatningsret side 497 og  Paul Fischer : Det Europæiske  

 Kul- og Stålfællesskab (1957) side 204, at det er en forudsætning for den  

 folkeretlige gyldighed af en traktat, der omfattes af grundlovens § 20, at  

 der er gennemført en lov i overensstemmelse med reglerne i denne bestemmelses  

 stk. 2. Men herimod  Alf Ross : Dansk Statsforfatningsret I (1. udg.  

 1959) side 334 med note 10, jfr.  samme, U.f.R.  1958 B side 5 f.,  

 hvor det imidlertid antages, at grundlovens § 20 må medføre, at traktater,  

 der omfattes af denne bestemmelse, statsretligt kun kan indgås, hvis  

 folketingets samtykke er vedtaget med et fletal på fem sjettedele af  

 folketingets medlemmer.
 (*66) Noget andet er, at traktater, der omfattes af grundlovens § 20,  

 naturligvis ikke bør indgås, medmindre den fornødne lovgivning forinden eller  

 samtidig er gennemført i overensstemmelse med reglerne i grundlovens § 20,  

 jfr. således  Alf Ross : Dansk Statsforfatningsret I side 405 og  

Max Sørensen, Juristen  1971 side 434, og se i overensstemmelse  

 hermed § I i tiltrædelseslovforslaget.
 (*67) Jfr. således  Alf Ross : Dansk Statsforfatningsret I side  

 405.
 (*68) Se således udtrykkeligt Forfatningskommissionens bemærkninger til  

 grundlovsforslagets § 20,  Betænkningen  side 31.
 (*69) Se i det hele  Alf Ross : Dansk Statsforfatningsret I side  

 404 f. og  Max Sørensen : Statsforfatningsret side 303 f., jfr.  

samme: Forhandlinger på Det 20. Nordiske Juristmøde i Oslo 1954  

  (Oslo 1956) side 68 og  Juristen  1957 side 492.
 (*70) Jfr. herved  Alf Ross : Dansk Statsforfatningsret I side 298,  

 smh. m. side 173 f.
 (*71) Det forudsættes herved, at loven efter sit indhold holder sig inden  

 for rammerne af grundlovens § 20.
 (*72) Se om denne betingelse  Poul Andersen : Dansk  

 Statsforfatningsret side 496,  Alf Ross:  Dansk Statsforfatningsret I  

 side 407 ff. og  Max Sørensen : Statsforfatningsret side 306 f.
 (*73) Se  Alf Ross : Dansk Statsforfatningsret I side 410 og  

Max Sørensen : Statsforfatningsret side 309.
 (*74) Forfatningskommissionens betænkning s. 31.
 I en mindretalsbetænkning fra Aksel Larsen til Forfatningskommissionens  

 betænkning hedder det bl.a.:
 (bet. s. 76):
»Den af flertallet foreslåede paragraf 20 giver i modsætning til  

 hidtidig dansk statsret regering og rigsdag mulighed for at overlade  

 eventuelt hele den lovgivende, hele den udøvende og hele den dømmende  

 myndighed i Danmark til, hvad man kalder »mellemfolkelige  

 myndigheder«, hvilket i praksis vil sige til den eller de fremmede  

 magter, der dominerer en sådan mellemfolkelig organisation, f.eks.
Den  

 Nordatlantiske Traktats Organisation.
Noget sådant vil betyde delvis eller  

 fuldstændig opgivelse af Danmarks nationale suverænitet og kan i praksis  

 betyde ophævelse af selve grundloven.
Mindretallet vil modsætte sig enhver  

 sådan grundlovsbestemmelse, idet det under alle forhold er modstander af  

 opgivelse af Danmarks suverænitet.' (*75) I bemærkningerne til bestemmelsen hedder det:
 »Denne bestemmelse indebærer, at beføjelser, der tilkommer rigets  

 myndigheder, i henhold til grundlovens § 20 overlades til De europæiske  

 Fællesskabers institutioner i det omfang, det følger af de enkelte artikler i  

 de traktater m.v., der er gengivet i bilag 1 og 2 til lovforslaget.  

 Fællesskabernes institutioner har kun de beføjelser, som bestemmelserne i  

 traktaterne tillægger dem.
 Tildeling af yderligere beføjelser forudsætter en traktatændring, der skal  

 ratificeres i overensstemmelse med medlemsstaternes forfatningsmæssige  

 bestemmelser, for Danmarks vedkommende under iagttagelse af reglerne i  

 grundlovens § 19 og § 20.
 (*76) Således også  Max Sørensen : Statsforfatningsret side 310.
(*77) Det kan f.eks. nævnes, at Kommissionens generelle beføjelser efter  

 EØF-traktatens art. 155 til at rette henstillinger og afgive udtalelser netop  

 kun omfatter uforbindende retsakter, jfr.
EØF-traktatens art. l 89.
 (*78) Se gengivelsen af disse artikler i note 85, side 101.
 (*79) Se  Max Sørensen : Juristen 1963 side 71.
 (*80) Se afsnit II side 85 f.
 (*81) Det har i særlig grad været denne bestemmelse, der har givet  

 anledning til diskussion om, hvorvidt en dansk tilslutning til EF vil betyde  

 overladelse af beføjelser i videre omfang end tilladeligt efter grundloven  

 (se  Max Sørensen, Juristen  1963 side 70 ff. og 1971 side 436 f., og  

Holger Steen Sørensen, Juristen  1972 side 271).
Det anerkendes i almindelighed, at en international organisation gennem  

 sine organer med henblik på at fremme organisationens formål i et vist omfang  

 kan gennemføre foranstaltninger, som ikke er udtrykkeligt hjemlede i den  

 traktat, der opretter organisationen.
En sådan kompetence støtter sig på  

 teorien om »implied powers« (forudsatte beføjelser). (For dansk  

 litteratur om spørgsmålet se  Ole Espersen : FN-styrker i retlig  

 Belysning (1965), side 36, og  Alf Ross:  De Forenede Nationer, 2.  

 udg. (1968), side 64 ff.).
Det er tvivlsomt, i hvilket omfang teorien om implied powers finder  

 anvendelse inden for De europæiske Fællesskaber ved siden af de nævnte  

 traktatbestemmelser.
Det ma dog antages, at dens område i hvert fald er meget  

 snævert.
Dette synes at fremgå af forskellige afgørelser fra  

 fællesskabsdomstolen inden for Kul- og Stålfællesskabets område (sag nr. 8/55  

 Fællesskabernes domssamling bind II, side 305, samt sag nr. 20/59 og 25/59  

 bind VI, side 688 og 757), og bekræftes i en afhandling af en af Domstolens  

 tidligere generaladvokater  Maurice Lagrange. (Revue de Droit Public  

  1961, side 48-49). Teorien er, så vidt vides, aldrig blevet påberåbt i  

 forhold til fællesmarkedstraktaten.
Det fremgår da også af rådsresolutionen  

 om den økonomiske og monetære union (side 53, note 2), at Rådet anser en  

 traktatændring for nødvendig, hvis de ønskede foranstaltninger hverken har  

 hjemmel i en speciel traktatbestemmelse eller i art.235.
(*82) Se herved  Wohlfarth  m.fl.: Die europæische  

 Wirtschaftsgemeinschaft (1960) side 608,  van der Meersch  m.fl.:  

 Droit des Communautes Europeennes (Les Nouvelles) side 236 og  Gide  

  m.fl.: Dictionnaire du Marche Commun, Droit Communautaire side 11 f.
Se også  

Isi Foighel : EF-Funktion og Regler, side 57 ff.
(*83) F.eks.
Parlamentets resolution af 18. oktober 1962 vedrørende EF's  

 femte årsberetning, EFT 1962, side 2670.
(*84) Det kan herved nævnes, at den resolution, der den 8.-9. februar 1971  

 blev vedtaget om den etapevise gennemførelse af den økonomiske og monetære  

 union, nævner, at »Rådet og i givet fald repræsentanter for  

 medlemsstaternes regeringer . . . fastlægger de forholdsregler, der efter  

 overgangen til den anden etape fører til den fuldstændige genenmførelse af  

 den økonomiske og monetære union enten - på grundlag af traktatens nugældende bestemmelser - på grundlag af art. 235 - på grundlag af art. 236 i traktaten.« Baggrunden for, at det således i resolutionen står åbent, på hvilket  

 traktatmæssigt grundlag det økonomiske samarbejde skal videreføres, er, at  

 Rådet endnu ikke har taget stiling til, hvor vidtgående et samarbejde, der  

 vil blive tale om i denne forbindelse.
Der er tale om tre alternativer: Visse  

 foranstaltninger kan allerede træffes på grundlag af de eksisterende regler i  

 traktaten.
Andre former for udvidet samarbejde falder inden for EF's rammer  

 og de øvrige betingelser i art. 235, således at denne bestemmelse kan  

 benyttes som hjemmel.
Endelig har man ikke på forhånd udelukket muligheden  

 for, at samarbejdet om den økonomiske og monetære union kan gå ud over  

 EØF-traktatens rammer, således at en traktatændring efter art. 236 er  

 nødvendig, heri indbefattet ratifikation af alle medlemsstater i  

 overensstemmelse med deres forfatningsmæssige bestemmelser. 85. »Artikel  

 2 Fællesskabet har til opgave gennem oprettelsen af et fællesmarked og  

 gennem gradvis tilnærmelse af Medlemsstaternes økonomiske politik at fremme  

 en harmonisk udvikling af den økonomiske virksomhed i Fællesskabet som  

 helhed, en vedvarende afbalanceret ekspansion, en øget stabilitet, en  

 hurtigere højnelse af levestandarden og snævrere forbindelser mellem de  

 stater, som det forener.
Artikel 3 Med de i foranstående artikel nævnte mål for øje skal Fællesskabets virke  

 under de betingelser og i det tempo, som er foreskrevet i denne Traktat,  

 indebære:
a. ophævelse, Medlemsstaterne imellem, af told og kvantative restriktioner  

 ved varers ind- og udførsel, såvel som af alle andre foranstaltninger med  

 tilsvarende virkning, b. indførelse af en fælles toldtarif og af en fælles handelspolitik over  

 for tredjeland, c. fjernelse af hindringerne for den frie bevægelighed for personer,  

 tjenesteydelser og kapital mellem Medlemsstaterne d. indførelse af en fælles politik på landbrugsområdet, e. indførelse af en fælles politik på transportområdet, f. gennemførelse af en ordning, der sikrer, at konkurrencen inden for  

 fællesmarkedet ikke fordrejes, g. anvendelse af fremgangsmåder, der muliggør en samordning af  

 Medlemsstaternes økonomiske politik, og som gør det muligt at modvirke  

 uligevægt på deres betalingsbalancer, h. indbyrdes tilnærmelse af de nationale lovgivninger i det omfang, dette  

 er nødvendigt for Fællesmarkedets funktion, i. oprettelse af en Europæisk Socialfond med henblik på at forbedre  

 arbejdstagernes beskæftigelsesmuligheder og bidrage til en højnelse af deres  

 levestandard, j. oprettelse af en europæisk Investeringsbank, der har til formål at  

 lette Fællesskabets økonomiske ekspansion gennem skabelsen af nye ressourcer, k. associering af de oversøiske lande og territorier med henblik på at  

 forøge samhandelen og på i fællesskab at fremme den økonomiske og sociale  

 udvikling.« (*86)  Wohlfarth  m.fl.: Die europæische Wirtschaftsgemeinschaft  

 (1960) side 608, antager dog, at også præamblen omfattes af denne henvisning.
(*87) EFT nr.
C 17/68.
 (*88) Se dog herved ovenfor afsnit III under punkt 2.
 (*89) Se om disse betingelser  Poul Andersen : Dansk  

 Statsforfatningsret, side 497,  Alf Ross : Dansk Statsforfatningsret  

 I, side 410, f. og  Max Sørensen : Statsforfatningeret, side 307 f.
 (*90) Om de begrænsninger i de nævnte traktatbestemmelsers rækkevidde, der  

 følger af almindelige folkeretlige principper, henvises til bemærkningerne  

 herom hos  Max Sørensen, Juristen  1963, side 78 og 1971, side 438.  

 Det fremhæves her, at en medlemsstat under ganske særlige omstændigheder, som  

 ikke på forhånd lader sig definere, vil kunne frigøre sig fra sine  

 forpligtelser ifølge traktater.
 (*91) Se nærmere  Holger Steen Sørensen, Juristen  1972, side  

 261-271.
 (*92) Se  Forfatningskommissionens Betænkning  side 31, gengivet  

 ovenfor i afsnit III, under pkt. 1.
 (*93) Længere synes  Holger Steen Sørensen, Juristen  1972, side  

 261 ff. heller ikke at gå.
 (*94)  Forfatningskommissionens Betænkning  side 31.
 (*95)  Alf Ross : Dansk Statsforfatningsret I, side 412 peger på,  

 at man i og for sig også kunne tænke sig, at § 20-loven skulle kunne ophæves,  

 når blot mere end 14/14 af folketingets medlemmer stemte derfor.
(*96) Se således  Poul Andersen : Dansk Statsforfatningsret, side  

 499,  Paul Fischer : Det europæiske Kul- og Stålfællesskab side 204,  

 f.,  Ole Krarup, U.f R.  1967 B, side 15 f.  Alf Ross : Dansk  

 Statsforfatningsret 1, side 412, jfr.  samme, Juristen  1972, side  

 310,  Erik Siesby, Juristen  1971 I, side 423 425 og  Max Sørensen : Statsforfatningsret, side 313 f., jfr.  samme, Juristen  1963,  

 side 78 f., 1971, side 437 439 og 1972, side 118.
 (*97) Se nærmere afsnit III, punkt 4, smh. m. afsnit I, punkt 4 b og punkt  

 6 c.
 (*98) En forordning skal derfor ikke - og må i princippet heller ikke -  

 omskrives til en intern, national regel.
 (*9) Se fællesskabsdomstolens afgørelse i sag nr. 13/61, Fællesskabernes  

 domssamling bind VIII side 971 ff.
 (*100) Se f.eks. fællesskabsdomstolens afgørelser i sagerne nr. 26/62,  

 Fællesskabernes domssamling bind IX side I ff., nr. 57/66 domssamlingen bind  

 XII side 257 ff. og nr. 13/68 domssamlingen bind XIV side 679 ff.
 (*101) Se domstolens afgørelser i sagerne nr. 9/70 og 33/70  

 Fællesskabernes domssamling bind XVI side 825 ff. og 1213 ff.
 (*102) Se herom foran under afsnit I, punkt 5 b  Ole Espersen :  

 Indgåelse og Opfyldelse af Traktater side 239-53 med eksempler fra praksis.
 (*103) Om bestemmelsens ordlyd og lovforslagets bemærkninger til  

 bestemmelsen se afsnit IV, punkt 2.
(*104) Den såkaldte »lex posterior«-regel.
Se om denne  

 fortolkningsregel og dens rækkevidde  Alf Ross : Om Ret og  

 Retfærdighed, side 153 og samme,  Juristen  1972, side 163 f.
Uanset dette forhold er det naturligvis af ordensmæssige grunde ønskeligt,  

 at danske lovbestemmelser, der er fortrængt af en senere umiddelbart  

 anvendelig fællesskabsregel, bliver ophævet eller ændret formelt ved en ny  

 dansk lov.
En del af de forslag til følgelove, der er fremsat for  

 folketinget, har dette formål.
(*105) Der bortses her og i det følgende fra konflikten mellem umiddelbart  

 anvendelige fællesskabsregler og bestemmelser i grundloven.
Dette spørgsmal  

 behandles nedenfor under punkt 3.
 (*106) 15. juli 1965, sag nr. 6/64, Fællesskabernes domssamling bind X  

 side 1251 ff.
 (*107)  Max Sørensen, Juristen  1963 side 58 f, 1971 side 434 ff.  

 og 1972 side 117 ff.  Isi Foighel, Juristen  1968 side 101 ff. og  

samme : EF - Funktion og Regler side 69 ff. og side 220 f.,  Alf  

 Ross, Juristen  1972 side 161 ff.,  Holger Steen Sørensen,  

 Juristen  1972 side 272,  Carl August Fleischer, Juristen  1972,  

 side 311 ff. og  Jens Fejø , T.f.R. 1972 side 173 ff.
(*108) Det er dette forhold, der fører  Erik Siesby, Juristen  1971  

 side 425 til at antage, at der vil blive tale om en loyalitetskonflikt for  

 danske retsanvendende myndigheder.
Som det fremgår af det følgende, opstår en  

 sådan konflikt ikke, idet de danske myndigheder - såfremt kollisionen mellem  

 de to regler ikke kan 1øses gennem fortolkning af den danske lovbestemmelse -  

 må træffe valget mellem dem på grundlag af en fortolkning af den danske  

 grundlovs § 20.
 (*109) Se nærmere foran under afsnit II, punkt 3.
 (*110) Heller ikke forpligtelsen for de retsanvendende myndigheder er  

 speciel for De europæiske Fællesskaber, men den får en særlig praktisk  

 betydning som følge af det direkte samarbejde mellem de nationale domstole og  

 fællesskabsdomstolen i henhold til EØF-traktatens art. 177 og de tilsvarende  

 bestemmelser i de to andre traktater.
(*111) Et bevidst traktatbrud kan naturligvis i praksis kun tænkes i en  

 ekstraordinær situation.
Erfaringen både i de nuværende medlemsstater og i  

 England og Danmark viser, at problemet kan opstå i forbindelse med pludselige  

 betalingsbalancekriser.
Dette er imidlertid forudset i  

 fællesmarkedstraktaten, der i art. 109 giver den pågældende medlemsstat  

 adgang til at træffe de nødvendige beskyttelsesforanstaltninger.
I dette  

 tilfælde opnås den fornødne overensstemmelse ikke gennem den nationale  

 lovgivers respekt for fællesskabsretten, men derigennem, at fællesskabsretten  

 accepterer den ensidige fravigelse af dens egne regler.
(*112) Det fremgår af citatet foran fra Costa-ENEL sagen, at de også er i  

 god overensstemmelse med fællesskabsdomstolens argumentation.
Spørgsmålet om  

 den forfatningsretlige betydning af kompetenceoverladelsen i de enkelte  

 medlemsstater er imidlertid unddraget fællesskabsdomstolens kompetence.
 (*113) En nærmere gennemgang af forholdene i de nuværende medlemsstater og  

 i de andre ansøgerlande findes i bilaget til denne redegørelse.
 (*114) Se nærmere  Erik Siesby, Juristen  1971 side 418.  

 Generaladvokatens indlæg findes i Fællesskabernes domssamling bind X side  

 1169.
(*115) Internationale Handelsgesellschaft mbH mod Einfuhr- und  

 Vorratstelle fur Getreide und Futtermittel Frankfurt/ Main.
Sag nr. 11/70  

 Fællesskabernes domssamling bind XVI side 1125 ff.
 (*116) Denne begrænsning i Domstolens kompetence er udtrykt direkte i dens  

 afgørelse af sagerne nr. 36-38 og 40/1959, Fællesskabernes domssamling bind  

 VI side 857 (Ruhrkohlen-Verkaufgesellschaft m.fl. mod Den høje Myndighed).
 (*117) Se »The Protection of Human Rights in the European  

 Communities«, gengivet i Common Market Review 1972 side 73.
 (*118) Se  Erik Siesby, Juristen  1971 side 426-27 og 1972 side  

 129:  Max Sørensen, Juristen  1972 side 125.
(*119) Udover de nuværende medlemslande - bortset fra Frankrig - og de  

 øvrige ansøgerlande har bl.a.
Island, Sverige og Østrig tiltrådt  

 konventionen.
 (*120) En nærmere gennemgang af forholdene i de nuværende medlemsstater og  

 i de andre ansøgerlande findes i bilaget til denne redegørelse.
(*121) Derom er der enighed.
Se  Erik Siesby, Juristen  1971 side  

 426 og 1972 side 130, hvor han dog fremhæver, at tankegange udtrykt af den  

 tyske Bundesverfassungsgericht og af den belgiske højesteret holder mulighed  

 åben for en accept af fællesskabsretten som et retssystem, der har rang over  

 eller sideordnet med den nationale ret inklusive den nationale forfatning.
Se  

 endvidere  Max Sørensen, Juristen  1972 side 125, hvor det dog  

 bemærkes, at det praktiske resultat kan blive en vis forrang i de lande, hvor  

 sdomstolene ikke kan efterprøve en traktats forenelighed med grundloven,  

 f.eks.
Holland (forfatningens art. 60 (3)).
 (*122) Se herom  Max Sørensen, Juristen  1963 side 79 ff, og 1972  

 side 125 og  Erik Siesby, Juristen  1971 side 426-27.
 (*123) Dette gælder specielt også de bestemmelser, som har givet anledning  

 til de foreliggende afgørelser fra fællesskabsdomstolen, og hvis forenelighed  

 med bestemmelser eller principper i den tyske forbundsforfatning er blevet  

 bestridt af de tyske sagsøgere og af visse underordnede tyske domstole.
Forholdet mellem reglerne i Fællesmarkedstraktaten om arbejdskraftens fri  

 bevægelighed og den danske grundlovs § 27, hvorefter ingen kan ansættes som  

 tjenestemand uden at have dansk indfødsret, har givet anledning til en  

 forespørgsel til justitsministeriet.
Nedenfor gengives de væsentligste dele  

 af justitsministeriets besvarelse (de udeladte passager vedrører andre  

 forhold, der ikke har forbindelse med forholdet til grundlovens § 27):
 »Bestemmelserne om arbejdskraftens frie bevægelighed gælder dog efter  

 traktatens art. 48, stk. 4, ikke for »ansættelser i den offentlige  

 administration«.
 Fortolkningen af begreberne »offentlig administration« . . . har  

 givet anledning til visse vanskeligheder, idet der blandt de nuværende  

 medlemsstater er store forskelle . . . med hensyn til afgrænsningen af den  

 gruppe offentligt ansatte, til hvem der stilles krav om indfødsret, . . .
Der foreligger ingen rådsvedtagelse, der klart tager stilling til disse  

 fortolkningsproblemer, og spørgsmålet har heller ikke været genstand for  

 sager ved EF-Domstolen.
Derimod har Europa-Parlamentets juridiske udvalg for  

 nylig udarbejdet en rapport vedrørende afgrænsningen . . . På grundlag af  

 denne rapport har Parlamentet vedtaget en resolution (Europæiske  

 Fællesskabers Tidende C 10/4 fra den 5. februar 1972).
 . . .
 I resolutionen . . . udtaler Parlamentet bl.a., at art. 48, stk. 4,  

 principielt kan anvendes på alle stillinger, som den pågældende medlemsstat  

 betragter som hørende under sin offentlige administration, men at formålet  

 med bestemmelsen dog i første række er at tillade staterne at forbeholde  

 udøvelse af egentlig offentlig myndighed for deres egne statsborgere.  

 Parlamentet konstaterer, at der findes en række stillinger i den offentlige  

 administration, som ikke er forbundet med udøvelse af egentlig offentlig  

 myndighed, og fremsætter det udtrykkelige ønske, at staterne så vidt muligt  

 begrænser anvendelsen af art. 48, stk. 4, til stillinger, som er forbundet  

 med udøvelse af offentlig myndighed.
 . . .
Grundloven udelukker ikke, at en væsentlig del af statens funktioner  

 varetages af personer, der ikke er tjenestemandsansatte, og derfor ikke  

 behøver at have dansk indfødsret.
Derimod indeholder grundlovens § 27 en  

 bindende forudsætning om, at en vis kerne af statsfunktioner varetages af  

 tjenestemænd.
Rækkevidden af denne forudsætning kan ikke fastlægges på grundlag af de  

 meget sparsomme udtalelser, der findes herom i den stats- og  

 forvaltningsretlige litteratur, ligesom spørgsmålet ikke har været aktuelt i  

 praksis.
Afgørelsen af, i hvilket omfang det må anses for forudsat, at  

 bestemte typer af stillinger beklædes af tjenestemænd, synes imidlertid at  

 måtte træffes på grundlag af en samlet vurdering, hvori navnlig to elementer  

 indgar, nemlig dels, i hvilket omfang den pågældende stilling indebærer  

 udøvelse af offentlig myndighed, dels behovet for at beskytte indehaveren af  

 den pågældende stilling mod uberettiget politisk og personligt pres, jfr.  

 herved grundlovens § 27, stk. 3, og Tjenestemandskommissionens 1. Betænkning  

 (nr. 483/1969) side 23.
Hvadenten man lægger hovedvægten på det ene eller det andet af disse to  

 elementer, kan der efter justitsministeriets opfattelse ikke rejses  

 berettiget tvivl om, at de statsfunktioner, for hvilke grundloven kan antages  

 at forudsætte anvendelse af tjenestemænd, alle vil være omfattet af  

 undtagelsen i EØF-traktatens art. 48, stk. 4, og at denne undtagelse, selv om  

 dens anvendelse begrænses som ønsket af Europa-Parlamentet, omfatter  

 væsentligt flere stillinger end de, for hvilke grundloven opstiller en  

 bindende forudsætning om besættelse med tjernestemænd.' (*124) Bestemmelsen i grundlovens § 74 om næringsfriheden har karakter af  

 en programudtalelse uden retlig betydning, jfr.  Alf Ross : Dansk  

 Statsforfatningsret II side 758 ff.
 (*125) Se herved ovenfor aPsnit IV, punkt 4 a.
Bilag Fællesekabsrettens forfatningsretlige stilling i de nuværende medlemslande  

 og i de øvrige ansøgerlande Ved bedømmelsen af de forfatningsretlige spørgsmål i forbindelse med den  

 mulige danske tilslutning til Fællesskaberne vil nogle bemærkninger om de  

 tilsvarende problemstillinger i de nuværende medlemsstater og de øvrige  

 ansøgerlande kunne være af interesse.
Tilslutningen til De europæiske  

 Fællesskaber sker i hvert af landene i overensstemmelse med og inden for  

 rammerne af det nationale forfatningsretlige system.
Det er også inden for  

 rammerne af dette system, at de nationale retsanvendende myndigheder må 1øse  

 spørgsmålet om fællesskabsrettens forhold til national ret.
Da de enkelte  

 landes forfatninger (grundlove) og forfatningsmæssige traditioner på disse  

 områder til en vis grad er forskellige, kan det ikke undre, at de spørgsmål,  

 der opstår i forbindelse med fællesskabsrettens anvendelse i de enkelte  

 medlemsstater, ikke er løst eller kan 1øses fuldstændig ensartet.
Under afsnit V, punkt 2 b, er der redegjort for, at det af  

 fællesskabsdomstolens praksis følger, at den umiddelbart anvendelige  

 fællesskabsret skal anvendes i medlemslandene, selv om der findes  

 modstridende national lovgivning (princippet om fællesskabsrettens  

 »forrang«). Af samme afsnits punkt 3 b fremgår det, at Domstolen er  

 af den opfattelse, at fællesskabsrettens gyldighed i princippet er uafhængig  

 af de enkelte staters forfatninger.
Om de enkelte landes retsanvendende  

 myndigheder er i stand til at anvende fællesskabsretten i overensstemmelse  

 med fællesskabsdomstolens praksis, afhænger af de forfatningsretlige  

 muligheder herfor.
Det er særligt disse spørgsmål, der vil blive berørt i det  

 følgende.
I det omfang, der i de enkelte lande findes udtrykkelige  

 bestemmelser i lighed med den danske grundlovs § 20 om overladelse af  

 beføjelser til internationale organisationer, er dette nævnt.
Spørgsmålet om  

 den traditionelle metode i de enkelte lande ved gennemførelsen af  

 folkeretlige forpligtelser er behandlet i afsnit I.
Undersøgelsen vil koncentrere sig om de relevante forfatningsbestemmelser.  

 I et vist omfang vil domstolspraksis af betydning for de rejste spørgsmål dog  

 også blive nævnt.
Undersøgelsen er ikke og tilsigter ikke at være  

 udtømmende.(*1) I det følgende behandles de enkelte spørgsmål samlet for hvert enkelt  

 land.(*2) Holland Den hollandske forfatning, der efter ændringer i 1953 og 1956 nøje  

 regulerer forholdet mellem national og international ret, indeholder følgende  

 bestemmelser af betydning for de rejste spørgsmål:
» Art. 67 . Om nødvendigt under forbehold af bestemmelserne i  

 art. 63 kan visse beføjelser med hensyn til lovgivende, udøvende og dømmende  

 virksomhed ved eller ifølge traktat overlades til organisationer, der bygger  

 på folkeretten.
Art. 65 og 66 finder tilsvarende anvendelse på beslutninger  

 truffet af organisationer, der bygger på folkeretten.« » Art. 63 . Hvis udviklingen af den internationale retsorden  

 kræver det, kan indholdet af en overenskomst afvige fra visse bestemmelser i  

 forfatningen.
I sådanne tilfælde kan godkendelse kun finde sted ved en  

 beslutning i Generalstaterne med to trediedele af de i hvert Kammer afgivne  

 stemmer. » » Art. 65 . Bestemmelser i traktater, hvis indhold er bindende  

 for enhver, har denne bindende virkning fra bekendtgørelsestidspunktet.  

 Regler om bekendtgørelse af traktater gives ved lov.« » Art. 66 . Lovregler, der gælder i Kongeriget, anvendes ikke,  

 hvis anvendelsen vil være i strid med bestemmelser i traktater, der er  

 bindende for enhver, indgået enten før eller efter vedtagelsen af  

 lovreglerne.« Det bestemmes i art. 60, stk. 3, at domstolene ikke er kompetente til at  

 prøve traktaters overensstemmelse med forfatningen.
Den hollandske forfatning giver altså hjemmel til at overlade beføjelser  

 til internationale organisationer.(*3) Den sikrer samtidig den umiddelbart  

 anvendelige del af fællesskabsretten forrang for hollandsk lovgivning.
Den  

 sikrer imidlertid principielt ikke fællesskabsrettens anvendelse i tilfælde,  

 hvor fællesskabsregler fraviger bestemmelser i forfatningen.
I praksis vil  

 fællesskabsretten dog kunne tænkes anvendt i sådanne tilfælde, da domstolene  

 ikke kan prøve traktaters forfatningsmæssighed.
Frankrig Den franske forfatning fra 1946 indeholdt i præamblen følgende  

 bestemmelse:
»Under forbehold af gensidighed indvilliger Frankrig i de  

 begrænsninger af suveræniteten, som er nødvendige til fredens organisation og  

 forsvar.« Der er ikke medtaget en tilsvarende bestemmelse i den nugældende franske  

 forfatning fra 1958.
 Forfatningen indeholder imidlertid følgende bestemmelser af betydning for  

 forholdet mellem national og international ret:
» Art. 54 . Hvis Forfatningsrådet, efter at have fået  

 spørgsmålet forelagt af Republikkens Præsident, Premierminister eller af  

 Præsidenten for et af kamrene, erklærer, at en international forpligtelse  

 indeholder en bestemmelse, der er i strid med forfatningen, kan bemyndigelse  

 til at ratificere eller godkende denne forpligtelse kun gives efter en  

 forfatningsændring. » » Art. 55 . Traktater eller overenskomster, der er behørigt  

 ratificerede eller godkendte, får ved deres bekendtgørelse(*4) højere  

 myndighed end love under forbehold for hver overenskomst eller traktat af  

 dens anvendelse af den anden part.« Princippet om traktaters forrang er altså bekræftet i den franske  

 forfatning - dog under forbehold af gensidighed fra den eller de andre  

 parters sider.(*5) Selv om det ikke er ubestridt, synes dette princip også at  

 kunne gælde for de fællesskabsregler, der er vedtaget af Fællesskabernes  

 institutioner.
Til trods herfor er det fortsat tvivlsomt, om  

 fællesskabsretten i praksis kan gives forrang af de franske retsanvendende  

 myndigheder.
Dette skyldes, at franske domstole ikke anser sig for kompetent  

 til at prøve loves overensstemmelse med forfatningen, og at det som følge  

 heraf er usikkert, om domstolene kan prøve loves overensstemmelse med  

 internationale overenskomster.
Den højeste franske forvaltningsdomstol,  

 Conseil d'Etat, har i en afgørelse fra 1. marts 1968 undladt at anvende  

 princippet i art. 55.(*6) Ved afgørelsen anvendte retten en fransk lov, selv  

 om den stred mod en ældre fællesskabsforordning.
Den højeste franske ordinære  

 domstol, Cour de Cassation, har derimod i en afgørelse fra 22. oktober  

 1970(*7) henvist til art. 55 som begrundelse for at godkende, at en  

 underordnet domstol anvendte fællesskabsregler, selv om de stred mod - såvel  

 nyere som ældre - bestemmelser i love og dekreter.
Spørgsmålet om  

 fællesskabsrettens forrang for fransk lovgivning må herefter anses for  

 uafklaret efter fransk ret.
 Nogen forfatningsretlig sikring af fællesskabsrettens anvendelse uanset  

 eventuel modstrid med bestemmelser i den franske forfatning findes ikke.
Luxembourg Luxembourgs forfatning bestemmer:
» Art. 49  (bis). Udøvelsen af de beføjelser, der efter  

 forfatningen er henlagt til de lovgivende, udøvende og dømmende myndigheder,  

 kan midlertidigt ved traktat overlades til internationale  

 organisationer.« Forfatningen indeholder ingen udtrykkelige bestemmelser om forholdet  

 mellem national og international ret.
I en afgørelse fra 1954 har den højeste  

 ordinære domstol »La Cour Superieure de Justice« klart udtalt, at  

 en dommer må anvende en traktat, selv om den er i strid med en senere lov.  

 Dette princip anses også for at gælde i forholdet mellem fællesskabsretten og  

 national lovgivning.
Belgien Først i juni 1970 blev der i den belgiske forfatning indsat en  

 bestemmelse, der udtrykkeligt giver mulighed for at overlade beføjelser til  

 internationale organisationer.(*8) Forfatningen indeholder derimod ingen  

 bestemmelser, der regulerer konflikten mellem international ret og national  

 ret.
Der har flere gange været fremsat forslag til en ny  

 forfatningsbestemmelse, hvorefter nationale lovregler, som er i strid med  

 international ret eller med retsregler, som hidrører fra internationale  

 organisationer, ikke kan anvendes.
Det sidst fremsatte forslag bortfaldt ved  

 parlamentets opløsning i efteråret 1971. Den højeste belgiske domstol Cour de  

 Cassation har imidlertid i en afgørelse fra 27. maj 1971 fastslået, at  

 umiddelbart anvendelige fællesskabsregler ikke kan fortrænges af en yngre  

 belgisk lov.
Domstolen udtalte bl.a., at konflikten mellem en international  

 traktat og en yngre lov ikke kan 1øses som en konflikt mellem to love, og at  

 grundsætningen om, at ældre regler må vige for yngre regler, ikke finder  

 anvendelse i tilfælde af konflikt mellem traktat og lov.(*9) Princippet om fællesskabsrettens forrang må herefter anses for anerkendt i  

 belgisk ret.
De belgiske domstole anser sig ikke for kompetente til at prøve loves  

 forfatningsmæssighed.
Det er ligeledes den almindelige opfattelse i den  

 belgiske forfatningsretlige teori, at domstolene ikke vil kunne prøve  

 spørgsmål om fællesskabsrettens overensstemmelse med forfatningen.
Tyskland Den tyske grundlov fra 1949 bestemmer:
 » Art. 24 . 1. Forbundet kan ved lov overdrage  

 højhedsrettigheder til mellemfolkelige institutioner.
 2. Forbundet kan til sikring af freden tiltræde et system af gensidig  

 kollektiv sikkerhed: det vil herved indvillige i sådanne begrænsninger i dets  

 højhedsrettigheder, som hidfører og sikrer en fredelig og varig ordning i  

 Eruropa og mellem verdens folk.
3....« » Art. 25 . Folkerettens almindelige regler udgør bestanddele  

 af forbundsretten.
De går forud for lovene og fremkalder rettigheder og  

 pligter direkte for forbundsområdets beboere.« Det antages almindeligvis, at bestemmelsen i art. 25, der alene nævner  

 folkerettens almindelige regler, ikke 1øser konflikter mellem tysk ret og  

 fællesskabsret.
Den tyske grundlov 1øser således ikke udtrykkelig spørgsmålet  

 om rangforholdet mellem tysk lovgivning og fællesskabsretten.
Det har dog  

 været hævdet, at man ved en fortolkning af art. 24 kan nå til det resultat,  

 at fællesskabsretten har forrang.
De tyske domstole har - så vidt vides -  

 ikke haft lejlighed til på utvetydig måde at tage stilling til  

 rangspørgsmålet.(*10) Spørgsmålet er næppe endeligt løst i tysk ret.
Det er næppe heller endeligt afklaret, om de tyske domstole kan og vil  

 anvende fællesskabsretsakter, der er i strid med den tyske grundlov.(*11) Italien Italiens forfatning fra 1947 indeholder følgende bestemmelser:
» Art. 10 . Den italienske retsorden er i overensstemmelse med  

 folkerettens almindeligt anerkendte regler.« » Art. 11 . Italien forkaster krig som middel til at berøve  

 andre folk friheden eller til at 1øse internationale konflikter: Italien  

 indvilliger under forbehold af gensidighed i forhold til andre stater i de  

 begrænsninger af suveræniteten, som er nødvendige for en organisation, der  

 vil sikre fred og retfærdighed mellem nationer: Italien fremmer og styrker  

 internationale organisationer, der har et sådant mål.« Det er almindeligt antaget, at princippet om fællesskabsrettens forrang  

 ikke kan støttes på bestemmelsen i art. 10. Det har imidlertid været hævdet,  

 at forrangsprincippets forfatningsmæssige grundlag kan findes i art. 11. I en  

 afgørelse af 7. marts 1964 har den italienske forfatningsdomstol, Corte  

 Constituzionale, udtrykkelig afvist dette synspunkt.(*12) Det var af  

 sagsøgeren blevet påstået, at en italiensk lov var i strid med forfatningens  

 art. 11, da loven stred mod umiddelbart anvendelige regler i  

 fællesmarkedstraktaten.
Ifølge Domstolen betyder art. 11 imidlertid kun, at  

 Italien gyldigt ved almindelig lov kan tilslutte sig organisationer, hvorved  

 Italiens suverænitet begrænses, men ikke at denne lov får nogen højere  

 gyldighed end andre love.
Mellem den lov, der gennemfører Italiens  

 tilslutning til de mellemfolkelige organisationer, og andre love gælder det  

 almindelige princip, at senere love går forud for tidligere.
Konflikten mellem fællesskabsret og national lovgivning blev her klart  

 løst til fordel for den senere national lovgivning.
Forfatningsdomstolen har  

 ikke afgørende ændret dette standpunkt.(*13) Dens nyeste praksis viser  

 imidlertid, at den bestræber sig på ved fortolkning at undgå konflikt.
Der  

 synes nu at gælde en formodning for, at traktatmæssige forpligtelser ikke  

 ændres ved nyere lovgivning.
Denne formodning viger kun, hvor  

 lovgivningsmagten klart tilkendegiver sin vilje til at bryde de  

 internationale forpligtelser.(*14) Det er næppe afklaret, om de italienske domstole kan og vil anvende  

 fællesskabsretsakter, der er forfatningsstridige.(*15) (*16) Irland Den irske forfatning har hidtil udelukket overladelse af beføjelser til  

 myndigheder uden for Irland.
Irlands tiltrædelse har derfor nødvendiggjort en  

 forfatningsændring.
 Ved folkeafstemningen den 10. maj 1972 godkendtes indføjelse af følgende  

 bestemmelse som stk. 4 i forfatningens art. 29:
»Staten kan blive medlem af Det europæiske Kul- og Stålfællesskab  

 (oprettet ved traktat underskrevet i Paris den 18. april 1951), Det  

 europæiske økonomiske Fællesskab (oprettet ved traktat underskrevet i Rom den  

 25. marts 1957) og Det europæiske Atomenergifællesskab (oprettet ved traktat  

 underskrevet i Rom den 25. marts 1957). Ingen bestemmelse i denne forfatning  

 medfører ugyldighed af de af staten vedtagne love, foretagne handlinger eller  

 indførte foranstaltninger, der er nødvendiggjort af forpligtelserne som  

 medlem af Fællesskaberne, eller forhindrer de af Fællesskaberne eller disses  

 institutioner vedtagne regler, foretagne handlinger eller indførte  

 foranstaltninger i at have retskraft i staten.« Forfatningsændringen gør det muligt for Irland at tiltræde De europæiske  

 Fællesskaber og at give den umiddelbart anvendelige fællesskabsret virkning i  

 den interne retsorden.
Der er ikke ved forfatningsændringen taget udtrykkelig stiling til  

 spørgsmålet om 1øsningen af eventuelle konflikter mellem fællesskabsret og  

 senere irsk lovgivning.
Dette spørgsmål har - så vidt vides - ikke været  

 fremme i debatten om forfatningsændringen.
Derimod medfører ændringen, at  

 bestemmelserne i den irske forfatning ikke kan påberåbes over for  

 fællesskabsretten.
Storbritannien Storbritannien har i modsætning til samtlige nuværende medlemsstater og de  

 øvrige ansøgerlande ingen skreven forfatning.
Grundsætningen om, at intet  

 Parlament kan binde et efterfølgende Parlament, og at intet organ, hvad enten  

 det er en domstol eller en anden institution, har kompetence til at prøve  

 loves gyldighed, har traditionelt været anerkendt i engelsk ret.(*17) The  

 Lord Chancellot(*18) udtalte i maj 1967 i Overhuset:
»Der er ikke teoretisk nogen forfatningsmæssig mulighed for os til at  

 skabe sikkerhed for, at intet fremtidigt Parlament vedtager lovgivning i  

 strid med fællesskabsretten.« I en redegørelse fra maj 1967 udarbejdet af Lord Chancellor til  

 Parlamentet hedder det bl.a.:
»Den umiddelbart anvendelige fællesskabsret forudsættes at have  

 forrang for medlemslandenes nationale lovgivning.
Heraf følger, at  

 Parlamentets lovgivning, der giver disse regler virkning, må gøre det på en  

 sådan måde, at den tilsidesætter eksisterende lovgivning i det omfang denne  

 er modstridende . . . Heraf følger også, at Parlamentet inden for de områder,  

 der er dækket af fællesskabsretten, må afstå fra at vedtage ny lovgivning,  

 der er i strid med den gældende fælleskabslovgivning.
Dette betyder  

 imidlertid ikke nogen forfatningsmæssig nydannelse.
Mange af vore  

 traktatforpligtelser pålægger os allerede sådanne begrænsninger - f.eks.  

 FN-pagten, Den europæiske Menneskerettighedskonvention og Gatt.« Det lovforslag, der er forelagt Parlamentet for at muliggøre  

 Storbritanniens tilslutning til EF, »The European Communities  

 Bill«, indeholder ikke nogen bestemmelse, der tager udtrykkelig stilling  

 til spørgsmålet om rangforholdet mellem fællesskabsretten og evt. senere  

 modstridende lovgivning.(*19) Loven må antages at give engelske domstole  

 mulighed for at fortolke love således, at de så vidt muligt bliver i  

 overensstemmelse med fællesskabsretten hvad der i sig selv er et brud på  

 engelske domstoles tradition for bogstavfortolkning af parlamentslove.  

 Derimod giver loven ingen hjemmel for at tilsidesætte en bevidst  

 fællesskabsstridig parlamentslov.
Norge (*20) Den norske grundlovs § 93, der blev indført i 1962, og hvis formål svarer  

 til den danske grundlovs § 20, har følgende indhold:
»For at sikre den internationale Fred og Sikkerhed eller fremme  

 international Retsorden og Samarbeide kan Storthinget med tre Fjerdedels  

 Flertal samtykke i, at en international Sammenslutning som Norge er  

 tilsluttet eller slutter sig til, paa et saglig begrænset omraade, skal kunne  

 udøve Beføielser der efter denne Grundlov ellers tilligge Myndigheder, dog  

 ikke Beføielse til at forandre denne Grundlov.
Naar Storthinget skal give sit  

 Samtykke, bør, som ved Behandling af Grundlovsforslag, mindst to Trediedele  

 af dets Medlemmer være tilstede.
Bestemmelserne i denne Paragraph gjælder ikke ved deltagelse i en  

 international Sammenslutning, hvis Beslutninger har alene rent folkeretslig  

 Virkning for Norge.« Den norske grundlov indeholder ikke nogen bestemmelse, der udtrykkelig  

 regulerer forholdet mellem norsk ret og international ret.
Det har været  

 hævdet af en del af den juridiske teori i Norge, men bestridt af en anden  

 del, at grundlovens § 93 giver mulighed for at give fællesskabsretten forrang  

 for norsk ret.
Der synes imidlertid i det væsentlige at være enighed om, at  

 princippet om umiddelbart anvendelig fællesskabsrets forrang ikke gør nogen  

 ændring af grundloven nødvendig.
§ 93 tager et udtrykkeligt forbehold for så vidt angår bestemmelser, der  

 er i strid med den norske grundlov.
Der kan derfor ikke være tvivl om, at de  

 norske retsanvendende myndigheder ikke kan anvende fællesskabsregler, der  

 strider mod den norske grundlov.
NOTER TIL BILAG (*1) De givne oplysninger bygger i det væsentligste på  van der  

 Meersch  m.fl.: Droit des Communautes Europeennes (les Nouvelles) side 61  

 ff.,  Jens Fejø, TfR  1972 side 175 ff.,  Brinkhorst og  

 Schermers : Judical Remedies in the European Communities side 136 ff.,  

 Report on the Paramountcy of Community Law over the Laws of Member States  

 (European Parliament Working Documents, 1965-1966, Doc. 43) (Uofficiel  

 engelsk oversættelse af den sakaldte Dehousse rapport),  P.
H.  

 Fischer:  Det europæiske Kul- og Stålfællesskab side 184 ff.,  Erik  

 Siesby, Juristen  1971 side 420 ff. og 1972 side 130 samt  Max  

 Sørensen, Juristen  1972 side 125 ff.
 (*2) Oversættelse af forfatningsbestemmelser m.v. er foretaget af  

 justitsministeriet og er ikke officielle.
 (*3) En sådan hjemmel fandtes imidlertid ikke, da Holland ratificerede  

 EKSF-traktaten.
 (*4) I henhold til art. 3 (3) i Dekret nr. 58-54 af 28.1.1958 anerkendes  

 for så vidt angår fællesskabsakter bekendtgørelse i De europæiske  

 Fællesskabers Tidende som »officiel bekendtgørelse« også efter  

 fransk ret.
 (*5) Et sådant forbehold om gensidighed (hvis opfyldelse den nationale  

 dommer hyppigt ikke vil kunne tage stilling til), vil næppe blive anerkendt  

 af fællesskabsdomstolen, jfr. ovenfor afsnit II.
 (*6) »Syndicat General de Fabricants de Semoules de France«.  

 Afgørelsen er omtalt hos  Jens Fejø, TfR  1972 side 192.
 (*7) »Administration des Contributions Indirectes et du Comite  

 Interprofessionel des Vins Doux Naturels mod Ramel.« Afgørelsen er  

 omtalt af  Jens Fejø, TfR  1972 side 194.
(*8) Art. 25 i den belgiske forfatning bestemmer: »Udøvelsen af  

 bestemte beføjelser kan ved en traktat eller ved en lov tillægges  

 folkeretlige institutioner.« (*9) Om dommen se  Jens Fejø, TfR  1972 side 189 ff. og  Eriks  

 Siesby, Juristen  1971 side 422.
(*10) Det har været hævdet, se bl.a.  Eriks Siesby, Juristen  1971  

 side 420, at de højeste tyske domstole har accepteret princippet om  

 fælleskabsrettens forrang.
Der henvises herved til Bundesfinanzhof's dom af  

 11.7.1968 og Bundesverfassungsgericht's kendelse af 18.10.1967. Se dog  

 herimod  Jens Fejø, TfR  1972 side 184 ff.
(*11) Rækkevidden af Bundesverfassungsgericht's kendelse af 18.10.1967 er  

 tvivlsom.
Sagsøgeren havde påstået, at 2 fællesskabsforordninger var  

 ugyldige, da de stred mod den tyske grundlov.
Bundesverfassungsgericht  

 afviste sagen, da retten kun kan prøve spørgsmål vedrørende retsakter, der  

 stammer fra tyske myndigheder.
Domstolen understreger imidlertid udtrykkeligt  

 følgende:
»Det er således ikke afgjort, om og i hvilket omfang  

 Bundesverfassungsgericht kan sammenholde fællesskabsret med fundamentale  

 retsregler i grundloven i sager, som kan anlægges for den.
Dette er et  

 spørgsmål, som klart afhænger af afgørelsen af det vidtrækkende præliminære  

 spørgsmål, om og på hvilken måde man kan tale om EØF-institutionernes  

 bundethed af Den tyske Forbundsrepubliks fundamentale retsorden, eller - med  

 andre ord - om og i hvilket omfang Forbundsrepublikken kan fritage  

 fællesskabsinstitutionerne fra en sådan pligt ved at overdrage  

 højhedsrettigheder i henhold til grundlovens art. 24, stk. 1.« (*12) Der var tale om en præjudiciel afgørelse i sagen Costa mod ENEL.  

 Denne sag er nærmere omtalt under afsnt V i forbindelse med  

 fællesskabsdomstolens præjudicielle afgørelse.
Forfatningsdomstolens  

 afgørelse lå forud for fællesskabsdomstolens afgørelse.
 (*13) Se herom  Jens Fejø, TfR  1972 side 188.
 (*14) Se herom  Max Sørensen, Juristen  1972 side 125.
 (*15) Se herved Corte Constituzionales afgørelse af 27. 12. 1965  

 (Refereret i  Common Market Law Review  1966 side 81-84).
 (*16)  Jens Fejø  har i  TfR  1971 side 195 givet følgende  

 sammenfatning af 1øsningerne i de nuværende medlemslande på konflikten mellem  

 fællesskabsret og national lovgivning:
»I Luxembourg, Holland og i Belgien fortrænger EØF-reglerne yngre  

 love.
I Frankrig anvender Conseil d'Etat den yngre lov, medens Cour de  

 Cassation synes at give EØF-retten forrang.
I Tyskland har  

 forfatningsdomstolen ikke anerkendt, at EØF-reglerne kan fortrænge yngre lov,  

 og den italienske forfatnigsdomstol har påberåbt sig lex  

 posterior-grundsætningen.« (*17) Spørgsmålet, om Storbritannien kan tiltræde EF, har været forelagt  

 domstolene.
Sagsøgeren, hr.
Blackburn, ønskede en afgørelse om, at dette ikke  

 kunne ske, da det ville betyde en delvis opgivelse af Parlamentets  

 suverænitet.
Sagen afvistes af Appelretten, da domstolene ikke kunne bestride  

 regeringens ret til at indgå traktater, og da domstolene først kunne tage  

 stilling til evt. lovgivning om Englands tilslutning til EF, når denne  

 forelå.
En af dommerne, Lord Denning, udtalte i sit votum:
»Vi er alle blevet opdraget til at tro, at efter den juridiske teori  

 kan et Parlament ikke binde et andet, og at ingen lov er uigenkaldelig.
Men  

 den juridiske teori følger ikke altid med de politiske realiteter (does not  

 always march alongside political reality).« (*18) The Lord Chancellor er bl.a. den engelske regerings juridiske  

 rådgiver.
Han er medlem af regeringen.
(*19) Der har i den juridiske teori været fremsat forslag til 1øsning af  

 dette spørgsmål, se f.eks.  Mitchell, Common Market Law Review  

  1967/68 side 119 ff. og  Europarecht  1971 side 97 ff., men herimod  

M.
Hunnings, Common Market Law Review  1968/69 side 57.
 (*20) Se særlig betænkning fra professorerne  Frede Castberg, Johs.  

 Andenaes og Torkel Opsahl  om »de konstitusjonelle spørsmål i  

 tilknytning til Norges forhold til De europæiske Fællesskap« (Dok. nr.  

 10 (1966-67) Fra Stortingets præsidentskap).
E 1(4) Udenrigsministeriet Den 14. november 1985 Til medlemmerne af Folketingets Markedsudvalg og disses stedfortrædere Under henvisning til udvalgets skrivelse af 1. november 1985 (alm. del -  

 bilag 52) fremsendes hoslagt svar på det deri stillede spørgsmål 8 vedrørende  

 brug af grundlovens § 20 i relation til traktatfæstelse af områder fra art.  

 235.
U.
Ellemann Jensen Udenrigsministeriet Justitsministeriet Den 14. november 1985 Spørgsmål 8:
 Udvalget udbeder sig en fyldig redegørelse om brug af grundlovens § 20 i  

 relation til traktatfæstelse af områder fra art. 235.
 Svar:
Som bekendt blev der ved grundlovsændringen i 1953 indført en særlig  

 bestemmelse i grundloven, som havde til formål at gøre det lettere for  

 Danmark at tilslutte sig nye internationale samarbejdsorganer af den type,  

 som i dag kendes fra De europæiske Fælleskaber.
Formålet var at gøre dansk  

 tilslutning til sådanne samarbejdsorganer mulig uden ændring af grundloven.
 Grl. § 20, stk. 1, Iyder således:
»Beføjelser, som efter denne grundlov tilkommer rigets myndigheder,  

 kan ved lov i nærmere bestemt omfang overlades til mellemfolkelige  

 myndigheder, der er oprettet ved gensidig overenskomst med andre stater til  

 fremme af mellemfolkelig retsorden og samarbejde.« I § 20, stk. 2, beskrives den procedure, som i givet fald skal anvendes.
Det følger af bestemmelsen at den skal finde anvendelse, såfremt  

 beføjelser, som efter grundloven tilkommer rigets myndigheder, skal overlades  

 Fællesskabets institutioner.
Det er derfor nødvendigt at sondre mellem  

 beføjelser, som i dag tilkommer rigets myndigheder, og beføjelser, som  

 allerede ved Danmarks tiltrædelse er overladt til Fællesskabets  

 institutioner.
 Tiltrædelseslovens § 2 lyder således:
»Beføjelser, som efter grundloven tilkommer rigets myndigheder, kan i  

 det omfang det er fastsat i de i § 4 nævnte traktater m.v., udøves af De  

 europæiske Fællesskabers institutioner.« Omfanget af de beføjelser, som ved tiltrædelsen er overladt Fællesskabets  

 institutioner, er således fastlagt ved en henvisning til de foreliggende  

 traktater, herunder hjemmelsbestemmelsen i EØF-traktatens art. 235.
De beføjelser, som i dag kan udøves af Rådet på grundlag af art. 235, er  

 således allerede overladt.
Det gør herefter ingen forskel, om beføjelserne  

 udøves på grundlag af art. 235 eller et særskilt nyt kapitel i traktaten.
Medens § 2 i tiltrædelsesloven som krævet af Grl. § 20 fastlægger omfanget  

 af beføjelser, som overlades, er det karakteristisk, at de organer, som kan  

 udøve beføjelserne, ikke er specificeret.
Heri ligger, at institutionerne kan  

 ændres.
Endvidere kan det udledes af formuleringen af § 2, at det ikke er  

 fastlagt hvilke beføjelser de enkelte institutioner skal udøve.
En vis  

 omfordeling af beføjelser mellem institutioner kan således ske.
Endelig ses  

 det, at traktatens forskellige afstemningsregler ikker er omtalt eller på  

 anden måde fastlåst for fremtiden.
Det er f.eks. ikke bestemt, at overladte  

 beføjelser kun kan udøves på de betingelser, som var fastlagt i traktaterne  

 på tidspunktet for Danmarks tiltrædelse.
 At tiltrædelsesloven bygger på den forudsætning, at § 20 skal anvendes ved  

 fremtidige ændringer, som indebærer overladelse af yderligere beføjelser,  

 kommer klart frem i bemærkningerne til § 2.
 »Denne bestemmelse indebærer, at beføjelser, der tilkommer rigets  

 myndigheder i henhold til grundlovens § 20, overlades til De europæiske  

 Fællesskabers institutioner i det omfang, det følger af de enkelte artikler i  

 de traktater m.v., der er gengivet i bilag I og 2 til lovforslaget.  

 Fællesskabernes institutioner har kun de beføjelser, som bestemmelserne i  

 traktaterne tillægger dem.
Tildeling af yderligere beføjelser forudsætter en traktatændring, der skal  

 ratificeres i overensstemmelse med medlemsstaternes forfatningsmæssige  

 bestemmelser, for Danmarks vedkommende under iagttagelse af reglerne i Grl. §  

 19 og 20.« I udenrigsøkonomiministerens fremsættelsestale hedder det bl.a.:
»En ændring af traktaten kan ifølge art. 236 kun ske, hvis landene  

 beslutter ændringerne på grundlag af forhandlinger på en konference mellem  

 medlemslandene og resultatet er godkendt efter hvert lands statsretlige  

 regler.
For Danmarks vedkommende indebærer dette, at folketingets godkendelse  

 skal foreligge.
Er der yderligere tale om, at ændringerne tillægger  

 Fællesskabets organer nye overnationale beføjelser, kræves grundlovens § 20  

 iagttaget . . .« Regeringens forelæggelse var bl.a. baseret på professor Max Sørensens  

 responsum til folketingets markedsudvalg, »Forfatningsretlige problemer  

 i forbindelse med Danmarks indtræden i De europæiske Fællesskaber«,  

 offentliggjort i Juristen 1971, side 434.
 Dette responsum og justitsministeriets »Redegørelse for visse  

 statsretlige spørgsmål i forbindelse med en dansk tiltrædelse af De  

 europæiske Fælleskaber« fra juli 1972 giver også udtryk for den  

 opfattelse, at ændringstraktater kun skal behandles efter § 20, såfremt de i  

 sig selv indebærer overladelse af nye beføjelser. Ændringer i traktaterne i  

 øvrigt skal behandles efter Grl. § 19. Justitsministeriets redegørelse er  

 offentliggjort i Nordisk Tidsskrift for International Ret 1971, side 65 ff.
 Under tiltrædelseslovens meget omfattende behandling i folketinget blev  

 der ikke på noget tidspunkt gjort indsigelse mod udformningen af  

 tiltrædelseslovens § 2, lovbemærkningerne, den citerede passus i ministerens  

 fremsættelsestale eller de tilsvarende udsagn i Max Sørensens responsum og  

 justitsministeriets redegørelse.
 Det bemærkes i øvrigt, at institutionelle tilpasninger tidligere er  

 foretaget uden anvendelse af Grl. § 20. Således i forbindelse med  

 ratifikationen af den 2. budgetændringstraktat i 1976, hvor Parlamentet fik  

 sine nuværende budgetbeføjelser, akten om direkte valg til Parlamentet i 1978  

 og traktaten om Grækenlands tiltrædelse i 1980.
 Det følger af det ovenanførte, at tilvejebringelsen af et mere specifikt  

 traktatgrundlag i traktaten for områder, som i dag kan være genstand for  

 Fællesskabsregulering på grundlag af art. 235 (eller andre bestemmelser),  

 ikke nødvendiggør brug af grundlovens § 20.
Det er herved forudsat, at det nævnte mere specifikke traktatgrundlag i  

 sin formulering holder sig inden for rammerne af, hvad art.235 (eller andre  

 bestemmelser) ville kunne give hjemmel til.
En vurdering af, om dette er  

 tilfældet må tage udgangspunkt i, at de nuværende traktatbestemmelser kun kan  

 benyttes til foranstaltninger, der har en vis tilknytning til det økonomiske  

 liv.
E.2 Udenrigsministeriet Den 13. marts 1992 Folketingets Lovsekretariat Hoslagt fremsendes - i 85 eksemplarer - besvarelse af spørgsmål nr.
S 580  

 af 6. marts 1992 til fru Pia Kjærsgaard (FP).
U.
Ellemann Jensen E.2 Udenrigsministeriet Nord-Gruppen Den 13. marts 1992 Skriftlig besvarelse af spørgsmål nummer S 580 af 6. marts 1992 fra  

 Pia Kjærsgsard (FP) Spørgsmål nr.
S S80:
 »Ministeren bedes, med baggrund i de statsretlige betragtninger, der  

 ligger til grund for konklusionerne i Justitsministeriets Lovafdelings notat  

 om visse statsretlige spørgsmål ved Danmarks tiltrædelse af traktaten om Den  

 Europæiske Union af den 3. marts 1992 (J.nr. 1991-513-113), oplyse, i hvilket  

 omfang der blev afgivet suverænitet i forbindelse med EF-afstemningen i 1972  

 og EF-pakke-afstemningen i 1986?».
 Begrundelse:
»I Justitsministeriets Lovafdelings notat om visse statsretlige  

 spørgsmål ved Danmarks tiltrædelse af traktaten om Den Europæiske Union af  

 den 3. marts 1992 (J.nr. 1991-513-113) nævnes flere områder, der allerede  

 tidligere er blevet overgivet til EF-afgørelser især på det økonomiske  

 område.
I svaret bedes det oplyst, hvornår og hvordan disse rettigheder er  

 blevet overdraget til EF«.
 Svar:
 1. Med hensyn til spørgsmålet om suverænitetsafgivelse i forbindelse med  

 Danmarks tiltrædelse af EF i 1972 kan oplyses følgende:
 Af bemærkningerne til lovforslaget af 15. marts 1972 fremgår:
»Lovforslaget indeholder de generelle lovbestemmelser, som følger af  

 Danmarks tilslutning til Fællesskaberne, herunder bestemmelser om  

 Folketingets samtykke til optagelsen i EF: jf.
Grundlovens § 19, bestemmelser  

 om overladelser af beføjelser fra danske myndigheder til EF's institutioner,  

 jf.
Grundlovens § 20, bestemmelser om Folketingets kontrol med udviklingen i  

 EF samt bestemmelser, der sætter dele af fællesskabsretten i kraft i  

 Danmark«.
 Af bemærkninger til § 2 i lovforslaget fremgår:
 »Denne bestemmelse indebærer, at beføjelser, der tilkommer rigets  

 myndigheder i henhold til Grundlovens § 20, overlades til De Europæiske  

 Fællesskabers institutioner i det omfang, det følger af de enkelte artikler i  

 de traktater m.v., der er gengivet i bilag I og 2 til lovforslaget.  

 Fællesskabernes institutioner har kun de beføjelser, som bestemmelserne i  

 traktaterne tillægger dem.
Tildeling af yderligere beføjelser forudsætter en traktatændring, der skal  

 ratificeres i overensstemmelse med medlemsstaternes forfatningsmæssige  

 bestemmelser, for Danmarks vedkommende under iagttagelse af reglerne i  

 Grundlovens § 19 og § 20.« Af Markedsudvalgets betænkning af 25. august 1972 om lovforslaget fremgår:
 »Forfatningsretlige spørgsmål.
Udvalget har drøftet de spørgsmål, som anvendelsen af Grundlovens § 20  

 giver anledning til, og stillet en række spørgsmål til  

 udenrigsøkonomiministeren herom.
Besvarelserne er optaget i bilag 2.
 Det er flertallets opfattelse, at disse forfatningsretlige spørgsmål er  

 blevet grundigt og klart belyst, og at nærværende lovforslags forenelighed  

 med Grundloven er hævet over enhver tvivl.
 Efter EØF-Traktatens artikel 240 og Euratom-Traktatens artikel 208 er  

 disse traktater indgået for en ubegrænset tid, medens EKSF-Traktaten er  

 indgået for en periode af 50 år fra tidspunktet for dens ikrafttræden.
Dette indebærer inden for EØF- og Euratom-Traktatens område, at intet land  

 har nogen ensidig og vilkårlig opsigelsesadgang, og for EKSF-Traktatens  

 vedkommende, at et land først har en sådan mulighed for opsigelse efter  

 udløbet af den omtalte 50 års periode.
Disse bestemmelser udelukker derimod  

 ikke, at et land i givet fald vil kunne udtræde af Fællesskaberne efter  

 gensidig overenskomst, eller hvor dette er berettiget i kraft af folkerettens  

 almindelige regler om ændrede forudsætninger.
Bestemmelserne om traktaternes varighed udelukker heller ikke, at  

 beføjelser i kraft af Grundlovens § 20 kan overlades til EF's institutioner.  

 Efter ordlyden af Grundlovens § 20 er en folkeretlig adgang til ensidig og  

 vilkårlig opsigelse ikke nogen betingelse for, at beføjelser kan overlades en  

 international organisation.
Beføjelserne, der overlades EF's institutioner,  

 kan derimod efter dansk statsret trækkes tilbage ved vedtagelse af en  

 almindelig lov herom, og forfatningskommissionens bemærkning herom tager  

 alene stilling til dette spørgsmål.
 De beføjelser, EF's institutioner har fået tillagt, er fastlagt i de i  

 lovforslagets § 4 nævnte traktater m.v., der er optaget som bilag I og 2 til  

 loven.
 Herved er Grundlovens krav om, at beføjelser kan overlades i nærmere  

 bestemt omfang, opfyldt.
 I medfør af EØF-Traktatens artikel 235 kan Rådet i visse tilfælde med  

 enstemmighed vedtage passende forskrifter, såfremt en handling viser sig  

 påkrævet for at virkeliggøre et af Fællesskabets mål inden for  

 fællesmarkedets rammer.
Udvalget har stillet spørgsmål til udenrigsøkonomiministeren om  

 forståelsen af de begrænsninger, som gælder for anvendelsen af denne  

 bestemmelse.
På grundlag af udenrigsøkonomiministerens svar, der er optrykt i  

 bilag 2, finder flertallet, at Grundlovens betingelser også er opfyldt for  

 denne bestemmelses vedkommende.
De bestemmelser, som er omfattet af lovforslagets § 3, skal umiddelbart  

 anvendes af danske retsanvendende myndigheder.
Det samme gælder i kraft af  

 Grundlovens § 20 forordninger, som efter Danmarks tiltrædelse bliver vedtaget  

 i EF.
Grundlaget for anvendelsen af fællesskabsretten i Danmark vil således  

 være lovforslagets § 3 og Grundlovens § 20. Spørgsmalet vedrørende  

 fællesskabsrettens forrang vil efter flertallets opfattelse kunne 1øses på  

 grundlag af disse bestemmelser og dansk rets almindelige regler om forholdet  

 mellem dansk og international ret.« I øvrigt henvises til Justitsministeriets redegørelse af juli 1972 for  

 visse statsretlige spørgsmål i forbindelse med dansk tiltrædelse af De  

 Europæiske Fællesskaber, offentliggjort i Nordisk Tidskrift for international  

 ret, 1971, vol. 41 og senest fremsendt til Markedsudvalget som bilag til  

 besvarelsen af 28. november 1991 af spørgsmål nr. 13 vedrørende overvejelser  

 om forholdet mellem Grundlovens § 20 og Rom-Traktatens art. 235.
 2. Med hensyn til spørgsmålet om suverænitetsafgivelse i forbindelse med  

 Danmarks ratifikation af EF-pakken (Europæisk fælles Akt) i 1986 kan oplyses  

 følgende:
 Af bemærkningerne til lovforslaget af 12. marts 1986 fremgår:
»Ved tiltrædelsen af Den Europæiske fælles Akt overdrages ikke nye  

 beføjelser, som efter Grundloven tilkommer rigets myndigheder.
Der sker  

 derimod en række ændringer af de mere specifikke vilkår for institutionernes  

 udøvelse af deres beføjelser.
Optagelse af Den Europæiske fælles Akt i § 4  

 sikrer derfor, at der ikke opstår tvivl om, at institutionerne også med  

 virkning for Danmark kan udøve de beføjelser, som er beskrevet i de  

 grundlæggende traktater med de ændringer, som gennemføres ved Den Europæiske  

 fælles Akt.« Dette er bekræftet i besvarelsen af 7. maj 1986 af Markedsudvalgets  

 spørgsmål af 6. maj 1986 vedrørende Grundlovens § 20 m.v. samt i notits af  

 16. maj 1986, fremsendt samme dag til Markedsudvalget indeholdende  

 kommentarer til skrivelse af 14. maj 1986 fra Folkebevægelsen mod EF.
Markedsudvalg, alm. del - bilag 506 E.3 Udenrigsministeriet Den 4. marts 1992 Medlemmerne af Folketingets Markedsudvalg og deres stedfortrædere Til underretning for Folketingets Markedsudvalg fremsendes vedlagt en af  

 Justitsministeriet udarbejdet redegørelse vedrørende statsretlige spørgsmål  

 ved Danmarks tiltrædelse af traktaten om Den Europæiske Union.
U.
Ellemann Jensen E 3 J.nr. 1991-513-113 Justitsministeriet Lovafdelingen Den 3. marts 1992 NOTAT om visse statsretlige spørgsmål ved Danmarks tiltrædelse af traktaten om Den Europæiske Union Forord Traktaten om Den Europæiske Union blev undertegnet i Maastricht den 7.  

 februar 1992.
 Justitsministeriet har i samarbejde med en række andre ministerier  

 overvejet visse statsretlige spørgsmål, som Danmarks tiltrædelse af traktaten  

 kan give anledning til.
 Formålet med disse drøftelser har navnlig været at få foretaget en  

 statsretlig vurdering af, under hvilke betingelser Danmark kan tilslutte sig  

 Den Europæiske Union.
 Resultatet af disse overvejelser fremlægges i det følgende.
 Indholdsfortegnelse:
Resume Afsnit 1. De statsretlige regler om indgåelse af traktater og om den  

 interne gennemførelse heraf.
1.1. Indledning 1.2. Grundlovens § 19.
 1.3. Grundlovens § 20 :
1.3.1. Baggrunden for grundlovens § 20 1.3.2. Afgrænsning af grundlovens § 20 i forhold til grundlovens §§ 19 og  

 88 1.3.2.1. Afgrænsning i forhold til grundlovens § 19 1.3.2.1.1. Almindelige bemærkninger 1.3.2.1.2. Betydningen af, at der ikke tidligere har eller kunne have  

 været udfærdiget retsakter på et område 1.3.2.1.3. Særlig om traktater, der gør det muligt for mellemfolkelige  

 organer at forpligte Danmark folkeretligt 1.3.2.2. Afgrænsning i forhold til grundlovens § 88 1.3.2.2.1. »Beføjelser, der tilkommer rigets myndigheder« 1.3.2.2.2. »I nærmere bestemt omfang« Afsnit 2.  Traktat om Den Europæiske Union 2.1. Indledning 2.2. De Fælles Bestemmelser 2.3. Bestemmelserne om ændring af traktaten om oprettelse af Det  

 Europæiske Økonomiske Fællesskab med henblik på oprettelse af Det Europæiske  

 Fællesskab 2.3.1. Styrkelse af det kommunautære samarbejde 2.3.2. Mere om § 20's omfangsbetingelse 2.3.3. Subsidiaritetsprincippet 2.3.4. Unionsborgerskab 2.3.5. Art. 100 C 2.3.6. Bestemmelser om det økonomiske og monetære samarbejde 2.3.6.1. Indledning 2.3.6.2. Formålet med det økonomiske og monetære samarbejde 2.3.6.3. De 3 faser 2.3.6.4. Bestemmelser, som rejser særlige statsretlige spørgsmål 2.3.6.4.1. Bod for et uforholdsmæssigt stort budgetunderskud 2.3.6.4.2. Sedler og mønter 2.3.6.4.3. Aftaler med tredjelande om monetære spørgsmål og om spørgsmål  

 vedrørende valutakurser 2.3.6.4.4. Statutten for ECBS og ECB 2.3.6.4.5. Overgangen til tredje fase 2.3.7. Art. 171 - gennemtvingelse af Domstolens afgørelser ved fast beløb  

 eller tvangsbøde 2.4. Bestemmelser om den fælles udenrigs- og sikkerhedspolitik 2.4.1. Rækkevidden af bestemmelserne om den fælles udenrigs- og  

 sikkerhedspolitik.
2.4.2. Forholdet til grundlovens § 20 2.5. Bestemmelser om samarbejde om retlige og indre anliggender 2.5.1. Rækkevidden af bestemmelserne om samarbejde om retlige og indre  

 anliggender 2.5.2. Forholdet til grundlovens § 20 2.5.3. Særlig om art.
K.9 Resume Notatet er inddelt i to afsnit.
I afsnit I omtales bestemmelsen i grundlovens § 19, der regulerer  

 spørgsmålet om indgåelse og opfyldelse af traktater.
Dernæst omtales  

 bestemmelsen i grundlovens § 20, som indeholder hjemmel til på visse  

 betingelser at overlade beføjelser til mellemfolkelige organer.
Gennemgangen  

 af bestemmelserne i grundlovens §§ 19 og 20 bygger på Justitsministeriets  

 redegørelse fra 1972 om visse statsretlige spørgsmål i forbindelse med  

 Danmarks tiltrædelse af De Europæiske Fællesskaber og på nyere statsretlig  

 litteratur.
I afsnit 2 foretages en gennemgang af traktaten om Den Europæiske Union  

 med henblik på at undersøge visse statsretlige spørgsmål, som Danmarks  

 tiltrædelse af traktaten kan give anledning til.
Notatet gennemgår først de  

 bestemmelser i traktaten, som tager sigte på at ændre EØF-traktaten (søjle  

 1).
Om ændringerne i art. 1-3 og indsættelsen af afsnit om nye  

 samarbejdsområder anføres det i pkt. 2.3.1., at ændringerne vil kunne tænkes  

 at bevirke en vis udvidelse af EF's beføjelser.
Når dette sammenholdes med,  

 at det ikke er ganske utvivlsomt, i hvilket omfang den gældende EØF-traktat  

 giver hjemmel til at udfærdige retsakter på flere af de nye områder i art. 3  

 og 3 A, er det Justitsministeriets sammenfattende vurdering, at man i den  

 foreliggende situation bør anvende proceduren i grundlovens § 20.
I pkt. 2.3.2. foretages der i relation til disse ændringer en vurdering  

 af, om overladelsen af beføjelser til EF fortsat kan anses at ske »i  

 nærmere bestemt omfang«.
Det fremgår af afsnittet, at overladelsen af de  

 beføjelser, som kan udøves i medfør af art. 235, efter Justitsministeriets  

 opfattelse også i forhold til den nye formulering af art. 2 og 3 må anses for  

 at finde sted »i nærmere bestemt omfang« og derfor vil kunne ske  

 efter proceduren i grundlovens § 20.
I pkt. 2.3.4. gennemgås traktatens bestemmelser om unionsborgerskab.
Det  

 anføres i dette afsnit, at det efter Justitsministeriets opfattelse er  

 nærliggende at antage, at de EF-retsforskrifter, som kan udstedes om  

 unionsborgeres valgret og valgbarhed ved lokalvalg og valg til  

 Europa-Parlamentet, vil kunne være forordninger eller direktiver, der vil  

 kunne blive anset for umiddelbart anvendelige i overensstemmelse med  

 EF-rettens almindelige regler herom.
Justitsministeriet konkluderer derfor,  

 at en dansk tilslutning til traktatens bestemmelser om valgret og valgbarhed  

 formentlig vil forudsætte anvendelse af proceduren i grundlovens § 20.
Ifølge traktatens art. 100 C udpeger Rådet de tredjelande, hvis  

 statsborgere skal være i besiddelse af visum ved passage af medlemsstaternes  

 ydre grænser.
Bestemmelsen gennemgås i afsnit 2.3.5., hvor det antages, at de  

 bestemmelser, som vil kunne fastsættes i medfør af art. 100 C, efter  

 omstændighederne vil kunne være umiddelbart anvendelige, således at de  

 direkte over for de danske myndigheder kan påberåbes af en udlænding, som  

 ønsker at indrejse i Danmark.
Der vil derfor efter Justitsministeriets  

 opfattelse være tale om en § 20-situation.
 I pkt. 2.3.6. gennemgås traktatens bestemmelser om det økonomiske og  

 monetære samarbejde.
I pkt. 2.3.6.4.2. behandles art. 105 A om overladelse af beføjelser på  

 seddel- og møntområdet.
Justitsministeriet finder efter en gennemgang af  

 bestemmelsen, at tilslutning til traktatens art. 105 A ikke forudsætter  

 anvendelse af proceduren i grundlovens § 20.
Justitsministeriet finder, at det umiddelbart må forekomme tvivlsomt, om  

 EF allerede i dag ville kunne udøve beføjelser af en karakter som bestemt i  

 art. 109, stk. 3. Ifølge art. 109, stk. 3, kan Fællesskabet fra overgangen  

 til tredje fase indgå aftaler om monetære spørgsmål eller spørgsmål  

 vedrørende valutakursordninger med en eller flere stater eller internationale  

 organisationer.
Aftaler, som er indgået i henhold til art. 109, stk. 3, er  

 ifølge bestemmelsen bindende for Den Europæiske Centralbank, Fællesskabets  

 institutioner og medlemsstaterne.
Under hensyn til den nævnte tvivl er  

 Justitsministeriet mest tilbøjelig til at antage, at dansk tilslutning hertil  

 forudsætter anvendelse af grundlovens § 20.
Ved overgangen til tredje fase af Den Økonomiske og Monetære Union kan Den  

 Europæiske Centralbank i medfør af Statuttens art. 34, jf. traktatens art.  

 108 A, udøve en række nærmere fastlagte beføjelser over for bl. a.  

 kreditinstitutter i medlemsstaterne.
Disse beføjelser kan være umiddelbart  

 anvendelige.
I pkt. 2.3.6.4.4. anføres, at denne mulighed for at udstede  

 umiddelbart anvendelige retsakter må antages at gå videre end det bestående  

 samarbejde.
Danmark kan derfor efter Justitsministeriets opfattelse kun  

 tilslutte sig den pågældende bestemmelse under iagttagelse af proceduren i  

 grundlovens § 20.
I pkt. 2.3.6.4.5. rejses det spørgsmål, om der kan gennemføres en §  

 20-procedure vedrørende de forhold, som bliver aktuelle ved overgangen til  

 tredje fase af Den Økonomiske og Monetære Union.
Justitsministeriet finder  

 ikke, at der er retlige hindringer for at gennemføre § 20-proceduren nu i  

 forbindelse med ratifikationen af traktaten.
I pkt. 2.4. gennemgås traktatens  

 bestemmelser om den fælles udenrigs- og sikkerhedspolitik (søjle 2). Det  

 fremgår af afsnittet, at en dansk tilslutning til disse bestemmelser efter  

 Justitsministeriets opfattelse ikke forudsætter anvendelse af proceduren i  

 grundlovens § 20. Der er tale om folkeretlige forpligtelser, som Danmark kan  

 tilslutte sig i medfør af grundlovens § 19.
Det samme gælder i hovedsagen traktatens bestemmelser om samarbejde om  

 retlige og indre anliggender (søjle 3), jf. pkt. 2.5. En enkelt bestemmelse i  

 søjle 3 rejser dog spørgsmål om anvendelse af § 20. Det drejer sig om art.  

 K.9., der gør det muligt at overføre en række områder fra søjle 3 til søjle I  

 ved, at art. 100 C gøres anvendelig på dem.
Det anføres i afsnittet, at der  

 efter Justitsministeriets opfattelse ikke er noget til hinder for, at en §  

 20-procedure, der gennemføres som følge af traktatens øvrige bestemmelser,  

 også kommer til at omfatte art.
K.9.
Afsnit 1 De statsretlige regler om indgåelse af traktater og om den interne  

 gennemførelse heraf 1.1. Indledning.
 I Justitsministeriets redegørelse af juli 1972 for visse statsretlige  

 spørgsmål i forbindelse med en dansk tiltrædelse af De Europæiske  

 Fællesskaber (i det følgende Redegørelsen af 1972) er dansk rets almindelige  

 regler om opfyldelse af traktatmæssige forpligtelser indgående behandlet.
 Redegørelsen er offentliggjort i Nordisk Tidsskrift for International Ret,  

 Vol. 41, 1971, side 65 ff.
Bestemmelsen i grundlovens § 19 vil derfor i det følgende kun blive omtalt  

 ganske kortfattet.
I øvrigt henvises der til Redegørelsen af 1972 og til Ole  

 Espersen, Indgåelse og Opfyldelse af Traktater, 1970.
Bestemmelsen i grundlovens § 20 er ligeledes behandlet i Redegørelsen af  

 1972. Kun de dele af bestemmelsen, som har særlig betydning for dansk  

 tiltræden af traktaten om Den Europæiske Union, vil blive behandlet i det  

 følgende.
Der henvises i øvrigt til Redegørelsen af 1972.
 1.2. Grundlovens § 19.
 Grundlovens § 19 har følgende ordlyd:
» § 19 . Kongen handler på rigets vegne i mellemfolkelige  

 anliggender.
Uden folketingets samtykke kan han dog ikke foretage nogen  

 handling, der forøger eller indskrænker rigets område, eller indgå nogen  

 forpligtelse, til hvis opfyldelse folketingets medvirken er nødvendig, eller  

 som iøvrigt er af større betydning.
Ejheller kan kongen uden folketingets  

 samtykke opsige nogen mellemfolkelig overenskomst, som er indgået med  

 folketingets samtykke.
Stk. 2 . Bortset fra forsvar mod væbnet angreb på riget eller  

 danske styrker kan kongen ikke uden folketingets samtykke anvende militære  

 magtmidler mod nogen fremmed stat.
Foranstaltninger, som kongen måtte træffe  

 i medfør af denne bestemmelse, skal straks forelægges folketinget.
Er  

 folketinget ikke samlet, skal det uopholdeligt sammenkaldes til møde.
Stk. 3 . Folketinget vælger af sin midte et udenrigspolitisk nævn,  

 med hvilket regeringen rådfører sig forud for enhver beslutning af større  

 udenrigspolitisk rækkevidde.
Nærmere regler om det udenrigspolitiske nævn  

 fastsættes ved lov. » Ved grundlovens § 19 har regeringens kompetence i mellemfolkelige  

 anliggender umiddelbar grundlovshjemmel.
Den er et såkaldt  prærogativ  

 .
Regeringens ratifikation af folkeretlige aftaler kræver dog efter § 19 i  

 visse tilfælde  samtykke  fra Folketinget.
Det gælder aftaler, som  

 Danmark kun kan efterleve ved at gennemføre en lov eller lovændring.  

 Ratifikation af en traktat, der indebærer forpligtelser, som i øvrigt er af  

 større betydning for Danmark, kan også kun ske med Folketingets samtykke.
 1.3. Grundlovens § 20.
 1.3.1. Baggrunden for grundlovens § 20.
 Grundlovens § 20 har følgende ordlyd:
 § 20 . Beføjelser, som efter denne grundlov tilkommer rigets  

 myndigheder, kan ved lov i nærmere bestemt omfang overlades til  

 mellemfolkelige myndigheder, der er oprettet ved gensidig overenskomst med  

 andre stater til fremme af mellemfolkelig retsorden og samarbejde.
Stk. 2 . Til vedtagelse af lovforslag herom kræves et flertal på  

 fem sjettedele af folketingets medlemmer.
Opnås et sådant flertal ikke, men  

 dog det til vedtagelse af almindelige lovforslag nødvendige flertal, og  

 opretholder regeringen forslaget, forelægges det folketingsvælgerne til  

 godkendelse eller forkastelse efter de for folkeafstemninger i § 42 fastsatte  

 regler.« Grundlovens § 20 blev indført ved grundloven af 1953. Baggrunden for  

 bestemmelsen var et ønske om i givet fald at gøre det lettere for Danmark at  

 tilslutte sig internationale organisationer, der tillægges beføjelser, som  

 ellers udgør en del af den danske stats suverænitet, jf.  

 Forfatningskommissionens betænkning af 1953, side 31, og professor Max  

 Sørensens responsum til Forfatningskommissionen optrykt som bilag 6 til  

 Forfatningskommissionens betænkning.
 Grundlovens § 20 hviler på en forudsætning om, at tilslutning til sådanne  

 organisationer ville kræve en grundlovsændring, hvis § 20 ikke fandtes, jf.  

 Forfatningskommissionens betænkning af 1953, side 31. Der er i den  

 statsretlige litteratur ikke enighed om begrundelsen for, at en  

 grundlovsændring - uden § 20 - skulle være nødvendig.
 En nærmere redegørelse for de enkelte synspunkter -  

 nationalitetssynspunktet, dualismesynspunktet, suverænitetssynspunktet,  

 inkompetencesynspunktet, forrangssynspunktet, kontrolsynspunktet og  

 håndhævelses synspunktet - findes hos Henrik Zahle, Dansk Forfatningsret 2,  

 1989 (i det følgende Zahle), side 142 ff, med henvisninger til den øvrige  

 litteratur.
 1.3.2. Afgrænsning af grundlovens § 20 i forhold til grundlovens §§ 19 og  

 88.
 Anvendelse af grundlovens § 20 er på den ene side ikke fornøden ved  

 indgåelsen af internationale aftaler, når aftalen alene pålægger staten en  

 almindelig folkeretlig forpligtelse.
Bestemmelsen rummer på den anden side ikke den fornødne hjemmel for  

 overladelse af enhver beføjelse.
Grundlovens § 20 må afgrænses såvel nedad i  

 forhold til grundlovens § 19 som opad i forhold til § 88. Imellem disse to  

 grænser ligger § 20-ordningerne, der kan gennemføres ved kvalificeret lov,  

 jf.
Alf Ross, Dansk Statsforfatningsret, 3. gennemarbejdede udgave ved Ole  

 Espersen, 1980 (i det følgende Ross) side 409.
 1.3.2.1. Afgrænsning i forhold til grundlovens § 19.
 1.3.2.1.1. Almindelige bemærkninger.
 Grundlovens § 20 må afgrænses »nedad«, dvs. over for  

 internationale aftaler, der kan indgås efter grundlovens § 19 uden anvendelse  

 af proceduren i grundlovens § 20.
Danmark er tilsluttet en række internationale organisationer, som har  

 kompetence til at træffe generelle og konkrete beslutninger, der er rettet  

 til medlemsstaterne.
Som eksempler kan nævnes FN og Den Internationale  

 Domstol i Haag.
Det karakteristiske ved de beslutninger, der kan træffes i disse  

 organisationer, er, at de kun gælder for staterne som folkeretlige  

 forpligtelser.
De tilsigter ikke at gælde umiddelbart i den enkelte stats  

 indre retsorden.
Hvis en sådan beslutning går ud på at regulere de enkelte  

 individers adfærd, må den derfor transformeres til national ret eller  

 inkorporeres i national ret.
Sådanne organisationer kan Danmark tilslutte sig  

 i medfør af grundlovens § 19 uden at anvende proceduren i grundlovens § 20,  

 idet der alene er tale om en indskrænkning af statens handlefrihed.
Anderledes forholder det sig med internationale aftaler vedrørende  

 mellemfolkelige organisationer, som ved aftalen tillægges kompetence til at  

 udfærdige retsakter, der skal gælde  umiddelbart i de deltagende stater med virkning for private personer og virksomheder.  

 Sådanne organisationer kan Danmark kun tilslutte sig ved anvendelse af  

 proceduren i grundlovens § 20, idet kompetencen til at fastsætte regler, der  

 direkte regulerer borgernes adfærd, overlades til det internationale organ.
 Om spørgsmålet anfører Max Sørensen, Statsforfatningsret, 2. udgave ved  

 Peter Germer, 1977 (i det følgende Max Sørensen), side 308 f, bl. a.  

 følgende:
 ». . . men der er oprettet fælles internationale organer med  

 kompetence til at udfærdige retsakter, såvel generelle regler som konkrete  

 beslutninger, der skal gælde umiddelbart i de deltagende stater med virkning  

 for private individer og virksomheder.
 . . .
Herved melder sig imidlertid særlige forfatningsmæssige problemer.
Det er  

 et fundamentalt og gennemgående princip i dansk forfatningsret, at retlig  

 myndighed over for borgerne udøves af de organer der direkte er indsat ved  

 grundloven, eller som i øvrigt er et led i det danske forfatningssystem.
 . . .
Ganske vist kan lovgivningsmagten inden for visse grænser overføre sin  

 egen kompetence til andre organer ... men heraf følger ikke, at den kan  

 overføre beføjelser til organer, der står uden for det danske  

 forfatningssystem.
En sådan kompetenceoverførelse ville ikke kunne lade sig  

 gøre uden grundlovsændring, idet den ville stride mod det nævnte fundamentale  

 princip, at myndighed over for borgerne udøves af danske organer.
 I mangel af anden 1øsning måtte man derfor antage, at hvis Danmark ønskede  

 at blive medlem af en international organisation, der skulle kunne udøve  

 retlig myndighed direkte over for danske borgere uden om danske  

 forfatningsretlige myndigheder, måtte det ske ved, at der i det enkelte  

 tilfælde vedtoges en beslutning efter fremgangsmåden for grundlovsændringer.  

 . . .
Ved grundlovsrevisionen 1953 blev derfor fastlagt en særlig fremgangsmåde,  

 der er mindre vanskelig end en grundlovsændring.
Bestemmelsen herom optoges  

 som § 20 i den nye grundlov.« Ross , side 408, beskriver karakteren af den myndighedsudøvelse,  

 som kun kan overlades en mellemfolkelig organisation under iagttagelse af  

 grundlovens § 20, således:
»Kriteriet for at dette er tilfældet er at der umiddelbart (dvs. uden  

 speciel gennemførelse) tilkommer retsakter foretaget af det  

 »supranationale« organ samme retsvirkning som var de foretaget af  

 rigets myndigheder, således fx hvis organet kan udstede importforbud der er  

 umiddelbart bindende for importører på samme måde som hvis forbudet var  

 udstedt ved dansk anordning i henhold til lov.
Suverænitetsindskrænkningen  

 kunne man da sige, har karakter af en indskrænkning i det danske selvstyre.  

 Men dette behøver ikke være tilfældet.
Kongens magt til at handle på rigets  

 vegne er utvivlsomt en »beføjelse som efter denne grundlov tilkommer  

 rigets myndigheder«.
Hvis nu denne beføjelse i et vist omfang overlades  

 til det internationale organ, fx således at dette kan indgå visse traktater  

 med den virkning at disse bliver bindende for Danmark som var de indgået af  

 den danske regering, foreligger en situation som beskrevet i grdl. § 20 uden  

 at der er tale om at organet direkte kan forbinde danske borgere.
De  

 suverænitetsindskrænkninger der omfattes af grdl. § 20 kan altså have  

 karakter også af indskrænkninger af Danmarks handleevne.' Zahle , side 141, beskriver de organisationer, som Danmark kun kan  

 tilslutte sig ved anvendelse af grundlovens § 20, således:
»Det karakteristiske for de organisationer, som er omfattet af grl §  

 20, er,  at  der til disse organisationer er overført beføjelser, som  

 i henhold til medlemsstaternes forfatninger skulle udøves af nationale  

 myndigheder,  at disse beføjelser i stedet udøves af den  

 internationale organisations myndigheder, men således,  at  virkningen  

 af den internationale organisations retsakter er den samme, som stammede  

 disse retsakter fra nationale myndigheder.« Det følger af det anførte, at det afgørende for, om en dansk tilslutning  

 til en traktat eller traktatændring forudsætter anvendelse af grundlovens §  

 20, efter den overvejende opfattelse i den nyere statsretlige teori er, om  

 den indebærer overladelse af beføjelse til en mellemfolkelig organisation til  

 at udstede retsakter, såvel generelle regler som konkrete beslutninger, der  

 skal gælde umiddelbart i de deltagende stater med virkning for private  

 individer og virksomheder, jf.  Max Sørensen , side 308. Overladelse  

 til et mellemfolkeligt organ af beføjelse til at afslutte overenskomster på  

 alle medlemsstaters vegne forudsætter i visse tilfælde ogsa anvendelse af  

 grundlovens § 20, jf.  Max Sørensen , side 310, og nærmere nedenfor  

 pkt. 1.3.2.1.3.
Med hensyn til EF's forordninger er disse efter EØF-traktatens art.189  

 almengyldige.
De er bindende i alle enkeltheder og gælder umiddelbart i hver  

 medlemsstat.
Forordninger kan skabe rettigheder og pligter for staterne og  

 umiddelbart pålægge individerne pligter og give dem rettigheder.
Dansk  

 tilslutning til en traktat eller traktatændring, som giver EF hjemmel til ved  

 forordning at regulere nye områder, forudsætter derfor anvendelse af  

 grundlovens § 20.
 Tilsvarende gælder for EF's beslutninger, som efter EØF-traktatens art.  

 189 er bindende i alle enkeltheder for dem, herunder personer og  

 virksomheder, som de angiver at være rettet til.
Direktiver er ifølge EØF-traktatens art. 189 bindende for enhver  

 medlemsstat, som de rettes til, med hensyn til det tilsigtede mål, men  

 overlader det til de nationale myndigheder at bestemme form og midler for  

 gennemførelsen.
Dansk tilslutning til en traktat eller traktatændring, som  

 giver EF hjemmel til at regulere et nyt område ved direktiver, forudsætter  

 derfor som udgangspunkt ikke anvendelse af grundlovens § 20.
EF-direktiver kan imidlertid efter EF-Domstolens praksis være umiddelbart  

 anvendelige i den forstand, at de kan tillægge borgerne rettigheder, som kan  

 gøres gældende umiddelbart over for de nationale myndigheder.
Domstolen har  

 således fastslået, at borgerne, såfremt medlemsstaterne har oversiddet  

 implementeringsfristen, kan støtte ret over for medlemsstaternes myndigheder  

 på de bestemmelser i et direktiv, som er  egnede  til anvendelse ved  

 nationale domstole, jf.
Claus Gulmann og Karsten Hagel-Sørensen, EF-ret, 1988  

 (i det følgende Gulmann og Hagel-Sørensen), side 139.
 Dansk tilslutning til en traktat eller traktatændring, som giver EF  

 hjemmel til at regulere nye områder ved direktiver, forudsætter derfor  

 anvendelse af grundlovens § 20, for så vidt de direktiver, som bliver udstedt  

 i medfør af hjemmelsbestemmelsen, efter EF-retten kan være umiddelbart  

 anvendelige.
 Traktatbestemmelser kan efter omstændighederne også være umiddelbart  

 anvendelige, jf.  Gulmann og Hagel-Sørensen , side 133.
Umiddelbart anvendelige traktatbestemmelser rejser imidlertid i  

 almindelighed ikke spørgsmål om anvendelse af grundlovens § 20. Det skyldes,  

 at bestemmelserne vil være sat i kraft ved lov, jf. således § 3, stk. 1, i  

 lov nr. 447 af 11. oktober 1972 om Danmarks tiltrædelse af De Europæiske  

 Fællesskaber.
Ifølge denne bestemmelse sættes bestemmelserne i de i § 4  

 nævnte traktater m.v. i kraft i Danmark i det omfang, de efter  

 fællesskabsretten er umiddelbart anvendelige i Danmark.' De pågældende  

 traktatbestemmelser er derved blevet en del af dansk lov på samme måde som de  

 ved Danmarks tilslutning til traktaten allerede udstedte retsforskrifter, jf.  

 den nævnte lovs § 3, stk.2, og Redegørelsen af 1972, side 108.
1.3.2.1.2. Betydningen af, at der ikke tidligere har eller kunne have  

 været udfærdiget retsakter på et område Som nævnt i det foregående afsnit er det af betydning for spørgsmålet om  

 anvendelse af grundlovens § 20, om der overlades beføjelser til at fastsætte  

 umiddelbart anvendelig EF-ret på et område, hvor der ikke tidligere har eller  

 kunne have været udfærdiget retsakter.
 For så vidt traktatændringer alene er en præcisering af allerede gældende  

 EF-ret, må de beføjelser, det kommer på tale at lade EF udøve, anses for  

 overdraget allerede i medfør af tiltrædelsesloven fra 1972 med senere  

 ændringer.
 Spørgsmålet var fremme i forbindelse med Danmarks tiltrædelse af Europæisk  

 Fælles Akt.
I bemærkningerne til forslaget til lov om afholdelse af vejledende  

 folkeafstemning om Danmarks tiltrædelse af EF-pakken (Europæisk Fælles Akt)  

 anføres herom bl. a. følgende, jf.
Folketingstidende 1985-86, tillæg A, sp.  

 3582 f:
 ». . .
 Traktaten suppleres med en artikel, der udtrykkeligt tager sigte på  

 arbejdsmiljø. Det er en nydannelse, at arbejdsmiljø indskrives i traktaten.  

 Det vil forbedre mulighederne for at varetage sådanne hensyn.
 . . .
Det hidtidige samarbejde vedrørende forskning og teknologi er udformet på  

 basis af traktatens artikel 235, idet den nuværende traktat ikke rummer  

 særlige bestemmelser vedrørende forskning og teknologi.
Det rådes der bod på  

 i den foreslåede traktatændring igennem et nyt afsnit på i alt 11 artikler.
 . . .
På samme måde, som det var tilfældet for arbejdsmiljø, indskrives  

 miljøbeskyttelse som et nyt afsnit i den foreslåede traktatændring.
Det er  

 ligeledes en nydannelse, idet traktaten ikke hidtil har indeholdt  

 bestemmelser om miljø. Samarbejdet på dette område har derfor været baseret  

 på traktatens art. 235.
. . .« Som følge af resultatet af den vejledende folkeafstemning fremsatte  

 regeringen forslag til lov om ændring af lov om Danmarks tiltrædelse af De  

 Europæiske Fællesskaber.
Loven blev senere vedtaget som lov nr. 352 af 4.  

 juni 1986. I bemærkningerne til lovforslaget, jf.
Folketingstidende 1985-86,  

 tillæg A, sp. 5047, anføres det, at »Ved tiltrædelsen af Den Europæiske  

 Fælles Akt overdrages ikke nye beføjelser som efter grundloven tilkommer  

 rigets myndigheder«.
 I spørgsmål 8 af 1. november 1985 (alm. del - bilag 52) udbad Folketingets  

 Markedsudvalg sig en fyldig redegørelse om brug af grundlovens § 20 i  

 relation til traktatfæstelse af områder fra art. 235. I sit svar anførte  

 Udenrigsministeren bl. a. følgende:
 ». . .
 Tiltrædelseslovens § 2 lyder således:
 . . .
 Omfanget af de beføjelser, som ved tiltrædelsen er overladt Fællesskabets  

 institutioner, er således fastlagt ved en henvisning til de foreliggende  

 traktater, herunder hjemmelsbestemmelsen i EØF-traktatens art. 235.
De beføjelser, som i dag kan udøves af Rådet på grundlag af art. 235, er  

 således allerede overladt.
Det gør herefter ingen forskel, om beføjelserne  

 udøves på grundlag af art. 235 eller et særskilt nyt kapitel i traktaten.
 . . .
 Det følger af det ovenanførte, at tilvejebringelse af et mere specifikt  

 traktatgrundlag i traktaten for områder, som i dag kan være genstand for  

 Fællesskabsregulering på grundlag af art. 235 (eller andre bestemmelser),  

 ikke nødvendiggør brug af grundlovens § 20.
. . .« Afgørende for, om inddragelsen af nye områder under det EF-retlige  

 samarbejde forudsætter anvendelse af proceduren i grundlovens § 20, må på den  

 baggrund efter Justitsministeriets opfattelse være, om der er tale om en reel  

 udvidelse af traktatens område, eller om der er tale om en mere formel  

 indskrivning af områder, som allerede i dag i medfør af art.235 eller andre  

 hjemmelsbestemmelser er eller kunne have været inddraget under  

 EF-samarbejdet.
 1.3.2.1.3. Særlig om traktater, der gør det muligt for mellemfolkelige  

 organer at forpligte Danmark folkeretligt.
 Som det fremgår af det i pkt. 1.3.2.1.1. anførte citat fra  Ross ,  

 side 408, kan den suverænitetsindskrænkning, som begrunder anvendelse af  

 grundlovens § 20, ikke alene have karakter af indskrænkning i det danske  

 selvstyre, men også i Danmarks handleevne.
 En tilsvarende antagelse genfindes hos en række andre statsretlige  

 forfattere, jf.  Zahle , side 151, og  Max Sørensen , side 310.
 Max Sørensen , side 310, udtaler således, at det må være klart, at  

 også den udenrigspolitiske kompetence i medfør af grl. § 19 omfattes af  

 bestemmelsen i § 20. Det kan f. eks. tænkes, at et internationalt organ får  

 tillagt beføjelse til at afslutte overenskomster på alle medlemsstaters  

 vegne.
Overlades det til et mellemfolkeligt organ som folkeretssubjekt at indgå  

 overenskomster med tredjelande, vil der ikke være tale om en § 20-situation,  

 hvis de pågældende overenskomster alene er folkeretligt forpligtende for det  

 mellemfolkelige organ selv.
Skal overenskomsterne imidlertid tillige være  

 folkeretligt forpligtende for medlemsstaterne, som var de indgået umiddelbart  

 mellem medlemsstaterne og det pågældende tredjeland, vil der være tale om at  

 overlade beføjelser i et omfang, som forudsætter anvendelse af grundlovens §  

 20.
At det overlades til en mellemfolkelig organisation i et vist omfang at  

 fastlægge medlemsstaternes politik i forhold til tredjelande, indebærer efter  

 Justitsministeriets opfattelse ikke, at proceduren i grundlovens § 20 skal  

 anvendes.
Træffer den mellemfolkelige myndighed således en i forhold til  

 medlemsstaterne bindende beslutning om folkeretligt at anerkende en nydannet  

 stat, men forudsætter anerkendelsen, at de enkelte medlemsstater hver for sig  

 i overensstemmelse med deres nationale regler meddeler anerkendelsen over for  

 den nyoprettede stat, er der ikke tale om at overlade beføjelser som  

 omhandlet i § 20.
 Noget andet er, at den omstændighed, at en organisation uden for de nævnte  

 tilfælde kan træffe beslutninger, som retter sig til medlemsstaterne og i  

 givet fald skal opfyldes af disse, ikke i sig selv bevirker, at Danmark kun  

 kan tilslutte sig organisationen ved anvendelse af proceduren i grundlovens §  

 20.
 Zahle , side 136, anfører således følgende:
 »... FN's Sikkerhedsråd, der har 15 medlemmer, har efter FN-Pagten  

 kap 7 kompetence til at træffe for medlemsstaterne bindende beslutninger, og  

 disse beslutninger kan således binde medlemsstater, der ikke engang er  

 repræsenteret i Rådet.
At en organisation kan træffe beslutninger bindende for medlemsstater  

 bringer ikke nødvendigvis organisationen ind under grundlovens § 20, men  

 denne kompetence har betydning for bedømmelsen af, om Folketingets samtykke  

 skal indhentes i henhold til grundlovens § 19, stk. 1 ...« Ross , side 409, nævner endvidere Den Internationale Domstol i  

 Haag som et eksempel på en myndighed, som kan træffe beslutninger, der er  

 bindende for medlemsstaterne, uden at en dansk tilslutning hertil i dag ville  

 forudsætte anvendelse af proceduren i grundlovens § 20.
 1.3.2.2. Afgrænsning i forhold til grundlovens §88.
 Grundlovens § 20 må også afgrænses »opad«, dvs. over for  

 internationale aftaler, som grundlovens § 20 ikke indeholder hjemmel til at  

 gennemføre, men som forudsætter grundlovsændring.
 Det drejer sig f.eks. om traktater, som overlader det til et  

 mellemfolkeligt organ at træffe beslutninger, som efter dansk ret slet ikke  

 kan træffes, f.eks. om censur (grundlovens § 77) eller anholdelse uden  

 fremstilling for en dommer inden for 24 timer (grundlovens § 71, stk. 3).  

 Dette kommer blandt andet til udtryk i grundlovens § 20 ved, at bestemmelsen  

 taler om, at »beføjelser, der tilkommer rigets myndigheder«, kan  

 overlades, jf. om denne betingelse nedenfor i pkt. 1.3.2.2.1.
Det kan også dreje sig om traktater, som overlader det til et  

 mellemfolkeligt organ at træffe beslutninger, som efter dansk ret nok kan  

 træffes, men hvor betingelserne i § 20 ikke er opfyldt, f.eks. hvor den  

 overladte beføjelse ikke kan anses at være således afgrænset, at beføjelser  

 overlades »i nærmere bestemt omfang«.
Denne betingelse er omtalt  

 nærmere nedenfor i pkt. 1.3.2.2.2.
 1.3.2.2.1. »Beføjelser, der tilkommer rigets myndigheder«.
Det følger af § 20's ord: »beføjelser, som efter denne grundlov  

 tilkommer rigets myndigheder«, at beføjelser, som ingen dansk myndighed  

 har eller kan få i henhold til grundloven, ikke kan overlades til en  

 mellemfolkelig organisation.
Det gælder som anført ovenfor f.eks. beføjelser,  

 som er i strid med grundlovens frihedsrettigheder.
Zahle , side 151, antager endvidere, at også den nationale  

 forfatningsstruktur formentlig sætter grænser for, hvilke beføjelser der kan  

 overlades.
Hvis en beføjelse ikke kan udskilles fra den samlede  

 forfatningsstruktur, må en overladelse være udelukket.
Som eksempel nævnes  

 blandt andet, at prøvelsen af gyldigheden af valg og spørgsmål om valgbarhed,  

 som efter grundlovens § 33 tilkommer Folketinget, ikke kan overlades til en  

 overnational institution, idet beføjelsen må anses som et integreret element  

 i reglerne om Folketingets tilblivelse og funktion.
Udtalelsen tager alene  

 sigte på valg til Folketinget, og det anførte gælder således ikke for  

 lokalvalg og valg til Europa-Parlamentet.
Enkelte af grundlovens bestemmelser forbeholder beføjelser for visse  

 myndigheder.
Det gælder således f.eks. grundlovens § 43, der indeholder et  

 forbud mod delegation af beskatningsbeføjelsen, samt bestemmelser, der  

 forbeholder »Kongen« udøvelsen af visse kompetencer, der under et  

 betegnes prærogativer, med den virkning, at kompetencen ikke ved lov kan  

 overlades til andre.
Den omstændighed, at en lovgivningsbeføjelse ifølge  

 grundloven ikke kan delegeres, udelukker imidlertid ikke, at beføjelsen kan  

 overlades til en overnational myndighed efter § 20, jf.  Zahle , side  

 150, og  Max Sørensen , side 310 der nævner Kongens ret til at lade  

 slå mønt i henhold til loven, jf. grundlovens § 26, som en beføjelse, der kan  

 overlades i medfør af § 20.
 1.3.2.2.2. »I nærmere bestemt omfang«.
 Ifølge grundlovens § 20 kan beføjelser (kun) overlades »ved lov i  

 nærmere bestemt omfang«.
 Det oprindelige udkast til bestemmelsen i § 20 var indeholdt i et  

 responsum, som professor Max Sørensen på opfordring fra statsministeren  

 udarbejdede til brug for forfatningskommissionen.
Dette responsum er optrykt som bilag 6 til forfatningskommissionens  

 betænkning og foreslog formuleringen »i nærmere bestemt omfang ved lov .  

 . .«.
En nærmere præcisering af, hvilken begrænsning denne formulering  

 tilsigtede at indebære, gives imidlertid ikke.
Der er ikke i øvrigt i  

 forfatningskommissionens betænkning, bemærkningerne til grundlovsforslaget,  

 jf.
Rigsdagstidende 1952/53, tillæg A, sp. 3545 f, eller forhandlingerne på  

 Rigsdagen, væsentlige bidrag til den nærmere forståelse af ordene »i  

 nærmere bestemt omfang«.
 Udgangspunktet for fortolkningen af denne del af bestemmelsen må derfor  

 tages i de synspunkter, som blev fremdraget i forbindelse med Danmarks  

 indtræden i EF og i øvrigt i den forståelse af § 20, som har fundet udtryk i  

 den statsretlige litteratur.
 Inden Folketinget ved lov nr. 447 af 11. oktober 1972 gav sit samtykke  

 til, at traktaten vedrørende Danmarks tilslutning til EF kunne ratificeres,  

 havde der været rejst spørgsmål om, hvorvidt betingelserne i grundlovens § 20  

 var opfyldt, herunder betingelsen om, at beføjelser kun kan overlades »i  

 nærmere bestemt omfang«.
Der kan navnlig være grund til at nævne den udtalelse, som efter  

 regeringens anmodning blev afgivet af professor Max Sørensen i januar 1971  

 til Folketingets Markedsudvalg.
Udtalelsen er optrykt i Juristen 1971, side  

 434 ff.
Max Sørensen anførte om udtrykket »i nærmere bestemt  

 omfang« blandt andet følgende:
»Det citerede udtryk betyder, at der ikke ganske generelt kan ske en  

 overdragelse af f.eks. al lovgivningsmagt eller al udøvende magt.
Den lov,  

 der vedtages, skal enten direkte eller ved henvisning til traktatteksten  

 præcisere det omfang, hvori overdragelsen sker.
Denne præcisering kan bestå i  

 en angivelse af de sagsområder eller emneområder på hvilke de fælles organer  

 skal kunne udøve beføjelser, samt en angivelse af beføjelsernes indhold,  

 f.eks. om de går ud på at fastsætte generelle regler, træffe konkrete  

 beslutninger af administrativ karakter eller afgøre retstvister.
Kravet om at  

 sådan præcisering skal fremgå af loven udelukker, at det overlades til  

 vedkommende internationale organer selv at bestemme omfanget af deres  

 beføjelser.
Derimod ligger der ikke i grundlovsbestemmelsen nogen kvantitativ  

 begrænsning.
Det kan altså ikke kræves, at overdragelsen kun sker i begrænset  

 omfang, d.v.s. i ringe omfang eller på mindre væsentlige sagområder.
 . . .
 Selv indenfor Fællesskabets kompetenceområde kan dets myndigheder kun  

 udøve de beføjelser, som traktaten hjemler.
 . . .
 I debatten om disse spørgsmål har det været gjort gældende, at traktatens  

 art. 235 ikke opfylder grundlovens krav om en nærmere bestemt afgrænsning.  

 Denne artikel er sålydende:
»Såfremt en handling fra Fællesskabets side viser sig påkrævet for at  

 virkeliggøre et af Fællesskabets mål inden for Fællesmarkedets rammer, og  

 denne traktat ikke indeholder fornøden hjemmel hertil, udfærdiger Rådet på  

 forslag af Kommissionen og efter indhentet udtalelse fra forsamlingen med  

 enstemmighed passende forskrifter herom.« En fortolkning af denne bestemmelse på grundlag af traktatens autoritative  

 tekster viser dog, at denne bestemmelse ikke har en så vidtgående rækkevidde,  

 som det undertiden formodes i den offentige debat her i landet.
Den  

 begrænsning som ligger i henvisningen til et af Fællesskabets mål, udtrykkes  

 i den franske tekst ved ordene »un des objets de la Communaute«.  

 Det fremgår heraf, at der ikke sigtes til de europæiske enhedsbestræbelsers  

 generelle og langsigtede målsætning som formuleret i traktatens præambel, men  

 til de opgaver som defineres i artiklerne 2 og 3. Gennem opregningen i  

 artikel 3 er disse opgaver knyttet til det allerede nævnte virkeområde, som  

 fremgår af overskrifterne til traktatens hovedafsnit.
Der er således tale om  

 samme saglige begrænsning, som er karakteristisk for Fællesskabets virksomhed  

 som helhed.
Den anvendelse, der i hidtidig praksis er gjort af art. 235, bekræfter, at  

 artiklen har en sådan begrænset rækkevidde.
Dens formål har været at  

 muliggøre en udfyldning af de huller, der måtte vise sig at være i traktaten  

 som følge af at man ved traktattekstens udarbejdelse har overset et eller  

 andet praktisk problem.
Den kan ikke bruges til at udvide Fællesskabets  

 virksomhed til områder, som ikke er dækket af traktaten eller til at give  

 Fællesskabets myndigheder væsentligt andre beføjelser end dem de har ifølge  

 traktatens øvrige bestemmelser.
Ønskes det at foretage en udvidelse af Fællesskabernes virksomheds område  

 eller at oprette nye organer eller tillægge de bestående organer væsentligt  

 nye opgaver, må en anden fremgangsmåde følges, nemlig en ændring af traktaten  

 ifølge art. 236. En sådan ændring bliver først bindende, når den er  

 ratificeret af alle medlemsstater i overensstemmelse med deres statsretlige  

 regler, jfr. art. 236, sidste stk.
Indebærer ændringen en overdragelse af nye  

 beføjelser i § 20's forstand, må fremgangsmåden efter denne paragraf følges  

 for Danmarks vedkommende.' Max Sørensens opfattelse af, at Romtraktaten, herunder art. 235, opfyldte  

 § 20's omfangsbetingelse, blev bestridt, jf. blandt andre professor, dr.  

 phil.
Holger Steen Sørensen i Juristen 1972, side 261 ff.
 I  Redegørelsen af 1972 , side 65 ff, udtalte Justitsministeriet  

 sig i overensstemmelse med Max Sørensens opfattelse.
Under Markedsudvalgets behandling af forslaget til tiltrædelsesloven blev  

 rækkevidden af ordene »i nærmere bestemt omfang« også berørt,  

 navnlig i relation til EØF-traktatens art. 235. Udvalget stillede spørgsmål  

 til udenrigsøkonomiministeren om forståelsen af de begrænsninger, som gælder  

 for anvendelsen af denne bestemmelse.
I svaret anførte ministeren blandt  

 andet følgende, jf.
Folketingstidende 1971-72, tillæg B, sp. 3017 ff:
 ». . .
Kravene i grundlovens § 20 om, at beføjelser kun kan overlades i nærmere  

 bestemt omfang, betyder, at der ikke ganske generelt kan ske en overdragelse  

 af f.eks. al lovgivningsmagt eller al udøvende magt.
Den lov, der vedtages,  

 skal enten direkte eller ved henvisning til traktatteksten præcisere det  

 omfang, hvori overdragelsen sker.
Denne præcisering kan bestå i en angivelse  

 af de sagsområder eller emneområder, pa hvilke de fælles organer skal kunne  

 udøve beføjelser, samt en angivelse af beføjelsernes indhold, f.eks. om de  

 går ud på at fastsætte generelle regler, træffe konkrete beslutninger af  

 administrativ karakter eller afgøre retstvister.
Kravet om, at sådan  

 præcisering skal fremgå af loven, udelukker, at det overlades til vedkommende  

 internationale organer selv at bestemme omfanget af deres beføjelser.
Derimod  

 ligger der ikke i grundlovsbestemmelsen nogen kvantitativ begrænsning.
Det  

 kan altså ikke kræves, at overdragelsen kun sker i begrænset omfang, d.v.s. i  

 ringe omfang eller på mindre væsentlige sagsområder.
Anvendelsen af art. 235 er som ovenfor anført knyttet til de i traktatens  

 øvrige bestemmelser angivne virkeområder.
Omfanget af de beføjelser, der  

 overlades EFs institutioner, er på denne made nærmere bestemt.
Der henvises i øvrigt til justitsministeriets redegørelse om EF og  

 grundloven, afsnit IV, punkt 2.c (side 51-56).« På baggrund af ministerens svar gav udvalgets flertal i betænkningen over  

 lovforslaget udtryk for, at man fandt grundlovens betingelser opfyldt også  

 for art. 235's vedkommende jf.
Folketingstidende, a.st., sp. 2802.
 Det følger af bestemmelsen i grundlovens § 20, at beføjelserne skal  

 præciseres både i henseende til deres karakter - normfastsættelse,  

 administration, afgørelse af tvister osv. - og i henseende til deres emne,  

 jf.  Max Sørensen , side 313. Det må altså kræves, at de beslutninger,  

 der kan træffes af det internationale organ, er afgrænset under hensyn til  

 deres saglige indhold eller saglige genstand.
Det kan på den anden side ikke kræves, at denne afgrænsning skal være  

 snævert formuleret.
Der ligger ikke noget kvantitativt kriterium i  

 grundlovens ord, jf.
Max Sørensen, side 313, der fremhæver, at der ikke er  

 holdepunkt for at indfortolke et krav om, at overdragelsen kun kan ske i  

 begrænset omfang, i betydningen ringe omfang eller på mindre væsentlige  

 områder.
Der er følgelig intet til hinder for, at det sagsområde, på hvilket  

 beføjelser overdrages, defineres i rummelige kategorier som f.eks.  

 bestemmelserne i Romtraktaten, navnlig dens art. 3.
Ross , side 411, anfører, at ordene »i nærmere bestemt  

 omfang« i overensstemmelse med sædvanlig juridisk sprogbrug betyder, at  

 det er udelukket generelt at overlade al magt af en vis kategori, f.eks. al  

 udøvende eller dømmende magt, og ligeledes at det er udelukket at bestemme  

 den overladte magt negativt, altså ved at angive bestemte beføjelser, der  

 forbeholdes de nationale myndigheder.
Det må positivt angives, hvilke  

 beføjelser der overlades.
Herudover ligger der ifølge Ross ikke nogen  

 kvantitativ eller kvalitativ begrænsning i den benyttede vending eller noget  

 krav om, at de overladte beføjelsers omfang skal være bestemt så præcist, at  

 der ikke kan blive tale om skøn eller fortolkningstvivl.
I note 58, hvor Ross  

 i øvrigt slutter sig til Max Sørensens fortolkning, tilføjes, at det er en  

 selvfølgelig forudsætning, at Danmark fortsat består som stat og  

 folkeretssubjekt.
 Poul Andersen, Dansk Statsforfatningsret, 1954, side 496 (i det følgende  

Poul Andersen ), indskrænker sig til at sige, at en overladelse til  

 mellemfolkelige myndigheder af alle de beføjelser, som efter grundloven  

 tilkommer rigets myndigheder og dermed ophævelse af Danmark som selvstændigt  

 statssamfund på baggrund af ordene »i nærmere bestemt omfang«, ikke  

 har hjemmel i § 20.
 Peter Germer, Statsforfatningsret II, 1989 (i det følgende Germer), side  

 41, tilslutter sig  Poul Andersen, Ross og Max Sørensen , idet det  

 anføres, at udtrykket »i nærmere bestemt omfang« må forstås  

 således, at der ikke kan ske en sagligt ubegrænset overdragelse af  

 kompetence, men at der ikke ligger nogen kvantitativ eller kvalitativ  

 begrænsning i udtrykket.
 Zahle , side 152, anfører følgende om udtrykket »i nærmere  

 bestemt omfang«:
»Overladelser kan kun ske »i nærmere bestemt omfang«.
Heraf  

 følger, at traktaten - og den dertil knyttede § 20-lov - må indeholde en  

 afgrænsning af de beføjelser, der overdrages.
Der skal ske en  

emnemæssig  angivelse af den supranationale organisations beføjelse.  

 Det skal angives, hvorvidt organisationen kan og skal beskæftige sig med  

 marked, kultur, forsvar osv.
 Dernæst må angives de  beføjelser,  som den supranationale  

 organisation skal kunne gøre brug af, dvs hvorvidt det drejer sig om  

 lovgivende, administrative, judicielle eller udenrigspolitiske beføjelser.
Af kravet om en nærmere bestemmelse af omfanget af de overladte beføjelser  

 kan på den anden side ikke udledes, at de overladte beføjelser kvantitativt  

 skal være af snævert omfang.
Der er ikke med grundloven udtrykkeligt taget  

 stilling til det kvantitative omfang af de emnemæssige og instrumentelle  

 beføjelser, som overlades.
En vis kvantitativ begrænsning kan dog bygges på  

 synspunkter, som svarer til de synspunkter, der med hensyn til  

 lovgivningsmagtens delegationsbeføjelse sætter visse forfatningsretlige  

 rammer op.
Det kan således ikke forenes med grundlovens struktur, om man  

 overlod en supranational organisation al lovgivningsbeføjelse eller enhver  

 administrativ beføjelse.' På baggrund af de ovenfor refererede synspunkter om betydningen af ordene  

 »i nærmere bestemt omfang« må det efter Justitsministeriets  

 opfattelse lægges til grund, at overladelse af beføjelser efter § 20 til en  

 supranational organisation skal opfylde følgende grundbetingelser:
- Der skal ske en angivelse af de sagsområder eller emneområder, på hvilke  

 den supranationale organisation skal kunne udøve beføjelser, og - der skal ske en angivelse af beføjelsernes indhold, det vil sige en  

 præcisering af, om beføjelserne er af lovgivende, administrativ, dømmende  

 eller udenrigspolitisk karakter.
 Både for så vidt angår den første betingelse (angivelsen af sagsområdet)  

 og den anden betingelse (angivelsen af beføjelsens indhold) kan det efter den  

 almindelige opfattelse i den statsretlige litteratur lægges til grund, at  

 præciseringen ikke behøver at være fuldstændig.
 Sagsområdet vil således kunne defineres i rummelige kategorier, jf.  

Max Sørensen , side 324, og beføjelsens omfang skal ikke være bestemt  

 så præcist, at der ikke kan blive tale om skøn eller fortolkningstvivl, jf.  

Ross,  side 411.
 Med hensyn til angivelsen af beføjelsens indhold må det fremhæves, at det  

 på baggrund af de citerede fortolkningsbidrag ikke kan antages at være  

 beføjelsen på hvert enkelt af de overladte emneområder, som skal angives.  

 Det, der skal angives, er den supranationale organisations beføjelser, jf.  

 Max Sørensens ovenfor omtalte udtalelse til Markedsudvalget og  Zahle  

 , anførte sted.
Afsnit 2 Traktat om Den Europæiske Union 2.1. Indledning.
Traktaten om Den Europæiske Union bygger på en såkaldt  

 »søjle«-konstruktion, hvorved en del af traktaten (søjle 1) ændrer  

 og udbygger de eksisterende Fællesskabstraktater, mens bestemmelserne  

 vedrørende den fælles udenrigs- og sikkerhedspolitik (søjle 2) og  

 bestemmelserne vedrørende samarbejdet om retlige og indre anliggender (søjle  

 3) ikke inkorporeres i Fællesskabstraktaterne, men supplerer disse.
Heri  

 ligger, at samarbejdet i søjle 2 og 3 har en selvstændig karakter.  

 Samarbejdet i søjle 2 og søjle 3 foregår ved, at man benytter sig af de  

 kendte EF-institutioner: Rådet, Kommissionen og Europa-Parlamentet, men med  

 den væsentlige forskel, at samarbejdet er undergivet mellemstatslige og ikke  

 kommunautære beslutningsprocedurer.
 2.2. De Fælles Bestemmelser.
Samarbejdet i de tre søjler knyttes sammen af en række fælles indledende  

 bestemmelser og af en række fælles afsluttende bestemmelser.
De indledende  

 bestemmelser indeholder Den Europæiske Unions målsætninger og de fælles  

 principper, som gælder for hele Den Europæiske Union.
De afsluttende  

 bestemmelser indeholder bestemmelser om Unionens videre udvikling og om nye  

 medlemmer af Den Europæiske Union.
 2.3. Bestemmelserne om ændring af traktaten om oprettelse af Det  

 Europæiske Økonomiske Fællesskab med henblik på oprettelse af Det Europæiske  

 Fællesskab.
 2.3.1. Styrkelse af det kommunautære samarbejde.
 Traktaten om Den Europæiske Union indeholder en række bestemmelser, der  

 har det fælles sigte at øge og styrke det samarbejde, som i dag foregår inden  

 for rammerne af EØF-traktaten (søjle 1). Det drejer sig dels om bestemmelser,  

 som udvider og præciserer allerede eksisterende samarbejdsområder, dels om  

 bestemmelser på områder, der ikke hidtil har været reguleret i EØF-traktaten.
For eksempel styrkes samarbejdet vedrørende miljøpolitik først og fremmest  

 ved indførelse af kvalificeret flertal som ny hovedregel for beslutninger i  

 Rådet.
Det præciseres, at kravene med hensyn til miljøbeskyttelse skal  

 integreres i alle andre politikker.
Endelig kan miljømæssige foranstaltninger  

 i medlemslandene helt eller delvis finansieres ved en samhørighedsfond.
Den eksisterende EØF-traktats bestemmelser vedrørende arbejdsmarkeds- og  

 socialpolitik ændres ikke ved traktaten om Den Europæiske Union.
Imidlertid  

 er alle 12 medlemslande i en særlig protokol, der er en integreret del af  

 traktaten om Den Europæiske Union, blevet enige om at bemyndige 11  

 medlemslande til at anvende De Europæiske Fællesskabers institutioner,  

 procedurer og mekanismer til at vedtage videregående retsakter på dette  

 område.
Protokollen ledsages af en aftale indgået mellem Det Europæiske  

 Fællesskabs medlemsstater med undtagelse af Storbritannien.
I henhold til  

 denne aftale kan Rådet (de 11) med kvalificeret flertal vedtage  

 foranstaltninger som vedrører forbedring af især arbejdsmiljøet for at  

 beskytte arbejdstagernes sikkerhed og sundhed, arbejdsvilkårene, information  

 og høring af arbejdstagerne, lige muligheder for mænd og kvinder på  

 arbejdsmarkedet og ligebehandling i arbejdet og erhvervsmæssig integration af  

 personer, der er udstødt fra arbejdsmarkedet.
Direktivet, som vedtages i  

 henhold til aftalens art. 2, er minimumsdirektiver.
Ved søjle I i unionstraktaten tilføjes i øvrigt en række afsnit med  

 samarbejdsområder, som er nye i den forstand, at de ikke hidtil har været  

 genstand for særskilt traktatmæssig regulering.
Det drejer sig om uddannelse  

 og erhvervsuddannelse (afsnit VIII), kultur (afsnit IX), sundhed (afsnit X),  

 forbrugerbeskyttelse (afsnit XI), transeuropæisk netværk, herunder transport-  

 telekommunikations- og energiinfrastruktur (afsnit XII), industripolitik  

 (afsnit XIII), og udviklingssamarbejde (afsnit XVII).
 Disse samarbejdsområder har imidlertid allerede i større eller mindre  

 omfang været reguleret i medfør af art. 235 eller andre hjemmelsbestemmelser.  

 Det forhold, at de nu får selvstændige afsnit i traktaten, skaber vel  

 mulighed for en styrket indsats på disse områder, men der er ikke reelt tale  

 om overladelse af beføjelser på nye områder til EF i det omfang, disse  

 områder tidligere har været eller kunne have været reguleret efter den  

 gældende EØF-traktats hjemmelsbestemmelser, herunder art. 235, jf. ovenfor i  

 pkt. 1.3.2.1.2. Om bestemmelsernes sammenhæng med ændringer i traktatens art.  

 1-2 henvises til det nedenfor anførte.
 Herudover inddrager unionstraktaten i art. 3, litra t, udtrykkeligt  

 områderne energi, civilbeskyttelse og turisme under det kommunautære  

 samarbejde.
Disse områder, der heller ikke hidtil har været udtrykkelig omtalt i  

 EØF-traktaten, er på trods af omtalen i art. 3 fortsat ikke reguleret i  

 selvstændige afsnit i EØF-traktaten.
De pågældende områder vil således skulle  

 reguleres ved retsforskrifter udstedt i medfør af traktatens  

 hjemmelsbestemmelser, herunder art. 235. Også tidligere har disse områder i  

 et vist omfang været reguleret ved EF-retsakter udfærdiget efter traktatens  

 hjemmelsbestemmelser, herunder art. 235. Der er således heller ikke med  

 hensyn til disse områder reelt tale om overdragelse af nye beføjelser til EF  

 i det omfang, de tidligere har eller kunne have været reguleret efter  

 traktatens hjemmelsbestemmelser, herunder art. 235.
 Det skal dog fremhæves, at det ikke er ganske utvivlsomt, i hvilket omfang  

 den gældende EØF-traktat giver hjemmel til at udfærdige retsakter på flere af  

 de ovenfor nævnte sagsområder, herunder f. eks. kultur.
 Spørgsmålet om valg af procedure skal også ses i sammenhæng med de  

 ændringer, som ved traktaten om Den Europæiske Union foretages i  

 EØF-traktatens art. 1-2.
Den gældende bestemmelse i EØF-traktatens art.
I har følgende ordlyd:
»Art. 1. Ved denne Traktat opretter De høje kontraherende Parter  

 indbyrdes et Europæisk økonomisk Fællesskab.« Ifølge unionstraktatens art.
G, A. 1) ændres udtrykket »Det  

 Europæiske Økonomiske Fællesskab« overalt i traktaten til »Det  

 Europæiske Fællesskab«.
Udtrykket »økonomisk« er således nu  

 udgået af art. 1.
Det er tidligere i relation til bestemmelsen i grundlovens § 20, hvorefter  

 beføjelser kan overlades »i nærmere bestemt omfang«, indgaet i  

 vurderingen, at traktaten ifølge EØF-traktatens art. 1, opretter et økonomisk  

 fællesskab, jf.
Redegørelsen af 1972, side 101 f.
Fællesskabets fortsatte karakter af et i hovedsagen økonomisk samarbejde  

 har imidlertid fundet udtryk dels i art.
B i de fælles bestemmelser, dels og  

 navnlig i formålsbestemmelsen i den nye udformning af EØF-traktatens art. 2.  

 Bestemmelsen har følgende ordlyd:
»Art. 2. Fællesskabet har til opgave gennem oprettelsen af et fælles  

 marked og en økonomisk og monetær union samt gennem iværksættelsen af fælles  

 politikker eller aktioner som omhandlet i artikel 3 og 3 A at fremme en  

 harmonisk og afbalanceret udvikling af den økonomiske virksomhed i  

 Fællesskabet som helhed, en bæredygtig og ikkeinflationær vækst, som  

 respekterer miljøet, en høj grad af konvergens med hensyn til de økonomiske  

 resultater, et højt beskæftigelsesniveau, et højt socialt beskyttelsesniveau,  

 højnelse af levestandarden og livskvaliteten, økonomisk og social samhørighed  

 samt solidaritet mellem Medlemsstaterne.« I modsætning til den gældende traktats art. 2 indeholder unionstraktatens  

 art. 2 en præciserende henvisning til art. 3 (og art. 3 A). Art. 3 i såvel  

 den nuværende EØF-traktat som unionstraktaten foreskriver, hvad Fællesskabets  

 virke skal indebære »med de i art. 2 nævnte mål for øje under de  

 betingelser og i det tempo, som er foreskrevet i denne Traktat«.
Som det fremgår af de citerede bestemmelser, skal det forhold, at ordet  

 økonomisk udgår af traktatens art. 1, sammenholdes med, at der i  

 unionstraktatens art.
B og den ændrede udformning af art. 2 gives en nærmere  

 beskrivelse af Fællesskabets opgaver og formål, herunder med henvisning til  

 opregningen af samarbejdsområder i art. 3 og 3 A.
Uanset dette vil ændringerne i art. 1-3 imidlertid kunne tænkes at bevirke  

 en vis udvidelse af EF's beføjelser.
Dette skal også ses i sammenhæng med  

 disse bestemmelsers betydning for afgrænsningen af området for  

 udviklingsklausulen i EF-traktatens art. 235, jf. nærmere om denne  

 bestemmelse i det følgende afsnit 2.3.2.
 Når dette sammenholdes med, at det ikke er ganske utvivlsomt, i hvilket  

 omfang den gældende EØF-traktat giver hjemmel til at udfærdige retsakter på  

 flere af de nye områder i art. 3 og 3 A, er det Justitsministeriets  

 sammenfattende vurdering, at man i den foreliggende situation bør anvende  

 proceduren i grundlovens § 20.
 2.3.2. Mere om § 20's omfangsbetingelse.
 EØF-traktatens art. 235 har følgende ordlyd:
»Art. 235. Såfremt en handling fra Fællesskabets side viser sig  

 påkrævet for at virkeliggøre et af Fællesskabets mål inden for  

 fællesmarkedets rammer, og denne traktat ikke indeholder fornøden hjemmel  

 hertil, udfærdiger Rådet på forslag af Kommissionen og efter at have  

 indhentet udtalelse fra Europaparlamentet med enstemmighed passende  

 forskrifter herom.« Som nævnt ovenfor i pkt. 1.3.2.2.2. var det navnlig bestemmelsen i art.  

 235, der gav anledning til tvivl om, hvorvidt overladelsen af beføjelser til  

 EF ved Danmarks tiltræden i 1972 kunne siges at ske »i nærmere bestemt  

 omfang«.
Når Folketinget dengang fandt at kunne lægge til grund, at art.  

 235 opfyldte denne betingelse, skyldtes det navnlig den begrænsning, som  

 ligger i art. 235's henvisning til »et af Fællesskabets mål«.
Man  

 antog, at der med denne henvisning ikke sigtes til de europæiske  

 enhedsbestræbelsers generelle og langsigtede målsætning, men til de opgaver,  

 som defineres i traktatens art. 2 og 3. Gennem opregningen i art. 3 blev  

 disse opgaver anset for knyttet til traktatens virkeområder, som fremgår af  

 overskrifterne til traktatens hovedafsnit.
Man fandt med andre ord at måtte  

 forstå art. 235 således, at der for anvendelsen af den gælder samme saglige  

 begrænsning, som er karakteristisk for Fællesskabets virksomhed som helhed.
 Selv om ordlyden af art. 235 ikke ændres ved den nye traktat, må den  

 omstændighed, at art. 235 henviser til Fællesskabets mål og Fællesmarkedets  

 rammer, give anledning til at overveje, om art. 235 stadig opfylder  

 betingelsen om kun at overlade beføjelser »i nærmere bestemt  

 omfang«, idet disse mål og rammer som nævnt er ændret.
Som nævnt ovenfor skal ændringen i art.
I imidlertid sammenholdes med den  

 mere udførlige beskrivelse af Fællesskabernes mål og midler, som findes i  

 art.
B i unionstraktaten og i art. 2, sammenholdt med art. 3 og 3 A, i den  

 reviderede traktat.
Der kan endvidere rejses spørgsmål om, hvorvidt den omstændighed, at  

 enkelte af de nye områder i art. 3 ikke er særskilt reguleret, indebærer, at  

 der derved overlades beføjelser, som ikke er angivet »i nærmere bestemt  

 omfang.« Som omtalt ovenfor pkt. 1.3.2.1.2. har Rådet flere gange i medfør af art.  

 235 udstedt retsakter på samarbejdsområder, som ikke var udtrykkelig omtalt i  

 traktatens bestemmelser, heller ikke i art. 3, men som blev anset for at  

 falde inden for Fællesskabets mål.
Med hensyn til de nye områder i art. 3,  

 som ikke er særskilt reguleret i traktaten, vil Rådet derfor så meget desto  

 mere kunne udstede retsakter på disse områder, da de dog er omtalt i art. 3.  

 Reguleringen af de pågældende områder kan dog - som det også er tilfældet for  

 reguleringen af de områder, der er særskilt omtalt i traktatens øvrige  

 bestemmelser - kun ske i det omfang, det er i overensstemmelse med  

 Fællesskabets formål.
Formålsbestemmelsen i den nye traktats art. 2 har som nævnt ovenfor fået  

 en anden formulering end efter den gældende EØF-traktat, og der er inddraget  

 flere områder under den nye artikel 3: men den saglige begrænsning består.  

 Ændringerne i art. 2 og 3, sammenholdt med art. 235, medfører efter  

 Justitsministeriets opfattelse ikke en fravigelse af EF-rettens grundlæggende  

 legalitetsprincip.
Der er fortsat tale om, at EF-organerne skal udøve deres  

 virksomhed inden for nærmere angivne formål og emneområder.
Det overlades  

 ikke til EF selv at bestemme omfanget af sine beføjelser.
Traktaten er med  

 andre ord fortsat afgrænset positivt og ikke negativt.
Traktatændringen overlader ikke al lovgivende, dømmende eller udøvende  

 magt.
Den omstændighed, at der, også efter den nye udformning af  

 bestemmelserne i art. 1-3, jf. art. 235, består en ikke ubetydelig  

 fortolkningstvivl om rækkevidden af bestemmelserne, udelukker ikke  

 anvendelsen af grundlovens § 20. Heller ikke den omstændighed, at der sker en  

 udvidelse af EF-samarbejdet i kvantitativ henseende, gør § 20 uanvendelig.  

 Grundlovens § 20 indeholder som nævnt ovenfor i pkt. 1.3.2.2 2. ingen  

 kvantitativ begrænsning i de beføjelser, som kan overlades.
 Overladelsen af de beføjelser, som kan udøves i medfør af art. 235, må på  

 den baggrund efter Justitsministeriets opfattelse også i forhold til den nye  

 formulering af art.2 og 3 anses for at finde sted »i nærmere bestemt  

 omfang«, og vil derfor kunne ske efter proceduren i grundlovens § 20.
 2.3.3. Subsidiaritetsprincippet.
 I art.3 B introduceres et nyt princip,  subsidiaritetsprincippet .
 Princippet indebærer, at Fællesskabet på de områder, som ikke hører ind  

 under Fællesskabets enekompetence, kun handler, hvis og i det omfang målene  

 for den påtænkte handling ikke i tilstrækkelig grad kan opfyldes af  

 medlemsstaterne og derfor på grund af den påtænkte handlings omfang eller  

 virkninger bedre kan gennemføres på fællesskabsplan.
Subsidiaritetsprincippet har karakter af en begrænsning af EF's  

 kompetence.
Princippet synes ikke at give anledning til statsretlige  

 overvejelser.
 2.3.4. Unionsborgerskab.
Ved unionstraktatens art. 8 indføres et unionsborgerskab.
Unionsborgerskab  

 har enhver, der er statsborger i en medlemsstat.
Ifølge grundlovens § 44, stk.
I, kan ingen udlænding få indfødsret  

 (statsborgerskab) uden ved lov.
Bestemmelsen berøres ikke af traktatens  

 bestemmelser om unionsborgerskab, idet spørgsmålet om, hvorvidt en person har  

 statsborgerskab i en medlemsstat, afgøres efter den pågældende medlemsstats  

 egen lov, jf. art. 8, stk. 1, og konferencens slutakterklæring om  

 statsborgerskab i en medlemsstat.
Enhver unionsborger har ifølge art. 8 A, stk. 1, ret til at færdes og  

 opholde sig frit på medlemsstaternes område med de begrænsninger og på de  

 betingelser, som er fastsat i traktaten og i gennemførelsesbestemmelserne  

 hertil.
Rådet kan ifølge art. 8 A, stk. 2, vedtage bestemmelser, der skal  

 gøre det lettere at udøve de rettigheder, der er nævnt i stk. 1. Henvisningen  

 i art. 8 A til de begrænsninger og de betingelser, som er fastsat i traktaten  

 og i gennemførelsesbestemmelserne hertil, indebærer, at der ikke med reglen  

 om unionsborgerskab på dette område overlades nye beføjelser til EF.  

 Færdsels- og opholdsret i Danmark har EF-borgere - nu unionsborgere - som  

 hidtil kun på de betingelser, som er angivet i traktaten og de hertil  

 knyttede gennemførelsesbestemmelser.
Dansk tilslutning til denne bestemmelse  

 forudsætter på den baggrund ikke anvendelse af proceduren i grundlovens § 20.
Unionsborgere, der har bopæl i en medlemsstat, hvor de ikke er  

 statsborgere, har ifølge art. 8 B valgret og er valgbare ved lokalvalg i den  

 medlemsstat, hvor de har bopæl, på samme betingelser som statsborgere i denne  

 stat.
Denne ret kan udøves med forbehold af de nærmere bestemmelser, som  

 Rådet enstemmigt på forslag af Kommissionen og efter høring af  

 Europa-Parlamentet skal vedtage inden den 31. december 1994: de nærmere  

 bestemmelser kan omfatte undtagelser, når specifikke problemer i en  

 medlemsstat tilsiger dette.
Tilsvarende gælder valg til Europa-Parlamentet,  

 jf. art. 8 B, stk. 2.
 Grundloven indeholder alene bestemmelser om, hvem der har valgret og er  

 valgbar ved valg til Folketinget, jf. §§ 29 og 30. Grundloven er derimod ikke  

 til hinder for, at personer uden dansk indfødsret tillægges valgret og  

 valgbarhed ved lokalvalg og EF-Parlamentsvalg, og sådanne regler vedrørende  

 lokalvalg findes allerede i dansk lovgivning.
For så vidt traktatens bestemmelse om valgret og valgbarhed ved lokalvalg  

 er umiddelbart anvendelige, vil der efter Justitsministeriets opfattelse ikke  

 foreligge en § 20-situation.
Det skyldes, at bestemmelserne i så fald ved  

 ændringen af tiltrædelsesloven sættes i kraft i Danmark, jf. ovenfor pkt.  

 1.3.2.1.1. Unionsborgeres valgret og valgbarhed ved lokale valg ville dermed  

 følge af dansk ret, nemlig af tiltrædelsesloven.
Uanset om traktatbestemmelsen anses for umiddelbart anvendelig, opstår der  

 spørgsmål om, hvorvidt de forskrifter, der skal udmønte bestemmelsen, vil  

 kunne blive anset for umiddelbart anvendelige.
Det skal herved fremhæves, at  

 valgretten og retten til valgbarhed ved lokalvalg efter unionstraktatens art.  

 8 B skal udøves med forbehold af nærmere af Rådet inden den 31. december 1994  

 fastsatte bestemmelser.
 Efter Justitsministeriets vurdering er det nærliggende at antage, at de  

 pågældende EF-forskrifter vil kunne være forordninger eller direktiver, der  

 efter implementeringsfristens udløb vil kunne blive anset for umiddelbart  

 anvendelige i overensstemmelse med EF-rettens almindelige regler herom.  

 Justitsministeriet finder derfor, at en dansk tilslutning til art 8 B  

 formentlig vil forudsætte anvendelse af proceduren i grundlovens § 20.
Det skal dog bemærkes, at Kommissionen i 1988 fremsatte forslag til et  

 rådsdirektiv om EF-statsborgeres valgret til kommunalvalg i den medlemsstat,  

 hvori de har bopæl.
Der henvises i forslaget særligt til art. 235 som  

 hjemmelsgrundlag.
Forslaget er ikke vedtaget, blandt andet fordi der fra  

 visse lande er udtrykt tvivl om hjemmelsgrundlaget, ligesom visse lande har  

 henvist til forfatningsmæssige problemer.
 2.3.5. Art. 100 C.
Ifølge art. 100 C udpeger Rådet de tredjelande, hvis statsborgere skal  

 være i besiddelse af visum ved passage af medlemsstaternes ydre grænser.
Der  

 vil kunne blive tale om udstedelse af såvel forordninger som direktiver.
Art.  

 100 C, stk. 2, indeholder en mulighed for Rådet for at fastsætte  

 begrænsninger i nødsituationer, og bestemmelsens stk. 5 fastsætter, at  

 medlemsstaternes udøvelse af deres forpligtelser til at opretholde lov og  

 orden og beskytte den indre sikkerhed ikke berøres af artiklen.  

 Bestemmelserne er nye.
 Spørgsmålet om medlemslandenes visumpolitik har enkelte gange været rejst  

 i EF, men der foreligger ikke i dag i medfør af artikel 235 eller andre  

 bestemmelser i traktaten retsforskrifter om spørgsmålet.
 Beføjelsen til at bestemme, hvem der skal have visum ved indrejse er en  

 »beføjelse, der efter grundloven tilkommer rigets myndigheder«, jf.  

 grundlovens § 20. De bestemmelser, som vil kunne fastsættes efter de nye  

 bestemmelser om visumfritagelse, vil efter omstændighederne kunne være  

 umiddelbart anvendelige, således at de umiddelbart over for de danske  

 myndigheder kan påberåbes af en udlænding, som ønsker at indrejse i Danmark.  

 Der vil derfor efter Justitsministeriets opfattelse være tale om en §  

 20-situation.
At det er en statsborger i et tredjeland og ikke en dansker eller en  

 person med statsborgerskab i et andet EF-land, som i denne situation over for  

 de danske myndigheder vil støtte umiddelbar ret på en EF-bestemmelse, gør  

 ingen forskel.
Det afgørende er, at den pågældende, der kommer fra et land,  

 hvis statsborgere efter umiddelbart anvendelige EF-regler er visumfritaget,  

 ikke vil kunne nægtes adgang til Danmark med den begrundelse, at den  

 pågældende savner visum.
Danske myndigheders pligt til at give de pågældende  

 personer adgang til landet uden visum vil i så fald ikke kun være en  

 folkeretlig forpligtelse, men en forpligtelse, hvis gennemtvingelse kan ske  

 umiddelbart ved de danske domstole.
Ifølge art. 100 C, stk. 6, finder bestemmelserne i denne artikel  

 anvendelse på andre forhold, hvis der træffes beslutning herom i henhold til  

 artikel K.9. i unionstraktatens bestemmelser om samarbejde vedrørende retlige  

 og indre anliggender.
Bestemmelsen omtales nærmere i forbindelse med søjle 3,  

 jf. nedenfor i pkt. 2.5.3.
 2.3.6. Bestemmelser om det økonomiske og monetære samarbejde.
 2.3.6.1. Indledning.
Bestemmelserne om det økonomiske og monetære samarbejde findes i  

 unionstraktatens afsnit II, Bestemmelser om Ændring af Traktaten om  

 Oprettelse af Det Europæiske Økonomiske Fællesskab med henblik på oprettelse  

 af Det Europæiske Fællesskab (søjle 1). Bestemmelserne består dels i en række  

 ændringer af allerede bestående bestemmelser i EØF-traktaten, dels i  

 indførelsen af en række nye bestemmelser, art. 102 A ff.
Endvidere består det  

 økonomiske og monetære samarbejde af en række protokoller og erklæringer, som  

 er knyttet til unionstraktaten.
2.3.6.2. Formålet med det økonomiske og monetære samarbejde.
Målsætningen  

 for det økonomiske og monetære samarbejde er beskrevet i art.3 A, der har  

 følgende ordlyd:
»Art. 3 A.
Med de i artikel 2 nævnte mål for øje skal  

 Medlemsstaternes og Fællesskabets virke under de betingelser og i det tempo,  

 som er foreskrevet i denne Traktat, indebære gennemførelse af en økonomisk  

 politik, der bygger på snæver samordning af Medlemsstaternes økonomiske  

 politikker, på det indre marked og på fastlæggelse af fælles mål, og som  

 føres i overensstemmelse med princippet om en åben markedsøkonomi med fri  

 konkurrence.
 2. Sideløbende hermed og i overensstemmelse med denne Traktats  

 bestemmelser samt tidsplanen og fremgangsmåderne heri skal dette virke  

 indebære uigenkaldelig fastlåsning af vekselkurserne, der fører til  

 indførelse af en fælles valuta, ecuen, fastlæggelse og gennemførelse af en  

 fælles penge- og valutakurspolitik, der skal have som hovedmål at fastholde  

 prisstabilitet og, uden at dette mål berøres heraf, at støtte de generelle  

 økonomiske politikker i Fællesskabet i overensstemmelse med princippet om en  

 åben markedsøkonomi med fri konkurrence.
3. Medlemsstaterne og Fællesskabet skal i deres virke handle i  

 overensstemmelse med følgende principper: stabile priser, sunde offentlige  

 finanser og monetære vilkår og en holdbar betalingsbalance.« Inden for disse rammer indebærer det økonomiske og monetære samarbejde  

 navnlig:
- indførelsen af en fælles valuta, jf. art.3 A - fastlåsning af vekselkurserne, jf. art.3 A - oprettelse af et europæisk centralbanksystem, i traktaten og i det  

 følgende benævnt ESCB, og en europæisk centralbank, i traktaten og i det  

 følgende benævnt ECB, jf. art. 4A - forbud mod restriktioner for pengestrømmens frie bevægelighed, jf. art.  

 73 B - forbud mod restriktioner på betalinger mellem medlemsstaterne indbyrdes  

 og mellem medlemsstaterne og tredjelande, jf. art.73 B, jf. dog art.73 C-G - koordinering af den økonomiske politik, jf. art 102 A.
 2.3.6.3. De 3 faser.
Gennemførelsen af Den Økonomiske og Monetære Union skal ske i 3 faser.  

 Første fase er begyndt.
Anden fase begynder den 1. januar 1994, jf. art. 109  

 E, stk. 1. Hvornår tredje fase begynder, ligger ikke fast.
Det fremgår  

 imidlertid af art. 109 1, stk. 4, at tredje fase indledes den 1. januar 1999,  

 hvis datoen for indledningen af tredje fase ikke er blevet fastlagt inden  

 udgangen af 1997.
I art. 109 E, stk. 3, er det fastlagt, hvilke artikler der skal finde  

 anvendelse fra begyndelsen af henholdvis anden og tredje fase.
De beføjelser,  

 som er omhandlet i statutten for ECBS og ECB, kan først udøves i tredje fase.
 2.3.6.4. Bestemmelser, som rejser særlige statsretlige spørgsmål.
 2.3.6.4.1. Bod for et uforholdsmæssigt stort budgetunderskud.
Ifølge art. 104 C, stk. 1, skal medlemsstaterne undgå uforholdsmæssigt  

 store offentlige underskud.
Art. 104 C indeholder forskellige bestemmelser om  

 forholdsregler, som Kommissionen og Rådet kan tage mod sådanne underskud.
 Efter overgangen til tredje fase, jf. art. 109 E, stk. 3, har Rådet i  

 medfør af artikel 104 C, stk. 11, mulighed for at pålægge en medlemsstat bod  

 af en passende størrelse, hvis medlemsstaten undlader at efterkomme Rådets  

 beslutning om nedbringelse af underskuddet.
 Justitsministeriet har allerede haft lejlighed til at tage stilling til de  

 statsretlige overvejelser, som bestemmelsen i art. 104 C, stk. 11, giver  

 anledning til.
Under Markedsudvalgets drøftelser blev der således rejst spørgsmål om  

 rækkevidden af bestemmelsen i udkastet til unionstraktatens art. 104 B,  

 stk.11 (nu art. 104 C, stk. 11) om adgangen for Rådet til at pålægge en  

 medlemsstat bøder ved uforholdsmæssigt store budgetunderskud.
Navnlig blev  

 der rejst det spørgsmål, om bestemmelsen krævede en grundlovsændring efter §  

 88, idet det blev anført, at man ikke ville kunne overlade det til nogen  

 dansk myndighed at pålægge den danske stat bod (bøder) f.eks. for et  

 statsbudget med et betydeligt underskud.
I svaret af 6. december 1991, som Justitsministeriet udarbejdede, gav man  

 udtryk for, at spørgsmålet, om den i artikel 104 C, stk. 11, nævnte bod  

 (»fine«) er en sanktion eller har karakter af en anden form for  

 foranstaltning over for en medlemsstat, er et spørgsmål af terminologisk  

 karakter, der ikke har betydning for vurderingen af spørgsmålet om forholdet  

 til grundlovens § 20. Det skal bemærkes, at Justitsministeriet i sit svar  

 kommenterede det engelske udtryk »fine«, som i det udkast til dansk  

 tekst, som da forelå, var oversat til »bøder«.
I den endelige  

 tekst, der er resultatet af en gennemgang i Jurist-Lingvistgruppen, anvendes  

 imidlertid i denne artikel udtrykket »bod«.
 I svaret af 6. december 1991 anførte Justitsministeriet endvidere bl. a.  

 følgende:
 ». . .
Hvis en medlemsstat ikke opfylder sine traktatmæssige forpligtelser til at  

 betale den nævnte »fine« vil den således ikke kunne inddrives ved  

 de nationale domstole.
Derimod vil den pågældende medlemsstat naturligvis  

 kunne sagsøges for traktatkrænkelse ved EF-domstolen efter EØF-traktatens  

 artikel 169 og 170. Det forudsættes i den forbindelse, at Danmark ikke er  

 forpligtet til og ikke kan pålægges pligt til at træffe foranstaltninger  

 efter artikel 5 med henblik på at skabe grundlag for en umiddelbar  

 inddrivelse af bøden eller boden ved danske domstole.
Den forpligtelse, der ved artikel 104 B pålægges medlemslandene med hensyn  

 til at rette op på betydelige budgetunderskud, og forpligtelsen til at betale  

 en eventuel bod har derfor alene karakter af en almindelig folkeretlig  

 forpligtelse, hvis fastsættelse kan overlades til EF efter bestemmelsen i  

 grundlovens § 19, stk. 1, på samme måde, som Danmark i øvrigt har overladt  

 det til internationale organisationer at træffe bindende afgørelser for  

 Danmark.
Det gælder for eksempel, som nævnt ovenfor under pkt. 2, med hensyn  

 til FN's sikkerhedsråds afgørelser og med hensyn til de afgørelser, der  

 træffes af den Europæiske Menneskerettighedsdomstol efter artikel 50 i Den  

 Europæiske Menneskerettighedskonvention om staternes erstatningspligt over  

 for den, hvis interesser en stat findes at have krænket.
5. På den baggrund er det regeringens opfattelse, at bestemmelserne i  

 traktatudkastets art. 104 B ikke er omfattet af grundlovens § 20. Der er tale  

 om almindelige folkeretlige forpligtelser, som Danmark kan påtage sig  

 allerede i medfør af bestemmelsen i grundlovens § 19, stk. 1.' Justitsministeriet kan henholde sig hertil.
 2.3.6.4.2. Sedler og mønter.
 Art. 105 A har følgende ordlyd: »Art. 105 A:
1. ECB har eneret til at bemyndige udstedelse af pengesedler i  

 Fællesskabet.
ECB og de nationale centralbanker kan udstede pengesedler.
De  

 pengesedler, der udstedes af ECB og de nationale centralbanker, er de eneste,  

 der har status som lovlige betalingsmidler i Fællesskabet.
2. Medlemsstaterne kan udstede mønter med forbehold af ECB's godkendelse  

 af omfanget heraf.
Rådet, der træffer afgørelse efter fremgangsmåden i  

 artikel 189 C og efter høring af ECB, kan vedtage foranstaltninger med  

 henblik på at harmonisere den pålydende værdi og de tekniske specifikationer  

 for alle mønter, som er bestemt til at sættes i omløb, i den udstrækning det  

 er nødvendigt af hensyn til mønternes smidige omløb i Fællesskabet. » Efter unionstraktatens art. 105 A, stk. 1, kan ECB og de nationale  

 centralbanker udstede pengesedler.
ECB får imidlertid eneret til at bemyndige  

 udstedelse af pengesedler i Fællesskabet.
 De danske regler om udstedelse af sedler findes i lov nr. 116 af 7. april  

 1936 om Danmarks Nationalbank, som ændret senest ved lov nr. 67 af 15. marts  

 1967.
Det følger af lovens § 8, stk. 1, at Nationalbanken i dag er eneberettiget  

 til at udstede pengesedler.
De af banken udstedte pengesedler er lovligt  

 betalingsmiddel.
Pengesedlernes pålydende, affattelse og udseende godkendes  

 af økonomiministeren, jf. § 8, stk. 4. Efter § 9, stk. 1, har banken ret til  

 at udgive et så stort seddelbeløb, som omsætningen til enhver tid findes at  

 udkræve.
 Bestemmelsen i traktatens artikel 105 A får virkning fra tredje fase og  

 indebærer, at ECB i forhold til Nationalbanken kan bestemme, om  

 Nationalbanken må udstede sedler, i givet fald hvor mange sedler der må  

 udstedes, og hvilken udformning og pålydende sedlerne skal have.
Etableringen af den monetære union indebærer på disse omrader med andre  

 ord, at Danmark påtager sig en forpligtelse til ikke uden bemyndigelse fra  

 ECB at udstede sedler med status af lovligt betalingsmiddel i Danmark.
Giver  

 lovgivningsmagten Nationalbanken eller andre en sådan adgang uden ECB's  

 bemyndigelse, foreligger der et brud på Danmarks folkeretlige forpligtelse.
 Ved vurderingen af, om dansk tilslutning til art. 105 A, stk. 1,  

 forudsætter anvendelse af grundlovens § 20, må det, som fremhævet ovenfor i  

 afsnit I, indgå, hvilken karakter forpligtelserne har, herunder om  

 forpligtelserne er almindelige internationale forpligtelser, der påhviler  

 Danmark som folkeretssubjekt, eller om de skaber umiddelbare rettigheder og  

 pligter for borgerne i et omfang, der fastlægges af Fællesskabets  

 myndigheder.
 Traktatens bestemmelser om eneret til at autorisere udstedelsen af  

 pengesedler og retten til at bestemme seddelmængden og udformningen af  

 sedlerne, herunder fastsættelsen af pålydende værdi, pålægger som nævnt efter  

 traktatens ordlyd og udformingen af reglerne for etableringen af den monetære  

 union efter Justitsministeriets opfattelse alene forpligtelser af folkeretlig  

 karakter, som Danmark derfor kan påtage sig uden at anvende den procedure,  

 der er indeholdt i grundlovens § 20.
 Bestemmelsen i artikel 105 A indebærer imidlertid ogsa en pligt til, når  

 tredje fase indledes, at anerkende de sedler, som ECB udsteder, og de sedler,  

 som ECB bemyndiger de nationale centralbanker i andre medlemsstater til at  

 udstede, som lovlige betalingsmidler i Danmark sideløbende med danske sedler.
 En sådan forpligtelse skaber efter Justitsministeriets opfattelse  

 umiddelbart rettigheder og pligter for danske borgere og virksomheder, og  

 spørgsmålet om anvendelse af grundlovens § 20 kan derfor blive aktuelt med  

 hensyn til denne del af de forpligtelser, som følger af artikel 105 A.
Afgørende for, om bestemmelsen i grundlovens § 20 skal bringes i  

 anvendelse, vil være, om forpligtelsen følger direkte af traktaten, eller om  

 Danmark ved traktaten overlader beføjelsen til at bestemme, hvad der er  

 lovligt betalingsmiddel, til ECB.
Således som traktaten er udformet, følger  

 forpligtelsen til at anerkende de af ECB eller med ECB's bemyndigelse  

 udstedte sedler som lovligt betalingsmiddel direkte af traktaten, jf. pkt.  

 1.3.2.1.1. Der overlades efter ordlyden af bestemmelsen ikke beføjelser til  

 ECB eller andre af Fælleskabets institutioner.
Bestemmelsen giver derfor  

 efter Justitsministeriets opfattelse ikke anledning til at anvende  

 fremgangsmåden i grundlovens § 20.
Det spørgsmål kunne rejses, om der er tale om overdragelse af et  

 prærogativ med den virkning, at proceduren i grundlovens § 20 skal finde  

 anvendelse.
En gennemgang af forarbejderne til grundlovens § 26 synes  

 imidlertid at vise, at bestemmelsen, der omhandler kongens ret til at lade  

 slå mønt, ikke kan antages at omfatte sedler.
Dette støttes af, at  

 seddeludstedelsesretten er reguleret ved almindelig lov, nemlig i lov om  

 Danmarks Nationalbank.
De folkeretlige forpligtelser, der følger af  

 bestemmelsen i artikel 105 A, og den anerkendelse af ECB-sedlerne, som følger  

 direkte af bestemmelsen, berører således ikke bestemmelsen i grundlovens §  

 26, og der er saledes ikke tale om overdragelse af et prærogativ for så vidt  

 angår sedlerne.
På møntområdet er ECB's (og Rådets) kompetence efter artikel 105 A, stk.  

 2, begrænset til at regulere medlemsstaternes udstedelse heraf.
Retten til at  

 slå mønt ligger fortsat hos medlemsstaterne, og ECB kan ikke selv udstede  

 mønter.
For at kunne varetage opgaven med hensyn til styringen af den samlede  

 pengemængde i Fællesskabet må der naturligvis være nogle grænser for  

 medlemsstaternes ret til at slå mønt med stilling som lovligt  

 betalingsmiddel, og det er derfor bestemt, at ECB skal godkende omfanget af  

 medlemsstaternes udstedelse af mønter.
Rådet kan også vedtage  

 foranstaltninger med henblik på at harmonisere den pålydende værdi og de  

 tekniske specifikationer for alle mønter, som er bestemt til at sættes i  

 omløb, i den udstrækning det er nødvendigt af hensyn til mønternes smidige  

 omløb i Fællesskabet.
.Udformningen af art. 105 A, stk. 2, indebærer således, at ECB skal  

 godkende omfanget af udstedelse af danske mønter, og Danmark påtager sig  

 endvidere en pligt til ikke at udstede mønter med anden pålydende værdi og  

 tekniske specifikationer, end ECB måtte fastsætte.
Disse forpligtelser er  

 almindelige folkeretlige forpligtelser, der påhviler Danmark som medlemsstat,  

 og forudsætter derfor ikke anvendelse af bestemmelsen i grundlovens § 20. At  

 kongen ifølge grundlovens § 26 har ret til at lade slå mønt efter loven kan  

 ikke føre til et andet resultat.
Den omstændighed, at Danmark ved tilslutning  

 til unionstraktaten påtager sig en folkeretlig forpligtelse på møntområdet,  

 indebærer ikke et indgreb i den statsretlige ret til at lade slå mønt, men en  

 udnyttelse af denne ret kan indebære et folkeretsbrud, nemlig brud på  

 unionstraktaten.
 På denne baggrund må Justitsministeriet sammenfattende konkludere, at  

 tilslutning til unionstraktatens art. 105 A, ikke forudsætter anvendelse af  

 proceduren i grundlovens § 20.
 2.3.6.4.3. Aftaler med tredjelande om monetære spørgsmal og om spørgsmål  

 vedrørende valutakurser.
 Ifølge unionstraktatens art. 109, stk. 3, kan Fællesskabet fra overgangen  

 til tredje fase, jf. art. 109 E, stk. 3, indgå aftaler om monetære spørgsmål  

 eller spørgsmål vedrørende valutakursordninger med en eller flere stater  

 eller internationale organisationer.
 Aftaler, som er indgået i henhold til art. 109, stk. 3, er ifølge  

 bestemmelsens sidste pkt. bindende for ECB, Fællesskabets institutioner og  

 medlemsstaterne.
 Som omtalt i pkt. 1.3.2.1.3. er beføjelsen efter grundlovens § 19 omfattet  

 af grundlovens § 20. Overlades det således til et mellemfolkeligt organ at  

 indgå visse traktater med den virkning, at disse bliver bindende for Danmark,  

 som var de indgået af den danske regering, foreligger en situation som  

 beskrevet i grundlovens § 20.
 Det må umiddelbart forekomme tvivlsomt, om EF allerede i dag ville kunne  

 udøve beføjelser af en karakter som bestemt i den nye art. 109, stk. 3.
 Under hensyn til denne tvivl er Justitsministeriet mest tilbøjelig til at  

 antage, at dansk tilslutning hertil forudsætter anvendelse af grundlovens §  

 20.
 2.3.6.4.4. Statutten for ECBS og ECB.
 Til unionstraktaten er som bilag knyttet Protokol om Statutten for ECBS og  

 ECB.
 Ifølge Statuttens art. 34, jf. traktatens art. 108 A, kan ECB bl. a. på de  

 betingelser, der er fastsat i Statutten, udstede almengyldige, umiddelbart  

 anvendelige forordninger, i det omfang det er nødvendigt for at gennemføre de  

 opgaver, der er fastlagt i art. 3.1, første led, og i art. 19.1, 22 eller  

 art. 25.2 i ESCB-statutten samt i tilfælde, der fastsættes i de retsakter  

 vedtaget af Rådet, der er nævnt i art. 106, stk. 6 (Statuttens art. 42).  

 Ifølge Statuttens art. 34, stk. 3, skal ECB være berettiget til inden for de  

 grænser og på de vilkår, der vedtages af Rådet efter fremgangsmåden i art.  

 42, at pålægge foretagender bøder og tvangsbøder i tilfælde af manglende  

 opfyldelse af forpligtelser i henhold til dens forordninger og beslutninger.
I relation til grundlovens § 20 er det især muligheden for ved umiddelbart  

 anvendelige retsakter at gennemføre de opgaver, der er fastsat i Statuttens  

 art. 19, som frembyder interesse.
Ifølge art. 19, stk. 1, kan ECB kræve, at  

 kreditinstitutter, der er etableret i medlemsstaterne, holder mindstereserver  

 på konti hos ECB og de nationale centralbanker for at opfylde målene for den  

 monetære politik, jf. dog art. 2. I tilfælde af manglende overholdelse af  

 reservekravene er ECB berettiget til at pålægge strafrente og andre  

 sanktioner med tilsvarende virkning.
Denne mulighed for i medfør af Statuttens art. 34, jf. art. 19, at udstede  

 umiddelbart anvendelige retsakter må antages at gå videre end det hidtil  

 bestående samarbejde.
Danmark kan derfor efter Justitsministeriets opfattelse  

 kun tilslutte sig den pågældende bestemmelse under iagttagelse af proceduren  

 i grundlovens § 20.
 2.3.6.4.5. Overgangen til tredje fase.
 De ovenfor fremhævede bestemmelser i unionstraktaten om Den Økonomiske og  

 Monetære Union, som forudsætter anvendelse af grundlovens § 20, finder først  

 anvendelse ved overgangen til tredje fase.
I den til unionstraktaten knyttede Protokol om visse bestemmelser  

 vedrørende Danmark er der taget forbehold om proceduren ved Danmarks overgang  

 til tredje fase.
Protokollen indeholder bl. a. følgende bestemmelser:
 ». . .
den danske grundlov indeholder bestemmelser, der kan indebære en  

 folkeafstemning i Danmark forud for Danmarks deltagelse i tredje fase af Den  

 Økonomiske og Monetære Union, . . .
 1. Den danske regering underetter Rådet om sin holdning vedrørende  

 deltagelse i tredje fase af Den Økonomiske og Monetære Union, inden Rådet  

 foretager sin vurdering i henhold til Traktatens artikel 109 J, stk. 2.
2. I tilfælde af, at Danmark meddeler, at det ikke vil deltage i tredje  

 fase, skal Danmark have en undtagelse.
Virkningen af denne undtagelse er, at  

 alle artikler og bestemmelser i Traktaten og ESCB-statutten, hvori der  

 henvises til en dispensation, vil gælde for Danmark.
. . .« Da de nævnte bestemmelser først får virkning efter overgangen til tredje  

 fase, kan det anføres, at det ikke stiller sig som nødvendigt at gennemføre  

 proceduren efter grundlovens § 20 på nuværende tidspunkt.
Heroverfor kan det  

 anføres, at en række hensyn, herunder af retsteknisk karakter, kan tale for  

 at gennemføre en samlet § 20-procedure vedrørende hele traktaten om Den  

 Europæiske Union.
Spørgsmålet er derfor, om der er noget til hinder herfor.
Det bemærkes, at der må tages stilling til et tilsvarende spørgsmål i  

 forbindelse med art.
K.9. i tredje søjle, jf. nedenfor i pkt. 2.5.3.
 Spørgsmålet om proceduren i forbindelse med overgangen til tredje fase har  

 været berørt i forbindelse med regeringens besvarelse af spørgsmål 31 af 23.  

 december 1991 fra Folketingets Markedsudvalg (alm. del - bilag 379).  

 Spørgsmålet angik Danmarks notifikation af sin holdning til tredje fase, og  

 om der skal afholdes folkeafstemning herom inden december 1996. I regeringens  

 svar af 9. januar 1992 anførtes bl. a. følgende:
 ». . .
Som nævnt på mødet i Folketingets Markedsudvalg den 13. december 1991 er  

 regeringen indstillet på at drøfte tilrettelæggelsen af den danske  

 beslutningsprocedure ved overgangen til den tredje fase indgående med  

 Folketingets Markedsudvalg, når spørgsmålet til den tid bliver aktuelt.« Spørgsmålet om, hvornår § 20-proceduren kan iværksættes, ses ikke  

 udtrykkeligt behandlet i den statsretlige litteratur.
 Poul Andersen , side 497, anfører, at en overladelse i henhold til  

 § 20 godt kan finde sted under den form, at bestemt angivne beføjelser  

 stilles til disposition, således at det beror på en beslutning af den  

 mellemfolkelige myndighed, om og hvornår beføjelsen skal udnyttes.
I en artikel i Ugeskrift for Retsvæsen 1991 B, side 281 ff, synes Michael  

 H.
Jensen og Jørgen Albæk Jensen i note 28 at tilslutte sig dette synspunkt  

 om latent overdragelse'.
 En formentlig tilsvarende problemstilling er omtalt af  Zahle , der  

 side 149 bl. a. anfører følgende:
»Loven og traktatgrundlaget må indeholde en stillingtagen til,  

 hvorvidt en beføjelse er overladt eller ej.
Det kan således ikke - efter  

 traktaten og en § 20-lov - bero på en beslutning i den supranationale  

 myndighed, hvorvidt en beføjelse skal »overlades« eller ej.
Noget  

 andet er, at der næppe i grl § 20 er taget stilling til den situation, at en  

 beføjelse er overladt til den supranationale myndighed, men endnu ikke  

 udnyttet af denne supranationale myndighed - i så fald kan det stå åbent, om  

 de nationale myndigheder fortsat kan udnytte deres hidtidige beføjelse, eller  

 om de nationale myndigheder er afskåret fra at udnytte deres overladte  

 beføjelser.' Det er ikke ganske klart, om der i det her anførte citat alene gives  

 udtryk for det i statsretten almindeligt antagne synspunkt om, at det ikke  

 kan overlades til en supranational myndighed selv at bestemme omfanget af  

 sine beføjelser, eller om der efter Zahles opfattelse gælder en mere  

 vidtgående begrænsning.
 Det er almindeligt antaget, at der ikke i grundlovens § 20 ligger et krav  

 om, at den internationale organisation straks skal udnytte sine beføjelser.  

 Også samarbejdet i EF viser, at udnyttelsen af beføjelserne sker gradvis i  

 takt med medlemslandenes økonomiske og politiske udvikling.
Ud fra samme hensyn som anført nedenfor i pkt. 2.5.3. om art.
K.9. i  

 tredje søjle er det Justitsministeriets opfattelse, at der ikke er retlige  

 hindringer for at gennemføre § 20-procedure nu i forbindelse med  

 ratifikationen af traktaten.
 2.3.7. Artikel 171 - gennemtvingelse af Domstolens afgørelser ved fast  

 beløb eller tvangsbøde.
Ifølge den gældende EØF-traktats art. 171 skal en medlemsstat gennemføre  

 de til en doms opfyldelse nødvendige foranstaltninger, såfremt Domstolen ved  

 dom har fastslået, at medlemsstaten ikke har overholdt en forpligtelse, som  

 påhviler den i henhold til traktaten.
Denne bestemmelse opretholdes uændret i  

 den nye traktats artikel 171, stk. 1.
Som artikel 171, stk. 2, indføres imidlertid en ny bestemmelse om  

 gennemtvingelse af Domstolens afgørelser.
Ifølge den nye bestemmelse kan  

 Kommissionen indbringe en medlemsstat for Domstolen, hvis medlemsstaten ikke  

 inden en frist har truffet de til dommens opfyldelse nødvendige  

 foranstaltninger.
Domstolen kan herefter pålægge medlemsstaten at betale et  

 fast beløb eller en tvangsbøde.
Den afgørelse om at pålægge betaling af et fast beløb eller en tvangsbøde,  

 som Domstolen kan træffe i medfør af art. 171, stk. 2, retter sig alene til  

 medlemslandet og kan ikke skabe rettigheder eller pligter for borgerne, som  

 skal beskyttes ved de nationale domstole, eller i øvrigt få direkte betydning  

 for den enkelte borger.
Afgørelsens efterlevelse kan næppe heller  

 gennemtvinges ved de nationale domstole, jf. art. 187 og 192 modsætningsvis.  

 Beslutningen er efter Justitsministeriets opfattelse ikke umiddelbart  

 anvendelig.
Hvis en medlemsstat ikke opfylder sine traktatmæssige forpligtelser til at  

 betale det faste beløb eller tvangsbøden, vil den pågældende medlemsstat  

 kunne sagsøges for traktatkrænkelse ved Domstolen efter EØF-traktatens  

 artikel 169 og 170. Der vil formentlig kunne blive tale om, at EF modregner  

 det faste beløb eller tvangsbøden i beløb, som efter traktatens regler om  

 støtte, refusioner m.v. skulle have været udbetalt til det pågældende  

 medlemslands myndigheder.
En sådan modregningsadgang indebærer imidlertid  

 ikke, at forpligtelsen ændrer karakter.
Den er fortsat en folkeretlig  

 forpligtelse, og en dansk tilslutning til bestemmelsen forudsætter derfor  

 efter Justitsministeriets opfattelse ikke anvendelse af proceduren i  

 grundlovens § 20.
 Der henvises i øvrigt til det, der er anført ovenfor i pkt. 2.3.6.4.1.
 2.4. Bestemmelser om den fælles udenrigs- og sikkerhedspolitik.
 Unionstraktatens Afsnit V indeholder bestemmelser om den fælles udenrigs-  

 og sikkerhedspolitik (søjle 2).
 2.4.1. Rækkevidden af bestemmelserne om den fælles udenrigs- og  

 sikkerhedspolitik.
Ifølge art.
J.l, stk. 1, fastlægger og gennemfører Unionen og dens  

 medlemsstater en fælles udenrigs- og sikkerhedspolitik, der skal undergives  

 dette traktatafsnits bestemmelser og dække alle områder inden for udenrigs-  

 og sikkerhedspolitikken.
Målsætningen for den fælles udenrigs- og sikkerhedspolitik er beskrevet i  

 art.
J.l, stk. 2, der har følgende ordlyd:
»Art.
J.l, stk. 2: Den fælles udenrigs- og sikkerhedspolitik har  

 følgende mål; - beskyttelse af Unionens fælles værdier, grundlæggende interesser og  

 uafhængighed; - styrkelse af Unionens og dens Medlemsstaters sikkerhed i alle  

 henseender; - bevarelse af freden og styrkelse af den internationale sikkerhed i  

 overensstemmelse med principperne i De Forenede Nationers Pagt samt  

 principperne i Helsingfors-slutakten og målene i Paris-chartret; - fremme af det internationale samarbejde; - udvikling og befæstelse af demokratiet og retsstatsprincippet samt  

 respekt for menneskerettighederne og de grundlæggende  

 frihedsrettigheder.« Måden, hvorpå Unionen skal tilstræbe at virkeliggøre disse mål, er  

 beskrevet i art.
J.l, stk. 3, der har følgende ordlyd:
»Art.
J.
I, stk. 3. Unionen tilstræber at virkeliggøre disse mål:
- ved at indføre et systematisk samarbejde mellem Medlemsstaterne og deres  

 politik i overensstemmelse med artikel J.2; - ved gradvis, i overensstemmelse med art.
J.3, at gennemføre fælles  

 aktioner på de områder, hvor Medlemsstaterne har vigtige fælles  

 interesser.« Ifølge art.
J.2, stk. 1, orienterer medlemsstaterne hinanden og rådfører  

 sig med hinanden i Rådet om alle udenrigs- og sikkerhedspolitiske spørgsmal,  

 som er af almindelig interesse, med henblik på at sikre, at de udøver deres  

 samlede indflydelse så effektivt som muligt gennem en samordnet og konvergent  

 optræden.
Så ofte, som Rådet anser det for påkrævet, fastlægger det en fælles  

 holdning.
Medlemsstaterne drager omsorg for, at deres nationale politik er i  

 overensstemmelse med de fælles holdninger, jf. art.
J.2, stk. 2.  

 Medlemsstaterne samordner deres optræden i internationale organisationer og  

 på internationale konferencer.
De forsvarer de fælles holdninger i disse  

 fora.
I internationale organisationer og på internationale konferencer, hvori  

 ikke alle medlemsstaterne deltager, forsvarer de medlemsstater, der deltager,  

 de fælles holdninger, jf. art.
J.2, stk. 3.
Fremgangsmåden for fastlæggelsen af en fælles aktion på det udenrigs- og  

 sikkerhedspolitiske område er reguleret i art.
J.3. Ifølge art.
J.3, stk. 1,  

 beslutter Rådet på grundlag af overordnede retningslinjer fra Det Europæiske  

 Råd, at et spørgsmål skal gøres til genstand for en fælles aktion.
Når Rådet  

 vedtager princippet om en fælles aktion, fastsætter det den præcise  

 rækkevidde, de almindelige og særlige mål, som Unionen tilsigter opnået ved  

 denne aktion, tillige med de midler, procedurer og betingelser, der skal  

 gælde for dens gennemførelse, samt om nødvendigt varigheden heraf, jf. art.  

 J.3, stk. 1. Fælles aktioner forpligter medlemsstaterne i deres stillingtagen  

 og handlinger, jf. art.
J.3, stk. 4.
Ifølge art.
J.8, stk. 2, træffer Rådet de nødvendige afgørelser for  

 fastlæggelse og iværksættelse af den fælles udenrigs- og sikkerhedspolitik på  

 grundlag af de overordnede retningslinjer, som Det Europæiske Råd fastlægger.  

 Det påser, at Unionens aktion fremtræder som en helhed og er sammenhængende  

 og effektiv.
 2.4.2. Forholdet til grundlovens § 20.
 Som omtalt ovenfor i pkt. 1.3.2.1.3. er den udenrigspolitiske kompetence i  

 medfør af grundlovens § l9 en »beføjelse, som efter denne grundlov  

 tilkommer rigets myndigheder« og dermed omfattet af grundlovens § 20.  

 Overladelse af beføjelser kommer imidlertid først på tale, når det følger af  

 den internationale aftale at lade det mellemfolkelige organ indgå aftaler med  

 bindende virkning for Danmark.
I det omfang Rådet har fastlagt en fælles holdning eller vedtaget en  

 fælles aktion, er medlemsstaterne efter bestemmelserne i art.
J.l-ll  

 forpligtet i forhold til de andre medlemslande til at efterleve den fælles  

 holdning eller den fælles aktion.
Medlemsstaterne bliver imidlertid kun forpligtet af den fælles holdning og  

 den fælles aktion i forhold til andre lande, i det omfang de selv  

 folkeretligt handler i forhold til det pågældende land.
Dette har fundet  

 forudsætningsvis udtryk i art.
J.3, stk. 4, hvorefter »Fælles aktioner  

 forpligter medlemsstaterne i deres stillingtagen og handlinger«.
Det er  

 herved forudsat, at medlemsstaterne selv handler folkeretligt.
Det følger  

 endvidere af traktatens opbygning, at der ikke i medfør af søjle 2 udstedes  

 forordninger, direktiver eller træffes beslutninger, og at art. 235 ikke  

 gælder for søjle 2.
 På denne baggrund forudsætter en dansk tilslutning til bestemmelserne i  

 unionstraktatens atsnit V (søjle 2) efter Justitsministeriets opfattelse ikke  

 anvendelse af proceduren i grundlovens § 20. Der er tale om folkeretlige  

 forpligtelser, som Danmark kan tilslutte sig i medfør af grundlovens § 19.
 2.5. Bestemmelser om samarbejde om retlige og indre anliggender.
 I unionstraktatens afsnit VI findes bestemmelser om samarbejde om retlige  

 og indre anliggender (søjle 3).
 2.5.1. Rækkevidden af bestemmelserne om samarbejde om retlige og indre  

 anliggender.
 Området for samarbejdet om retlige og indre anliggender er fastlagt i art.  

 K.l, der har følgende ordlyd:
»Art.
K. 1. Med henblik på virkeliggørelsen af Unionens målsætninger,  

 navnlig den frie bevægelighed for personer, og uden at det i øvrigt berører  

 Det Europæiske Fællesskabs beføjelser, betragter Medlemsstaterne følgende  

 områder som spørgsmål af fælles interesse:
1. Asylpolitikken; 2. Regler for personers passage af Medlemsstaternes ydre grænser og  

 udøvelse af kontrol heraf; 3. Indvandringspolitikken og politikken over for tredjelandsstatsborgere  

 for så vidt angår:
a) betingelserne for tredjelandsstatsborgeres indrejse i og færden på  

 Medlemsstaternes område; b) betingelserne for tredjelandsstatsborgeres ophold på Medlemsstaternes  

 område, herunder betingelserne for familiesammenføringer og adgang til  

 beskæftigelse; c) bekæmpelse af tredjelandsstatsborgeres ulovlige indvandring i samt  

 ulovlige ophold og udførelse af arbejde på Medlemsstaternes område; 4. Bekæmpelse af narkotikamisbrug i det omfang, dette område ikke er  

 dækket af nr. 7, 8 og 9; 5. Bekæmpelse af svig på internationalt plan i det omfang, dette ikke er  

 dækket af nr. 7, 8 og 9; 6. Civilretligt samarbejde; 7. Strafferetligt samarbejde; 8. Toldsamarbejde; 9. Politisamarbejde med henblik på forebyggelse og bekæmpelse af  

 terrorisme, ulovlig narkotikahandel og andre former for grov international  

 kriminalitet, herunder om nødvendigt visse aspekter af toldsamarbejde i  

 forbindelse med tilrettelæggelse på unionsplan af et system for udveksling af  

 oplysninger inden for en europæisk politienhed (Europol)».
Samarbejdets nærmere rækkevidde på de i art.
K.l opregnede områder er  

 fastlagt i art.
K.3, der har følgende ordlyd:
»Art.
K.3. På de i artikel K.l omhandlede områder underetter og  

 konsulterer Medlemsstaterne hinanden i Rådet for at samordne deres optræden.  

 De etablerer med henblik herpa et samarbejde mellem de kompetente tjenester i  

 deres respektive administrationer.
2. Rådet kan - på initiativ af en Medlemsstat eller af Kommissionen for så vidt angår  

 artikel K.l, nr. 1-6, og - på initiativ af en Medlemsstat for så vidt angår artikel K.
I, nr. 7, 8  

 og 9, a) fastlægge fælles holdninger samt i den form og efter den fremgangsmåde,  

 der måtte være hensigtsmæssig, fremme alle former for samarbejde, som tjener  

 til opfyldelse af Unionens målsætninger; b) vedtage fælles aktioner, såfremt Unionens målsætninger som følge af den  

 påtænkte aktions omfang eller virkninger bedre kan opfyldes i fællesskab end  

 af Medlemsstaterne hver for sig; det kan beslutte, at  

 gennemførelsesforanstaltningerne i forbindelse med en fælles aktion skal  

 vedtages med kvalificeret flertal; c) med forbehold af bestemmelsen i artikel 220 i traktaten om Oprettelse  

 af Det Europæiske Fællesskab udarbejde konventioner, som det anbefaler, at  

 Medlemsstaterne vedtager i overensstemmelse med deres respektive  

 forfatningsmæssige bestemmelser.
 Medmindre andet er fastsat i sådanne konventioner, vedtages  

 gennemførelsesforanstaltningerne i forbindelse med disse af Rådet med et  

 flertal på to tredjedele af De Høje Kontraherende Parter.
Det kan i sådanne konventioner bestemmes, at Domstolen efter de nærmere  

 regler, som er fastsat deri, har kompetence til at fortolke konventionernes  

 bestemmelser og til at træffe afgørelse om tvister vedrørende deres  

 anvendelse.« 2.5.2. Forholdet til grundlovens § 20.
Det følger af traktatens opbygning og indholdet af bestemmelserne i  

 artikel K. 1-8, at sigtet med bestemmelserne alene er at etablere et  

 sædvanligt internationalt samarbejde på området.
De konventioner, der indgås,  

 skal ratificeres af Danmark for at få virkning som en folkeretlig  

 forpligtelse for Danmark.
Bestemmelserne i unionstraktatens afsnit VI om samarbejde om retlige og  

 indre anliggender (søjle 3) indebærer derfor, bortset fra art.
K.9, der  

 omtales nærmere nedenfor, efter Justitsministeriets opfattelse ikke  

 »overladelse af beføjelser, som tilkommer rigets myndigheder«, og  

 en dansk tilslutning hertil forudsætter ikke anvendelse af proceduren i  

 grundlovens § 20. Der er, som det direkte fremgår af formuleringen af de  

 nævnte artikler, tale om et traditionelt folkeretligt samarbejde, som Danmark  

 kan tilslutte sig alene i medfør af bestemmelsen i grundlovens § 19.
2.5.3. Særlig om art.
K.9.
Art.
K.9 i unionstraktatens afsnit VI om samarbejde om retlige og indre  

 anliggender (søjle 3) har følgende ordlyd:
»Art.
K.9. Rådet, der træffer afgørelse med enstemmighed på initiativ  

 af Kommissionen eller en Medlemsstat, kan beslutte, at artikel 100 C i  

 Traktaten om Oprettelse af Det Europæiske Fællesskab skal finde anvendelse på  

 aktioner, der henhører under områder, som er nævnt i artikel K.l, nr. 1-6, og  

 samtidig bestemme, hvilke afstemningsregler der skal gælde herfor.
Det  

 henstiller til Medlemsstaterne, at de vedtager en sådan beslutning i  

 overensstemmelse med deres forfatningsmæssige bestemmelser.« Art. 100 C er omtalt ovenfor pkt. 2.3.5. I medfør af denne bestemmelse kan  

 Rådet udstede retsakter, som efter omstændighederne kan være umiddelbart  

 anvendelige.
Art.
K.9 gør det muligt at overføre de områder, som er omhandlet i art.  

 K.l, nr. 1-6, til søjle I ved, at art. 100 C gøres anvendelig på de  

 pågældende områder.
Art.
K.9, sidste pkt., indeholder et forbehold om, at  

 medlemsstaterne skal vedtage en sådan beslutning om at gøre art. 100 C  

 anvendelig i overensstemmelse med deres forfatningsmæssige bestemmelser.
Da  

 de pågældende områder vil kunne reguleres af retsakter, som udstedes af  

 Rådet, og som efter omstændighederne kan være umiddelbart anvendelige, vil  

 udgangspunktet være, at tilslutning vil skulle ske under iagttagelse af  

 proceduren i grundlovens § 20.
Rækkevidden af art.
K.9, herunder betydningen af ratifikationsforbeholdet,  

 var genstand for Folketingets Markedsudvalgs spørgsmål nr. 14 af 23. november  

 1991 (bilag 233).
 Spørgsmålet havde følgende ordlyd:
 Spørgsmål nr. 14:
»Det bedes oplyst, hvad der nærmere ligger i bestemmelsen i forslaget  

 vedr. indre anliggender og retsligt samarbejde, hvor det henstilles til  

 medlemsstaterne, at disse tiltræder beslutninger efter artikel K i  

 overensstemmelse med deres forfatningsmæssige regler.
Det bedes endvidere  

 oplyst, på hvilket lands foranledning og på hvilken baggrund bestemmelsen er  

 indføjet.« I svaret anførte Udenrigsministeriet bl. a. følgende:
 ». . .
Artikel K giver mulighed for at lade beslutninger på visse områder  

 overføre fra en interguvernemental samarbejdsform til en kommunautær  

 samarbejdsform.
Det drejer sig om følgende områder: . . .
Formuleringen af art.
K betyder, at der kræves national ratifikation af en  

 beslutning truffet efter artikel K, for at beslutningen kan træde i kraft.  

 Modellen for national ratifikation bygger på den eksisterende artikel 201 i  

 Romtraktaten om Fællesskabets egne indtægter.
 I bestemmelsen, der indebærer national ratifikation, tages der ikke  

 stilling til, efter hvilke nationale bestemmelser ratifikationen skal ske.
 Den nævnte procedure med national ratifikation blev anvendt ved  

 gennemførelse af Rådets afgørelse af 24. juni 1988 om ordningen for  

 Fællesskabets egne indtægter....
 . . .
Artikel K . . . blev indsat især på tysk foranledning.
Sidste sætning i  

 artikel K om national ratifikation blev indsat på dansk anmodning.
Formålet  

 med bestemmelsen er at sikre, at Folketinget fuldt ud er inddraget ved  

 anvendelse af artikel K.« Der opstår i relation til art.
K.9 samme spørgsmål om, hvorvidt man kan  

 gennemføre § 20-proceduren allerede nu, som det, der er drøftet ovenfor i  

 pkt. 2.3.6.4.5. i relation til spørgsmålet om overgang til tredje fase af Den  

 Økonomiske og Monetære Union.
Den omstændighed, at § 20 anvendes på et tidspunkt, hvor det ikke er  

 afklaret, i hvilket omfang og hvornår de pågældende områder bliver genstand  

 for kommunautært samarbejde, adskiller sig næppe væsentligt fra de tilfælde,  

 hvor et område ved hjælp af proceduren i § 20 overføres til det kommunautære  

 samarbejde, men hvor det må henstå som uvist, om og i givet fald hvornår det  

 pågældende område bliver reguleret af kommunautære retsforskrifter.
Der er  

 næppe heller reale grunde, som afgørende taler imod at anvende §  

 20-proceduren en gang for alle i forbindelse med tiltrædelsen af traktaten om  

 Den Europæiske Union.
Det grundlæggende krav til § 20-proceduren synes opfyldt, idet det ved  

 henvisningen i art.
K.9 til art.
K.l, nr. 1-6, er præcist angivet, på hvilke  

 områder art. 100 C kan gøres anvendelig.
Det må endvidere efter Justitsministeriets opfattelse tillægges betydning,  

 at dansk godkendelse af beslutningen om at gøre art. 100 C anvendelig på de  

 pågældende områder til sin tid stadig vil være nødvendig, selv om §  

 20-proceduren gennemføres nu.
Denne godkendelse vil skulle meddeles af  

 regeringen i medfør af grundlovens § 19, der også regulerer spørgsmålet om  

 indhentelse af Folketingets samtykke til ratifikationen.
Det må efter Justitsministeriets opfattelse også indgå i vurderingen, at  

 der vil kunne opstå betydelige praktiske problemer, hvis § 20-proceduren ikke  

 gennemføres samlet.
Hvis § 20-proceduren ikke kunne gennemføres nu, også for  

 så vidt angår art.
K.9, ville det således indebære, at en § 20-procedure  

 kunne være påkrævet, hver gang Rådet måtte træffe beslutning om at gøre art.  

 100 C anvendelig på et af de i art.
K.
I, nr. 1-6, omhandlede områder eller  

 dele heraf, hvis beslutningen også skulle have virkning for Danmark.
Hertil kommer, at der også vil kunne være betydelige retstekniske fordele  

 forbundet med at gennemføre § 20-proceduren på grundlag af den tekst, som  

 findes i art.
K.9 sammenholdt med K.l, nr. 1-6.
På den baggrund er der efter Justitsministeriets opfattelse ikke noget til  

 hinder for, at en § 20-procedure, der gennemføres som følge af  

 unionstraktatens øvrige bestemmelser, også kommer til at omfatte art.
K.9.  

 Dette vil indebære, at man skal anvende den almindelige  

 ratifikationsprocedure i grundlovens § 19, der bl. a. regulerer spørgsmålet  

 om indhentelse af Folketingets samtykke til ratifikation.
 Litteraturfortegnelse:
 Andersen, Poul: Dansk Statsforfatningsret, 1954.
 Espersen, Ole: Indgåelse og Opfyldelse af Traktater, 1970.
 Germer, Peter: Statsforfatningsret II, 1989.
 Gulmann, Claus og Karsten Hagel-Sørensen: EF-ret, 1988.
 Jensen, Michael H. og Jørgen Albæk Jensen: UfR 1991 B.281 ff.
 Justitsministeriet: Redegørelse af juli 1972 for visse statsretlige  

 spørgsmål i forbindelse med en dansk tiltrædelse af De Europæiske  

 Fællesskaber, Nordisk Tidsskrift for International Ret, Vol.41,1971.
 Ross, Alf: Dansk Statsforfatningsret,3. gennemarbejdede udgave ved Ole  

 Espersen, 1980.
 Sørensen, Holger Steen: Juristen 1972, side 261 ff.
 Sørensen, Max: Statsforfatningsret, 3. udgave ved Peter Germer, 1977.
 Sørensen, Max: Responsum til brug for forfatningskommissionen, R.T.,  

 tillæg A, sp. 3709 ff.
 Sørensen, Max: Juristen 1971, side 434 ff.
 Zahle, Henrik: Dansk Forfatningsret II, 1989.
Markedsudvalget  (L 240 - bilag 4) Udenrigsministeriet Den 23. marts 1992 Medlemmerne af Folketingets Markedsudvalg og deres stedfortrædere Til underretning for Folketingets Markedsudvalg fremsendes vedlagt  

 undervisnings- og forskningsministerens besvarelse af spørgsmål nr. 132 fra  

 Folketingets Uddannelsesudvalg, der af undervisnings- og forskningsministeren  

 er sendt til Folketingets Uddannelsesudvalg.
Poul Schluter Undervisnings- og Forskningsministeriet 19. marts 1992 Folketingets Uddannelsesudvalg I brev af 24. februar 1992 (Alm. del - bilag 250) har Folketingets  

 Uddannelsesudvalg stillet mig følgende spørgsmål:
 Spørgsmål 132:
 »Ad Unionstraktaten, vedtaget i Maastricht den 10. december 1991.
Artikel A, stk. 1 a) Hvad er »et højt uddannelsesniveau«? Betyder det, at man vil  

 sætte nogle minimumskrav til uddannelsernes indhold, eller betyder det, at  

 alle uddannelser i Fællesskabet skal have samme niveau? b) Hvordan defineres »ansvar«? Er det medlemsstaternes ansvar at  

 udforme og bestemme over deres uddannelsessystem, eller er det  

 medlemsstaternes ansvar, at beslutningerne taget på fællesplan bliver  

 realiseret?» Svar:
Besvarelsen af spørgsmålene er udarbejdet på grundlag af traktatteksten,  

 der er optaget som bilag til lovforslag nr.
L 240 af 10. marts 1992 om  

 ændring af lov om Danmarks tiltrædelse af De Europæiske Fællesskaber m.v.
 ad spørgsmål a:
 Udtrykket »et højt uddannelsesniveau« er det overordnede mål for  

 medlemsstaternes politik på området, som Fællesskabet skal bidrage til.  

 Artikel 126, stk. 1, fastsætter nemlig, at Fællesskabet skal bidrage til  

 udviklingen af et højt uddannelsesniveau ved »at fremme samarbejdet  

 mellem medlemsstaterne og om nødvendigt at støtte og supplere disses indsats,  

 med fuld respekt for medlemsstaternes ansvar for undervisningsindholdet og  

 opbygningen af uddannelsessystemerne samt deres kulturelle og sproglige  

 mangfoldighed«.
 Dette skal i øvrigt sammenholdes med artikel 126, stk. 4, hvorefter der  

 alene kan vedtages henstillinger og tilskyndelsesforanstaltninger for at  

 bidrage til virkeliggørelsen af målene i artiklen, »men uden at der er  

 tale om nogen form for harmonisering af medlemsstaternes love og  

 administrative bestemmelser«.
 Svaret på de to sidste spørgsmål er nej, jf. bemærkningerne ovenfor.
 ad spørgsmål b:
Ordet »ansvar« i artikel 126, stk. 1, skal ses som udtryk for,  

 at medlemsstaterne selv bestemmer over undervisningsindholdet og  

 uddannelsessystemernes opbygning.
Fællesskabet skal ifølge traktatteksten kun  

 om nødvendigt støtte og supplere medlemsstaternes indsats, jf. bemærkningerne  

 ovenfor til spørgsmål a.
 Spørgsmål 133:
»Artikel A, stk. 2 Hvordan defineres »den europæiske dimension« ? Er det en bedre  

 forståelse af EF-landenes kulturer, eller er det, som beskrevet i talrige  

 rapporter, betænkninger etc., at give ungdommen en EF-identitet, undervise  

 dem i EF-lære og EF-hymnen, give dem en følelse af at tilhøre et fællesskab  

 mere end en nationalstat anvende den europæiske historiebog etc.? Og kan  

 medlemsstaterne fortolke ordet, som det behager dem?» Svar:
Der blev den 24. maj 1988 vedtaget en resolution af Rådet og  

 undervisningsministrene, forsamlet i Rådet, om den europæiske dimension i  

 undervisningen.
I resolutionen er der angivet nogle mål, som præciserer, hvad  

 der menes med at styrke den europæiske dimension i undervisningen.
 Et af målene i resolutionen er at styrke de unges bevidsthed om at høre  

 hjemme i Europa og gøre dem klar over værdien af den europæiske kultur og af  

 de grundlæggende værdier, som de europæiske folk agter at basere deres  

 udvikling på i dag, nemlig bl.a. at sikre respekten for demokratiets  

 principper, den sociale retfærdighed og menneskerettighederne.
 Et andet mål er at forbedre de unges kendskab til Fællesskabet og dets  

 medlemsstater i alle deres historiske, kulturelle, økonomiske og sociale  

 aspekter og gøre dem bevidst om betydningen af, at Det Europæiske Fællesskabs  

 medlemsstater samarbejder med andre lande i Europa og den øvrige verden.
Ordene »den europæiske dimension« i artikel 126, stk. 2, i  

 traktatteksten skal forstås på samme måde som i resolutionen af 24. maj 1988,  

 nemlig som en betegnelse for de bredt formulerede mål, der er angivet i  

 resolutionen.
Målet for Fællesskabets indsats er »at udvikle« den  

 europæiske dimension »navnlig gennem undervisning i og udbredelse af  

 medlemsstaternes sprog«.
 Jeg skal samtidig understrege, at det pågældende begreb er et delmål for  

 Fællesskabets indsats og derfor må ses i sammenhæng med artikel 126, stk. 1,  

 jf. besvarelsen af spørgsmål 132. Der kan i øvrigt heller ikke på dette  

 område blive tale om nogen form for harmonisering af medlemsstaternes love og  

 administrative bestemmelser, jf. artikel 126, stk. 4.
 Resolutionen af 24. maj 1988 om den europæiske dimension vedlægges til  

 orientering.
 Spørgsmål 134:
»Artikel A, stk. 4 Hvorledes lyder den juridiske fortolkning af ordet  

 »tilskyndelsesforanstaltninger«?» Svar:
Udenrigsministeriet har i notat af 14. februar 1992 redegjort for  

 samarbejdsrelationer og beslutningstyper i forbindelse med traktaten om Den  

 Europæiske Union.
Notatet er samme dato oversendt til Folketingets  

 Markedsudvalg.
 I notatets redegørelse om samarbejdet i Det Europæiske Fællesskab er der  

 anført følgende:
»Under regeringskonferenceforhandlingerne har det været lagt til  

 grund, at udtryk som »bestemmelser« og »foranstaltninger«  

 omfatter samtlige de typer af retsakter, der er defineret i art. 189, mens  

 udtryk som »tilskyndelsesforanstaltninger« og »aktioner«  

 dækker over mindre vidtgående beslutninger, typisk programmer, projekter,  

 kampagner og lignende med mulighed for finansiel støtte fra Fællesskabet.
Som  

 eksempel herpå kan nævnes:
- uddannelse/erhvervsuddannelser: COMETT, LINGUA og ERASMUS programmerne, - sundhed: AIDS- og kræftkampagnerne, - kultur: MEDIA-programmet.' Jeg kan henholde mig til disse bemærkninger om ordet  

 »tilskyndelsesforanstaltninger«.
 Til orientering for Folketingets Uddannelsesudvalg vedlægger jeg  

 Udenrigsministeriets forannævnte notat af 14. februar 1992.
Med venlig hilsen Bertel Haarder Resolution vedtaget af Rådet og undervisningsministrene forsamlet i  

 Rådet om den europæiske dimension i undervisningen af 24. maj 1988 (88/C  

 177/02) Rådet og undervisningsministrene forsamlet i Rådet der henviser til deres konklusioner af 27. september 1985, der bekræfter deres vilje til at styrke den europæiske dimension i  

 undervisningen i overensstemmelse med Den Højtidelige Erklæring om Den  

 Europæiske Union fra Stuttgart (juni 1983), konklusionerne fra Det Europæiske  

 Råd i Fontainebleau (juni 1984) og rapporten vedrørende Borgernes Europa  

 vedtaget på Det Europæiske Råd i Milano (juni 1985), der anser styrkelsen af den europæiske dimension i undervisningen for at  

 være et element, der bidrager til Fællesskabets udvikling og til  

 virkeliggørelsen af målsætningen vedrørende skabelse af et samlet indre  

 marked senest i 1992, der mærker sig Europa-Parlamentets beslutning af 20. november 1987, der mærker sig rapporterne fra Uddannelsesudvalget, der understreger forbindelsen mellem en styrkelse af den europæiske  

 dimension i undervisningen og alle de aktiviteter, der udføres som et led i - handlingsprogrammet på uddannelsesområdet (9. februar 1976) - pilotprojektprogrammet til forbedring af overgangen fra uddannelse til  

 arbejdsliv - ERASMUS-programmet, COMETI-programmet og EF's ungdomsudvekslingsprogram  

 (YES), der understreger, at det er af særlig betydning for den indbyrdes  

 forståelse mellem europæere, at de lærer andre medlemsstaters sprog, og at  

 der sker udveksling af unge, vedtager følgende resolution:
I.
Mål Målet med denne resolution er at styrke den europæiske dimension i  

 undervisningen ved iværksættelse af en række samordnede foranstaltninger i  

 perioden 1988-1992: disse foranstaltninger skal medvirke til:
- at styrke unges bevidsthed om at høre hjemme i Europa og gøre dem klar  

 over værdien af den europæiske kultur og af de grundlæggende værdier, som de  

 europæiske folk agter at basere deres udvikling på i dag, nemlig bl.a. at  

 sikre respekten for demokratiets principper, den sociale retfærdighed og  

 menneskerettighederne (Københavnserklæringen, april 1978) - at forberede unge til at medvirke i Fællesskabets økonomiske og sociale  

 udvikling og til konkrete fremskridt i forbindelse med den europæiske  

 sammenslutning i overensstemmelse med Den Europæiske Fælles Akt - at gøre dem bekendt med de fordele, Fællesskabet indebærer, men også med  

 de udfordringer, det medfører, idet de får adgang til et større økonomisk og  

 socialt område - at forbedre deres kendskab til Fællesskabet og dets medlemsstater i alle  

 deres historiske, kulturelle, økonomiske og sociale aspekter og gøre dem  

 bevidst om betydningen af, at Det Europæiske Fællesskabs medlemsstater  

 samarbejder med andre lande i Europa og den øvrige verden.
II.
Aktioner I overensstemmelse med Det Europæiske Råds beslutning om Borgernes Europa  

 skal virkeliggørelsen af denne målsætning tilføres nye impulser, der omfatter  

 styrkede foranstaltninger såvel i medlemsstaterne som på fællesskabsplan.
A.
I medlemsstaterne Inden for rammerne af medlemsstaternes specifikke uddannelsespolitik og  

 -strukturer bestræber de sig på at gennemføre følgende foranstaltninger:
Inddragelse af den europoeiske dimension i undervisningssystemerne 1. i et dokument at gøre rede for deres nuværende politik for at inddrage  

 den europæiske dimension i undervisningen og at stille dette dokument til  

 rådighed for skoler og andre undervisningsinstitutioner 2. at fremme relevante initiativer i alle uddannelsessektorer med henblik  

 på at styrke den europæiske dimension i undervisningen.
Skolernes læseplaner og undervisning 3. at den europæiske dimension udtrykkelig indarbejdes i skolernes  

 læseplaner i alle relevante discipliner, f.eks.
Iitteratur sprog, historie,  

 geografi, samfundskundskab, økonomi og musiske fag.
Undervisningsmateriale 4. at der ved udarbejdelsen af undervisningsmaterialet tages hensyn til  

 den fælles målsætning om at fremme den europæiske dimension.
Læreruddannelse 5. at der lægges større vægt på den europæiske dimension i lærernes  

 grunduddannelse samt efter- og videreuddannelse.
Følgende kan bidrage til at  

 nå dette mål:
- der stilles passende undervisningsmateriale til rådighed - der gives adgang til dokumentation vedrørende Fællesskabet og dets  

 politikker - der tilvejebringes grundlæggende oplysninger om uddannelsessystemerne i  

 de øvrige medlemsstater - der indledes samarbejde med uddannelsesinstitutioner for lærere i de  

 øvrige medlemsstater, navnlig ved at udarbejde fælles programmer med henblik  

 på mobilitet for studerende og undervisere - som led i efter- og videreuddannelsen åbnes der mulighed for specifikke  

 aktiviteter med henblik på at øge lærernes bevidsthed om den europæiske  

 dimension i undervisningen og give dem mulighed for at holde deres viden om  

 udviklingen i Fællesskabet ajour - der åbnes adgang for lærere fra andre medlemsstater til visse efter- og  

 videreuddannelsesaktiviteter, hvilket vil være et konkret udtryk for den  

 europæiske samhørighed og være et vigtigt middel til fremme af  

 integrationsprocessen.
Fremme af foranstaltninger, der skal stimulere kontakterne mellem de  

 forskellige landes elever og lærere 6. at fremme kontakter og møder på alle niveauer mellem elever og lærere  

 fra forskellige medlemsstater, således at de umiddelbart oplever den  

 europæiske integration og ser, hvordan livet former sig i andre europæiske  

 lande at gøre brug af disse kontakter og møder både til at forbedre  

 sprogfærdigheden og til at få viden om og erfaring med kulturelle,  

 videnskabelige og tekniske emner: herved skulle det størst mulige antal unge  

 og lærere blive omfattet af disse initiativer at tilskynde forældre og forældreforeninger til at deltage i  

 tilrettelæggelsen af kontakter, udvekslinger og ophold i udlandet at sørge  

 for, at skoler, lærere og elever, der er interesserede i kontakter,  

 udvekslinger og ophold i udlandet, får oplysninger og rådgivning, og at  

 støtte dem i gennemførelsen af kontakter og udvekslinger at undersøge betingelserne for elevers længere ophold i udlandet og at  

 fremme sådanne ophold.
Supplerende foranstaltninger 7. med henblik på 1992 at give styrkelsen af billedet af Europa i  

 undervisningen som anført i rapporten om Borgernes Europa ny impuls ved at  

 tilrettelægge særlige arrangementer: i denne forbindelse kan følgende  

 forekomme relevant:
- kollokvier og seminarer om effektive metoder til indførelse af en  

 europæisk dimension i undervisningen og om brugen og udarbejdelsen af  

 undervisningsmateriale, der er tilpasset de forskellige undervisningstrin - fremme af skoleinitiativer og aktiviteter uden for læseplanen, som  

 f.eks. venskabsaftaler mellem skoler, oprettelse af  

 »Europa-klubber«, der åbner nye veje for styrkelsen af den  

 europæiske dimension - skolers deltagelse i aktiviteter, der tilrettelægges som led i  

 Europadagen (den 9. maj) - skolers deltagelse i den europæiske skolekonkurrence og tilskyndelse til  

 samarbejde inden for konkurrencer af sproglig, kunstnerisk, videnskabelig  

 eller teknisk art, der tilrettelægges i de enkelte medlemsstater - øget samarbejde mellem medlemsstaterne inden for skolesport.
B.
På fællesskabsplan Med henblik på at støtte medlemsstaternes aktioner og at etablere et  

 effektivt samarbejde på dette område opfordres Kommissionen til med bistand  

 fra den i nr. 19 nedenfor nævnte gruppe:
Udveksling af information 8. - at fremme udveksling af information om begreber og foranstaltninger i  

 de enkelte medlemsstater, hvorved det sikres, at alle medlemsstater får  

 kendskab til de indhøstede erfaringer.
Undervisningsmateriale 9.- at udarbejde basisdokumentation om Fællesskabet (dets institutioner,  

 mål og nuværende opgaver) beregnet til skoler og undervisningspersonale - at fremme udveksling mellem de forskellige fag eller faggrupper af  

 information om undervisningsmateriale, der sigter mod at styrke den  

 europæiske dimension i undervisningen - at foretage sammenlignende analyser af undervisningsmaterialets indhold  

 og nye måder at anvende dette på - at bevidstgøre forfattere og udgivere af undervisningsmateriale  

 yderligere om behovet for at inddrage den europæiske dimension i deres  

 produktion.
Læreruddannelse 10. at anvende studieopholdsprogrammet for uddannelsesspecialister  

 (ARION-programmet) med det formål at indføre den europæiske dimension i  

 undervisningen 11. at udnytte mulighederne i ERASMUS-programmet for at give  

 lærerstuderende lejlighed til at indhøste erfaringer i et fremmed land under  

 deres uddannelse og til at intensivere samarbejdet mellem  

 uddannelsesinstitutioner og lærerne på disse 12. at støtte samarbejde mellem grunduddannelsesinstitutioner samt efter-  

 og videreuddannelsesinstitutioner for lærere fra flere medlemsstater med  

 udviklingen af undervisningsmateriale til fremme af den europæiske dimension  

 i undervisningen 13. at tilskynde til, at der hvert år fra 1989 til 1992 tilrettelægges et  

 europæisk sommeruniversitetsophold for lærere for at give dem mulighed for at  

 udveksle erfaringer og finde frem til nye muligheder til fremme af  

 indførelsen af den europæiske dimension i læreruddannelsen.
Supplerende aktioner på bestemte områder 14. at tilskynde til samarbejde og udveksling af synspunkter mellem de  

 nationale organer, der har til opgave at fremme udveksling af elever og  

 lærere 15. at fremme ikke-statslige organisationers deltagelse i arbejdet med at  

 indføre den europæiske dimension i undervisningen 16. at undersøge mulighederne for at styrke den europæiske dimension i  

 undervisningen ved at anvende audio-visuelle midler på europæisk plan 17. at fremme samarbejdet mellem de forskellige medlemsstaters  

 forskningsinstitutter eller -centre inden for uddannelse, der arbejder på at  

 indføre den europæiske dimension i undervisningen, under hensyn til det  

 bidrag, der vil kunne ydes af Det Europæiske Universitetsinstitut i Firenze  

 Europakollegiet i Brugge, European Institute of Public Administration i  

 Maastricht og Europaskolerne 18. at undersøge, hvorledes skolesport kan udnyttes bedre med henblik på  

 kontakt og gensidig forståelse på europæisk plan, og på hvilke betingelser  

 det vil være muligt at afholde europæiske skolelege.
Arbejdsgruppe 19. I udførelsen af disse opgaver og for at opnå et effektivt samarbejde  

 på dette område bistås Kommissionen af en arbejdsgruppe, bestående af  

 repræsentanter for medlemsstaterne, som beskæftiger sig med koordinering af  

 spørgsmål vedrørende den europæiske dimension, og som udnævnes af  

 Kommissionen på forslag af den pågældende medlemsstat.
III.
Rapport om de iværksatte aktioner Medlemsstaterne anmoder Uddannelsesudvalget om inden den 30. juni 1991 at  

 aflægge en foreløbig rapport om forløbet af de foranstaltninger, der er  

 iværksat i medlemsstaterne og på fællesskabsplan med henblik på at styrke den  

 europæiske dimension i undervisningen.
IV.
Finansiering Fællesskabets finansiering af de aktioner, der er omhandlet i punkt II B,  

 og omfanget af denne finansiering fastlægges i henhold til Fællesskabets  

 regler og procedurer.
UDENRIGSMINISTERIET Nord-gruppen Den 14. februar 1992 NOTAT Traktaten om Den Europæiske Union.
 Samarbeidsrelationer og beslutningstyper.
 1. Traktaten om Den Europæiske Union består af fem hovedafsnit:
- de fælles indledende bestemmelser (den såkaldte overligger), - bestemmelserne om Det Europæiske Fællesskab (søjle 1), - bestemmelserne om den fælles udenrigs- og sikkerhedspolitik (søjle 2), - bestemmelserne om samarbejdet om retlige og indre anliggender (søjle 3), - de fælles afsluttende bestemmelser (den såkaldte underligger).
 De fælles indledende og afsluttende bestemmelser gælder for hele traktaten  

 om Den Europæiske Union, dvs. for samarbejdet både i søjle 1, søjle 2 og  

 søjle 3.
 Samarbejdet i hver af de tre søjler har hver deres selvstændige karakter.
2. Samarbejdet i søjle 1 kan karakteriseres på følgende måde:
 a) Som udgangspunkt er der mulighed for at vedtage retsakter i den form,  

 de er defineret i Traktatens art. 189. Det fremgår dog af de enkelte  

 retsgrundlag på de enkelte samarbejdsområder, hvilke typer beslutninger, der  

 konkret kan træffes, jf. oversigten i bilag 1.
Under regeringskonferenceforhandlingerne har det været lagt til grund, at  

 udtryk som »bestemmelser« og »foranstaltninger« omfatter  

 samtlige de typer af retsakter, der er defineret i art. 189, mens udtryk som  

 »tilskyndelsesforanstaltninger« og »aktioner« dækker over  

 mindre vidtgående beslutninger, typisk programmer, projekter, kampagner og  

 lign. med mulighed for finansiel støtte fra Fællesskabet.
Som eksempler herpå  

 kan nævnes:
 - uddannelse/erhvervsuddannelse:
COMETT, LINGUA og ERASMUS-programmerne, - sundhed: AIDS- og kræftkampagnerne, - kultur: MEDIA-programmet.
 b) Med hensyn til afstemningsreglen i Rådet udvides anvendelsesområdet for  

 kvalificeret flertal som defineret i art. 148, stk. 2. Kvalificeret flertal  

 er hovedreglen på de nye eller styrkede samarbejdsområder i søjle 1. De  

 vigtigste undtagelser herfra, hvor der gælder enstemmighed, er  

 samarbejdsområderne industri og kultur samt på visse dele af  

 samarbejdsområderne: visum, økonomisk og social samhørighed, forskning og  

 miljø.
 c) Samarbejdet i søjle 1 er undergivet fuld kontrol ved EF-Domstolen i  

 henhold til de hidtil gældende regler.
 3. Samarbejdet i søjle 2 kan karakteriseres på følgende måde:
a) Rådet kan ikke vedtage retsakter i fællesskabsretlig forstand, men kun  

 fælles holdninger, jf. art.
J.2. og fælles aktioner, jf. art.
J.3. Disse kan  

 efter deres indhold være folkeretligt forpligtende, jf. art.
J.3., stk. 4.
b) Rådet træffer afgørelse med enstemmighed, bortset fra de spørgsmål,  

 hvor Rådet med enstemmighed har besluttet, at der kan træffes afgørelse med  

 kvalificeret flertal, jf. art.
J.8., stk. 2, 2. afsnit.
c) Det fremgår af art.
J. 11. og art.
L i underliggeren, at samarbejdet i  

 søjle 2 ikke er undergivet EF-Domstolens kontrol.
 4. Samarbejdet i søjle 3 har en tilsvarende karakter som samarbejdet i  

 søjle 2. Det kan karakteriseres på følgende måde:
a) Rådet kan ikke vedtage retsakter i fællesskabsretlig forstand, men kun  

 fælles holdninger, fælles aktioner samt folkeretligt forpligtende  

 konventioner, jf. art.
K.3., stk. 2, litra a), b) og c).
b) Rådet træffer afgørelse med enstemmighed bortset fra spørgsmål  

 vedrørende fælles aktioner i de tilfælde, hvor Rådet med enstemmighed har  

 besluttet, at gennemførelsesforanstaltninger skal vedtages med kvalificeret  

 flertal, samt med hensyn til gennemførelsesforanstaltninger i konventioner,  

 hvor Rådet træffer afgørelse med to tredjedeles flertal, medmindre der  

 fastsættes andet, jf. art.
K.4., stk. 3.
c) Det fremgår af art.
K.8. og art.
L i underliggeren, at samarbejdet i  

 søjle 3 ikke er undergivet EF-Domstolens kontrol.
Med hensyn til konventioner  

 kan Domstolen tillægges kompetence til at fortolke og til at træffe afgørelse  

 i retssager, jf. art.
K.3., stk. 2, litra c), 3. afsnit.
 5. Traktaten om Den Europæiske Union indeholder enkelte forbindelseslinjer  

 imellem søjle 1 på den ene side og søjle 2, henholdsvis søjle 3 på den anden  

 side.
 I medfør af art. 228 A og art. 73 G i søjle 1 kan Rådet med kvalificeret  

 flertal vedtage økonomiske sanktioner mod tredjelande efter forudgående  

 beslutning i søjle 2 i form af en fælles holdning eller en fælles aktion.
I medfør af art.
K.9., jf. art. 100 C, stk. 3, kan Rådet med enstemmighed  

 beslutte helt eller delvis at overføre visse af de emner, der er nævnt i art.  

 K. 1. fra søjle 3 til søjle 1. Det drejer sig om emnerne: asylpolitik,  

 grænsepassage og grænsekontrol ved de ydre grænser, indvandringspolitik og  

 politik overfor tredjelandsstatsborgere, bekæmpelse af narkotikamisbrug,  

 bekæmpelse af international svig samt civilretligt samarbejde.
Det fremgår af  

 sidste sætning i art.
K.9., at Rådets beslutning kræver national  

 ratifikation.
Det fremgår af erklæringen i slutakten om asyl, at Rådet inden  

 udgangen af 1993 vil behandle spørgsmålet om anvendelse af art.
K.9. på  

 asylpolitik.
Endelig bemærkes, at det følger af art.
L i underliggeren, jf. art. 4,  

 stk. 1, i søjle 1, at EF-Domstolen kan tage stilling til, om et forslag har  

 korrekt retsgrundlag, herunder om det er korrekt placeret i søjle 1, søjle 2  

 eller søjle 3.
Bilag 1 Oversigt over typer af beslutninger, Rådet kan træffe vedrørende de nye  

 eller styrkede områder i søjle 1 (bortset fra ØMU) ARBEJDSMINISTERIET UDENRIGSMINISTERIET Den 8. april 1992 Besvarelse af spergsmål nr.
I af 20. marts 1992 fra Folketingets  

 Markedsudvalg (MKU L 240 - bilag 2) Spørgsmål nr. 1:
»Vil ministeren belyse forholdet mellem det danske arbejdsretlige  

 system, herunder arbejdsrettens funktion, i relation til protokollen og  

 aftalen vedr. arbejdsretlige regler inden for Den Europæiske Union?» Svar:
1. Efter det danske arbejdsretlige system etableres rettigheder og pligter  

 i et arbejds- eller ansættelsesforhold ved en aftale mellem en arbejdsgiver  

 og en arbejdstager.
Aftalen udfyldes mere eller mindre ved individuelle  

 delaftaler, ved kollektive aftaler eller overenskomster og ved arbejdsretlige  

 lovregler med dertil hørende administrative regler eller beslutninger.
2. Protokollen og Aftalen om social- og arbejdsmarkedspolitikken, som, i  

 overensstemmelse med det danske memorandum åbner mulighed for en bredere  

 regulering af området på grundlag af nærhedsprincippet, ændrer ikke ved det  

 danske arbejdsretlige system.
Det fremgir bl.a. af Aftalens art. 2, stk. 4:
 »En medlemsstat kan overlade det til arbejdsmarkedets parter, efter  

 en fælles anmodning fra disse, at gennemføre direktiver, der er udstedt i  

 henhold til stk. 2 og 3. I så tilfælde sikrer den sig, at arbejdsmarkedets  

 parter senest på den dato, hvor et direktiv skal være gennemført i  

 overensstemmelse med artikel 189, har indført de nødvendige bestemmelser ad  

 aftalemæssig vej, idet den skal træffe de nødvendige foranstaltninger for på  

 et hvilket som helst tidspunkt at være i stand til at sikre de resultater,  

 der er foreskrevet i det pågældende direktiv«.
 Denne bestemmelse blev indsat på dansk anmodning, jf. det danske  

 memorandum.
 3. Ordningen skal ses i sammenhæng med det danske arbejdsretlige systems  

 lange tradition for et samspil mellem lovgivning og kollektive aftaler og  

 overenskomster mellem arbejdsmarkedets parter.
 Som konkrete eksempler på dette samspil i Danmark kan nævnes bestemmelser  

 i ligelønsloven, ferieloven og arbejdsmiljøloven.
 Ligelønslovens § 1, stk. 3, lyder således:
 »Loven finder ikke anvendelse i det omfang, en tilsvarende pligt til  

 at yde lige 1øn følger af en kollektiv overenskomst«.
Dette er nok den mest vidtgående model.
Den er accepteret af EF som model  

 for den konkrete gennemførelse af et direktivs forpligtelser.
 Ferielovens § 3 lyder således (i uddrag):
 »Direktøren for Arbejdstilsynet kan bestemme, at loven, bortset fra  

 §§ 22, 23, 24 og 27, ikke gælder for 1ønmodtagere, der er ansat i staten  

 eller kommuner eller inden for fag eller faglige områder, for så vidt der ved  

 regulativ eller overenskomst er sikret dem ferie og feriegodtgørelse eller  

 1øn efter regler, der stiller dem lige så godt som denne lov«.
 Her er det kun en del af loven, der »overlades til arbejdsmarkedets  

 parter«, og der kræves en forudgående administrativ godkendelse.
 Arbejdsmiljølovens § 56, stk. 1, lyder:
 »Arbejdsministeren kan fastsætte regler om, under hvilke vilkår  

 bestemmelserne om det ugentlige fridøgn kan fraviges ved aftale«.
Dette er et eksempel på en begrænset adgang til at fravige loven ved  

 aftale (individuel eller kollektiv) i henhold til administrativt fastsatte  

 regler.
Regler af denne karakter er bl.a. på dansk initiativ optaget i  

 direktivforslag om tilrettelæggelse af arbejdstiden.
4. Aftalen tilstræber herudover bl.a. at fremme Den sociale dialog på  

 europæisk niveau.
Det er udtryk for, at interessen for kollektive aftaler og  

 overenskomster ikke kun er et dansk fænomen, selv om det fagretlige system  

 nok er mere udviklet her end i andre EF-lande.
Ved Aftalens art. 3 og 4 lægges således op til en direkte inddragelse af  

 arbejdsmarkedets parter på fællesskabsplan i Kommissionens forberedelse af  

 direktiver.
Endvidere tilskyndes til indgåelse af »overenskomstmæssige  

 forbindelser, herunder aftaler«.
 5. Arbejdsretten, jf. lov nr. 317 af 13. juni 1973, dømmer i sager  

 vedrørende overtrædelse og fortolkning af overenskomster m.v., herunder  

 stillingtagen til lovligheden af kollektive kampskridt.
De eksisterende EF-regler griber ikke ind i Arbejdsrettens funktion, men  

 åbner mulighed for, at denne kan forelægge sager til præjudicielle afgørelser  

 for EF-Domstolen.
Denne adgang har Arbejdsretten eksempelvis benyttet i  

 sagen: LO mod Ny Mølle Kro (Sag 287/86 Domssamling 1987 5465) vedrørende  

 varetagelse af arbejdstagernes rettigheder i forbindelse med overførsel af  

 virksomheder.
Tilsvarende gælder for faglige voldgiftsretter, jf. sagen: HK  

 mod Dansk Arbejdsgiverforening (for Danfoss) vedrørende rækkevidden af  

 princippet om lige 1øn til mænd og kvinder (sag 109/88).
 Arbejdsretten vil i øvrigt få stigende betydning som sidste instans i det  

 fagretlige system i det omfang, EF-retten gennemføres via kollektive aftaler.
UDENRIGSMINISTERIET Nord-gruppen Den 27. marts 1992 Besvarelse af spørgsmål nummer 2 ad L 240 af 20. marts 1992 fra  

 Folketingets Markedsudvalg (MKU Bilag L 240 - 3) Spørgsmål nr. 2:
»Hvilke regler gælder for tiden for udenlandske statsborgeres adgang  

 til at stemme og til at opstille ved lokale valg i Danmark?» Svar:
 Udenlandske statsborgere har valgret og er valgbare ved kommunale valg  

 (kommunalbestyrelsesvalg og amtsrådsvalg), såfremt de har haft fast bopæl i  

 Riget i de tre sidste år forud for valgdagen og opfylder de øvrige valgrets-  

 og valgbarhedsbestemmelser.
 Reglerne om valgret og valgbarhed ved kommunale valg er fastsat i § 1 og §  

 3, jf. § 4, i lov nr. 140 af 8. marts 1989 om kommunale valg.
UDENRIGSMINISTERIET Nord-gruppen Den 27. marts 1992 Besvarelse af spørgsmål nummer 3 ad L 240 af 20. marts 1992 fra  

 Folketingets Markedsudvalg (MKU Bilag L 240 - 3) Spørgsmål nr. 3:
»Hvad forstås ved begrebet »tilskyndelsesforanstaltninger«?  

 - Ordet er nævnt i artikel 126 vedr. uddannelse.' Svar:
 Der henvises til notat af 14. februar 1992 vedrørende samarbejdsrelationer  

 og beslutningstyper, til besvarelsen af 10. marts 1992 af spørgsmål nr. 64,  

 65 og 66 vedrørende retsaktstyper og retsgrundlag samt til  

 undervisningsministerens besvarelse af spørgsmål nr. 132, 133 og 134 fra  

 Folketingets Uddannelsesudvalg, tilsendt Folketingets Markedsudvalg den 23.  

 marts 1992.
ØKONOMIMINISTERIET Det Økonomiske Sekretariat Den 10. april 1992.
Besvarelse af spørgsmål 4 fra Folketingets Markedsudvalg (L 240 -  

 bilag 6) Spørgsmål:
Regeringen har anlagt det synspunkt, at den sociale pensionsfonds formue  

 kan modregnes i den offentlige gæld, når den skal gøres op i henhold til  

 protokol om »Proceduren i forbindelse med uforholdsmæssigt store  

 underskud« i traktaten om Den Europæiske Union.
Den definition af gæld,  

 der findes i art. 2, sidste pind, kan forekomme noget uklar.
Regeringen bedes  

 derfor redegøre for:
- om der på EF-plan er sket en nærmere afklaring af, hvordan den  

 offentlige gæld skal opgøres, - om der findes skriftlig dokumentation for denne afklaring - den bedes i bekræftende fald bilagt svaret, - om regeringen er sikker på holdbarheden af dens fortolkning vedrørende  

 den sociale pensionsfond.
 Besvarelse:
 Artikel 2, sidste pind, i protokol om den i traktaten om Den Europæiske  

 Union fastlagte procedure i forbindelse med uforholdsmæssigt store underskud  

 definerer gæld på følgende måde:
»- gæld: den samlede bruttogæld til pålydende værdi, der er  

 udestående ved årets afslutning, og som er konsolideret mellem og inden for  

 sektorerne i den samlede offentlige sektor som defineret i første  

 led.« Der er indledt drøftelser mellem medlemslandene om de detaljerede  

 fremgangsmåder og opgørelsesmetoder m.v. ved opgørelse af det relevante  

 gældsbegreb.
Når Budgetoversigten ved opgørelsen af statens gæld har fratrukket værdien  

 af Den Sociale Pensionsfondsobligationsbeholdning, skyldes det, at fonden  

 ejes af staten.
Derudover skal det dog nævnes, at der er gennemført  

 pensionsforbedringer, som fuldt ud modsvarer fondens fremtidige afkast samt,  

 at de hertil hørende udgifter finansieres over de almindelige bevillinger.
Den ovenfor citerede bestemmelse i artikel 2 indebærer, at gælden i  

 relation til den særlige procedure i forbindelse med uforholdsmæssigt store  

 underskud opgøres brutto ved årets udgang.
Dog skal der i forbindelse med  

 opgørelsen konsolideres inden for og mellem sektorer.
Begrundelsen for disse  

 modregninger er at undgå oppustning af den offentlige gæld.
Som anført indledningsvis er det endnu uafklaret, hvorledes den nærmere  

 konsolidering mellem sektorer praktisk/administrativt skal gennemføres, idet  

 sagen drøftes i EF.
Når disse drøftelser er afsluttet, vil regeringen  

 orientere Folketingets Markedsudvalg om udfaldet heraf.
ARBEJDSMINISTERIET MILJØMINISTERIET UNDERVISNINGSMINISTERIET ØKONOMIMINISTERIET JUSTITSMINISTERIET STATSMINISTERIET UDENRIGSMINISTERIET Den 9. april 1992 Besvarelse af spørgsmål nummer 5-9, 10-28, 29-35, 36-44, 45, 46, 47,  

 48 49, 50-51 samt 52-58 af henholdsvis 27. marts, 1. april, 2. april, 3.  

 april samt 8. april 1992 fra Folketingets Markedsudvalg (MKU Bilag 8, 14, 15,  

 18, 19, 20, 21, 22, 23 og 25) Ad L 240:
 Forslag til lov om ændring af lov om Danmarks tiltrædelse af De Europæiske  

 Fællesskaber m.v. (Danmarks tiltrædelse af traktaten om Den Europæiske  

 Union).
 Fremsat af udenrigsministeren (Ellemann-Jensen).
 Spørgsmål nr. 5:
»Hvilken »række af hensyn, herunder af retsteknisk art«,  

 (jf. justitsministerens redegørelse) ligger bag regeringens forslag om, at  

 der allerede nu overlades beføjelser, der først skal anvendes, hvis Danmark  

 beslutter sig for deltagelse i ØMU'ens 3. fase?» Svar:
I Justitsministeriets notat af 3. marts 1992 rejses, side 53, det  

 spørgsmål, om der statsretligt er noget til hinder for at gennemføre en  

 samlet § 20-procedure vedrørende traktaten om Den Europæiske Union.
Det  

 anføres på den ene side, at det ikke stiller sig som nødvendigt at gennemføre  

 proceduren efter grundlovens § 20 på nuværende tidspunkt for så vidt de  

 bestemmelser i Unionstraktaten, som først får virkning efter overgangen til  

 tredje fase.
Det skyldes, at der i den særlige protokol vedrørende Danmark er  

 foretaget en regulering af en række særlige spørgsmål i forbindelse med  

 Danmarks stillingtagen til overgangen til tredje fase.
 Samtidig anføres det, at en række hensyn, herunder af retsteknisk  

 karakter, taler for at gennemføre en samlet procedure vedrørende hele  

 Unionstraktaten i forbindelse med den forestående folkeafstemning.
 Endelig er det som konklusion anført side 55, at det er  

 Justitsministeriets opfattelse, at der ikke er retlige hindringer for at  

 gennemføre § 20-proceduren nu også for så vidt angår de bestemmelser i  

 Unionstraktaten, som først finder anvendelse efter overgangen til tredje fase  

 af Den Økonomiske og Monetære Union.
 Gennemførelsen af § 20-proceduren er et internt retligt anliggende.  

 Gennemførelsen af den lovgivning, der er fornøden for, at Danmark kan  

 tiltræde det nye EF-samarbejde, herunder det økonomiske og monetære  

 samarbejde i tredje fase af Den Økonomiske og Monetære Union, adskiller sig i  

 denne henseende ikke fra de tilfælde, hvor der - f.eks. ved gennemførelse af  

 den nødvendige interne lovgivning - er tale om forberedelse af ratifikationen  

 efter grundlovens § 19 af en almindelig folkeretlig overenskomst.
 Bestemmelsen i grundlovens § 19 indebærer, at regeringen, inden den  

 ratificerer en traktat eller anden mellemfolkelig overenskomst, skal sikre  

 sig, at lovgivningen gør det muligt for Danmark at overholde sine  

 internationale forpligtelser, eller at Folketinget i modsat fald giver sit  

 samtyLke til ratifikationen og dermed skaber en forhåndsformodning for, at  

 den nødvendige lovgivning vedtages, inden Traktaten træder i kraft.  

 Justitsministeriet og Udenrigsministeriet anbefaler i almindelighed de andre  

 ministerier at sikre sig, at den fornødne lovgivning er vedtaget, inden der  

 sker ratifikation.
 Ud over - i overensstemmelse med den almindelige praksis - at have  

 fordelen ved i god tid, inden spørgsmålet bliver aktuelt, at forberede den  

 danske lovgivning, således at en rettidig ratifikation med hensyn til tredje  

 fase kan gennemføres, hvis et flertal i Folketinget måtte ønske det, må der  

 også peges på muligheden for at undgå mulig fortolkningstvivl, jf.  

 Justitsministeriets redegørelse, side 50 f.
Grundlovens krav om 5/6 flertal i Folketinget eller en folkeafstemning er  

 særdeles kompliceret og krævende at arbejde med.
Det synes vanskeligt at give  

 en juridisk begrundelse for at stille krav om gentagelse af § 20-proceduren  

 omkring et spørgsmal, som i retlig henseende er afklaret i den foreliggende  

 traktat. Ønsker et flertal i Folketinget til den tid, at der skal være en  

 folkeafstemning om spørgsmålet, vil dette være muligt.
Med hensyn til det samme spørgsmål vedrørende anvendelsen af bestemmelsen  

 i art.
K.9. bliver de retstekniske fortrin ved en samlet løsning endnu  

 tydeligere.
 Den situation kan meget tænkeligt opstå, at EF i de kommende år 1øbende  

 vedtager at overføre områder fra det mellemfolkelige samarbejde i søjle 3 til  

 et kommunautært samarbejde i søjle 1. Indebærer overførslen, at der inden for  

 disse områder i overensstemmelse med de almindelige regler for EF-samarbejdet  

 vedtages umiddelbart anvendelige retsforskrifter, vil det føre til, at der,  

 hvis der ikke opnås 5/6 flertal i Folketinget for den overladelse af  

 beføjelser, som en overførsel fra søjle 3 til søjle 1 afstedkommer, jævnligt  

 skal afholdes folkeafstemning efter grundlovens § 20, medmindre Danmark på  

 forhånd opgiver at følge med i udviklingen af EF-samarbejdet på disse  

 områder.
 Spørgsmål nr. 6:
 »I Iyset af den kritik, der er rejst af professorerne Germer og  

 Zahle, ønskes regeringens kommentarer til det grundlovsmæssige i den valgte  

 fremgangsmåde vedr. overladelse af beføjelser, der først bliver aktuelle ved  

 Danmarks eventuelle deltagelse i 3. fase«.
 Svar:
Professor, dr. jur.
Peter Germer og professor, dr. jur.
Henrik Zahle har i  

 interviews i dagspressen kommenteret Justitsministeriets notat af 3. marts  

 1992.
 Udtalelserne fra de to professorer rejser dels et retligt spørgsmål, dels  

 et praktisk/politisk spørgsmål.
 I et interview i dagbladet Information den 14.-15. marts 1992 erklærer  

 professor Peter Germer sig enig med Justitsministeriet i, at der ikke er  

 retlige hindringer for, at man afgiver suveræniteten på en gang.  

 »Justitsministeriet har ret i, at grundloven ikke hindrer, at man  

 afgiver suverænitet på en gang«.
Om det praktisk/politiske spørgsmål udtaler professor Peter Germer bl.a.,  

 at »noget andet er, om det er naturligt.
Justitsministeriet mener, at  

 der kan opstå betydelige praktiske problemer, hvis man ikke gør det samlet.  

 Den opfattelse deler jeg ikke.
Efter hele forløbet af de politiske  

 forhandlinger i Danmark og EF er det naturligt, at man tager det i to  

 omgange«.
Professor Henrik Zahle udtaler sig mere forbeholdent om spørgsmålet.  

 »Vi står her over for en foregriben, der har en anden karakter, end vi  

 har set før.
Her er der jo tale om, at EF's Ministerråd om nogle år skal  

 afgøre, om vi opfylder kravene til at være med i ØMU'ens 3. fase - det er  

 her, suverænitetsspørgsmålet bliver aktuelt.
Samtidig har vi en ret til efter  

 Traktaten at afgøre, om vi overhovedet vil være med.
Overgangen - og  

 suverænitetsafgivelsen - er derfor ikke en given sag, der sker automatisk. .  

 .« Regeringen har fundet det mest korrekt allerede fra starten at pege på  

 alle de områder som kræver anvendelse af grundlovens § 20, uanset at visse  

 områder først får virkning i praksis efter overgangen til 3. fase af ØMU'en.  

 Det er dette, der ligger i regeringens lovforslag (L 240), og som nærmere er  

 begrundet i Justitsministeriets notat om visse statsretlige spørgsmål ved  

 Danmarks tiltrædelse af traktaten om Den Europæiske Union.
Regeringen ville  

 med rette have kunnet kritiseres, hvis den ikke havde valgt denne  

 fremgangsmåde, eftersom der foreligger en samlet Traktat, der som bekendt  

 består af fælles indledende bestemmelser, tre søjler og fælles afsluttende  

 bestemmelser.
Den valgte fremgangsmåde går ud på, at den samlede Traktat ratificeres nu,  

 og at den nødvendige overladelse af beføjelser sker nu.
Med andre ord  

 gennemføres § 19- og § 20-proceduren samlet for den samlede Traktat på samme  

 tidspunkt.
På det tidspunkt, hvor Rådet skal træffe beslutning om at overgå til  

 ØMU'ens 3. fase, jf. art. 109 J, træffes der i Danmark beslutning om Danmarks  

 deltagelse i 3. fase, jf. protokol nr. 12 om visse bestemmelser vedrørende  

 Danmark.
Det følger af denne protokol, at der er mulighed for, at der kan  

 afholdes folkeafstemning i Danmark om Danmarks deltagelse i 3. fase, såfremt  

 Folketinget måtte ønske det pa dette tidspunkt.
Således som traktaten om Den Europæiske Union er opbygget, vil en  

 overladelse af beføjelser - dvs. en gennemførelse af § 20-proceduren - i  

 flere tempi skabe en uafklaret situation.
Denne består i, at Danmark vil have  

 ratificeret den samlede Traktat, men ikke draget de statsretlige  

 konsekvenser, fordi man ikke har overladt de nødvendige beføjelser.
Der er  

 ikke fortilfælde for en sådan situation.
Den valgte fremgangsmåde er fuldt forenelig med det danske  

 forhandlingsmål, nemlig at Danmark forbeholder sig til sin tid efter en  

 fremgangsmåde, som besluttes i Danmark, at træffe beslutning om Danmarks  

 deltagelse i ØMU'ens 3. fase.
Det forhold, at der i 1992 sker afklaring af  

 suverænitetsafgivelse ved ØMU'ens 3. fase, har ikke konsekvenser for den  

 senere danske stillingtagen til Danmarks deltagelse i ØMU'ens 3. fase.
 Spørgsmål nr. 7:
»Hvad er regeringens kommentarer til den kritik, der er rejst af  

 (Germer, Zahle), at regeringen finder, at der ikke er tale om  

 suverænitetsafgivelse ved at overlade retten til seddeludstedelse til Den  

 Europæiske Centralbank i 3: fase? Svar:
 Unionstraktatens art. 105 A, stk. 1, har følgende ordlyd:
»Artikel 105 A 1. ECB har eneret til at bemyndige udstedelse af pengesedler i  

 Fællesskabet.
ECB og de nationale centralbanker kan udstede pengesedler.
De  

 pengesedler, der udstedes af ECB og de nationale centralbanker, er de eneste,  

 der har status som lovlige betalingsmidler i Fællesskabet.
2 . . . .« I Justitsministeriets notat af 3. marts 1992 om visse statsretlige  

 spørgsmål ved Danmarks tiltrædelse af traktaten om Den Europæiske Union  

 påvises en nødvendig sondring mellem den del af bestemmelsen, der pålægger  

 Danmark folkeretlige forpligtelser, og den del, der forpligter Danmark til at  

 anerkende de sedler, som ECB udsteder som lovlige betalingsmidler.
 Efter Justitsministeriets opfattelse skaber forpligtelsen til at anerkende  

 ECB's og andre medlemslandes sedler som lovligt betalingsmiddel umiddelbart  

 rettigheder og pligter for borgerne, som gør det nødvendigt at overveje  

 grundlovens § 20, jf. notatet side 48, 1. og 2. nye afsnit, hvor det anføres:
 »Bestemmelsen i artikel 105 A indebærer imidlertid også en pligt til,  

 når tredje fase indledes, at anerkende de sedler, som ECB udsteder, og de  

 sedler, som ECB bemyndiger de nationale centralbanker i andre medlemsstater  

 til at udstede, som lovlige betalingsmidler i Danmark sideløbende med danske  

 sedler.
 En sådan forpligtelse skaber efter Justitsministeriets opfattelse  

 umiddelbart rettigheder og pligter for danske borgere og virksomheder, og  

 spørgsmålet om anvendelse af grundlovens § 20 kan derfor blive aktuelt med  

 hensyn til denne del af de forpligtelser, som følger af artikel 105 A«.
 Der peges imidlertid på, at det afgørende for, om bestemmelsen i  

 grundlovens § 20 skal bringes i anvendelse med hensyn til art. 105 A, stk. 1,  

 vil være, om forpligtelsen til at anerkende de sedler, som Den Europæiske  

 Centralbank udsteder eller bemyndiger udstedt, følger direkte af Traktaten,  

 eller om Danmark ved Traktaten overlader beføjelsen til at bestemme, hvad der  

 er lovligt betalingsmiddel, til Den Europæiske Centralbank.
 Synspunktet i notatet er, at hvis forpligtelsen følger umiddelbart af  

 Traktaten, vil bestemmelsen være sat i kraft i Danmark ved lov nr. 447 af 11.  

 oktober 1972 om Danmarks tiltrædelse af De Europæiske Fællesskaber, således  

 som denne ændres ved det nu fremsatte lovforslag.
 Ifølge lovens § 3, stk. 1, sættes bestemmelserne i de i § 4 nævnte  

 traktater m.v. nemlig i kraft i Danmark i det omfang, de efter  

 fællesskabsretten er umiddelbart anvendelige for Danmark, og ved § 2 i  

 forslag til lov om ændring af lov om Danmarks tiltrædelse af De Europæiske  

 Feellesskaber m.v. (Danmarks tiltrædelse af traktaten om Den Europæiske  

 Union) indføjes Unionstraktaten i tiltrædelseslovens § 4.
 De umiddelbart anvendelige traktatbestemmelser bliver derved til en del af  

 dansk lov på samme måde som de ved Danmarks tilslutning til EF allerede  

 udstedte retsforskrifter, jf. tiltrædelseslovens § 3, stk. 2.
For så vidt forpligtelsen til her i landet at anerkende pengesedler  

 udstedt af eller efter bemyndigelse fra Den Europæiske Centralbank følger  

 umiddelbart af Traktaten, vil forpligtelsen derved følge umiddelbart af dansk  

 lov, og anvendelse af proceduren i grundlovens § 20 er derfor ikke fornøden,  

 jf.
Justitsministeriets redegørelse af juli 1972, side 108, og notatet om  

 visse statsretlige spørgsmål ved Danmarks tiltrædelse af traktaten om Den  

 Europæiske Union, side 15 f.
 Som Traktaten er udformet, følger forpligtelsen til at anerkende de af Den  

 Europæiske Centralbank eller med Den Europæiske Centralbanks bemyndigelse  

 udstedte sedler som lovligt betalingsmiddel direkte af Traktaten.
 Der overlades derimod efter ordlyden af bestemmelsen ikke beføjelser til  

 Den Europæiske Centralbank eller andre af Fællesskabets institutioner i den  

 tekniske betydning, hvori udtrykket »beføjelser« er anvendt i  

 grundlovens § 20.
 Bestemmelsen giver derfor efter Justitsministeriets opfattelse ikke  

 anledning til at anvende fremgangsmåden i grundlovens § 20.
 Spørgsmål nr. 8:
»Er det efter regeringens opfattelse korrekt, som hævdet af prof.  

 Germer, at danske domstole er forpligtede til at se bort fra EF-regler, der  

 bygger på en mere vidtgående fortolkning af art. 235 end den, der blev lagt  

 til grund fra dansk side i 1972? Der henvises til udtalelser fra J.
O.  

 Krag.« Svar:
 Om art. 235 bemærkes, at det allerede på Paris-topmødet i 1972 vedtoges  

 »i så vid udstrækning som muligt at anvende alle Traktatens regler,  

 herunder art. 235«.
 Skiftende regeringer i Danmark har stedse kunnet godkende en sådan  

 anvendelse af art. 235 under den klare forudsætning, at de betingelser, som  

 er indeholdt i art. 235, er opfyldt.
 Det drejer sig som bekendt især om følgende tre betingelser:
- at en handling fra Fællesskabets side skal være påkrævet, dvs.  

 nødvendig, - at den skal sigte mod at opfylde et af Fællesskabets formål, - at den skal ligge inden for Fællesmarkedets rammer.
I øvrigt bemærkes, at EF's institutioner handler inden for rammerne af de  

 beføjelser, som er blevet dem tillagt i Traktaten.
Dette princip benævnes  

 legalitetsprincippet.
Det er fastslået i den eksisterende Traktats art. 4 og  

 i den nye Traktats art. 3 B.
Ikke blot Danmark, men også de øvrige medlemslande og Fællesskabets  

 institutioner har således en pligt til - og en interesse i - at påse, at  

 vedtagelse af EF-retsakter har hjemmel i Traktaten.
Håndhævelse af  

 legalitetsprincippet er undergivet domstolskontrol.
Et medlemsland, Rådet  

 eller Kommissionen kan indbringe spørgsmål om retsakters lovlighed for  

 EF-Domstolen.
Tilsvarende kan personer og virksomheder, der berøres af  

 EF-retsakter, gøre indsigelser vedrørende hjemmel gældende ved  

 medlemslandenes domstole og i visse tilfælde direkte ved EF-Domstolen.  

 EF-Domstolen kan, hvis den finder indsigelsen berettiget, erklære retsakten  

 for ugyldig eller uanvendelig.
Omfanget af de beføjelser, som ved Danmarks tiltrædelse af EF er overladt  

 til Fællesskabets institutioner, er i tiltrædelseslovens § 2 fastlagt ved en  

 henvisning til de foreliggende traktater, herunder hjemmelsbestemmelsen i  

 art. 235. De beføjelser, som kan udøves af Rådet på grundlag af art. 235, er  

 således allerede overladt.
Art. 235 er ikke ændret ved Unionstraktaten.
Om danske domstole bemærkes, at grundlaget for disses anvendelse af  

 fællesskabsretten ved Danmarks medlemskab af EF er skabt ved dansk rets  

 regler, nemlig grundlovens § 20 og tiltrædelsesloven.
Der er således tale om,  

 at danske domstole dømmer efter dansk ret.
Der er således ikke tale om, at  

 danske domstole anvender fællesskabsretten uafhængigt af den danske grundlov.  

 Om dette spørgsmål henvises der i øvrigt til Justitsministeriets redegørelse  

 af juli 1972 for visse statsretlige spørgsmål i forbindelse med en dansk  

 tiltrædelse af De Europæiske Fællesskaber, særligt afsnit V (senest tilsendt  

 Markedsudvalget den 28. november 1991) samt til bilag 2 til Markedsudvalgets  

 betænkning af 25. august 1972 om lovforslaget om Danmarks tiltrædelse af EF,  

 særligt besvarelsen af spørgsmål nr. 28, 29 og 32.
 Spørgsmdl nr. 9:
»Hvilke ændringer af lov om Danmarks Nationalbank skal gennemføres  

 forud for evt. dansk deltagelse i 3. fase?» Svar:
Overvejelserne vedrørende nødvendige ændringer i lov om Danmarks  

 Nationalbank som følge af bestemmelserne i traktaten om Den Europæiske Union  

 er ikke afsluttet.
Spørgsmålet om, hvilke lovgivningsmæssige krav lovene om  

 de nationale centralbanker skal opfylde, vil blive drøftet i Det Europæiske  

 Monetære Institut, der først oprettes 1. januar 1994.
 De foreløbige overvejelser om, hvilke bestemmelser i Traktaten der vil  

 kunne nødvendiggøre en revision af lov om Danmarks Nationalbank, omfatter:
 1. Fastsættelse af prisstabilitet som hovedmål:
 Traktaten, især art. 105, indeholder bestemmelser om, at hovedmålet for  

 ESCB er prisstabilitet, og at ESCB derudover skal understøtte den økonomiske  

 politik med henblik på opnåelse af Unionens øvrige målsætninger.
 Det er usikkert, om det er nødvendigt at gentage ESCB's målsætning i  

 nationalbankloven.
 2. Uafhængighed:
 Princippet om uafhængighed for ESCB, de nationale centralbanker og  

 medlemmer af disses besluttende organer fastslås i art. 107.
Hvorvidt dette giver anledning til ændring i den nuværende formelle  

 struktur med en kgl. bankkommissær, bestyrelse og repræsentantskab, er endnu  

 uafklaret.
Det må dog under alle omstændigheder forventes, at det via en  

 ændring af loven om Danmarks Nationalbank skal sikres, at disse organers  

 kompetence ikke anfægter kravet om uaflhængighed.
 3. Direktionsformanden:
 Art. 14 i statutten for ESCB og ECB fastslår, at udnævnelsesperioden for  

 de nationale centralbankchefer skal være mindst 5 år.
 Dette vil skulle indføres i lov om Danmarks Nationalbank.
 Derudover er det muligt, at direktionsformandens rolle nødvendiggør en  

 ændring af den nuværende organisation af direktionen som et 3-mands  

 kollegium, hvor formanden formelt kan nedstemmes.
 4. Forbudet mod monetær finansiering og hjemmel til brug af de  

 pengepolitiske instrumenter:
 Traktatens bestemmelser om forbud mod monetær finansiering er indeholdt i  

 art. 104. De pengepolitiske instrumenter er specificeret i kapitel IV i  

 statutten for ESCB og ECB.
 I det omfang bestemmelserne ikke er umiddelbart anvendelige, vil det være  

 nødvendigt at tage eksplicit højde for bestemmelserne i nationalbankloven.  

 Samtidig vil bestemmelserne om, at Nationalbanken fastsætter diskontoen m.v.,  

 formentlig skulle ophæves, da denne kompetence overføres til fællesskabsplan.
 5. Hjemmel til indskydelse af kapital i og overførelse af valutareserver  

 til Den Europæiske Centralbank:
 Danmarks Nationalbank skal indskyde kapital i ECB og overføre  

 valutareserveaktiver til ECB, jf. statutten om ESCB og ECB art. 28 og 30.  

 Dette skal der etableres mulighed for, hvilket kan ske via indsættelse af de  

 nødvendige bestemmelser i lov om Danmarks Nationalbank.
 Spørgsmål nr. 10:
»Er målsætningen om bæredygtig vækst knyttet til hele  

 Unionstraktaten?» Svar:
 Målsætningen om »en bæredygtig og ikke-inflationær vækst, som  

 respekterer miljøet« står i art.2. Art.2 er målsætningsbestemmelsen for  

 hele samarbejdet i Det Europæiske Fællesskab.
 Spørgsmål nr. 11:
 »Skal kravene med hensyn til miljøbeskyttelse integreres i alle  

 Fællesskabets politikker? (Traktaten taler kun om at integrere i andre  

 områder)».
 Svar:
 Ja, det følger af art. 130 R, stk.2, at »kravene med hensyn til  

 miljøbeskyttelse skal integreres i udformningen og gennemførelsen af  

 Fællesskabets politikker pa andre områder«.
 Spørgsmål nr. 12:
»På hvilke områder vil den såkaldte »beskyttelsesklausul«  

 kunne anvendes? Hvilke af disse områder er allerede omfattet af tilsvarende  

 beskyttelsesklausul som eksempelsvis art. 100 A, stk. 5, i den nuværende  

 Rom-Traktat?» Svar:
Det følger af art. 130 R, stk. 2, at harmoniseringsforanstaltninger, der  

 skal iværksættes for at opfylde krav med hensyn til miljøbeskyttelse i  

 forbindelse med udformningen og gennemførelsen af Fællesskabets politikker på  

 andre områder, i de relevante tilfælde skal omfatte en beskyttelsesklausul,  

 uanset om de pågældende harmoniseringsforanstaltninger har retsgrundlag i  

 miljøkapitlet eller i andre kapitler.
Art. 100 A, stk. 5, giver alene  

 mulighed for, at de harmoniseringsforanstaltninger, der vedtages på grundlag  

 af art. 100 A, i de relevante tilfælde indeholder en beskyttelsesklausul.
 Spørgsmål nr. 13:
 »Udvalget udbeder sig en detaljeret oversigt over de undtagelser fra  

 flertalsafgørelser, der ligger i begrebet »forvaltning af  

 vandressourcerne«, som omtalt i art. 130 S, stk. 2, pind 2'.
 Svar:
Under forhandlingerne på regeringskonferencen har man lagt til grund, at  

 undtagelsen i art. 130 S, stk. 2, om »forvaltning af  

 vandressourcerne« ikke vedrørte kvalitetsnormer for vand, men vedrørte  

 vandforsyning, f.eks. til kunstvanding.
Ifølge gældende praksis i EF  

 fortolkes undtagelsesbestemmelser snævert.
 Spørgsmål nr. 14:
 »Udvalget udbeder sig en oversigt over, hvor der vil blive tale om  

 flertalsafgørelser, og hvor der vil blive tale om afgørelser med enstemmighed  

 ved gennemførelse af Kommissionens 5. miljøhandlingsplans afsnit om  

 forvaltning af vandressourcer«.
 Svar:
 Svaret på spørgsmålet afhænger i første omgang af, hvilket konkret  

 retsgrundlag Kommissionen måtte vælge for de konkrete retsakter vedrørende  

 forvaltning af vandressourcer, Kommissionen stiller forslag om, når 5.  

 miljøhandlingsprogram er færdigbehandlet i Rådet.
 Spørgsmål nr. 15:
»Kan EF efter vedtagelse af de nye traktattekster vedtage  

 minimumsbestemmelser om en kunstgødningsafgift gennem  

 flertalsafgørelser?» Svar:
Ja, denne mulighed foreligger.
Ifølge formuleringen i art. 130 S, stk. 2,  

 er det dog forudsat, at afgiften ikke hovedsagelig er af fiskal karakter.  

 Såfremt Kommissionen måtte stille et konkret forslag om en  

 kunstgødningsafgift, vil det afhænge af det nærmere formål og indhold af en  

 sådan afgift.
 Spørgsmål nr. 16:
»Kan EF efter vedtagelse af de nye traktattekster vedtage  

 minimumsbestemmelser om en freonafgift?» Svar:
Ja.
Der henvises i øvrigt til besvarelsen af spørgsmål nr. 15.
 Spørgsmål nr. 17:
»Kan EF efter vedtagelse af de nye traktattekster vedtage  

 minimumsbestemmelser om en CO2-afgift, f.eks. som foreslået af  

 EF-Kommissionen?» Svar:
 Afhængig af udformningen af Kommissionens konkrete forslag må vedtagelse  

 af en CO2-afgift forventes at kræve enstemmighed i Rådet.
 Spørgsmål nr. 18:
»Hvordan defineres begrebet »af hovedsagelig fiskal  

 karakter«?» Svar:
 Der henvises til notat af 20. februar 1992 tilsendt Markedsudvalget samme  

 dag om undtagelsesbestemmelser vedrørende miljø.
 Spørgsmål nr. 19:
 »Vurderer regeringen, at EF-Kommissionens forslag til en energi- og  

 CO2-afgift i væsentlig grad berører en eller flere medlemsstaters valg mellem  

 forskellige energikilder og den generelle sammensætning af deres  

 energiforsyning? (Art. 130 S, stk. 2, pind 2)».
 Svar:
Kommissionens fremlagte meddelelse giver ikke mulighed for at foretage en  

 sådan vurdering.
Vurderingen kan først foretages, når der foreligger et  

 konkret forslag fra Kommissionen.
 Spørgsmål nr. 20:
»Betyder undtagelsesbestemmelsen (for flertalsafgørelser) på områder,  

 der berører energiforsyning og valg af energikilder, at det ikke vil være  

 muligt at fastlægge en procentvis minimumsbestemmelse for anvendelse af  

 vedvarende energi gennem flertalsafgørelser?» Svar:
 Ja, som situationen er, når Unionstraktaten træder i kraft.
 Spørgsmål nr. 21:
»I hvilken udstrækning forlades princippet om, at forureneren skal  

 betale, i art. 130 S, punkt 5?» Svar:
Princippet forlades ikke.
Formuleringen i art. 130 S, stk. 5 (»Med  

 forbehold af princippet om at forureneren betaler ...«) betyder, at  

 princippet også gælder i den situation, der er omhandlet i art. 130 S, stk.  

 5.
 Spørgsmål nr. 22:
»Hvordan defineres undtagelser af midlertidig karakter i art. 130 S,  

 punkt 5, pind 1?» Svar:
 Når Rådet vedtager en retsakt i henhold til art. 130 S, kan Rådet, hvis  

 betingelserne i art. 130 S, stk. 5, er opfyldt, f.eks. fastsætte, at et  

 medlemsland får en længere overgangsperiode, inden retsakten skal være  

 gennemført i medlemslandet.
 Spørgsmål nr. 23:
»Hvorfor kunne der ikke under forhandlingerne på  

 regeringskonferencerne opnås enighed om den danske ide om oprettelse af en  

 ren miljøfond i EF?» Svar:
På regeringskonferencen samlede interessen hos flertallet af medlemslande  

 sig om at søge at kombinere hensynet til finansiering af miljøprojekter med  

 hensynet til at stille yderligere finansielle midler til rådighed for de  

 mindre velstillede medlemsstater.
Derfor er det danske forslag om en  

 miljøfond indeholdt i den nye samhørighedsfond, der skal oprettes inden den  

 31. december 1993.
 Spørgsmål nr. 24:
 »Udvalget anmoder om at få en liste over de områder, hvor den nye  

 samhørighedsfond skal kunne anvendes«.
 Svar:
I henhold til art. 130 D skal den nye samhørighedsfond yde finansielle  

 bidrag til projekter inden for miljø og transeuropæiske net på  

 transportinfrastrukturområdet.
Dette fremgår også af art. 129 C og art. 130  

 S, stk. 5.
 Spørgsmål nr. 25:
»Kan regeringen bekræfte, at f.eks.
Spanien har ytret ønske om at få  

 støtte fra den nye samhørighedsfond til et omfattende motorvejsbyggeri?» Svar:
 Regeringen er ikke bekendt med et sådant spansk ønske.
 Spørgsmål nr. 26:
 »Udvalget udbeder sig en detaljeret beskrivelse over de undtagelser  

 for indgreb mod luftforurening, som Spanien og Portugal har fået forstærket  

 gennem en erklæring om direktivet af 24. november 1988 (emissioner), der er  

 en del af det samlede traktatforslag«.
 Svar:
 Rådets direktiv af 24. november 1988 om begrænsning af visse  

 luftforurenende emissioner fra store fyringsanlæg (88/609/EØF) indeholder i  

 art. 5, stk. 3, følgende bestemmelse: »indtil den 31. december 1999 kan  

 Kongeriget Spanien give tilladelse til nye kraftanlæg med en nominel termisk  

 effekt på mindst 500 MW, der anvender indenlandsk eller importeret fast  

 brændsel: anlæggene skal være taget i brug inden udgangen af år 2005 og  

 opfylde følgende betingelser:
- i tilfælde af importeret fast brændsel en emissionsgrænseværdi for  

 svovldioxid på 800 mg/Nm3 - i tilfælde af indenlandsk fast brændsel en minimumssats for afsvovling  

 på 60 pct.
forudsat at den samlede tilladte effekt for sådanne anlæg, på hvilke denne  

 undtagelse finder anvendelse, ikke overstiger - 2.000 MWe i tilfælde af anlæg, der anvender indenlandsk fast brændsel - i tilfælde af anlæg, der anvender importeret fast brændsel, enten 7.500  

 MWe eller 50 pct. af hele den nye kapacitet for alle anlæg, der anvender fast  

 brændsel, og hvortil der er givet tilladelse indtil den 31. december 1999,  

 idet det laveste tal lægges til grund.« Spørgsmål nr. 27:
»Udvalget udbeder sig regeringens vurdering af behovet for  

 undtagelser for nye højere miljøbestemmelser samt behovet for finansiel  

 støtte, hvis de fattigste EF-lande skal kunne leve op til ØMU-bestemmelserne  

 om mindre underskud på de offentlige budgetter.« Svar:
 Spørgsmålet vedrører 2 forskellige problemstillinger:
- Undtagelse for miljøforanstaltninger.
Dette er reguleret i art. 130 S,  

 stk. 5.
- Finansiel støtte.
Dette er reguleret i art. 130 S, stk. 5, 2. pind og  

 protokol nr. 15 om økonomisk og social samhørighed.
Om der vil være et konkret behov, vil bl.a. afhænge af den økonomiske  

 udvikling i de pågældende medlemslande.
Det vil først vise sig på et senere  

 tidspunkt, jf. i øvrigt besvarelsen af spørgsmål nr. 28.
 Spørgsmål nr. 28:
»Kan regeringen bekræfte, at bestræbelsen på at kunne leve op til  

 ØMU-forpligtelserne vil føre til en betydelig mindskelse af de samlede  

 offentlige udgifter i en række af EF's sydlige medlemslande?» Svar:
 Om et medlemsland lever op til kravene i protokol nr. 6 om  

 konvergenskriterierne som nævnt i art. 109 J i Traktaten om oprettelse af Det  

 Europæiske Fællesskab vil såvel være afhængigt af den almindelige økonomiske  

 udvikling som af det pågældende medlemslands tilrettelæggelse af den  

 økonomiske politik.
 Niveauet for de samlede offentlige udgifter bestemmes som led i  

 finanspolitikken, der forbliver national kompetence inden for den forstærkede  

 koordination af den økonomiske politik, der følger af art. 103.
 Skulle et medlemsland have problemer med de nævnte konvergenskriterier, er  

 det således landets eget valg, hvilke tilpasninger det vil foretage i den  

 økonomiske politik.
 Spørgsmål nr. 29:
»Hvor i protokollen om social- og arbejdsmarkedspolitikken findes en  

 eneste retsregel, som en 1ønmodtager i Danmark eller i et andet EF-land kan  

 påberåbe sig?» Svar:
 Protokol nr. 14 om social- og arbejdsmarkedspolitikken og den dertil  

 knyttede aftale om social- og arbejdsmarkedspolitikken indgået mellem Det  

 Europæiske Fællesskabs medlemsstater med undtagelse af Storbritannien  

 indeholder retsgrundlaget for vedtagelse af minimumsdirektiver på dette  

 område.
 Spørgsmål nr. 30:
»Hvilken status har det sociale charter af 9. december 1989? a) Kan en lønmodtager i medfør af protokollens art. 1 påberåbe sig det  

 sociale charter direkte? b) Dersom a) besvares benægtende, ønskes oplyst, om det sociale charter i  

 øvrigt er gældende som fortolkningsbidrag«.
 Svar:
Det sociale charter blev vedtaget af stats- og regeringscheferne for 11  

 medlemslande den 9. december 1989. Det indeholder politiske forpligtelser,  

 principper og hensigtserklæringer for de 11 medlemslande, der tiltrådte  

 charteret.
Som bekendt har Storbritannien ikke tiltrådt det sociale charter.  

 Såvel protokol nr. 14 som den dertil knyttede aftale imellem de 11 henviser  

 til det sociale charter.
Det kan derfor anvendes som fortolkningsbidrag.
Der  

 henvises i øvrigt til notat af 24. februar 1992 tilsendt Markedsudvalget  

 samme dag vedrørende social- og arbejdsmarkedspolitikken.
 Spørgsmål nr. 31:
»Skal lempelsesreglen i art. 2 for »små og mellemstore  

 virksomheder« forstås efter europæisk eller dansk målestok?» Svar:
Bestemmelsen i Aftalens art. 2 om små og mellemstore virksomheder er  

 identisk med bestemmelsen i den eksisterende Traktat, art. 118 A, stk. 2, 2.  

 afsnit.
Der er ikke på EF-niveau fastlagt nogen entydig definition af små og  

 mellemstore virksomheder dækkende samtlige områder.
 Spørgsmål nr. 32:
»Hvilke områder bliver der overhovedet tilbage for  

 flertalsafgørelser, når undtagelsesbestemmelserne i art. 2, stk. 3, tages i  

 betragtning?» Svar:
 Som bekendt er de emneområder, der kan reguleres efter Aftalens art. 2,  

 inddelt i emner, der kan vedtages af Rådet med kvalificeret flertal (art. 2,  

 stk. 1), emner, der kan vedtages med enstemmighed (art. 2, stk. 3) og emner,  

 hvor der ikke kan ske vedtagelser på grundlag af art. 2 (art. 2, stk. 6). De  

 tre emner, der er undtaget i art. 2, stk. 6, er forskellige fra de emner, der  

 kan vedtages med kvalificeret flertal i medfør af art. 2, stk. 1. Der  

 henvises i øvrigt til notat af 24. februar 1992 tilsendt Markedsudvalget  

 samme dag vedrørende socialog arbejdsmarkedspolitikken.
 Spørgsmål nr. 33:
»Skal art. 2, stk. 6, forstås således, at de menneskerettigheder på  

 arbejdsmarkedet, som Danmark har ratificeret ved ILO-konventioner nr. 87, 98  

 og 111, ikke gælder som et retsgrundlag i EF-retten?» Svar:
 De menneskerettigheder på arbejdsmarkedet, der er indeholdt i  

 ILO-konventioner nr. 87, 98 og 111, gælder for de medlemslande, der har  

 undertegnet og ratificeret de pågældende konventioner.
 ILO-konvention nr. 87 om foreningsfrihed og beskyttelse af retten til at  

 organisere sig er ratificeret af alle medlemslandene i EF.
 ILO-konvention nr. 98 om retten til at organisere sig og føre kollektive  

 forhandlinger er ratificeret af alle lande bortset fra Holland.
 ILO-konvention nr. 111 om forskelsbehandling med hensyn til beskæftigelse  

 og erhverv er ratificeret af alle lande bortset fra Irland, Luxembourg og  

 Storbritannien.
Traktaten om Den Europæiske Union indeholder i art.
F, stk. 2, følgende  

 bestemmelse:
 »Unionen respekterer de grundlæggende rettigheder, således som de  

 garanteres ved den europæiske konvention til beskyttelse af  

 menneskerettigheder og grundlæggende frihedsrettigheder, undertegnet i Rom  

 den 4. november 1950, og således som de følger af medlemsstaternes fælles  

 forfatningsmæssige traditioner som generelle principper for  

 fællesskabsretten«.
 Fællesskabsretten omfatter allerede i dag områder der er indeholdt i de  

 nævnte ILO-konventioner, f.eks. på ligestillingsområdet (konvention nr. 111).
 Spørgsmål nr. 34:
»Hvem er arbejdsmarkedets parter? a) Hvilke regler gælder der for at opnå EF/ Union-»autorisation«  

 som »arbejdsmarkedspart på fællesskabsplan«? b) Hvorledes er kompetenceforholdet mellem det danske organisationssystem  

 og det nye konsultationsorgan på fællesskabsplan? c) Har en »autoriseret« arbejdsmarkedspart adgang til at  

 medvirke ved aftaledækning af »uautoriserede« parters  

 områder?» Svar:
Arbejdsmarkedets parter på fællesskabsplan er ikke nærmere defineret i  

 Aftalen eller i Rom-Traktaten, hvor begrebet kom ind i 1987 med art. 118 B.  

 Der er heller ikke fastsat regler for, hvilke organisationer Kommissionen kan  

 godkende.
I praksis er det først og fremmest Den europæiske faglige organisation EFS Den Europæiske arbejdsgiverorganisation UNICE Det europæiske center for offentlige virksomheder CEEP, der deltager i den sociale dialog og anvendes som høringsinstanser og  

 aftaleparter, men efter omstændighederne kan andre komme på tale.
 Det vil fortsat være op til arbejdsmarkedets parter at bestemme, hvorledes  

 de organiserer sig på nationalt og internationalt plan.
 Spørgsmål nr. 35:
»Er det udelukket, at en »autoriseret« arbejdsmarkedspart  

 kan indgå bindende aftaler herunder om danske 1ønmodtageres 1ønforhold, uden  

 dansk mandat?» Svar:
Det afhænger af, hvad arbejdsmarkedets parter måtte blive enige om.
Der  

 henvises i øvrigt til besvarelsen af spørgsmål nr. 42.
 Spørgsmål nr. 36:
»Kan der efter gældende EF-ret opstilles nogen grænse for hvilke  

 retsområder fællesskabsretten (»l'acquis communautaire«) kan  

 regulere - og kan der opstilles en sådan grænse efter den ændring af  

 fællesskabsretten, som sker ved Unionstraktatens ikrafttræden?» Svar:
 I den eksisterende Traktat er de områder som Fællesskabet kan beskæftige  

 sig med, beskrevet i art. 2 og art. 3. I den nye Traktat er de områder, som  

 Fællesskabet kan beskæftige sig med, beskrevet i art. 2, 3 og 3 A.
 Spørgsmål nr. 37:
»Hvilken grænse kan der opstilles for, hvornår suverænitetsbeføjelser  

 »i nærmere bestemt omfang« kan overlades til unionsmyndighederne  

 efter grundlovens § 20, og hvornår overladelsen af suverænitetsbeføjelserne  

 bliver så omfattende, at der til overladelsen kræves ændring af grundloven  

 efter dennes § 88?» Svar:
 Der henvises til afsnit 1.3.2. ff. i Justitsministeriets notat af 3. marts  

 1992 om visse statsretlige spørgsmål ved Danmarks tiltrædelse af Traktaten om  

 Den Europæiske Union, tilsendt Markedsudvalget den 4. marts 1992.
 Spørgsmål nr. 38:
»Hvad er konsekvensen af Unionstraktatens bestemmelser om fælles  

 udenrigs- og sikkerhedspolitik for Danmarks muligheder for at føre egen  

 udenrigspolitik ved at træde i direkte kontakt med andre stater?» Svar:
 Der henvises til notat af 13. februar 1992 om enstemmighed og  

 flertalsafgørelser i den fælles udenrigs- og sikkerhedspolitik.
 Spørgsmål nr. 39:
»Hvilken rolle og hvilke beføjelser har Det Europæiske Råd, jf. art.  

 D og J 8 i Unionstraktaten, og efter hvilke afstemningsregler træffes Rådets  

 beslutninger?» Svar:
I henhold til art.
D fastlægger Det europæiske Råd »de overordnede  

 politiske retningslinier«, der er nødvendige for Unionens udvikling.
I  

 henhold til art.
J 8, stk. 1, fastlægger Det europæiske Råd  

 »principperne og de overordnede retningslinier for den fælles udenrigs-  

 og sikkerhedspolitik«.
Det europæiske Råd træffer disse beslutninger i  

 enighed.
 Spørgsmdl nr. 40:
»Kan Danmark efter gældende EF-ret juridisk fastholde, at  

 grænsekontrollen skal bevares også efter 31. december 1992, og vil  

 Unionstraktatens ikrafttræden betyde en ændring på dette punkt?» Svar:
Der henvises til art. 8 A, der blev indsat i Traktaten ved Den Europæiske  

 Fælles Akt og den dertil knyttede generelle erklæring om art. 13-19 i Den  

 Europæiske Fælles Akt.
Der henvises endvidere til Justitsministeriets notat,  

 fremsendt til Markedsudvalget den 27. marts 1992, vedrørende bestræbelserne  

 pa at afskaffe personkontrollen ved EF's indre grænser herunder den  

 dansk-tyske landegrænse.
Med hensyn til Unionstraktaten henvises til notat af  

 20. februar 1992, tilsendt Markedsudvalget samme dag, vedrørende  

 grænsekontrol.
 Spørgsmål nr. 41:
»Kan medlemmer af Folketinget, ministre, danske tjenestemænd eller  

 andre offentligt ansatte personligt blive draget til ansvar for deres  

 medvirken til beslutninger, som medfører, at EF-Domstolen efter  

 Unionstraktatens art. 171 pålægger Danmark at betale et beløb eller  

 tvangsbøde ?» Svar:
 Ikke efter EF-reglerne.
 Spørgsmål nr. 42:
»I hvilket omfang vil danske virksomheder og 1ønmodtagere blive  

 forpligtet af unionsoverenskomster, som aftales mellem arbejdsmarkedets  

 parter på fællesskabsplan efter art. 4, stk. 1, eller som Rådet efter fælles  

 anmodning fra arbejdsmarkedets parter træffer afgørelse om efter art. 4, stk.  

 2?» Svar:
 Det afhænger dels af de regler af organisationsmæssig karakter, som  

 arbejdsmarkedets parter måtte blive enige om, dels af de pågældende  

 overenskomsters eget indhold.
Efter art. 4, stk. 1, i Aftalen om social- og arbejdsmarkedspolitikken kan  

 dialogen mellem arbejdsmarkedets parter på fællesskabsplan, hvis parterne  

 finder det ønskeligt føre til overenskomstmæssige forbindelser, herunder  

 aftaler.
Sådanne aftaler er umiddelbart bindende for de organisationer, der  

 har indgået dem, og dermed for de nationale medlemsorganisationer, i det  

 omfang de har givet kompetence til den europæiske organisation.
 Iværksættelsen af aftalerne i det enkelte land finder efter stk. 2 sted  

 efter de fremgangsmåder og den praksis, arbejdsmarkedets parter og  

 medlemsstaterne normalt anvender.
Efter dansk arbejdsretlig tradition vil det sige, at der indgås  

 overenskomst mellem de relevante arbejdsgiverforeninger og fagforeninger  

 eller forbund, der berøres af aftalen efter dens indhold.
Aftalen eller  

 overenskomsten bliver derved gældende for de virksomheder og 1ønmodtagere,  

 der er omfattet af overenskomsten, på samme måde som andre aftaler eller  

 overenskomster.
Der henvises herved til den erklæring, der er knyttet til  

 dette punkt i Aftalen.
En anden mulighed, som anføres i art. 4, stk. 2, er, at de underskrivende  

 parter retter en fælles anmodning om iværksættelse ved en afgørelse, som  

 Rådet træffer på forslag af Kommissionen.
Denne fremgangsmåde kan kun  

 anvendes i spørgsmål under art. 2.
 Spørgsmål nr. 43:
»I hvilket omfang finder aftalerne om menneskerettigheder på  

 arbejdsmarkedet, således som de er ratificeret af Danmark ved  

 ILO-konventionerne nr. 87, 98 og 111, anvendelse inden for Unionen?» Svar:
 Der henvises til svaret på spørgsmål nr. 33.
 Spørgsmål nr. 44:
»Hvordan kan man forvente, at det politimæssige samarbejde vil  

 udvikle sig det kommende årti? I hvilket omfang vil udenlandske eller  

 unionspolitistyrker få adgang til at efterforske i de enkelte medlemsstater,  

 herunder Danmark? I hvilket omfang vil udenlandske eller unionspolitistyrker få adgang til  

 at arrestere personer og foretage anden retshåndhævelse i de enkelte  

 medlemsstater, herunder Danmark?» Svar:
Ifølge art.
K I betragter medlemsstaterne bl.a. følgende område som et  

 spørgsmål »af fælles interesse«: »Politisamarbejde med henblik  

 på forebyggelse og bekæmpelse af terrorisme, ulovlig narkotikahandel og andre  

 former for grov international kriminalitet, herunder om nødvendigt visse  

 aspekter af toldsamarbejde, i forbindelse med tilrettelæggelse på unionsplan  

 af et system for udveksling af oplysninger inden for en europæisk politienhed  

 (Europol)».
Hertil er knyttet erklæring nr. 32 om politisamarbejdet.
I  

 denne erklæring opregnes en række nærmere samarbejdsområder, der alle drejer  

 sig om udveksling af oplysninger og erfaringer.
I erklæringen bekræfter  

 medlemsstaterne endvidere, at de er enige om, at de i 1øbet af 1994 vil  

 overveje, om der er grund til at udvide rækkevidden af dette samarbejde.
 Om det eksisterende politimæssige arbejde kan der i øvrigt henvises til  

 justitsministerens besvarelse af spørgsmål nr. 200 af 7. august 1991 fra  

 Folketingets Retsudvalg, fremsendt til Markedsudvalget den 24. oktober 1991  

 samt til justitsministerens besvarelser af 7. april 1992 af spørgsmål nr. 173  

 og nr. 201-203 fra Folketingets Retsudvalg, fremsendt til Markedsudvalget den  

 8. april 1992.
 Som det fremgår heraf, er der ingen forpligtelse i Traktaten om Den  

 Europæiske Union til at oprette unionspolitistyrker eller til at give  

 udenlandske politistyrker adgang til at efterforske eller få adgang til at  

 arrestere personer og foretage anden retshåndhævelse i Danmark og heller  

 ingen aktuelle planer herom.
 Spørgsmål nr. 45:
»Ministerens kommentarer til henvendelse fra AC (L 240 - bilag  

 17).« Svar:
 Der henvises til undervisningsministerens besvarelse af spørgsmål nr. 132,  

 133 og 134 fra Folketingets Uddannelsesudvalg tilsendt Markedsudvalget den  

 23. marts 1992.
 I tilslutning hertil kan følgende oplyses:
 I den nye art. 126, stk. 2, om uddannelse fastslås det, at målene for  

 Fællesskabets indsats er:
- at udvikle den europæiske dimension på uddannelsesområdet, navnlig  

 gennem undervisning i og udbredelse af medlemsstaternes sprog; - at begunstige studerendes og læreres mobilitet, bl.a. ved at fremme den  

 akademiske anerkendelse af eksamensbeviser og studieperioder; - at fremme samarbejdet mellem uddannelsesinstitutionerne; - at fremme udvekslingen af oplysninger og erfaringer om spørgsmål, som er  

 fælles for medlemsstaternes uddannelsessystemer; - at tilskynde til udvikling af og udveksling af unge og ungdomsledere; - at tilskynde til udvikling af fjernundervisning.
I art. 126, stk. 3, understreges målet om at fremme samarbejdet med 3.  

 lande og med internationale organisationer, der beskæftiger sig med  

 uddannelsesforhold, herunder navnlig Europa-Rådet.
Heri ligger, at  

 Fællesskabet kan bidrage til internationale uddannelsesprojekter.
I art. 126, stk. 1, fastslås det, at Fællesskabet skal fremme samarbejdet  

 mellem medlemsstaterne og om nødvendigt støtte og supplere medlemsstaternes  

 indsats, og at ansvaret for undervisningsindholdet og opbygningen af  

 uddannelsessystemerne fortsat er medlemslandenes.
Det understreges endvidere,  

 at den kulturelle og sproglige mangfoldighed i medlemsstaterne skal  

 respekteres.
Den type af beslutninger, som Rådet kan træffe, defineres i art. 126, stk.  

 4, som tilskyndelsesforanstaltninger.
Dette vil i praksis hovedsageligt sige  

 finansiel støtte til Fællesskabs- og nationale programmer.
Enhver form for  

 harmonisering af medlemsstaternes love og administrative bestemmelser  

 udelukkes udtrykkeligt.
Endvidere er der mulighed for, at Rådet på forslag af  

 Kommissionen, kan vedtage (ikke juridisk bindende) henstillinger.
Der  

 henvises til notat af 14. februar 1992 om samarbejdsrelationer og  

 beslutningstyper, pkt. 2.
 Målene for Fællesskabets indsats vedr. erhvervsuddannelsespolitik er  

 ifølge den nye art. 127, stk. 2:
- at lette tilpasningen til den industrielle udvikling navnlig ved  

 erhvervsuddannelser og grundskoler, - at forbedre den grundlæggende erhvervsuddannelse samt efter- og  

 videreuddannelse for at lette den erhvervsmæssige integration og  

 reintegration på arbejdsmarkedet, - at lette adgangen til erhvervsuddannelse og begunstige mobiliteten for  

 erhvervslærere og personer under uddannelse, navnlig unge, - at stimulere samarbejdet om erhvervsuddannelse mellem  

 uddannelsesinstitutioner og virksomheder, - at fremme udvekslingen af oplysninger og erfaringer om spørgsmål, der er  

 fælles for medlemsstaternes uddannelsessystemer.
 Som for uddannelsesområdet er det fastslået i art. 127, stk. 3, at  

 Fællesskabet fremmer samarbejdet med 3. lande og internationale  

 organisationer.
 Den type beslutninger, som Rådet kan træffe, er i art. 127, stk. 4 - i  

 modsætning til uddannelsesområdet - defineret som foranstaltninger.  

 Imidlertid er enhver form for harmonisering af medlemsstaternes love og  

 administrative bestemmelser også udtrykkeligt udelukket med hensyn til  

 erhvervsuddannelse.
Om arbejdsmarkedsparters rolle og forholdet til aftalen imellem de 11 om  

 social- og arbejdsmarkedspolitik bemærkes, at den eksisterende Traktats  

 bestemmelser, herunder art. 118 A og 118 B, består uændret og gælder fortsat  

 for alle 12 medlemslande.
Erhvervsuddannelse forudses ikke reguleret under  

 aftalen imellem de 11.
I praksis hænger uddannelse og erhvervsuddannelse tæt sammen.
Med den nye  

 Traktats bestemmelser er der skabt grundlag for en sammenhængende og styrket  

 indsats på dette område.
 Spørgsmål nr. 46:
»Med henvisning til Udenrigsministeriets notat (bilag 91.1) 465 om  

 samarbejdsrelationer og beslutningstyper ønskes det uddybet, hvilke typer  

 retsakter der er omfattet af udtryk som  

 »tilskyndelsesforanstaltninger« og »aktioner«?» Svar:
 Der henvises til besvarelsen af spørgsmål nr. 45.
 Spørgsmål nr. 47:
»Hvad er baggrunden for, at L 240 også - i modsætning til tidligere  

 tiltrædelseslove - sætter erklæringer i kraft som dansk ret?» Svar:
Traktaten om Den Europæiske Union omfatter en traktattekst (art.
A-S), 17  

 protokoller og 33 erklæringer, jf. regeringskonferencernes slutakt.
 Det bemærkes, at den vejledende folkeafstemning den 27. februar 1986 om  

 Danmarks tiltrædelse af EF-pakken (Europæisk Fælles Akt) omfattede såvel  

 traktatteksten som protokoller og erklæringer.
 Spørgsmål nr. 48:
 »Udvalget udbeder sig definition af følgende begreber:
a.
Foranstaltninger b.
Aktioner c.
Gennemførelsesforanstaltninger d.
Henstilling(Rekommandationer) Der henvises til artikel 100 C og art.
K.l-K.9.
 Svar:
 Der henvises til pkt. 2 i notat af 14. februar 1992 tilsendt  

 Markedsudvalget samme dag vedrørende samarbejdsrelationer og beslutningstyper  

 samt til besvarelsen af spørgsmål nr. 45.
 Spørgsmål nr. 49:
»Hvad omfatter begrebet civilretligt samarbejde (art.
K.l, nr.  

 6)?» Svar:
 Som eksempler kan nævnes EF's domskonvention og EF's lovvalgskonvention.
 Spørgsmål nr. 50:
»Under henvisning til side 18 i Justitsministeriets notat om visse  

 statsretlige spørgsmål ved Danmarks tiltrædelse af Den Europæiske Union (L  

 240, bilag 1) bedes det oplyst, hvem der træffer og hvordan der træffes  

 afgørelse om, hvilke områder der allerede i dag i medfør af artikel 235 er  

 eller kunne være inddraget under EF-samarbejdet.« Svar:
I tilfælde af vedtagelse af EF-retsakter, som har retsgrundlag i art. 235,  

 træffes afgørelsen af Rådet, når betingelserne i art.235 er opfyldt.
I  

 tilfælde af inddragelse af nye samarbejdsområder i Traktaten træffes  

 afgørelsen af medlemsstaterne, jf. art. 236.
 Spørgsmål nr. 51:
 »Under henvisning til side 18 i Justitsministeriets notat om visse  

 statsretlige spørgsmål ved Danmarks tiltrædelse af Den Europæiske Union (L  

 240, bilag 1) bedes det oplyst, hvilke områder inden for lovgivningsmagtens  

 kompetence, f.eks. set i relation til Folketingets stående udvalg, der ikke i  

 medfør af Unionstraktatens artikel 235 kan behandles af Unionens organer -  

 når bortses fra det i søjle 2 og 3 nævnte«.
 Svar:
 De områder, som Fællesskabet kan beskæftige sig med, er beskrevet i art.  

 2, 3 og 3 A, jf. besvarelsen af spørgsmål nr. 36. Det er inden for dette  

 område, at Kommissionen kan stille konkrete forslag på grundlag af art. 235,  

 som Rådet under hensyntagen til de konkret foreliggende omstændigheder tager  

 stilling til med enstemmighed efter at have indhentet udtalelse fra  

 Europa-Parlamentet.
 Spørgsmål nr. 52:
»Hvilken betydning har det, at subsidiaritetsprincippet, som i dag  

 står i 130 R, stk. 4, forsvinder i den nye udgave af 130 R?» Svar:
Det har den betydning, at subsidiaritetsprincippet, der nævnes i art.
B og  

 defineres i art. 3 B, gælder for hele Unionstraktaten, herunder også art. 130  

 R.
Der henvises til notat af 13. februar 1992, tilsendt Markedsudvalget samme  

 dag vedrørende subsidiaritetsprincippet, herunder bevisbyrden i retssager.
 Spørgsmål nr. 53:
 »Hvad betyder den nye formulering i 130 R, stk. 2: »Under  

 hensyntagen til de forskelligartede forhold, der gør sig gældende i de  

 forskellige områder af Fællesskabet«? Herunder ønskes en udtømmende  

 beskrivelse af betydningen af »forskelligartede forhold«».
 Svar:
 Formuleringen betyder, at der som hidtil ved udformningen af Fællesskabets  

 miljøpolitik tages hensyn til, at de geografiske, klimamæssige, naturmæssige  

 og andre lignende forhold er forskellige i forskellige områder i  

 Fællesskabet.
 Spørgsmål nr. 54:
»Af art. 130 R, stk. 2, fremgår det, at medlemsstaterne får mulighed  

 for at tage en såkaldt beskyttelsesklausul i anvendelse »i de relevante  

 tilfælde«.
Hvad er »relevante tilfælde« ?» Svar:
Det relevante tilfælde er, når der foreligger en  

 harmoniseringsforanstaltning, der berører krav med hensyn til  

 miljøbeskyttelse.
Der henvises til besvarelsen af spørgsmål nr. 12.
 Spørgsmål nr. 55:
»Hvad er den praktiske betydning af forskellen på formuleringen af  

 den eksisterende Traktats art. 130 R, stk. 2: »Kravene med hensyn til  

 miljøbeskyttelse er en vigtig bestanddel af Fællesskabets politik på andre  

 områder«, og formuleringen fra Traktat om Den Europæiske Union, art. 130  

 R, stk. 2: »Kravene med hensyn til miljøbeskyttelse skal integreres i  

 udformningen og gennemførelsen af Fællesskabets politik på andre  

 områder«? Svar:
 I den nye formulering ligger en styrkelse i form af en udtrykkelig  

 forpligtelse til, at der i forbindelse med udformningen og gennemførelsen af  

 Fællesskabets politik på andre områder skal tages hensyn til  

 miljøbeskyttelse.
 Der lægges således op til at foretage en miljømæssig vurdering af alle  

 retsakter.
 Spørgsmål nr. 56:
»Hvad er indholdet i »Erklæring ad art. 109, 130 R og 130 Y i  

 Traktaten om oprettelse af Det Europæiske Fællesskab«: herunder ønskes  

 oplyst, hvilke principper der følger af Domstolens afgørelse i  

 AETR-sagen?» Svar:
Indholdet af den nævnte erklæring nr. 10 er identisk med indholdet af den  

 erklæring nr. 9, der blev afgivet til Den Europæiske Fælles Akt.
Med hensyn  

 til AETR-sagen henvises til notat af 13. februar 1992, tilsendt  

 Markedsudvalget samme dag vedrørende »enekompetence«, jf.  

 definitionen af subsidiaritetsprincippet i art. 3 B.
 Spørgsmål nr. 57:
»Omfatter begrebet »affaldshåndtering«, jf. art. 130 S,  

 stk. 2, pind 2, alle de hidtidige affaldsdirektiver, dvs. direktiverne om  

 affald, farligt affald, grænseoverskridende transport af affald, lossepladser  

 samt affaldsforbrændingsanlæg?» Svar:
Begrebet affaldshåndtering omfatter - jf. rammedirektivet om affald -  

 indsamling, transport, nyttiggørelse og bortskaffelse af affald, herunder  

 tilsyn i forbindelse hermed, samt tilsyn med lossepladser efter deres  

 lukning.
Disse forhold er reguleret i de hidtidige direktiver om affald  

 og/eller de til Rådet oversendte forslag til forordning om  

 grænseoverskridende transport af affald, direktiv om deponering af affald  

 samt affaldsforbrændingsanlæg.
 Under forhandlingerne på regeringskonferencen har man lagt til grund, at  

 de hidtil vedtagne direktiver om affald er omfattet af begrebet  

 affaldshåndtering.
 Spørgsmål nr. 58:
»Af art. 130 S, stk. 5, fremgår det, at Rådet fastsætter bestemmelser  

 i form af undtagelser eller finansiel støtte i det fald, »at en  

 foranstaltning .... indebærer udgifter, der skønnes uforholdsmæssigt store  

 for en medlemsstats offentlige myndigheder«.
Hvornår vil udgifter af den  

 nævnte art være »uforholdsmæssigt store«, og hvilke kriterier vil  

 indgå i skønnet heraf?» Svar:
Der er tale om en vurdering, som Rådet foretager i forbindelse med  

 vedtagelsen af en konkret retsakt.
Vurderingen foretages ud fra hver enkelt  

 situations konkrete omstændigheder.
UDENRIGSMINISTERIET MKU L 240, bilag 47 Medlemmerne af Folketingets Markedsudvalg og deres stedfortrædere Den 28. april 1992 Under henvisning til skrivelse af henholdsvis 9. april, 10. april samt 14.  

 april 1992 (Alm. del - bilag L 240 - 27, 28, 29, 33, 34, 37, 38 og 39)  

 fremsendes vedlagt besvarelse af de deri stillede spørgsmål nr. 59-95 og  

 97-112.
Uffe Ellemann Jensen ARBEJDSMINISTERIET MILJØ MINISTERIET UNDERVISNINGSMINISTERIET ØKONOMIMINISTERIET JUSTITSMINISTERIET STATSMINISTERIET SUNDHEDSMINISTERIET INDUSTRIMINISTERIET UDENRIGSMINISTERIET Den 28. april 1992 Besvarelse af spørgsmål nummer 59-67, 68-9O, 91-95, 97, 98-101, 102,  

 103 og 104-112 af henholds14 vis 9. april, 10. april og 14. april 1992 fra  

 Folketingets Markedsudvalg (MKU Bilag 27, 28, 29, 33, 34, 37, 38 og 39) Ad L 240:
 Forslag til lov om ændring af lov om Danmarks tiltrædelse af De Europæiske  

 Fællesskaber m.v. (Danmarks tiltrædelse af traktaten om Den Europæiske  

 Union).
 Fremsat af udenrigsministeren (Ellemann-Jensen).
 Spørgsmål nr. 59:
»a.
Vil den danske regering i tilfælde af, at Unionstraktaten  

 ratificeres, og at den fortsat er regering, føle sig forpligtet til at  

 efterkomme en henstilling som omtalt i artikel 103, stk. 4? b.
Som a, forudsat at henstillingen består i, at antallet af offentligt  

 ansatte inden 6 måneder skal nedbringes med 50.000? c.
Som a, forudsat at henstillingen består i, at antallet af offentligt  

 ansatte inden 6 måneder skal forøges med 50.000?» Svar:
Ifølge art. 103 forbliver den økonomiske politik national kompetence i  

 tredje fase af Den Økonomiske og Monetære Union, men medlemsstaterne skal  

 betragte den som et spørgsmål af fælles interesse.
En evt. henstilling fra  

 Rådet, jf. art. 103, stk. 4, vil således - uanset indhold - indgå som oplæg  

 til regeringen i forbindelse med dens samlede overvejelse vedr.  

 tilrettelæggelsen af den økonomiske politik i tredje fase, men ikke udgøre  

 nogen juridisk forpligtelse.
 Spørgsmål nr. 60:
»Hvilke konsekvenser vil Unionstraktaten få for mulighederne for  

 regulering og registrering af kapitalbevægelser mellem Danmark og dels andre  

 EF-lande, dels tredjelande? Det ønskes specielt oplyst, om det er muligt at  

 begrænse kapitalbevægelser, der udelukkende finder sted med henblik på  

 skatteunddragelse.« Svar:
Ifølge art. 73 D, stk. 1, litra b, vil det være muligt for medlemslandene  

 at træffe de nødvendige foranstaltninger til af statistiske hensyn at  

 fastlægge procedurer for anmeldelse af kapitalbevægelser.
Derudover vil det  

 være muligt at træffe de nødvendige foranstaltninger for at hindre  

 overtrædelser af deres nationale ret og forskrifter, især på skatte- og  

 afgiftsområdet.
 I øvrigt henvises til besvarelsen af udvalgets spørgsmål nr. 19 af 27.  

 november 1991 der er tilgået udvalget den 20. december 199i (bilag 376).
 Spørgsmål nr. 61:
»Betydningen af erklæringen om artikel 73 D i Traktaten bedes oplyst.  

 Kan regeringen give et eksempel på en bestemmelse i skattelovgivningen, der -  

 såfremt den ikke allerede var indført - ikke ville kunne indføres efter  

 udgangen af 1993 grundet erklæringen?» Spørgsmål nr. 62:
»Hvilke konsekvenser har Traktaten for muligheden for at opkræve  

 realrenteafgift for pensionskapital m.v. anbragt af danskere i udlandet?  

 Betydningen af artikel 73 D, punkt 3, samt erklæringen om artikel 73 D bedes  

 belyst.
Specielt bedes erklæringens betydning for mulighederne for at ændre  

 (væsentligt) i realrenteafgiften eller mulighederne for at afløse den med en  

 anden afgift efter udgangen af 1993 belyst.« Samlet svar på nr. 61 og 62:
Der opkræves ikke dansk realrenteafgift af pensionskapital i udlandet.
Der  

 indrømmes tilsvarende ikke fradragsret i Danmark for indbetalinger til  

 udenlandske ordninger.
 I øvrigt henvises til det notat, der blev sendt til udvalget den 28.  

 februar 1992 i opfølgning af mødet den 29. januar 1992 (bilag 502).
 Spørgsmål nr. 63:
»Hvor lang en tidsperiode kan begrebet »en given frist« i  

 artikel 104 C, stk. 7, dække over? Der ønskes dels den danske regerings  

 fortolkning, dels enten foreliggende fortolkninger fra andre EF-lande og EF's  

 institutioner m.v., eller dokumentation for, at den danske regerings  

 fortolkning svarer til de øvrige landes.' Svar:
 Spørgsmålet om, hvor lang en tidsperiode begrebet »en given  

 frist« kan dække over, har ikke været drøftet på regeringskonferencen.
 Det følger af art. 104 C, stk. 7, at Rådet i hvert enkelt tilfælde vil  

 tage konkret stilling til, hvor lang en tidstrist der kan blive tale om.
 Spørgsmål nr. 64:
»Hvor stort et beløb kan begrebet »bod af en passende  

 størrelse« i artikel 104 C, stk. 11 dække over? Der ønskes dels den  

 danske regerings fortolkning, dels enten foreliggende fortolkninger fra andre  

 EF-lande og EF's institutioner m.v. eller dokumentation for, at den danske  

 regerings fortolkning svarer til de øvrige landes.
Konkret bedes oplyst, om  

 en bod på 1 mia. kr. kan komme på tale.
Hvis svaret er nej, bedes det  

 dokumenteret.' Svar:
 Der henvises til besvarelsen af udvalgets spørgsmål nr. 17 af 26. november  

 1991. Besvarelsen er tilgået udvalget den 3. december 1991 (bilag 292).
 Det bemærkes, at et medlemsland i givet fald kan indbringe udmøntningen af  

 modforanstaltningen for EF-Domstolen.
 Spørgsmål nr. 65:
»I Nationalbankens Årsberetning for 1991, fortryk, findes på s. 18  

 følgende udtalelse vedrørende ØMU'ens 3. fase: »Hermed får ESCB en  

 udstrakt kompetence på det valutapolitiske område i forhold til de politiske  

 myndigheder og får mulighed for at se bort fra politiske ønsker om  

 interventioner på valutamarkeder, hvis de skønnes at stride imod  

 centralbanksystemets målsætning om opretholdelse af prisstabilitet«.
Er  

 regeringen enig heri?» Svar:
Rådet kan i henhold til art. 109, stk. 2, i fravær af et valutakurssystem  

 over for tredjelandsvalutaer udarbejde generelle retningslinjer for  

 valutakurspolitikken.
Disse må ikke berøre ESCB's hovedmålsætning om  

 prisstabilitet.
Traktatens bestemmelser lægger således under et system med  

 flydende valutakurser op til et samspil mellem de to institutioner under  

 iagttagelse af Traktatens målsætninger.
 Spørgsmål nr. 66:
»Mener regeringen, at det i ØMU'ens 3. fase vil det være muligt for  

 regeringen at afskedige den danske nationalbankdirektør med den begrundelse,  

 at denne i ESCB-rådet groft og bestandigt modarbejder den økonomiske politik,  

 som regering og Folketing har fastlagt? Vil en eventuel afskedigelse kunne  

 indbringes for EF-Domstolen?» Svar:
 I henhold til ESCB- og ECB-statuttens artikel 14.2 kan en afskedigelse af  

 en centralbankchef kun ske, »hvis vedkommende ikke længere opfylder de  

 betingelser, som er nødvendige for udførelsen af dennes pligter, eller hvis  

 vedkommende har begået en alvorlig forseelse«.
En afskedigelse af en national centralbankchef kan forelægges  

 EF-Domstolen, jf.
ESCB- og ECB-statuttens art. 14.2.
 Spørgsmål nr. 67:
»a.
Kan regeringen bekræfte, at artikel 108 i Unionstraktaten finder  

 anvendelse, uanset om Danmark ønsker at tilslutte sig ØMU'ens 3. fase? b.
Hvilke ændringer i lov om Danmarks Nationalbank, Nationalbankens  

 vedtægter m.v. vil være nødvendige for at efterkomme artikel 108 i  

 Unionstraktaten?» Svar:
Art. 108 finder anvendelse pa Danmark, uanset om Danmark deltager i tredje  

 fase af Den Økonomiske og Monetære Union.
For så vidt angår anden del af  

 spørgsmålet henvises til besvarelsen af spørgsmål nr. 9 af 27. marts 1992 fra  

 udvalget.
Besvarelsen er tilgået udvalget den 9. april 1992 (L 240 bilag 30).
 Spørgsmål nr. 68:
»I artikel 3 slås det fast, at Fællesskabets virke skal indebære  

 »indførelse af foranstaltninger på områderne energi, civilbeskyttelse og  

 turisme.
Med henvisning til Udenrigsministeriets notat om  

 samarbejdsrelationer og beslutningstyper (herunder begrebet  

 »foranstaltninger«) (bilag (91.1) 465 og L 240, bilag 1) ønskes det  

 oplyst, om det i praksis betyder, at Fællesskabet kan vedtage direktiver og  

 forordninger på de nævnte områder.
I bekræftende fald ønskes det oplyst, hvad  

 retsgrundlaget vil være for beslutninger om civilbeskyttelse og turisme.' Svar:
Art.3 i traktaten om Den Europæiske Union indeholder en opregning af  

 Fællesskabets samarbejdsområder.
Art. 3 t) går ud på, at medlemslandene i  

 Fællesskabet kan samarbejde på områderne energi, civilbeskyttelse og turisme.  

 I tilknytning hertil er vedtaget en erklæring (erklæring nr. 1). Denne  

 erklæring går ud på, at man på den forudsete regeringskonference i 1996 vil  

 drøfte medtagelse af substansafsnit i Traktaten på de tre nævnte områder, og  

 at det nuværende samarbejde indtil da vil blive videreført på grundlag af de  

 nuværende traktatbestemmelser.
Dette betyder, at samarbejdet på de tre nævnte  

 områder indtil videre vil skulle baseres på de bestemmelser, som allerede  

 findes i den eksisterende Traktat, herunder art. 235. Som bekendt er det  

 Kommissionen, der - når den stiller konkrete forslag til Rådet - samtidig  

 stiller forslag om det retsgrundlag, der i det konkrete tilfælde er tale om.
 Spørgsmål nr. 69:
»I bilag (91.1) 465 og L 240, bilag 1, oplyses, at  

 subsidiaritetsprincippet gælder for samtlige tre søjler.
Det bedes i denne  

 forbindelse oplyst, om regeringen mener, der er nogen forskel mellem  

 formuleringen i artikel K.3, stk. 2, litra b, og formuleringen af  

 subsidiaritetsprincippet i artikel 3 B.
Hvis regeringen kan bekræfte, der er  

 forskel, bedes oplyst, hvilken af de to formuleringer der gælder for  

 vedtagelse af aktioner i søjle 3 (samarbejde om retlige og indre  

 anliggender).« Svar:
Formuleringen i art.
K.3, stk. 2, litra b, er et konkret udtryk for  

 subsidiaritetsprincippet, jf. art.
B og art. 3 B.
Det er det samme  

 subsidiaritetsprincip, der gælder i alle tre søjler.
 Spørgsmål nr. 70:
»Kan regeringen bekræfte, at det er Kommissionen, der i første omgang  

 skal vurdere, hvorvidt målene for en påtænkt handling kan opfyldes  

 tilstrækkelig godt af en medlemsstat? Herunder bedes det oplyst, hvilke  

 kriterier Kommissionen skal lægge til grund for en sådan vurdering.« Svar:
 I første omgang er det Kommissionen, dernår den stiller konkrete forslag  

 til Rådet - tager stilling til subsidiaritetsprincippet, jf. i øvrigt  

 Udenrigsministeriets notat af 13. februar 1992 vedrørende  

 subsidiaritetsprincippet, fremsendt til udvalget samme dato.
 Spørgsmål nr. 71:
»I artikel B slås det fast, at Unionens mål skal gennemføres  

 »under iagttagelse af subsidiaritetsprincippet«.
Hvad betyder det,  

 at subsidiaritetsprincippet skal iagttages? Herunder ønskes oplyst, hvor  

 forpligtende det er at skulle iagttage.' Svar:
Formuleringen i art.
B går ud på, at subsidiaritetsprincippet finder  

 anvendelse i alle tre søjler.
Der henvises til Udenrigsministeriets notat af  

 13. februar 1992 vedrørende subsidiaritetsprincippet, fremsendt til udvalget  

 samme dato.
 Spørgsmål nr. 72:
»Der ønskes en samlet redegørelse for »begrænsninger« og  

 »betingelser«, som refereret til i artikel 8 A om  

 unionsstatsborgerskab.
Herunder ønskes det oplyst, i hvilket omfang disse  

 begrænsninger og betingelser modificeres af artikel 8 A, stk. 2'.
 Svar:
 Formuleringen i art. 8 A, stk. 1, går ud på, at unionsborgeres ret til at  

 færdes og opholde sig frit på medlemsstaternes område kun kan udøves på  

 grundlag af de gældende regler henholdsvis i Traktaten (f.eks. art. 48) og i  

 retsakter vedtaget på grundlag af Traktaten (f.eks. de tre direktiver om  

 opholdsret). Art. 8 A, stk. 2, går ud på, at ændringer heri kræver  

 enstemmighed i Rådet, med mindre andet er fastsat i Traktaten.
 Spørgsmål nr. 73:
 »Med henvisning til artikel 92, stk. 3, bedes regeringen give  

 eksempler på »støtte ... der ændrer samhandels- og konkurrencevilkår i  

 Fællesskabet i et omfang, der strider mod de fælles interesser«».
 Svar:
 Under forhandlingerne på regeringskonferencen har det været lagt til  

 grund, at et eksempel kunne være statsstøtte til en bestemt  

 industrivirksomhed i en medlemsstat.
 Spørgsmål nr. 74:
»Det bedes oplyst, hvilke tredjelande der i dag har visumfrihed til  

 et eller flere EF-medlemslande ?» Svar:
 Der henvises til Justitsministeriets besvarelse, oversendt med særskilt  

 skrivelse af d.d.
 Spørgsmål nr. 75:
»Med hensyn til artikel 100 C, stk. 5, bedes regeringen oplyse, hvad  

 der i artikel 100 C eventuelt vil kunne berøre medlemsstaternes udøvelse af  

 deres forpligtelser til at opretholde lov og orden og beskytte den indre  

 sikkerhed.« Svar:
 Art. 100 C, stk. 5, går ud på, at det er medlemsstaterne, der har ret og  

 pligt til at opretholde lov og orden og beskytte den indre sikkerhed.
 Spørgsmål nr. 76:
 »Med henvisning til artikel 100 D bedes regeringen gøre nærmere rede  

 for det nævnte »koordinationsudvalgs« kompetence og  

 arbejdsopgaver'.
 Svar:
Koordinationsudvalgets kompetence er beskrevet i an.
K.4 i søjle 3.
I formandskabets konklusioner fra Det Europæiske Råds møde i Maastricht  

 den 9.-10. december 1991 hedder det (side 5): »Det Europæiske Råd  

 pålagde Rådets kompetente instanser og koordinatorgruppen (fri bevægelighed  

 for personer) sammen med Kommissionen at se nærmere på, hvilke konsekvenser  

 udkastet til traktat om Den Europæiske Union vil få for tilrettelæggelsen af  

 arbejdet inden for disse områder, således at de relevante bestemmelser i den  

 fremtidige Traktat omgående kan finde praktisk anvendelse, så snart Traktaten  

 træder i kraft«.
Dette arbejde er endnu ikke afsluttet.
 Spørgsmål nr. 77:
 »Med henvisning til artikel 126 bedes regeringen redegøre for, hvad  

 der ligger i formuleringen i stk. 2 om »at udvikle den europæiske  

 dimension på uddannelsesområdet«.
 Svar:
 Der henvises til undervisningsministerens besvarelse af spørgsmål nr.  

 132-134, navnlig besvarelsen af spørgsmål nr. 133 fra Folketingets  

 Uddannelsesudvalg, tilsendt Folketingets Markedsudvalg den 23. marts 1992.
 Spørgsmål nr. 78:
»Med henvisning til artikel 127, stk. 2, bedes regeringen redegøre  

 for rækkevidden af formuleringen »at lette tilpasningen til den  

 industrielle udvikling«.' Svar:
Art. 127, stk. 2, går ud på, at en af de fem angivne målsætninger for  

 Fællesskabets indsats med hensyn til erhvervsuddannelse er at gøre  

 tilpasningen til den industrielle udvikling lettere.
Fællesskabets indsats på  

 området vil bestå i at støtte og supplere medlemsstaternes aktioner, jf. art.  

 127, stk. 1.
 Spørgsmål nr. 79:
»Med henvisning til artikel 127, stk. 2, og med henvisning til bilag  

 (91.1) 465 og L 240, bilag 1, bedes regeringen bekræfte, at EF vil kunne  

 vedtage forordninger og direktiver med henblik på at »forbedre den  

 grundlæggende erhvervsuddannelse samt efter- og videreuddannelsen«.' Svar:
 Rådet kan i henhold til art. 127, stk. 4, vedtage foranstaltninger,  

 herunder forordninger og direktiver, som kan bidrage til at virkeliggøre de  

 mål, der er nævnt i art. 127, stk. 2, men uden at der er tale om nogen form  

 for harmonisering af medlemsstaternes love og administrative bestemmelser.  

 Ansvaret for undervisningsindholdet og tilrettelæggelsen af  

 erhvervsuddannelserne ligger hos medlemsstaterne, jf. art. 127, stk. 1.
 Spørgsmål nr. 80:
»Regeringen bedes redegøre for, hvilke kriterier der vil blive lagt  

 til grund for en vurdering af, om en given foranstaltning vil »forbedre  

 den grundlæggende erhvervsuddannelse og efter- og videreuddannelsen«.' Svar:
 Der henvises til besvarelsen af spørgsmål nr. 79. I henhold til art. 127,  

 stk. 4, træffer Rådet afgørelse på forslag af Kommissionen efter  

 fremgangsmåden med samarbejdsprocedure i art. 189 C og efter høring af Det  

 Økonomiske og Sociale Udvalg.
 Spørgsmål nr. 81:
»Regeringen bedes redegøre for, hvilke forebyggelsesforanstaltninger  

 man på baggrund af artikel 129 kan forestille sig indført mod  

 narkotikamisbrug.« Svar:
Det fremgår af art. 129, stk. 1, 2. afsnit, at målsætningen med  

 Fællesskabets indsats med hensyn til sundhed er at forebygge sygdomme,  

 navnlig de alvorligste sygdomme, herunder narkotikamisbrug.
Målsætningen  

 fremmes af Fællesskabet ved forskning, oplysning og uddannelse.
 Spørgsmål nr. 82:
»Regeringen bedes redegøre for, hvad der ligger i ordet  

 »samordne« i artikel 129, stk. 2.' Svar:
Bestemmelsen i art. 129, stk. 2, går ud på, at medlemsstaterne selv og i  

 kontakt med Kommissionen koordinerer deres politikker og programmer på  

 sundhedsområdet.
Begrebet »samordne« kendes allerede fra den  

 eksisterende Traktat, f.eks. på forskningsområdet (art. 130 H).
 Spørgsmål nr. 83:
»Regeringen bedes redegøre for, hvad der ligger i ordet  

 »initiativ« i artikel 129, stk. 2, herunder om ordet omfatter  

 retsakter.' Svar:
Der henvises til besvarelsen af spørgsmål nr. 82. Det fremgår af artikel  

 129, stk. 2, at Kommissionen i nær kontakt med medlemsstaterne kan tage  

 ethvert passende initiativ til at fremme den nævnte koordinering.
Heri ligger  

 navnlig udveksling af oplysninger, afholdelse af møder og hgnende.
 Spørgsmål nr. 84:
»Med henvisning til bilag (91.1) 465 og L 240, bilag 1, bedes  

 regeringen redegøre for, hvorfor det er nødvendigt at fastslå i artikel 129  

 A, stk. 3, at aktioner ikke er til hinder for, at medlemsstaterne opretholder  

 eller indfører strengere beskyttelsesforanstaltninger.« Svar:
 I artikel 129 A, stk. 3, ligger, at de aktioner, der vedtages på  

 forbrugerbeskyttelsesområdet, har karakter af minimumsbestemmelser.
 Spørgsmål nr. 85:
»Med henvisning til artikel 130 H bedes regeringen redegøre for,  

 hvilke initiativer Kommissionen i praksis vil kunne tage for at fremme  

 samordningen af Fællesskabets og medlemsstaternes indsats inden for forskning  

 og teknologisk udvikling.
Herunder bedes regeringen oplyse, hvor grænsen går  

 for, hvor vidtgående en samordning der vil kunne finde sted på baggrund af  

 artikel 130 H.« Svar:
 Der henvises til besvarelsen af spørgsmål nr. 82 og 83.
 Spørgsmål 86:
»Kan regeringen bekræfte, at protokollen om »aftale om social-  

 og arbejdsmarkedspolitikken« ikke er omfattet af  

 subsidiaritetsprincippet, som det er formuleret i artikel 3 B?» Svar:
Protokollen om social- og arbejdsmarkedspolitikken og den dertil knyttede  

 aftale om social og arbejdsmarkedspolitikken imellem de 11 medlemslande er en  

 integreret del af traktaten om Den Europæiske Union.
Protokollen og den  

 dertil knyttede aftale er derfor også undergivet subsidiaritetsprincippet i  

 art. 3 B.
Der henvises til notat af 20. december 1991, tilsendt  

 Markedsudvalget samme dag om den sociale dimension i traktatteksten til Den  

 Politiske Union.
 Spørgsmål nr. 87:
»Med henvisning til artikel 130 X bedes regeringen oplyse, om EF vil  

 kunne vedtage forordninger eller direktiver om udviklingsbistands størrelse,  

 art, modtagerlande og kriterier.« Svar:
 Art. 130 er en bestemmelse af samme karakter som art. 130 H og art. 129,  

 stk. 2. Der henvises til besvarelsen af spørgsmål nr. 82, 83, 85 og 89.
 Spørgsmål nr. 88:
»Med henvisning til artikel 2 bedes regeringen oplyse, om  

 formuleringen »bæredygtig . . . vækst« henviser til en miljømæssigt  

 bæredygtig vækst, eller om der tænkes på en økonomisk bæredygtig vækst?» Svar:
 Under forhandlingerne på regeringskonferencen har man lagt til grund, at  

 der med formuleringen een bæredygtig og ikke-inflationær vækst, som  

 respekterer miljøet«, menes en miljømæssigt bæredygtig vækst.
 Spørgsmål nr. 89:
»Kan regeringen bekræfte, at artikel 130 W indebærer, at der kan  

 vedtages direktiver og forordninger med kvalificeret flertal i forbindelse  

 med udviklingssamarbejdet?» Svar:
Rådet kan på grundlag af art. 130 W vedtage de nødvendige  

 foranstaltninger, herunder forordninger og direktiver, men henblik på at  

 forfølge de målsætninger med hensyn til udviklingssamarbejdet, der er  

 beskrevet i art. 130 U.
Foranstaltningerne kan også være flerårige  

 programmer.
Rådet træffer afgørelse på forslag af Kommissionen efter  

 fremgangsmåden med samarbejdsprocedure i art. 189 C.
 Spørgsmdl nr. 90:
»Med udgangspunkt i listen over direktiver og forordninger på  

 miljøområdet, som er oversendt fra Kommissionen til Rådet, ønskes en  

 angivelse af, hvor mange af disse, som af Kommissionen er tildelt hjemmel i  

 henholdsvis artikel 130, 100 A og artikel 43. Herudover ønskes en vurdering  

 af, hvorvidt der blandt de forslag, der eventuelt måtte være fremsat på  

 grundlag af art. 100 A eller 43, er forslag, hvor Danmark vil arbejde for en  

 ændring af retsgrundlaget til 130 S.
I givet fald ønskes en vurdering af,  

 hvorvidt en sådan ændring af retsgrundlaget vil kunne forsvares over for  

 EF-Domstolen efter titandioxid-dommen af 11. juni 1991.« Svar:
 Regeringen har lagt til grund, at den omtalte liste, er den liste, der  

 findes i Kommissionens lovgivningsprogram for 1992 (SEK (92) 96 end. udg. af  

 23. januar 1992) s. 14 og 15 vedrørende miljøpolitik.
 For nedenstående forslag til retsakter, som er oversendt til Rådet, er  

 angivet, hvilken hjemmel Kommissionen har foreslået.
 1. Affald: Kontrol med overførsel af affald i, til og fra Fællesskabet  

 (KOM (90) 415 end. udg., ændret ved KOM (92) 121 end. udg.). Kommissionen har  

 foreslået art. 100 A og 113.
 2. Tiltrædelse af Basel-konventionen (KOM (90) 362 end. udg.).
 Kommissionen har foreslået art. 113 og 116.
 3. Civilretligt ansvar i forbindelse med skader forvoldt af affald (KOM  

 (89) 282 end. udg., ændret ved KOM (91) 219 end. udg.). Kommissionen har  

 foreslået art. 100 A.
 4. Indbyrdes tilnærmelse af standarder for deponering af affald (KOM (91)  

 102 end. udg.).
 Kommissionen har foreslået art. 100 A.
 5. Udledning af farlige stoffer: beskyttelse af vandmiljøet (KOM (90) 9  

 end. udg.).
 Kommissionen har foreslået art. 130 S.
 6. Bortskaffelse af PCB og PCT (KOM (88) 559 end. udg., ændret ved (91)  

 373 end. udg.).
 Kommissionen har foreslået art. 100 A.
 7. Vurdering af eksisterende kemiske stoffer (KOM (90) 227 end. udg.).
 Kommissionen har foreslået art. 100 A.
 8. Tiltrædelse af Geneve-konventionens NOX-protokol (KOM (91) 268 end.  

 udg.).
 Kommissionen har foreslået art. 130 S.
 9. Indsamling af oplysninger om fotokemiske oxydanter (KOM (91) 220 end.  

 udg.).
 Kommissionen har foreslået art. 130 S.
 10. CITES: konvention om international handel med udryddelsestruede vilde  

 dyr og planter (ændringer af forordning 3826/82) (KOM (91) 448 end. udg.).
 Kommissionen har foreslået art. 113 og 100 A.
 11. Grænseværdier for svovl i gasolie (KOM (91) 154 end. udg.).
 Kommissionen har foreslået art. 100 A.
 12. Grænseværdier for forurening med titandioxid (KOM (91) 358 end. udg.).
 Kommissionen har foreslået art. 100 A.
 13. Miljørevision (KOM (91) 459 end. udg.).
 Kommissionen har foreslået art. 130 S.
 14. Afbrænding af giftige affaldsstoffer (KOM (92) 9 end. udg.).
 Kommissionen har foreslået art. 100 A.
 15. Beskyttelse af ozonlaget: begrænsning af HCFC og af emissionerne af  

 overgangsstofferne (KOM (92) 106 end. udg.).
 Kommissionen har foreslået art. 130 S.
 16. Farlige stoffer: kodificering af direktiv 67/548/EØF (KOM (91) 1608  

 end. udg.).
 Kommissionen har foreslået art. 100 A.
 For så vidt angå punkterne 1 og 2 arbejder regeringen for, at  

 retsgrundlaget ændres til art. 130 S, jf. forhandlingsoplæg forelagt  

 Folketingets Markedsudvalag henholdsvis den 20. marts 1992 og 27. september  

 1991.
 For så vidt angår punkterne 3, 4, 6, 10, 14 og 16 er den danske holdning  

 endnu ikke fastlagt.
 Hvorvidt en ændring af retsgrundlaget under punkt 1 og 2. vil kunne  

 forsvares over for EF-Domstolen efter titandioxid-dommen af 11. juni 1991,  

 vil for det første afhænge af et sagsanlæg fra Kommissionens side, for det  

 andet en vurdering af den færdigforhandlede retsakts formål og indhold.
 Spørgsmål nr. 91:
»I Traktatens afsnit VI om bestemmelser om samarbejdet om retlige og  

 indre anliggender, artikel K.2, står der, at ... »ligesom den  

 beskyttelse, som Medlemsstaterne yder personer, der er ofre for politisk  

 forfølgelse, skal holdes for øje«.
Ministeren bedes redegøre for, hvad  

 formuleringen »skal holdes for øje« juridisk dækker over.' Svar:
Bestemmelsen i art.
K. 2, stk. 1, går ud på, at samarbejdet i søjle 3 om  

 retlige og indre anliggender skal foregå på grundlag af de indgåede  

 internationale konventioner om menneskerettigheder, flygtninge etc.
 Spørgsmål nr. 92:
 »I artikel K. 2, stk. 2, står, at »Dette traktatafsnit er ikke  

 til hinder for, at Medlemsstaterne kan udøve de beføjelser, som påhviler dem  

 med hensyn til opretholdelse af den offentlige orden og beskyttelse af den  

 indre sikkerhed«.
Kan ministeren på nogle måder forestille sig en situation, hvor andre end  

 de nationale parlamenter og de nationale domstole endeligt og egenhændigt  

 definerer substansen og betydningen af begrebet »den offentlige  

 orden« og »den indre sikkerhed«?» Svar:
Der henvises til besvarelsen af spørgsmål nr. 75. Art.
K.2, stk. 2, har  

 samme karakter som art. 100 C, stk. 5.
 Spørgsmål nr. 93:
 »I artikel K.4, stk. 3, bestemmes det, at »Rådet træffer  

 afgørelse med enstemmighed undtagen .. . i de tilfælde, hvor en anden  

 afstemningsregel er udtrykkeligt fastsat i artikel K.3«. 1 artikel K.3,  

 stk. 2, fastslås det, at »Medmindre andet er fastsat i sådanne  

 konventioner, vedtages gennemførelsesforanstaltninger i forbindelse med disse  

 af Rådet med et flertal på to tredjedele . . .«.
Er det ministerens opfattelse, at bestemmelserne om totredjedelsafgørelser  

 i artikel K.3 har den konsekvens, at undtagelsen fra enstemmighed i artikel  

 K.4 kan effektueres? I hvilke tilfælde er det i givet fald aktuelt?» Svar:
Art.
K.3, stk. 2 c), 2. afsnit, har karakter af en undtagelse fra  

 hovedreglen i art.
K.4, stk. 3.
 Spørgsmål nr. 94:
 »I artikel K.7 åbnes der for etableringen af et snævrere samarbejde  

 mellem to eller flere medlemsstater »for så vidt dette samarbejde  

 hverken er i modstrid med eller hæmmer det samarbejde, der er omhandlet i  

 dette traktatafsnit«.
Hvem afgør og hvordan afgøres det, om noget sådant er tilfældet? Skal en sådan afgørelse i givet fald tages med enstemmighed?» Svar:
Under forhandlingerne på regeringskonferencen har man lagt til grund, at  

 der med bestemmelsen i art.
K.7 særligt tænkes på det eksisterende  

 Schengen-samarbejde.
 Spørgsmål nr. 95:
 »I artikel K.8, stk. 2, fastslås det, at Rådet kan »fastslå, at  

 sådanne udgifter afholdes af medlemsstaterne, eventuelt efter en nærmere  

 fastsat fordelingsnøgle«.
 En eventuel beslutning om, at udgifter dækkes over De Europæiske  

 Fællesskabers budget, forudsætter enstemmighed.
Gælder dette også, hvis det besluttes, at udgifterne afholdes af  

 medlemsstaterne? I hvilke tilfælde kunne man forestille sig, at sådanne udgifter kunnne  

 blive pålagt de enkelte medlemsstater ved andet end  

 enstemmighedsafgørelser?» Svar:
Art.
K.8, stk. 2, går ud på, at administrationsudgifter (f.eks. udgifter  

 til sekretariatsbetjening ved Rådssekretariatet og udgifter til  

 mødeafvikling) vedrørende samarbejdet i søjle 3 afholdes over EF-budgettet.  

 Med hensyn til aktionsudgifter (f.eks. udgifter til programmer projekter og  

 lignende) kan Rådet med enstemmighed enten beslutte, at dise afholdes over  

 EF-budgettet eller beslutte, at disse afholdes af medlemsstaterne efter en  

 fordelingsnøgle, der nærmere fastsættes i det konkrete tilfælde.
Markedsudvalget, L 240, bilag 51 30. april 1992 UDENRIGSMINISTERIET Medlemmerne af Folketingets Markedsudvalg og deres stedfortrædere Under henvisning til skrivelse af 10. april 1992 (Alm. del - bilag L 240 -  

 32) fremsendes vedlagt besvarelse af det deri stillede spørgsmål nr. 96  

 vedrørende ministerens kommentarer til henvendelsen fra professor Henrik  

 Zahle.
U.
Ellemann Jensen Besvarelse af spørgsmål nr. 96 af 10. april t992 fra Folketingets  

 Markedsudvalg (L 240 - bilag 32) Spørgsmål 96:
»Ministerens kommentarer udbedes til henvendelsen fra professor  

 Henrik Zahle (bilag 3 1).« Svar:
1. Henvendelsen fra professor, dr. jur.
Henrik Zahle er vedlagt en  

 artikel, der vil blive offentliggjort i et særhæfte af Juristen i maj 1992 i  

 anledning af folkeafstemningen om Danmarks tiltrædelse af traktaten om Den  

 Europæiske Union.
I artiklen drøfter professor Henrik Zahle spørgsmålet, om §  

 20-proceduren kan »følges med henblik på gennemførelse af supranationalt  

 samarbejde, som efter sit eget traktatgrundlag forudsætter ikke blot  

 beslutning i supranationale institutioner, men tillige og forudsætningsvis en  

 selvstændig og fri beslutning hos (en af) medlemsstaterne«.
 Spørgsmålet drøftes dels pa baggrund af bestemmelserne i Traktaten og den  

 særlige protokol for Danmark om overgangen til tredje fase af Den Økonomiske  

 og Monetære Union (ØMU), dels på baggrund af bestemmelsen i Traktatens art.  

 K.9.
 2. Proceduren for overgangen til tredje fase af ØMU er fastlagt i  

 Traktatens art. 109 J.
Ifølge art. 109 J, stk. 2, vurderer Rådet på grundlag af beretninger fra  

 Kommissionen og Det Europæiske Monetære Institut med kvalificeret flertal  

 efter henstilling fra Kommissionen om hver enkelt medlemsstat opfylder de  

 nødvendige betingelser for indførelsen af en fælles valuta, og om et flertal  

 af medlemsstaterne opfylder de nødvendige betingelser for indførelsen af en  

 fælles valuta, og anbefaler sine konklusioner til Rådet i dets sammensætning  

 af stats- og regeringscheferne.
Europa-Parlamentet skal høres og forelægges  

 sin udtalelse for Rådet i dets sammensætning af stats- og regeringscheferne.
Det fremgår af art. 109 J, stk. 3, at Rådet i sin sammensætning af stats-  

 og regeringscheferne, under behørigt hensyn til beretningerne fra  

 Kommissionen og Det Europæiske Monetære Institut, samt til den udtalelse fra  

 Europa-Parlamentet, der er omhandlet i stk. 2, med kvalificeret flertal  

 senest den 31. december 1996 skal afgøre, om et flertal af medlemsstaterne  

 opfylder de nødvendige betingelser for indførelsen af en fælles valuta på  

 grundlag af de anbefalinger fra Rådet, der er omhandlet i stk. 2, og om det  

 er hensigtsmæssigt for Fællesskabet at gå over til tredje fase af ØMU.
I  

 bekræftende fald skal Rådet fastsætte datoen for indledningen af tredje fase.  

 Hvis datoen for indledning af tredje fase ikke er blevet fastsat ved udgangen  

 af 1997, følger det af Traktatens art. 109 J, stk. 4, at tredje fase af ØMU  

 indledes den 1. januar 1999.
Som bilag til Traktaten er knyttet en protokol om visse bestemmelser  

 vedrørende Danmark.
I denne protokol tages det i betragtning, at den danske  

 grundlov indeholder bestemmelser, der kan indebære en folkeafstemning i  

 Danmark forud for Danmarks deltagelse i tredje fase af ØMU.
 I protokollens pkt. 1 er det fastsat, at den danske regering underretter  

 Rådet om sin holdning vedrørende deltagelse i tredje fase af ØMU, inden Rådet  

 foretager sin vurdering i henhold til Traktatens art. 109 J, stk. 2 om,  

 hvorvidt de enkelte medlemsstater og et flertal heraf opfylder de nødvendige  

 betingelser for indførelsen af en fælles valuta.
Det følger af protokollens pkt. 2, at i tilfælde af, at Danmark meddeler,  

 at man ikke vil deltage i tredje fase af ØMU, skal Danmark have en  

 undtagelse.
Virkningen af denne undtagelse er, at alle artikler og  

 bestemmelser i Traktaten og i statutten for det europæiske system af  

 centralbanker, hvori der henvises til en dispensation, vil gælde for Danmark.  

 I så tilfælde medregnes Danmark ifølge protokollens pkt. 3 ikke blandt det  

 flertal af medlemsstater, der opfylder de nødvendige betingelser, der er  

 nævnt i Traktatens art. 109 J, stk. 2, andet led, og stk. 3, første led.
For  

 sa vidt angår ophævelsen af denne undtagelse vil proceduren i art. 109 J,  

 stk. 2, efter protokollens pkt. 4 kun blive indledt på Danmarks anmodning.
I  

 tilfælde af, at undtagelsen ophæves, finder bestemmelserne i protokollen ikke  

 længere anvendelse, jf. protokollens pkt. 5.
3. Ifølge Traktatens art.
K.9 kan Rådet, der træffer afgørelse med  

 enstemmighed, på initiativ af Kommissionen eller en medlemsstat beslutte, at  

 art. 100 C i Traktaten om oprettelse af Det Europæiske Fællesskab skal finde  

 anvendelse på aktioner, der henhører under områder, som er nævnt i art.
K. 1,  

 nr. 1-6. Det drejer sig om:
1) Asylpolitikken; 2) Regler for personers passage af medlemsstaternes ydre grænser og  

 udøvelse af kontrol heraf; 3) Indvandringspolitikken og politikken overfor tredjelandsstatsborgere  

 for så vidt angår:
a) betingelserne for tredjelandsstatsborgeres indrejse i og færden på  

 medlemsstaternes område; b) betingelserne for tredjelandsstatsborgeres ophold på medlemsstaternes  

 område, herunder betingelserne for familiesammenføringer og adgang til  

 beskæftigelse; c) bekæmpelse af tredjelandsstatsborgeres ulovlige indvandring i samt  

 ulovlige ophold og udførelse af arbejde på medlemsstaternes område; 4) Bekæmpelse af narkotikamisbrug i det omfang, dette område ikke er  

 dækket af nr. 7, 8 og 9; 5) Bekæmpelse af svig på internationalt plan i det omfang dette område  

 ikke er dækket af nr.7, 8 og 9; 6) Civilretligt samarbejde.
Rådet henstiller ifølge art.
K.9 til medlemsstaterne, at de vedtager en  

 beslutning om, at art. 100 C i Traktaten om oprettelse af Det Europæiske  

 Fællesskab skal finde anvendelse på aktioner, der henhører under områder, som  

 er nævnt i art.
K.l, nr. 1-6, i overensstemmelse med deres forfatningsmæssige  

 bestemmelser.
De enkelte områder i art.
K.l, nr. 1-6, vil kunne overføres på en gang,  

 men det er også muligt at overføre enkelte dele af et område.
Antallet af  

 beslutninger, som efter omstændighederne skal træffes, vil således kunne være  

 betydeligt større end de i art.
K. 1, nr. 1-6, nævnte områder.
En beslutning om i medfør af art.
K.9 at gøre art. 100 C anvendelig på  

 aktioner, der henhører under områder, som er nævnt i art.
K. 1, nr. 1-6,  

 indebærer, at de pågældende områder for fremtiden omfattes af det  

 kommunautære (supranationale) samarbejde, herunder at der vil kunne udstedes  

 retsakter, der har virkning umiddelbart i Danmark.
Anvendelse af proceduren i  

 grundlovens § 20 er derfor fornøden.
4. Som anført i professor Henrik Zahles artikel er det den tidsmæssige  

 forskydning mellem på den ene side gennemførelsen af § 20-proceduren i 1992  

 og på den anden side de senere beslutninger i forbindelse med henholdsvis  

 overgangen til tredje fase af ØMU og anvendelsen af art.
K.9, der giver  

 anledning til at drøfte, om gennemførelse af en § 20-procedure på nuværende  

 tidspunkt er mulig, og om den overflødiggør en senere anvendelse af §  

 20-proceduren.
 Henrik Zahle anfører, at der ikke ville være noget problem ved at anvende  

 grundlovens § 20 i 1992, såfremt overgangen til tredje fase af ØMU var  

 automatisk (for Danmark) på et forud fastsat tidspunkt eller var automatisk  

 med mulighed for en vis tidsmæssig forskydning som følge af en  

 rådsbeslutning.
Tilsvarende ville der efter Henrik Zahles opfattelse ikke være noget  

 problem, såfremt det var overladt til Rådet på egen hånd at træffe afgørelse  

 om etableringen af supranationalt samarbejde efter art.
K.9. Kompetencen  

 kunne da betragtes som overladt i og med ratifikationen af Traktaten med  

 tilhørende national gennemførelse.
At igangsætningen må afvente en senere  

 beslutning truffet af Rådet, ændrer ikke heri.
 Men anderledes stiller det sig efter professor Henrik Zahles opfattelse,  

 når beslutningen om igangsætningen af et i og for sig supranationalt regime  

 forudsætter en selvstændig national beslutning, der som udenrigspolitisk  

 beslutning i medfør af grundlovens § 19 meddeles Rådet, eventuelt efter at  

 der i Danmark er afholdt folkeafstemning og indhentet samtykke fra  

 Folketinget i henhold til grundlovens § 19, stk. 1. Når det foreliggende  

 traktatkompleks med protokoller forudsætter, at disse procedurer skal følges,  

 inden disse elementer i det supranationale samarbejde kan igangsættes,  

 forekommer det efter Henrik Zahles opfattelse ikke muligt på nuværende  

 tidspunkt at tale om en »overladelse« af beføjelser, eftersom det  

 jo netop først er på et senere tidspunkt, at der skal træffes beslutning om  

 overladelse af beføjelser.
Beslutning om overgang til tredje fase og anvendelse af art.
K.9 kræver  

 til sin tid ikke blot en beslutning i den danske regering, som skal meddeles  

 De Europæiske Fællesskaber, men tillige en forudgående behandling i  

 Folketinget med henblik på samtykke i medfør af grundlovens § 19, stk. 1.  

 Professor Henrik Zahle fremhæver således, at såvel regering som Folketing i  

 denne henseende skal træffe en fri politisk beslutning om, hvorledes man vil  

 stille sig til det intensiverede europæiske samarbejde.
Under disse  

 omstændigheder kan der efter professor Henrik Zahles opfattelse ikke tales  

 om, at regering eller Folketing tidligere (nemlig i 1992) har vedtaget en  

 »overladelse« af beføjelser - i så fald var der jo ikke noget at  

 tage stilling til.
Men når regering og Folketing ikke har taget stilling til  

 overladelsen, kan der efter professor Henrik Zahles opfattelse ikke (i 1992)  

 gennemføres en folkeafstemning vedrørende lovforslaget, således at denne  

 folkeafstemning skulle indeholde en stillingtagen til et tema, som regering  

 og Folketing ikke har taget stilling til.
Når regering og Folketing ikke har  

 taget stilling til overladelsen, kan vælgerbefolkningen efter Henrik Zahles  

 opfattelse heller ikke tage stilling til overladelsen.
Lovforslaget - og den  

 formentlig vedtagne lov må udgøre et fælles tema for beslutning i regering,  

 Folketing og vælgerbefolkning.
Man kan efter professor Henrik Zahles opfattelse hertil anføre, at med  

 udformningen af det samlede traktatkompleks er etableret et regelsæt ikke  

 blot for de områder af det supranationale samarbejde, som iværksættes straks  

 efter medlemsstaternes ratifikation af Unionstraktaten, men også for de dele  

 af samarbejdet, som først igangsættes efter beslutning om tredje fase eller  

 art.
K.9. Institutionerne og deres beføjelser er beskrevet i  

 traktatkomplekset, og Danmark har overladt denne kompetence, selv om  

 overladelsen skal bekræftes ved en senere beslutning ikke blot i Rådet, men  

 også på det nationale plan.
Dette synspunkt har ifølge Henrik Zahle den rigtighed, at en mulighed for  

 at  trække en kompetence tilbage  ikke i sig selv kan afskære fra at  

 betragte beføjelsen som overladt, indtil tilbagetrækning sker.
Så længe  

 beføjelsen er hos den supranationale organisation, er den  

 »overladt«, og ved etablering af denne situation sker der derfor en  

 overladelse.
Men denne betragtning kan efter Henrik Zahles opfattelse ikke strækkes  

 videre.
Den kan efter Henrik Zahles opfattelse ikke dække en situation, hvor  

 Danmarks deltagelse i det videregående supranationale samarbejde forudsætter  

 en selvstændig national beslutning herom.
At dette er tilfældet vedrørende  

 samarbejdet efter art.
K.8, fremgår udtrykkeligt af bestemmelsen, der  

 henviser til medlemsstaternes »forfatningsmæssige procedure«.
Samme formulering er ikke anvendt i forbindelse med overgangen til tredje  

 fase.
Hvis det kan lægges til grund, at den særlige protokol for Danmark kan  

 forstås derhen, at Danmark deltager i tredje fase, medmindre der fremkommer  

 en særlig og negativ beslutning fra den danske regerings side, finder  

 professor Henrik Zahle det berettiget at tale om en overladelse på nuværende  

 tidspunkt.
Situationen kan da efter professor Henrik Zahles opfattelse  

 sammenlignes med den ovenfor nævnte tilbagetrækning, omend tilbagetrækningen  

 i dette tilfælde sker før igangsætningen af samarbejdet.
Hvis protokollen for Danmarks vedkommende må forstås derhen, at Danmark  

 kun deltager i tredje fase under forudsætning af, at der fra den danske  

 regering til Rådet kommer en positiv meddelelse herom, vedtaget i  

 overensstemmelse med de forfatningsmæssige regler i Danmark, stiller sagen  

 sig efter professor Henrik Zahles opfattelse anderledes.
I så fald er det  

 denne meddelelse og de forud for denne gående beslutningsprocesser, der  

 repræsenterer den overladelse, som § 20 angår.
Det er denne forståelse af  

 protokollen, der er lagt til grund i professor Henrik Zahles konklusion.
 5. Professor Henrik Zahle peger på, at det kan give anledning til nogen  

 tvivl, om den protokol, der vedrører Danmarks overgang til tredje fase af Den  

 Økonomiske og Monetære Union, skal forstås således, at den forudsætter en  

 positiv dansk tilkendegivelse om dansk deltagelse i tredje fase, eller om  

 dansk deltagelse i tredje fase sker automatisk, medmindre der fremkommer en  

 særlig negativ beslutning herom.
 Ifølge protokollens pkt. 1 underretter den danske regering Rådet om sin  

 holdning vedrørende deltagelse i tredje fase, inden Rådet foretager sin  

 vurdering i henhold til Traktatens 109 J, stk. 2. Protokollen indeholder  

 således en forudsætning om, at Danmark udtrykkeligt tilkendegiver sin  

 holdning til deltagelse i tredje fase.
Den fortolkningstvivl, som professor Henrik Zahle påpeger, opstår i den  

 teoretiske situation, hvor den danske regering måtte undlade at tilkendegive  

 sin holdning til deltagelse i tredje fase.
Lægges det til grund, at  

 traktatkompleksets teknisk-juridiske udformning, navnlig protokollens pkt. 2,  

 i en sådan situation måtte indebære, at Danmark automatisk overgik til tredje  

 fase af det økonomiske og monetære samarbejde samtidig med og under de samme  

 betingelser, som gælder for de øvrige medlemsstater, foreligger der en  

 situation, hvor ogsa professor Henrik Zahle finder det berettiget at tale om  

 en overladelse af beføjelser efter grundlovens § 20 på nuværende tidspunkt.
 Der er under denne forudsætning ikke på dette punkt nogen  

 uoverensstemmelse mellem regeringen og professor Henrik Zahle om, hvorvidt  

 proceduren i henhold til grundlovens § 20 kan gennemføres allerede nu, også  

 for så vidt angår en eventuel dansk deltagelse i tredje fase af Den  

 Økonomiske og Monetære Union.
Heller ikke i det tilfælde, hvor det i overensstemmelse med den af Henrik  

 Zahle nævnte anden fortolkningsmulighed lægges til grund, at Danmark skal  

 give en udtrykkelig tilkendegivelse om dansk deltagelse i tredje fase, er der  

 efter regeringens opfattelse retlige hindringer for at gennemføre §  

 20-proceduren nu, selv om beslutningen om at give en positiv meddelelse først  

 tages på et senere tidspunkt.
Det følger af argumentationen i det følgende  

 afsnit 6.
Som nævnt indeholder protokollen en forudsætning om, at Danmark  

 udtrykkeligt tilkendegiver sin holdning til overgangen til tredje fase af Den  

 Økonomiske og Monetære Union.
Realiteten vil således være den, at der som  

 grundlag for dansk deltagelse i tredje fase vil foreligge en udtrykkelig  

 dansk meddelelse herom.
Som tilkendegivet af regeringen flere gange, er  

 regeringen indstillet på at drøfte tilrettelæggelsen af den danske  

 beslutningsprocedure ved overgangen til tredje fase af Den Økonomiske og  

 Monetære Union indgående med Folketinget, når spørgsmålet til den tid bliver  

 aktuelt.
6. Der er i den statsretlige litteratur enighed om, at der ikke er noget  

 til hinder for ved hjælp af proceduren i grundlovens § 20 at overføre et  

 område til EF, selv om det henstår som uvist, om og i givet fald hvornår det  

 pågældende område bliver reguleret af EF-retsforskrifter.
I sin artikel  

 tilslutter professor Zahle sig dette almindeligt anerkendte synspunkt.
Den foreliggende situation er speciel derved, at anvendelsen af art.
K.9  

 for Danmarks vedkommende forudsætter en afgørelse truffet af Rådet med  

 enstemmighed og medlemsstaternes vedtagelse af en sådan beslutning i  

 overensstemmelse med deres forfatningsmæssige bestemmelser.
Regeringen er enig med professor Henrik Zahle i, at anvendelsen af  

 grundlovens § 20 på nuværende tidspunkt, sådan som beslutningsproceduren i  

 art.
K.9 er indrettet, rejser et fortolkningsspørgsmål, som ikke tidligere  

 har været drøftet i den statsretlige teori.
Der kan således ikke siges at  

 være noget på forhånd givet sikkert svar på den problemstilling, som også er  

 omtalt i Justitsministeriets notat om visse statsretlige spørgsmål ved  

 Danmarks tiltrædelse af traktaten om Den Europæiske Union.
Det er regeringens opfattelse, at udformningen af Traktatens art.
K.9 ikke  

 udelukker, at § 20-proceduren anvendes en gang for alle i forbindelse med  

 tiltrædelsen af traktaten om Den Europæiske Union, jf. lovforslagets  

 bemærkninger til § 2 og besvarelsen af spørgsmål 5 fra Folketingets  

 Markedsudvalg (L 240 - bilag 8).
Det grundlæggende krav til § 20-proceduren er opfyldt, i og med at det i  

 Traktaten med den fornødne præcision er angivet, hvilke beføjelser EF kan  

 udøve efter anvendelse af art.
K.9.
 Den fortolkning af bestemmelsen i grundlovens § 20, som professor Henrik  

 Zahle anlægger i sin artikel, hviler så vidt ses navnlig på en sproglig  

 forståelse af bestemmelsens ordlyd, særligt ordet »overlades«.
 Efter regeringens opfattelse er der imidlertid ikke i den sproglige  

 udformning af bestemmelsen i grundlovens § 20 holdepunkter, der tvinger til  

 den af Henrik Zahle anlagte forståelse.
 Bestemmelsen kan lige så vel læses således, at beføjelser, som efter  

 grundloven tilkommer rigets myndigheder ved lov i nærmere bestemt omfang kan  

 overlades til mellemfolkelige myndigheder med virkning nu eller senere.
 Heller ikke i forarbejderne til bestemmelsen eller i den statsretlige  

 litteratur synes der at være holdepunkt for at kræve, at en § 20-procedure  

 først kan gennemføres, når regering og Folketing endeligt har besluttet  

 folkeretligt at indgå en ordning, hvis interne gennemførelse i Danmark  

 forudsætter anvendelse af grundlovens § 20, og Henrik Zahle har da heller  

 ikke henvist hertil.
Såfremt § 20-proceduren gennemføres nu, vil der internt, statsretligt være  

 taget stilling til hele traktatkomplekset, herunder den heri indeholdte  

 udviklingsklausul i art.
K.9.
Denne fremgangsmåde er ny i EF-sammenhæng, men den har væsentlige  

 lighedspunkter med de situationer, hvor Folketinget i lovs form meddeler  

 samtykke efter grundlovens § 19 til, at regeringen kan indgå traktater med  

 andre lande, selv om indgåelsen af sådanne traktater ikke er umiddelbart  

 forestående, men hvor dog indholdet og konsekvenserne af fremtidige traktater  

 nogenlunde let kan overskues.
Sådanne love har, ligesom det er tilfældet i  

 den foreliggende situation, alene karakter af en praktisk, forberedende  

 foranstaltning.
Efter professor Henrik Zahles opfattelse ville man godt kunne gennemføre §  

 20-proceduren for så vidt angår art.
K.9 nu, hvis anvendelsen af art.
K.9  

 efter Traktaten ikke var afhængig af en dansk beslutning, men skete  

 automatisk eller alene efter beslutning i EF.
Regeringen finder ikke, at en ordning, hvis iværksættelse til sin tid  

 ville kunne accepteres uden dansk beslutning, skulle kræve en selvstændig og  

 samtidig anvendelse af proceduren i grundlovens § 20, fordi Traktaten sikrer  

 en særlig betryggelse ved at indrømme Danmark selvstændig beføjelse til at  

 beslutte, om man vil anvende art.
K.9.
At Danmark på et senere tidspunkt folkeretligt skal tilkendegive, om man  

 ønsker at indgå på det videre samarbejde, som art.
K.9 er udtryk for, hindrer  

 således efter regeringens opfattelse ikke, at den interne gennemførelse  

 forberedes allerede nu gennem anvendelse af proceduren i grundlovens § 20.
Der stilles som nævnt ikke i grundlovens § 19 krav om, at Folketingets  

 samtykke til regeringens indgåelse af en traktat først kan gives når  

 traktaten er udarbejdet og det er aktuelt at tilslutte sig den.
Der er efter  

 regeringens opfattelse heller ikke grundlag for at opstille et krav om, at en  

 § 20-lov først gennemføres - ved 5/6 flertal i Folketinget eller ved  

 folkeafstemning når Danmark endeligt har besluttet sig for at indgå på den  

 ordning, som § 20-loven angår.
Det afgørende er, at det på tidspunktet for §  

 20-procedurens gennemførelse står klart for Folketinget henholdsvis  

 vælgerbefolkningen, hvad den pågældende ordning i givet fald kommer til at gå  

 ud på.
Dette krav er opfyldt i det foreliggende tilfælde, hvor  

 Unionstraktaten beskriver, hvilke områder der kan overføres til det  

 supranationale samarbejde ved hjælp af art.
K.9, og hvilke regler samarbejdet  

 i givet fald vil blive undergivet.
Det er således regeringens opfattelse, at der ikke er retlige hindringer  

 for nu en gang for alle at gennemføre § 20-proceduren også for så vidt angår  

 art.
K.9.
Gennemførelsen af § 20-proceduren på nuværende tidspunkt har som omtalt i  

 besvarelsen af spørgsmål 5 fra Folketingets Markedsudvalg (L 240 - bilag 8) i  

 øvrigt en række praktiske fordele.
Det undgås således navnlig, at der i  

 forbindelse med beslutninger om i medfør af art.
K.9 at overføre enkelte  

 områder eller dele heraf fra det mellemfolkelige samarbejde i søjle 3 til det  

 kommunautære samarbejde i søjle 1 jævnligt - hvis der ikke opnås 5/6 flertal  

 i Folketinget for den overladelse af beføjelser, som en overførsel fra søjle  

 3 til søjle 1 indebærer - skal afholdes folkeafstemninger efter grundlovens §  

 20. Gennemførelsen af § 20-proceduren ville på baggrund af muligheden for at  

 overføre dele af de enkelte i art.
K.1, nr. 1-6, nævnte områder til det  

 kommunautære samarbejde i givet fald efter omstændighederne skulle anvendes  

 meget hyppigt.
Karakteren af bestemmelsen i grundlovens § 20 som en særegen  

 fravigelse af grundlovens almindelige ordning kunne derved blive udvandet.
På denne baggrund og på baggrund af den udvikling, som man må forvente med  

 hensyn til det retlige samarbejde inden for de kommende år, finder regeringen  

 det både forsvarligt og rigtigt at gennemføre § 20-proceduren nu en gang for  

 alle også for så vidt angår art.
K.9.
 Spørgsmål nr. 97:
»Udenrigsministeren anmodes om fra Justitsministeriet at indhente en  

 redegørelse for indholdet og omfanget af begrebet »samordning af deres  

 optræden« i artikel K.3 med særligt henblik på artikel K.l, nr. 7. Det  

 bedes i redegørelsen vurderet, hvorvidt det efter bestemmelsen er muligt at  

 gennemføre en samordning af reglerne om strafprocessuelle indgreb under  

 efterforskningen.' Svar:
 Justitsministeriets redegørelse vedlægges.
 Spørgsmål nr. 98:
»Med henvisning til bilag (91.1) 458 bedes regeringen oplyse, hvad en  

 selvstændig forbrugerpolitik efter artikel 129 A kan indebære, som der ikke  

 allerede er hjemmel for i den eksisterende Traktat.« Svar:
 Der henvises til besvarelsen af 14. februar 1992 af spørgsmål nr. 39 fra  

 Folketingets Markedsudvalg.
 Spørgsmål 99:
»Regeringen bedes give eksempler på de »særlige aktioner«,  

 som er nævnt i artikel 129 A, stk. 1, litra b.' Svar:
 Der henvises til besvarelsen af spørgsmål nr. 98.
 Spørgsmål 100.
»Idet forbrugerbeskyttelse kommer ind som et »et  

 hovedhensyn« i Traktaten, bedes regeringen bekræfte, at der sættes  

 tilsvarende flere ressourcer af til gennemførelse af forbrugerbeskyttelse -  

 herunder til de nævnte »særlige aktioner«.' Svar:
 Der henvises til besvarelsen af spørgsmål nr. 98. Det bemærkes dog, at  

 spørgsmålet om fordeling af ressourcer på de enkelte samarbejdsområder som  

 bekendt besluttes inden for rammerne af den årlige EF-budgetprocedure.
 Spørgsmål 101:
»Kan regeringen afvise, at artikel 129 A kan bruges til at forringe  

 danske forbrugerbeskyttelsesnormer?» Svar:
Ja.
Der henvises til besvarelsen af spørgsmål nr. 84.
 Spørgsmål nr. 102:
»Vil regeringen på baggrund af EF-Kommissionens formand Jacques  

 Delors« udtalelser, om nødvendigheden af meget store ændringer i  

 EF-samarbejdet i forbindelse med en udvidelse af EF, fremskaffe  

 EF-Kommissionens planer og sikre, at disse fremlægges for offentligheden  

 inden folkeafstemningen den 2. juni 1992? Endvidere udbeder udvalget sig  

 dokumentet »A strategy for enlargement - preliminary Report of the  

 SG-Study Group on enlargement« udarbejdet af EF-Kommissionen den 14.  

 november 1991.' Svar:
Så vidt det er regeringen bekendt, foreligger der ikke et papir fra  

 Kommissionen.
For så vidt som der er tale om et foreløbigt internt  

 arbejdspapir i Kommissionens tjenestegrene, indeholder det alene vurderinger  

 fra embedsmænd i Kommissionen.
Det udtrykker ikke noget standpunkt fra  

 Kommissionens side.
Når der foreligger et papir, som Kommissionen har taget  

 stilling til, vil det tilgå Folketingets Markedsudvalg.
 Spørgsmål nr. 103:
 »Hvilke regler gælder for en EF-statsborger, der har arbejde i  

 Danmark med hensyn til:
- opnåelse af dagpengeret - varighed for oppebærelse af dagpenge? Ændres dette med den nye Unionstraktat og - i bekræftende fald -  

 hvorledes?» Svar:
 Der henvises til Socialministeriets og Arbejdsministeriets notat om de  

 gældende EF-regler for modtagelse af sociale ydelser i Danmark, tilsendt  

 Markedsudvalget den 6. marts 1992.
 Spørgsmål nr. 104:
Spørgsmål til svarene fra Udenrigsministeren vedr.
L 240, bilag 30.
»Skal Udenrigsministerens svar på spørgsmål 11 forstås sådan, at  

 formuleringen i Traktaten »andre områder« betyder »alle  

 områder« ? I bekræftende fald, hvad bygger ministeren denne fortolkning  

 på?» Svar:
 Ja, jf. besvarelsen af spørgsmål nr. 11.
 Spørgsmål nr. 105:
 »I art. 130 R, stk. 2, står der: »i den forbindelse skal de  

 harmoniseringsforanstaltninger, der skal iværksættes for at opfylde disse  

 krav (krav med hensyn til miljøbeskyttelse) i de relevante tilfælde omfatte  

 en beskyttelsesklausul«.
Kan ministeren bekræfte, at denne formulering tager højde for, at der  

 principielt set kan findes tilfælde af krav med hensyn til miljøbeskyttelse  

 der er »ikke-relevante«? I bekræftende fald, hvordan skal  

 ministerens svar på spørgsmål 54 forstås? Her står netop, at tilfælde er  

 relevante, når en foranstaltning berører krav med hensyn til  

 miljøbeskyttelse.' Svar:
 Regeringen kan ikke på forhånd udelukke, at der vil kunne konstrueres  

 tilfælde, hvor en beskyttelsesklausul ikke skønnes at være relevant.
 Spørgsmål nr. 106:
»Med henvisning til svar på spørgsmål 54 ønskes det bekræftet, at  

 »relevante tilfælde« omfatter alle harmoniseringsforanstaltninger,  

 der berører krav med hensyn til miljøbeskyttelse - herunder miljøhensyn, der  

 berører økonomiske forhold i den påtænkte foranstaltning.' Svar:
 Regeringen kan bekræfte, at formuleringen »i de relevante  

 tilfælde« også omfatter miljøhensyn, der berører økonomiske forhold.
 Spørgsmål nr. 107:
»Med henvisning til svaret på spørgsmål 13 og til bilag 1 ønskes det  

 bekræftet, at begrebet »forvaltning og vandressourcer« (bilag  

 vedlagt) omfatter enhver form for regulering af grundvand og overfladevand,  

 og dermed at alle retsakter om f.eks. nitratudvaskning fra landbrug,  

 kommunale spildevandsrensningsanlæg, udledning af tungmetaller til havene  

 samt grundvandsbeskyttelse vil være undtaget fra kvalificerede  

 flertalsafgørelser.' Svar:
 Regeringen kan ikke bekræfte den fortolkning af formuleringen  

 »forvaltning af vandressourcerne«, der lægges til grund i  

 spørgsmålet.
 Spørgsmål nr. 108:
»Kan EF efter vedtagelse af de nye traktattekster vedtage  

 minimumsbestemmelser om en freonafgift med kvalificeret flertal?» Svar:
Ja.
Der henvises til besvarelsen af spørgsmål nr. 15 og 16.
 Spørgsmål nr. 109:
»Hvilke overvejelser ligger til grund for ministerens vurdering af,  

 at en kunstgødningsafgift vil kunne vedtages med kvalificeret flertal efter  

 de nye miljøbestemmelser, mens en CO2-afgift må forventes at kræve  

 enstemmighed?» Svar:
 Med hensyn til en kunstgødningsafgift henvises til besvarelse af spørgsmål  

 nr. 15. Med hensyn til en CO2-afgift henvises til besvarelsen af spørgsmål  

 nr. 17. Det bemærkes, at det under regeringskonferencen har været  

 vurderingen, at en CO2-afgift vil falde under enstemmighedsbestemmelsen.
 Spørgsmål nr. 110:
»Hvad gør ministeren i stand til at vurdere, at en kommende EF  

 CO2-afgift kun vil kunne forventes at kunne vedtages med enstemmighed, mens  

 ministeren ikke er i stand til at vurdere, om en energi- og CO2-afgift vil  

 berøre medlemsstaternes valg af energikilder og sammensætningen af disses  

 energiforsyning uden at der foreligger et konkret forslag fra  

 Kommissionen?» Svar:
 Der henvises til besvarelsen af spørgsmålet nr. 109.
 Spørgsmål nr. 111:
»Skal ministerens svar på spørgsmål 45 opfattes således, at begrebet  

 »tilskyndelsesforanstaltninger« ikke omfatter nogen typer  

 retsakter? I benægtende fald hvilke?» Svar:
 Regeringens besvarelse af spørgsmal nr. 45 skal forstås således, at  

 indholdet af den type af beslutninger, som Rådet kan træffe i art. 126, stk.  

 4, hovedsageligt vil have karakter af finansiel støtte til Fællesskabs- og  

 nationale programmer.
 Spørgsmål nr. 112:
»I bilag (91.1) 465 gør ministeren gældende, at udtrykket  

 »aktioner«, som det anvendes på de i bilag 1 nævnte områder,  

 »dækker over mindre vidtgående beslutninger, typisk programmer,  

 projekter, kampagner o.lign.« Det ønskes afkræftet, at ordene  

 »o.lign.« dækker over mere vidtgående beslutninger end nævnte  

 »programmer, projekter, kampagner«.' Svar:
 Formuleringen »o.lign.« i notatet vedrørende  

 samarbejdsrelationer og beslutningstyper, tilsendt Markedsudvalget den 14.  

 februar 1992, dækker over beslutninger af samme indholdsmæssige karakter som  

 de nævnte programmer, projekter og kampagner.
Justitsministeriet Lovafdelingen Den 23. april 1992 Udkast til svar på spørgsmål nr. 97 fra Folketingets Markedsudvalg (L  

 240 - bilag 33) Spørgsmål:
»Udenrigsministeren anmodes om fra Justitsministeret at indhente en  

 redegørelse for indholdet og omfanget af begrebet »samordning af deres  

 optræden« i Artikel K.3 med særligt henblik på Artikel K.
I, nr. 7. Det  

 bedes i redegørelsen vurderet, hvorvidt det efter bestemmelsen er muligt at  

 gennemføre en samordning af reglerne om strafprocessuelle indgreb under  

 efterforskning.' Svar:
 Bestemmelserne om samarbejde om retlige og indre anliggender er placeret i  

 søjle 3 og har mellemstatslig karakter.
I henhold til art.
K.l betragter medlemsstaterne følgende områder som  

 spørgsmål af fælles interesse:
 1. Asylpolitikken.
 2. Regler for personers passage af medlemsstaternes ydre grænser og  

 udøvelse af kontrol heraf.
 3. Indvandringspolitikken og politikken over for tredjelandsstatsborgere  

 for så vidt angår:
a) betingelserne for tredjelandsstatsborgeres indrejse i og færden på  

 medlemsstaternes område, b) betingelserne for tredjelandstatsborgeres ophold på medlemsstaternes  

 område, herunder betingelser for familiesammenføringer og adgang til  

 beskæftigelse, c) bekæmpelse af tredjelandsstatsborgeres ulovlige indvandring i samt  

 ulovlige ophold og udførelse af arbejde på medlemsstaternes område.
 4. Bekæmpelse af narkotikamisbrug i det omfang, dette område ikke er  

 dækket af nr. 7, 8 og 9.
 5. Bekæmpelse af svig på internationalt plan i det omfang, dette område  

 ikke er dækket af nr. 7, 8 og 9.
 6. Civilretligt samarbejde.
 7. Strafferetligt samarbejde.
 8. Toldsamarbejde.
 9. Politisamarbejde med henblik på forebyggelse og bekæmpelse af  

 terrorisme, ulovlig narkotikahandel og andre former for grov international  

 kriminalitet, herunder om nødvendigt visse aspekter af toldsamarbejde, i  

 forbindelse med tilrettelæggelse på unionsplan af et system for udveksling af  

 oplysninger inden for en europæisk politienhed (Europol).
Efter bestemmelsen i art.
K.3, stk. 1, etablerer medlemsstaterne på de i  

 art.
K. 1 nævnte områder et samarbejde mellem de kompetente tjenester i de  

 enkelte medlemslandes administrationer.
Samarbejdet går ud på, at  

 medlemslandene underretter og konsulterer hinanden i Rådet for at samordne  

 deres optræden.
I henhold til art.
K. 3, stk. 2, kan Rådet - fastlægge fælles holdninger samt i den form og efter den fremgangsmåde,  

 der måtte være hensigtsmæssig, fremme alle former for samarbejde, som tjener  

 til opfyldelse af Unionens målsætninger, - vedtage fælles aktioner, såfremt Unionens målsætninger som følge af den  

 påtænkte aktions omfang eller virkninger bedre kan opfyldes i fællesskab end  

 af medlemslandene hver for sig samt - udarbejde konventioner, som skal ratificeres i overensstemmelse med  

 medlemslandenes forfatningsmæssige bestemmelser.
Bestemmelsen i art.
K.3, stk. 1, skal ses i sammenhæng med den operative  

 bestemmelse i art.
K.3, stk. 2. Informations- og konsultationsforpligtelsen  

 må således ses som en praktisk foranstaltning, der har til formål at give  

 medlemsstaterne det nødvendige indblik i de respektive landes lovgivning,  

 således at landene har grundlag for at vurdere, om en indsats er relevant og  

 ønskelig efter art.
K.3, stk. 2, som udtømmende fastlægger karakteren af den  

 samordning, som kan finde sted.
I nordisk regi er der opbygget et lignende informations- og  

 konsultationssystem, hvor embedsmænd fra de nordiske lande mødes jævnligt med  

 henblik på at udveksle oplysninger og erfaringer.
Disse konsultationer har i  

 et vist omfang dannet grundlag for, at der i de enkelte lande er gennemført  

 ensartede love eller love, der uden at være ensartede dog tilstræber at bygge  

 på fælles principper.
Efter bestemmelsen i art.
K.3, stk. 2, vil det være muligt at gennemføre  

 et videregående samarbejde, idet der kan vedtages konventioner, som  

 forpligter landene til at tilpasse deres lovgivning i overensstemmelse med  

 konventionens nærmere indhold.
Sådanne konventioner kan dog kun gennemføres inden for de i art.
K.l  

 nævnte områder.
Da strafferetligt samarbejde er omhandlet i art.
K.l, nr. 7,  

 vil det efter Justitsministeriets opfattelse være muligt at udarbejde f.eks.  

 en konvention, der indeholder regler om straffeprocessuelle indgreb under  

 efterforskning.
Dette kan imidlertid alene ske på initiativ af en medlemsstat  

 og forudsætter enstemmighed i Rådet, jf. art.
K.4, stk. 3. En sådan  

 konvention vil endvidere for Danmarks vedkommende i givet fald kun kunne  

 ratificeres under iagttagelse af bestemmelsen i grundlovens § 19, ligesom det  

 naturligvis vil skulle påses, at bestemmelserne i konventionen ikke er i  

 modstrid med grundlovens bestemmelser vedrørende straffeprocessuelle indgreb.
Markedsudvalget, L 240, bilag 52 Den 30. april 1992 UDENRIGSMINISTERIET Medlemmerne af Folketingets Markedsudvalg og deres stedfortrædere Under henvisning til skrivelse af henholdsvis 10. april, 22. april, 23.  

 april samt 24. april 1992 (Alm. del - bilag L 240 - 41, 43, 44 og 45)  

 fremsendes vedlagt besvarelse af de deri stillede spørgsmål nr. 113-121.
U.
Ellemann Jensen JUSTITSMINISTERIET ØKONOMIMINISTERIET STATSMINISTERIET UDENRIGSMINISTERIET Den 30. april 1992 Besvarelse af spørgsmål nummer 113, 114-118, 119-120 og 121 af 10.,  

 22., 23. og 24. april 1992 fra Folketingets Markedsudralg (MKU - Bilag 41,  

 43, 44 og 45) Ad L 240 Forslag til lov om ændring af lov om Danmarks tiltrædelse af De Europæiske  

 Fællesskaber m.v. (Danmarks tiltrædelse af traktaten om Den Europæiske  

 Union).
 Fremsat af udenrigsministeren (Ellemann-Jensen).
 Spørgsmål nr. 113:
»Idet der henvises til citatet fra Alf Ross, side 13 i  

 Justitsministeriets redegørelse (L 240 - bilag 1), bedes det oplyst, om  

 kompetencen til at bestemme over underskud/overskud på den danske finanslov  

 ikke er »en beføjelse, som efter denne grundlov tilkommer rigets  

 myndighed«, således, at hvis denne beføjelse i et vist omfang overlades  

 til det internationale organ, er der tale om en situation, som er beskrevet i  

 Grundlovens § 20?» Svar:
 I Justitsministeriets notat om visse statsretlige spørgsmål ved Danmarks  

 tiltrædelse af traktaten om Den Europæiske Union anføres side 13 følgende med  

 henvisning til Alf Ross, Dansk Statsforfatningsret, 3. gennemarbejdede udgave  

 ved Ole Espersen, 1980:
 »Ross, side 408, beskriver karakteren af den myndighedsudøvelse, som  

 kun kan overlades en mellemfolkelig organisation under iagttagelse af  

 Grundlovens § 20, således:
»Kriteriet for at dette er tilfældet, at der umiddelbart (dvs. uden  

 speciel gennemførelse) tilkommer retsakter foretaget af det  

 »supranationale« organ samme retsvirkning som var de foretaget af  

 rigets myndigheder, således f.eks. hvis organet kan udstede importforbud, der  

 er umiddelbart bindende for importører på samme måde som hvis forbudet var  

 udstedt ved dansk anordning i henhold til lov.
Suverænitetsindskrænkningen  

 kunne man da sige, har karakter af en indskrænkning i det danske selvstyre.  

 Men dette behøver ikke være tilfældet.
Kongens magt til at handle på rigets  

 vegne er utvivlsomt »en beføjelse som efter denne Grundlov tilkommer  

 rigets myndigheder«.
Hvis nu denne beføjelse i vist omfang overlades til  

 det internationale organ, f.eks. således at dette kan indgå visse traktater  

 med den virkning, at disse bliver bindende for Danmark som var de indgået af  

 den danske regering, foreligger en situation som beskrevet i Grundlovens § 20  

 uden at der er tale om, at organet direkte kan forbinde danske borgere.
De  

 suverænitetsindskrænkninger, der omfattes af Grundlovens § 20 kan altså have  

 karakter også af indskrænkninger af Danmarks handleevne.' Ifølge Unionstraktatens art. 104 C, stk. 1, skal medlemsstaterne undgå  

 uforholdsmæssige store offentlige underskud.
Rådet, der træffer afgørelse med kvalificeret flertal på grundlag af en  

 henstilling fra Kommissionen og under hensyntagen til de bemærkninger, som  

 den pågældende medlemsstat måtte ønske at fremsætte, fastslår ifølge  

 Traktatens art. 104 C, stk. 6, efter en generel vurdering, om der foreligger  

 et uforholdsmæssigt stort underskud.
Forekommer der sådanne underskud, kan  

 Rådet efter en nærmere beskrevet procedure bringe en eller flere  

 foranstaltninger i anvendelse, herunder pålægge medlemsstaten som sådan en  

 bod af en passende størrelse, jf.
Traktatens art. 104 C, stk. 11.
Unionstraktatens art. 104 C giver ikke EF's institutioner en generel  

 kompetence til at bestemme over underskud/overskud på den danske finanslov.  

 Bestemmelsen pålægger medlemsstaterne en forpligtelse til at undgå  

 uforholdsmæssige store offentlige underskud og til i givet fald at rette op  

 på sådanne underskud.
Denne forpligtelse har karakter af en almindelig  

 folkeretlig forpligtelse, hvis rækkevidde det efter bestemmelsen i  

 Grundlovens § 19, stk. 1, kan overlades til EF nærmere at regulere på samme  

 måde som Danmark i øvrigt har overladt det til internationale organisationer  

 som f.eks.
FN at træffe bindende afgørelser for Danmark.
 Spørgsmål nr. 114:
»Der bedes foretaget en uddybgning, herunder med referencer til  

 litteraturen, for så vidt angår påstanden i Justitsministeriets redegørelse  

 side 14 (L 240 - bilag 1) om, at anvendeligheden af § 20 i Grundloven er  

 afhængig af, om der overlades beføjelser til at udstede retsakter, der skal  

 gælde umiddelbart i de deltagende stater med virkning for private individer  

 og virksomheder, samtidig med at det siges, at overladelse af beføjelser til  

 at afslutte overenskomster med andre stater også forudsætter anvendelse af  

 Grundlovens § 20. Hvad menes der med, at dette gælder i »visse  

 tilfælde«, og hvorfor skulle der gælde særlige regler om afslutninger af  

 overenskomster, som ikke er bindende for borgerne, mens der ikke.skulle gælde  

 det samme for direktiver, der på samme måde heller ikke er bindende for  

 borgerne?» Svar:
 I Justitsministeriets notat om visse statsretlige spørgsmål ved Danmarks  

 tiltrædelse af traktaten om Den Europæiske Union anføres side 14 bl.a.  

 følgende:
»Det følger af det anførte, at det afgørende for, om en dansk  

 tilslutning til en traktat eller traktatændring forudsætter anvendelse af  

 Grundlovens § 20, efter den overvejende opfattelse i den nyere statsretlige  

 teori er, om den indebærer overladelse af beføjelse til en mellemfolkelig  

 organisation til at udstede retsakter, såvel generelle regler som konkrete  

 beslutninger, der skal gælde umiddelbart i de deltagende stater med virkning  

 for private individer og virksomheder, jf.
Max Sørensen, side 308.  

 Overladelse til et mellemfolkeligt organ af beføjelse til at afslutte  

 overenskomster på alle medlemsstaters vegne forudsætter i visse tilfælde også  

 anvendelse af Grundlovens § 20, jf.
Max Sørensen, side 310, og nærmere neden  

 for pkt. 1.3.2.1.3«.
Med udtrykket »i visse tilfælde« sigtes til den i den  

 statsretlige teori almindeligt antagne opfattelse, hvorefter det forudsætter  

 anvendelse af proceduren i Grundlovens § 20, hvis det overlades til  

 mellemfolkelige organisationer at indgå traktater med den virkning, at disse  

 ikke alene bliver bindende for den mellemfolkelige organisation og  

 vedkommende tredjeland, men også bliver bindende for Danmark som var de  

 indgået af den danske regering, jf.
Justitsministeriets ovennævnte notat side  

 18, pkt. 1.3.2.1.3. med henvisninger til Alf Ross, Dansk Statsforfatningsret,  

 3. gennemarbejdede udgave ved Ole Espersen, 1980, side 408 f, Max Sørensen,  

 Statsforfatningsret,2. udgave ved Peter Germer, 1977, side 310, og Henrik  

 Zahle, Dansk Forfatningsret 2, 1989, side 151.
Direktiver er ifølge EØF-traktatens art. 189 bindende for enhver  

 medlemsstat, som de rettes til, med hensyn til det tilsigtede mål, men  

 overlader det til de nationale myndigheder at bestemme form og midler for  

 gennemførelsen.
Dansk tilslutning til en traktat eller traktatændring, som  

 giver EF hjemmel til at regulere et nyt område ved direktiver, forudsætter  

 derfor som udgangspunkt ikke anvendelse af Grundlovens § 20.
EF-direktiver kan imidlertid efter EF-Domstolens praksis være umiddelbart  

 anvendelige i den forstand, at de kan tillægge borgerne rettigheder, som kan  

 gøres gældende umiddelbart overfor de nationale myndigheder.
Domstolen har  

 således fastslået, at borgerne, såfremt medlemsstaterne har oversiddet  

 fristen for at implementere bestemmelserne i et direktiv, kan støtte ret over  

 for medlemsstaternes myndigheder på de bestemmelser i direktivet, som er  

 egnede til anvendelse ved nationale domstole.
 Dansk tilslutning til en traktatændring, som giver EF hjemmel til at  

 regulere nye områder ved direktiver, forudsætter anvendelse af Grundlovens §  

 20, for så vidt de direktiver, som bliver udstedt i medfør af  

 hjemmelsbestemmelsen, efter EF-retten kan være umiddelbart anvendelige, jf.  

 Justitsministeriets ovennævnte notat side 15.
 Spørgsmål nr. 115:
 »Under henvisning til Justitsministeriets redegørelse side 20 bedes  

 der oplyst, om der efter dansk ret ville kunne træffes beslutninger om at  

 pålægge den danske stat bøder for et bestemt indhold i den danske finanslov.
Ville nogen dansk myndighed kunne få tillagt denne beføjelse?» Svar:
 I Justitsministeriets notat om visse spørgsmål ved Danmarks tiltrædelse af  

 traktaten om Den Europæiske Union anføres side 20 f blandt andet følgende:
 »Grundlovens § 20 må også afgrænses »opad«, dvs. over for  

 internationale aftaler, som Grundlovens § 20 ikke indeholder hjemmel til at  

 gennemføre, men som forudsætter grundlovsændring.
 Det drejer sig f.eks. om traktater, som overlader det til et  

 mellemfolkeligt organ at træffe beslutninger, som efter dansk ret slet ikke  

 kan træffes, f.eks. om censur (Grundlovens § 77) eller anholdelse uden  

 fremstilling for en dommer inden for 24 timer (Grundlovens § 71, stk. 3).  

 Dette kommer blandt andet til udtryk i Grundlovens § 20 ved, at bestemmelsen  

 taler om, at »beføjelser, der tilkommer rigets myndigheder«, kan  

 overlades, jf. om denne betingelse nedenfor i pkt. 1.3.2.2.1.
Det kan også dreje sig om traktater, som overlader det til et  

 mellemfolkeligt organ at træffe beslutninger, som efter dansk ret nok kan  

 træffes, men hvor betingelserne i § 20 ikke er overfyldte, f.eks. hvor den  

 overladte beføjelse ikke kan anses at være således afgrænset, at beføjelser  

 overlades »i nærmere bestemt omfang«.
Denne betingelse er omtalt  

 nærmere nedenfor i pkt. 1.3.2.2.2.' Efter dansk ret ville der ikke kunne træffes beslutninger om at pålægge  

 den danske stat bøder for et bestemt indhold af den danske finanslov.
 Ifølge Unionstraktatens art. 104 C, stk. 11, kan Rådet under visse  

 omstændigheder og efter en nærmere fastlagt procedure pålægge en medlemsstat  

 bod af en passende størrelse for at undlade at efterkomme en beslutning  

 truffet af Rådet i anledning af en medlemsstats uforholdsmæssigt store  

 offentlige underskud.
 Når dansk tilslutning til denne bestemmelse kan ske uden en  

 grundlovsændring og i øvrigt uden anvendelse af proceduren i Grundlovens §  

 20, skyldes det, at der er tale om en almindelig folkeretlig forpligtelse,  

 som Danmark kan påtage sig i medfør af Grundlovens § 19. Der henvises til  

 regeringens besvarelse af spørgsmål 23 fra Folketingets Markedsudvalg af 4.  

 december 1991 (Alm. del - bilag 299) fremsendt til Markedsudvalget den 6.  

 december 1991 og til Justitsministeriets notat om visse statsretlige  

 spørgsmål ved Danmarks tiltrædelse af traktaten om Den Europæiske Union side  

 44 f.
 Spørgsmål nr. 116:
 »Under henvisning til Justitsministeriets redegørelse side 36  

 forneden bedes uddybet, hvilken »saglig begrænsning« ordene  

 »højnelse af levestandarden og livskvaliteten« i Traktatens art. 2  

 indebærer'.
 Svar:
 Den passage i Justitsministeriets notat, som spørgsmålet refererer sig til  

 har følgende indhold:
»Formålsbestemmelsen i den nye Traktats art. 2 har som nævnt fået en  

 anden formulering end efter den gældende EØF-traktat, og der er inddraget  

 flere områder under den nye artikel 3; men den saglige begrænsning består.  

 Ændringerne i art. 2 og 3, sammenholdt med art. 235, medfører efter  

 Justitsministeriets opfattelse ikke en fravigelse af EF-rettens grundlæggende  

 legalitetsprincip.
Der er fortsat tale om, at EF-organerne skal udøve deres  

 virksomhed inden for nærmere angivne formål og emneområder.
Det overlades  

 ikke til EF selv at bestemme omfanget af sine beføjelser.
Traktaten er med  

 andre ord fortsat afgrænset »positivt« og ikke  

 »negativt«».
 Som det fremgår heraf, er det centrale i Justitsministeriets vurdering, at  

 ændringerne i art. 2 og 3, sammenholdt med art. 235, ikke medfører en  

 fravigelse af legalitetsprincippet i art. 4, hvorefter hver institution alene  

 kan handle inden for rammerne af de beføjelser, som er tillagt den i  

 Traktaten.
 Endvidere skal opmærksomheden henledes på det i Justitsministeriets notat  

 side 34 anførte, hvorefter art. 2 i den nye Traktat i modsætning til den  

 gældende traktats art. 2 indeholder en præciserende henvisning til  

 opregningen af samarbejdsområder i art. 3 (og art. 3 A) samt det faktum, at  

 såvel den nuværende EØF-traktat som Unionstraktaten foreskriver, at  

 Fællesskabets virke alene kan udfolde sig »med de i art. 2 nævnte mål  

 for øje under de betingelser og i det tempo, som er foreskrevet i denne  

 Traktat«.
 Spørgsmål nr. 117:
 »Under henvisning til side 49 i Justitsministeriets redegørelse bedes  

 der foretaget en uddybning af bemærkningen vedrørende forarbejderne til  

 Grundlovens § 26«.
 Svar:
 Grundlovens § 26 har følgende ordlyd:
»§ 26 Kongen har ret til at lade slå mønt i henhold til loven«.
 I Justitsministeriets notat om visse spørgsmål ved Danmarks tiltrædelse af  

 traktaten om Den Europæiske Union anføres, side 49, at »en gennemgang af  

 forarbejderne til Grundlovens § 26 synes imidlertid at vise, at bestemmelsen,  

 der omhandler Kongens ret til at lade slå mønt, ikke kan antages at omfatte  

 sedler«.
Det oprindelige forslag til 1849-Grundloven indeholdt ingen bestemmelse om  

 retten til at lade slå mønt.
En bestemmelse herom blev indføjet under  

 Rigsdagsforhandlingerne efter forslag fra Udvalget, jf.
Beretning om  

 Forhandlingerne på Rigsdagen 1849, No. 190, sp. 1492. Drøftelserne af  

 forslaget findes a. st.
No. 227, sp. 1786 ff.
I bemærkningerne til forslaget  

 til § 26 i 1953-Grundloven siges blot, at »bestemmelsen er enslydende  

 med den gældende Grundlovs § 28«, jf.
R.T. 1952/53, tillæg A sp. 3547.  

 Forfatningskommissionens betænkning, side 32, indeholder den samme  

 formulering.
I den nyere statsretlige litteratur er Grundlovens § 26 kun sporadisk  

 omtalt.
En mere udførlig omtale af rækkevidden af Kongens møntningsret findes  

 i H.
Matzen, Den danske Statsforfatningsret, Fjerde gjennemsete Udgave, 1909,  

 side 156 ff.
 Bemærkningerne i Justitsministeriets notat om rækkevidden af bestemmelsen  

 i Grundlovens § 26 skal navnlig ses på baggrund af bemærkningerne på  

 Rigsdagen i forbindelse med gennemførelsen af 1849-Grundloven og på baggrund  

 af Matzens ovennævnte værk, hvor det side 159 anføres, at Kongens  

 grundlovsmæssige ret til at slå mønt ikke indbefatter en ret til at udstede  

 pengerepræsentativer.
 Spørgsmål nr. 118:
»Hvorledes skal et forslag til ændring af lovforslaget udformes,  

 såfremt konklusionerne i professor, dr. jur.
Henrik Zahles responsum om  

 »Suverænitetsoverladelse: tidspunktet for overladelse«  

 følges?» Svar:
 Der er tale om et hypotetisk spørgsmål. jf. besvarelsen af spørgsmål 96.  

 Regeringen ønsker ikke at fremsætte forslag til ændring af lovforslaget (L  

 240).
 Spørgsmål nr. 119:
 »Der anmodes om en redegørelse for, på hvilken måde Irlands ønsker om  

 ændringer i Maastricht-aftalen bliver imødekommet på ministerrådsmødet den 1.  

 maj 1992, jf. »Europe« af 17. april 1992'.
 Svar:
 Som det fremgår af den med skrivelse af 10. april 1992 fremsendte  

 redegørelse fra rådsmødet (udenrigsministre) den 6. april 1992, blev det  

 fremsatte irske ønske om en ny regeringskonference ikke imødekommet på mødet  

 den 6. april 1992.
 Formandskabet anmodede Irland om at vurdere andre mulige 1øsninger.
Dette resultat af mødet fremkom efter bl.a. et dansk indlæg, hvor der blev  

 givet udtryk for forståelse for det problem, der er opstået i Irland i  

 anledning af den såkaldte abortsag.
Danmark nævnte direkte muligheden for, at  

 medlemslandene afgiver en særlig erklæring.
Det er, så vidt det er oplyst,  

 denne fremgangsmåde, som Irland ønsker anvendt.
Den pågældende erklæring bliver ikke fremsat inden for rammerne af en  

 regeringskonference, eftersom en sådan ikke indkaldes.
Der er således ikke  

 tale om en genforhandling af den særlige irske protokol om abortspørgsmålet,  

 indsat i Maastricht-Traktaten.
Denne protokoltekst forbliver uændret, og der  

 sker i øvrigt ikke tilføjelser eller ændringer i Traktaten med tilhørende  

 bilag.
 Spørgsmål nr. 120:
 »Der anmodes om en fortolkning af bestemmelserne i protokol nr. 12 om  

 visse bestemmelser vedrørende Danmark samt en redegørelse for på hvilken måde  

 den danske protokol afviger fra de engelske særbestemmelser«.
 Svar:
Protokollerne om visse bestemmelser vedrørende Danmark og om visse  

 bestemmelser vedrørende Det Forenede Kongerige Storbritannien og Nordirland  

 fastlægger hovedsageligt omfanget af de bestemmelser i Traktaten, der ikke  

 vil gælde for de pågældende lande, såfremt disse ikke deltager i tredje fase  

 af Den Økonomiske og Monetære Union.
Omfanget af undtagelserne skal ses i  

 Iyset af de traditionelle forskelle mellem Storbritannien og Danmark i  

 arbejdsdelingen mellem centralbanken og de politiske myndigheder, samt i hvor  

 stort omfang landene har ønsket at respektere EF-rettens enhedskarakter  

 uanset deres mulige undladelse af at deltage i tredje fase.
Protokollen om visse bestemmelser vedrørende Det Forenede Kongerige  

 Storbritannien og Nordirland omfatter i givet fald en undtagelse fra en række  

 artikler, der ikke er omfattet i protokollen om visse bestemmelser vedrørende  

 Danmark: 3 A, stk. 2, 104 C, stk. 1, 105, stk. 4, 107, 108, 109 A, stk. 1,  

 ESCB- og ECB-statutten, artikel 4, 7, 14,1, 14,2, 14,4, 26,1, 26,3, 26,4.  

 Art.109 E, stk.4, vil - modsat Danmark - fortsat finde anvendelse på  

 Storbritannien.
Derimod undtages landet ikke - som Danmark - fra ESCB- og  

 ECB-statuttens artikel 17. Endvidere nævnes i den britiske protokols punkt 4,  

 at Storbritannien bevarer alle sine beføjelser med hensyn til monetær politik  

 i overensstemmelse med sin nationale lovgivning, hvis landet ikke går over  

 til tredje fase.
Endelig præciseres i punkt 9, at Storbritannien kan  

 opretholde sin »Ways and Means«-facilitet i Bank of England såfremt  

 og sålænge landet ikke går over til tredje fase.
 Spørgsmål nr. 121:
 »Er ministeren enig i, at professor Anders Ølgaards udtalelse i  

 Politikens kronik den 17. marts 1992, hvorefter det forhold, at Ministerrådet  

 i tilfælde af utilfredshed med et medlemslands budgetmæssige udvikling  

 »kan pålægge landet en bod af passende størrelse«, er »helt  

 absurd«?».
 Svar:
I kapitel V i Økonomisk og Monetær Union II, januar 1991 fra  

 Økonomiministeriet diskuteres betydningen af den offentlige budgetsaldo i  

 ØMU, specielt punkt 11, side 44, der vedlægges i kopi.
Det fremgår heraf, at  

 meget store budgetunderskud i enkelte medlemslande kan have negative effekter  

 for de øvrige medlemslande.
Det er derfor hensigtsmæssigt med en  

 fællesskabsprocedure til imødegåelse af sådanne underskud.
UDENRIGSMINISTERIET Markedeudvalget, L 240, bilag 55 Den 5. maj 1992 Medlemmerne af Folketingets Markedsudvalg og deres stedfortrædere I fortsættelse af besvarelsen af spørgsmål nr.
119 (Alm. del - bilag L 240 - 52) oversendt til Folketingets Markedsudvalg den 30. april 1992 kan det oplyses, at  

 udenrigsministrene i forbindelse med det uformelle møde den 1.-2. maj 1992 i  

 Portugal godkendte vedlagte erklæring.
U.
Ellemann Jensen Erklæring fra De Høje Kontraherende Parter i traktaten om Den  

 Europæiske Union De Høje Kontraherende Parter i traktaten om Den Europæiske Union, som blev  

 undertegnet i Maastricht den 7. februar 1992, der har overvejet affattelsen  

 af protokol nr. 17 til ovennævnte traktat om Den Europæiske Union, som er  

 knyttet til denne Traktat og til traktaterne om oprettelse af De Europæiske  

 Fællesskaber, giver herved følgende retlige fortolkning:
 det var og er deres hensigt, at protokollen ikke skal begrænse adgangen  

 til frit at rejse mellem medlemsstater eller til, på betingelser, der måtte  

 blive fastsat ved irsk lovgivning i overensstemmelse med fællesskabsretten,  

 at få oplysninger eller stille oplysninger til rådighed i Irland om  

 tjenesteydelser, som på lovlig vis står til rådighed i andre medlemsstater.
 Samtidig erklærer De Høje Kontraherende Parter højtideligt, at de ved en  

 eventuel fremtidig ændring af Irlands forfatning, som vedrører det emne, der  

 er omhandlet i artikel 40.3.3. i denne, og som ikke strider mod De Høje  

 Kontraherende Parters hensigt som udtrykt i det foregående, efter traktaten  

 om Den Europæiske Unions ikrafttræden vil stille sig positivt til en ændring  

 af den nævnte protokol, så den udvides til at gælde for en sådan  

 forfatningsændring, hvis Irland skulle ønske dette.
JUSTITSMINISTERIET ØKONOMIMINISTERIET STATSMINISTERIET UDENRIGSMINISTERIET Den 7. maj 1992 Besvarelse af spørgsmål nummer 122 af 30. april 1992 fra Folketingets Markedsudvalg (MKU - Bilag 49) Ad L 240 Forslag til lov om ændring af lov om Danmarks tiltrædelse af De Europæiske  

 Fællesskaber m.v. (Danmarks tiltrædelse af traktaten om Den Europæiske  

 Union).
 Fremsat af udenrigsministeren (Ellemann Jensen).
 Spørgsmål nr. 122:
»Ministerens kommentarer udbedes til henvendelsen fra det færøske  

 markedsudvalg (L 240 - bilag 48) for så vidt angår de spørgsmål, der har  

 relation til traktaten om Den Europæiske Union.« Svar:
Udenrigsministeren har den 10. marts 1992 fremsendt vedlagte notits om  

 Færøernes og Grønlands placering efter traktaten om Den Europæiske Union til  

 landsstyreformand Lars Emil Johansen og lagmand Atli Dam.
Der henvises  

 hertil.
Der henvises endvidere til drøftelserne på mødet den 28. april 1992  

 mellem det færøske markedsudvalg og Folketingets Markedsudvag.
 Som det fremgår af den ovenfor nævnte notits, indebærer Unionstraktaten  

 ingen ændringer i Færøernes eksisterende status i forhold til EF.
 I øvrigt giver henvendelsen fra det færøske markedsudvalg anledning til  

 følgende kommentarer:
 Ad spørgsmål 1-3:  Unionstraktaten indebærer heller ingen  

 ændringer i det eksisterende forhold imellem rigsmyndighederne og Færøerne.  

 Dette er et nationalt dansk anliggende.
 Ad spørgsmål 4:  Der sker ingen ændringer i det færøske  

 hjemmestyres påvirkningsmuligheder og indflydelse over for Folketinget og  

 regeringen.
Ad spørgsmål 5:  Unionstraktaten indebærer ingen ændringer på det  

 fiskeripolitiske område.
Den eksisterende traktats art. 43 er uændret.
 Ad spørgsmål 6:  Unionstraktaten berører ikke  

 undergrundsproblematikken.
Ad spørgsmål 7-8:  Det fremgår af art. 8 i Unionstraktaten, at der  

 indføres et unionsborgerskab og at enhver, der er statsborger i en  

 medlemsstat, har unionsborgerskab.
Hertil er knyttet en erklæring om, at  

 spørgsmålet om, hvorvidt en person har nationalitet i en medlemsstat, afgøres  

 udelukkende efter den pågældende medlemsstats egen lovgivning.  

 Medlemsstaterne kan afgive en erklæring om, hvem der skal anses for at være  

 deres statsborger.
Der er endnu ikke truffet beslutning om, hvorvidt der fra  

 dansk side vil være behov for en sådan erklæring.
 Ad spørgsmål 9:  Unionstraktaten indebærer ikke i sig selv nogen  

 ændring i den eksisterende situation.
 Ad spørgsmål 10:  Nej.
 Ad spørgsmål 11-13:  Unionstraktaten indebærer ikke ændringer i de  

 gældende regler.
 Ad spørgsmål 14-16:  Der henvises til bemærkningerne ovenfor ad  

 spørgsmål 1-3.
 Ad spørgsmål 17:  Der er tale om et tysk indenrigspolitisk  

 spørgsmål, som vedrører kompetencefordelingen imellem Forbundsregeringen og  

 delstaterne.
Ad spørgsmål 18:  Der henvises til besvarelsen af spørgsmål nr. 73  

 af 28. april 1992 til Folketingets Markedsudvalg.
Det fremgår heraf, at det  

 under forhandlingerne på regeringskonferencen har været lagt til grund, at et  

 eksempel kunne være statsstøtte til en bestemt industrivirksomhed i en  

 medlemsstat.
 Herudover kan det oplyses, at Kommissionen den 11. marts 1992 har besvaret  

 følgende spørgsmål af Bjørnvig (H-0215/92) i Europa-Parlamentet:
»Spørgsmål om: Kulturelle støtteordninger Vil Kommissionen garantere, at de eksisterende kulturelle støtteordninger  

 i Danmark blandt andre biblioteksvederlag til danske forfattere, komponister  

 og udøvende kunstnere, Statens Kunstfond, Musikloven og Filmloven - kan  

 fortsætte uændret efter vedtagelse af Maastricht-Traktatens afsnit om kultur  

 og de nye bestemmelser om kulturstøtte i artikel 92.
 Svar:
1. Traktatens nye bestemmelser om kultur, især artikel 128, indeholder  

 ingen bestemmelser om særlige forpligtelser eller restriktioner i  

 medlemsstaternes kompetence, for så vidt angår finansiel støtte inden for  

 kulturområdet.
I henhold til artikel 128, stk. 5, første led, i  

 Maastricht-Traktaten udelukkes enhver »form for harmonisering af  

 medlemsstaternes love og administrative bestemmelser« fra de beføjelser,  

 der gives Fællesskabet med hensyn til støtteforanstaltninger.  

 Fællesskabsforanstaltningerne kan derfor føjes til medlemsstaternes  

 foranstaltninger, men de kan hverken erstatte dem eller indvirke på dem.
2. Det nye litra d, der indføjes i artikel 92, stk. 3, omhandler en ny  

 kategori af støtte, der vil kunne godkendes af Kommissionen. Ændringen i  

 henhold til Maastricht-Traktaten indfører altså en mulighed for  

 kulturforanstaltninger på nationalt plan, som ikke er omhandlet i den  

 nuværende EØF-Traktat.
Kommissionen har ikke haft lejlighed til at  

 verificere, om de forskellige kulturstøtteordninger, som spørgeren nævner, er  

 forenelige med forbud mod statsstøtte i henhold til de eksisterende  

 bestemmelser i EØF-traktaten: men det synes muligt at bekræfte, at  

 Maastricht-ændringerne i hvert fald ikke indfører nye betingelser for deres  

 anvendelse.' Ad spørgsmål 19:  Unionstraktaten indebærer ingen ændringer i  

 Færøernes udenrigspolitiske stilling.
Ad spørgsmål 20:  Erklæring nr. 25 gør det muligt, at man i  

 fællesskab, dvs. i Den Europæiske Union, eller hver for sig, dvs. i Danmark,  

 kan søge at finde 1øsninger på helt specifikke problemer, der vedrører det  

 pågældende område, som f.eks.
Færøerne.
 Ad spørgsmål 21:  Der henvises til bemærkningerne ovenfor ad  

 spørgsmål 1-3.
Ad spørgsmål 22:  Færøerne er i dag knyttet til de øvrige  

 europæiske valutaer på samme måde som de øvrige dele af det danske rige.
I  

 protokol nr. 8 til traktaten om Det Europæiske Fællesskab er anført:
»De høje kontraherende parter, som ønsker at 1øse visse særlige  

 problemer i forbindelse med Danmark, er blevet enige om følgende  

 bestemmelser, der kuyttes som bilag til traktaten om oprettelse af Det  

 Europæiske Fællesskab: Bestemmelserne i art. 14 i protokollen om statutten  

 for Det Europæiske System af Centralbanker og Den Europæiske Centalbank  

 berører ikke Danmarks Nationalbanks ret til at udføre sine nuværende opgaver  

 vedrørende de dele af Kongeriget Danmark, der ikke udgør en del af  

 Fællesskabet.« Protokollen sikrer bl.a., at Danmarks Nationalbank fortsat vil kunne  

 fungere som centralbank for færøske pengeinstitutter, og at det nuværende  

 system med udstedelse af særlige færøske pengesedler kan opretholdes.
Ad spørgsmål 23: Jf. den protokol, der er nævnt i svaret til spørgsmål 22,  

 kan det nuværende system med udstedelse af særlige færøske pengesedler  

 opretholdes.
Da Færøerne samtidig er en del af det danske rigsfællesskab, vil  

 man fra dansk side forudsætte, at spørgsmålet om, hvilken valuta der skal  

 anvendes på Færøerne, er et rent internt dansk anliggende.
Spørgsmålet om  

 relationerne mellem den på Færøerne anvendte valuta og en eventuel fælles  

 EF-valuta må 1øses, når det bliver aktuelt - dvs. når ECU'en bliver fælles  

 valuta.
 Ad spørgsmål 24:  Færøerne er ikke medlem af EF, hvorfor de krav,  

 der henvises til i spørgsmålet, ikke har betydning for Færøerne.
UDENRIGSMINISTERIET Nordgruppen Den 9. marts 1992 NOTITS Traktaten om Den Europæiske Union.
Færøernes og Grønlands placering 1. Det samlede traktatkompleks betegnes »Traktaten om Den Europæiske  

 Union«.
Traktatkomplekset indeholder bl.a. traktaterne om De Europæiske  

 Fællesskaber.
Lovforslaget om ændring af lov om Danmarks tiltrædelse af De  

 Europæiske Fællesskaber m.v. (Danmarks tiltrædelse af traktaten om Den  

 Europæiske Union) indeholder i bemærkningerne en beskrivelse af  

 Unionstraktatens opbygning og væsentligste indhold.
 Unionstraktaten indebærer ingen ændringer i Færøernes og Grønlands  

 eksisterende status i forhold til Fællesskabet.
For Færøernes vedkommende er situationen følgende: Danmarks tiltrædelse af  

 Fællesskabet i 1973 kom efter færøsk ønske ikke til at gælde for Færøerne.
I  

 1972 blev der ikke afholdt folkeafstemning på Færøerne.
Færøerne har aldrig  

 været medlemmer af Fællesskabet.
Det er de fortsat ikke.
For Grønlands vedkommende er situationen følgende: Oprindeligt blev  

 Grønland som en del af Kongeriget Danmark medlem af EF.
I 1972 blev der  

 afholdt folkeafstemning i Grønland.
Grønland trådte efter eget ønske ud af  

 Fællesskabet i 1985. I stedet opnåede Grønland en særlig fiskeriordning med  

 EF, og Grønland er optaget blandt de såkaldte oversøiske lande og territorier  

 (OLT), der har en associeringsordning med EF.
Grønland meldte sig altså ud af  

 Fællesskabet.
Det har fortsat OLT-status.
Reglerne i den eksisterende traktat  

 om OLT'erne og navnlig art. 136 A ændres ikke ved Unionstraktaten.
 2. Følgende områder i Unionstraktaten har givet anledning til nærmere  

 overvejelser:
 a) For det første Det Europæiske Fællesskab:
Betydningen af det nye unionsborgerskab.
Det afgørende er, at det  

 overlades til de enkelte medlemslande at definere, hvem der i kraft af  

 nationalt statsborgerskab har unionsborgerskab.
Det følger af art. 8, stk. 1,  

 og erklæring nr. 2 til slutakten.
Betydningen af de nye visumregler i art. 100 C.
Her er det naturligt, at  

 Færøerne og Grønland følger de regler, som gælder eller kommer til at gælde i  

 Danmark, på samme måde som de altid har gjort.
 b) For det andet den fælles udenrigs- og sikkerhedspolitik:
Rigsmyndighederne fører udenrigspolitikken på hele Kongerigets vegne.
Det  

 er situationen i dag, og det vil også være situationen fremover efter de nye  

 rgler om den fælles udenrigs- og sikkerhedspolitik.
Under forhandlingerne på regeringskonferencen har man været opmærksom på,  

 at det ikke helt kan udelukkes, at der kan opstå interessemodsætninger  

 imellem Unionen og oversøiske områder som f.eks.
Færøerne og Grønland.
Derfor  

 er der også afgivet en erklæring (erklæring nr. 25 til slutakten), der går ud  

 på, at man i rådet så vidt muligt skal søge at finde en 1øsning, der stemmer  

 overens med Unionens holdning.
Viser det sig, at det ikke er muligt, at der  

 er enighed om, at den pågældende medlemsstat - dvs.
Danmark- kan handle alene  

 til varetagelse af det pågældende områdes - dvs.
Færøernes eller Grønlands -  

 interesser.
 c) For det tredje samarbejdet om retlige og indre anliggender:
 På dette område bliver der fortrinsvis tale om at vedtage konventioner.  

 Det betyder, at der bliver mulighed for fra sag til sag at tage stilling til,  

 om Færøerne og Grønland skal være omfattet af de konkrete konventioner.
3. At Unionstraktaten ikke indebærer nogen ændringer i Færøernes og  

 Grønlands status fremgår også af, at regeringen har besluttet at fremsætte et  

 lovforslag om, at der ikke skal afholdes folkeafstemning på Færøerne og i  

 Grønland om lovforslget om Danmarks tiltrædelse af Unionstraktaten.
Dette  

 procedurelovforslag nu er til høring hos de færøske og grønlandske  

 landsstyrer.
Det fremsættes i Folketinget, så snart de to landsstyrer har  

 tilkendegivet, at de er enige i fremgangsmåden.
Det vedtages i Folketinget  

 samtidig med vedtagelsen af lovforslaget om Danmarks tiltrædelse af  

 Unionstraktaten i begyndelsen af maj.
JUSTITSMINISTERIET ØKONOMIMINISTERIET STATSMINISTERIET UDENRIGSMINISTERIET Den 8. maj 1992 Besvarelse af spørgsmål nummer 123-134 af 4. maj 1992 fra Folketingets  

 MarkedsudYalg (MKU - Bilag 53) Ad L 240 Forslag til lov om ændring af lov om Danmarks tiltrædelse af De Europæiske  

 Fællesskaber m.v. (Danmarks tiltrædelse af traktaten om Den Europæiske  

 Union).
 Fremsat af udenrigsministeren (Ellemann-Jensen).
 Spørgsmål nr. 123:
»Udvalget udbeder sig en samlet beskrivelse af alle de ændringer, der  

 sker i EF-Domstolens virksomhed, herunder evt. ændringer af Domstolens  

 kompetence.« Svar:
 Følgende bestemmelser vedrørende EF-Domstolens virksomhed ændres ved  

 traktaten om Den Europæiske Union:
 - Art. 165: Mulighed for, at Domstolen kan begrænse de tilfælde, hvor  

 Domstolen møder i plenum (samtlige 13 dommere). Domstolen er forpligtet til  

 at møde i plenum, når en medlemsstat anmoder herom.
 - Art. 168 A: Bestemmelserne vedrørende 1. instans domstolen (oprettet i  

 medfør af Fællesakten) er ajourført for at afspejle, at 1. instans domstolen  

 nu er etableret.
 - Art. 171: Mulighed for, at en medlemsstat, der ikke har efterkommet en  

 dom, kan idømmes betaling af et fast beløb eller en tvangsbøde.
 - ARt. 173, 175, 176, 180 og 184: Konsekvens af indførelsen af den nye  

 beslutningsprocedure med fælles beslutningstagen mellem Rådet og  

 Europa-Parlamentet samt oprettelsen af Den Europæiske Centralbank.
 Spørgsmål nr. 124:
»Er det EF-Domstolen, der skal vurdere, om  

 »nærhedsprincippet« er overholdt i konkret EF-lovgivning? - Efter hvilke kriterier skal EF-Domstolen i bekræftende fald afgøre  

 sådanne tvister? - Hvem har i givet fald ret til at indbringe en sag for EF-Domstolen om  

 manglende overholdelse af nærhedsprincippet? Svar:
 I fortsættelse af notat af 13. februar 1992 vedrørende  

 subsidiaritetsprincippet vedlægges et interview med dommer Ole Due,  

 offentliggjort i DJØF bladet den 8. maj 1992.
EF's fødselshjælper Udsigten fra retspræsidentens kontor på Plateau du Kirchberg fortoner  

 sig hen over træerne til de øverste tårne af Luxembourg.
Men rækkevidden af  

 afgørelserne her fra EF-Domstolen når meget fjernere horisonter »Due« fylder ikke meget på kontorets dørskilt.
Men blandt  

 dommerkollegerne, der har valgt ham til at lede forhandlingerne og 1øse  

 konflikterne imellem sig, kan der ikke være tvivl om hans personlige  

 indflydelse.
Som dommer på trettende år og i sit andet mandat som  

 retspræsident, har danskeren Ole Due været ved EF-Domstolen i en periode,  

 hvor den har spillet en betydelig rolle i EF.
Især når den politiske  

 beslutningsproces ikke har fungeret.
»EF-Domstolen har i nogle sager været fødselshjælper for  

 integrationen.
Det er der mange gode eksempler på.
I de tilfælde hvor det ikke har lykkedes for Ministerrådet at vedtage  

 regler, som Traktaten forudsatte skulle være vedtaget, har det været  

 nødvendigt at Domstolen udfyldte hullerne.
Domstolen har jo ikke bare kunnet  

 afvise de sager, der er blevet forelagt.
Man har ofte haft på fornemmelsen,  

 at problemerne burde have været 1øst af politikerne,» siger Ole Due.
Domstolens fortolkningsstil har været kritiseret for at være for  

 vidtgående.
Fortolkningsmetoden har betydet, at bestemmelser, der ikke var  

 tilstrækkelig klare, er blevet fortolket formålsbestemt og i en større  

 sammenhæng, der har styrket integrationen.
»Men EF-Domstolen er blevet mere forsigtig.
Domstolen er blevet mere  

 pragmatisk, efterhånden som fællesskabsretten er blevet opbygget, og de  

 grundlæggende principper er blevet fastslået ved retspraksis.
Domstolen er  

 blevet mere bevidst om nødvendigheden af at 1øse det konkrete retstilfælde -  

 fremfor at forsøge at fastlægge et generelt retsprincip på grundlag af en  

 enkelt sag.
Men man kan stadig nævne udviklingstendenser på områder, der  

 ændrer fællesskabsretten væsentligt og som har mødt betydelig modstand.
For  

 eksempel spørgsmålet om direktivers bindende virkning i de enkelte  

 medlemslande,» siger Ole Due.
Domstolen har gennem en række domme udviklet en vidtgående grundsætning om  

 private borgeres adgang til at påberåbe sig direktiver.
En bestemmelse i et  

 direktiv, der ikke er blevet gennemført korrekt eller rettidigt, kan  

 alligevel gøres gældende af borgerne ved de nationale domstole, hvis  

 bestemmelsen er tilstrækkeligt klar og ubetinget.
Domstolen har endda draget  

 den konsekvens, at en borger kan kræve erstatning af en stat, der ikke  

 gennemfører direktivet så det er muligt at gøre det gældende.
Dette var  

 tilfældet i Italien, hvor nogle grupper af 1ønmodtagere, efter deres  

 arbejdsgiveres insolvens, ikke var dækket af en garantifond.
Direktivet  

 krævede dækning.
Domstolen fastslog derfor, at der kunne rejses  

 erstatningskrav mod den italienske stat, for ikke at have sikret  

 lønmodtagerne ved gennemførelsen af direktivet.
Domstolen efter Maastricht Hvis Maastricht-aftalen gennemføres, betyder det nye arbejdsområder for  

 Domstolen.
På længere sigt kommer økonomiske og monetære problemstillinger  

 til Luxembourg.
Desuden vil kompetencen til at pålægge medlemsstaterne bøder  

 blive sat i værk.
»Det er ikke en kompetence, som Domstolen har bedt om, og i øvrigt er  

 det jo ikke overladt til Domstolen selv at pålægge bøder.
Det er vi meget  

 glade for,» siger Ole Due.
»Hele initiativet ligger hos Kommissionen.
Det er dem, der skal påstå  

 bødepålæg og rejse forslag om beløbsstørrelse i de tilfælde, hvor en  

 medlemsstat ikke har opfyldt en dom, og hvor Kommissionen rejser en ny sag  

 mod medlemsstaten.
Jeg tror ikke, man kan sige, at Domstolen er styrket efter Maastricht.  

 Både det politiske samarbejde samt det politimæssige og judicielle samarbejde  

 er jo områder, hvor Domstolen ikke har fået tillagt opgaver.
Det samarbejde  

 foregår uden for den institutionelle opbygning.
Og med hensyn til det  

 økonomiske og monetære samarbejde, varer det fem til syv år, før  

 centralbanken kommer i virksomhed.
Det vil give meget lidt ekstra arbejde til  

 Domstolen.« Nærhedsprincippet (subsidiaritetsprincippet) er føjet til den nye traktat  

 som en politisk tilkendegivelse af, at det i et demokratisk samfund er  

 nødvendigt at placere beslutningsprocessen så tæt ved borgeren som muligt.  

 Men bestemmelsen er formuleret i meget brede vendinger.
Resultatet er et  

 politisk kompromis, der endnu engang lægger det kontroversielle arbejde i  

 hænderne på EF-Domstolen.
»Det er helt klart et politisk kontroversielt område, som Domstolen  

 skal bevæge sig ud i.
Det vil være et princip, som det kan være vanskeligt  

 for Domstolen at håndtere.
Nærhedsprincippet indebærer en vurdering af, om  

 det er nødvendigt at 1øse et problem på Fællesskabsplan, eller om det kunne  

 have været tilstrækkelig godt løst på nationalt eller regionalt plan, uden  

 det skaber problemer for funktioner af det fælles marked.
Den vurdering  

 indeholder væsentlige politiske og økonomiske elementer.
Det er en  

 balancegang, men en balancegang vi kender,» siger Ole Due.
Borgernes retsbeskyttelse Forbindelsen mellem Domstolen og de europæiske borgere er fjern.
Dels  

 geografisk og dels fordi muligheden for at gå direkte til Luxembourg er meget  

 begrænset.
Men efter Ole Dues opfattelse har EF-Domstolen på andre måder søgt  

 at udbygge retsbeskyttelsen for den enkelte borger.
Blandt andet gennem den  

 del af Domstolens arbejde, der består i besvarelse af præjudicielle spørgsmål  

 fra medlemsstaterne.
»Nu vil jeg ikke drive reklame for Domstolen, men hvis man gennemgår  

 retspraksis, så vil man opdage, at den har medført en øget retsbeskyttelse  

 for den private borger.
Og det er vel nok et aspekt af Domstolens virksomhed,  

 som man måske ikke er tilstrækkelig opmærksom på herhjemme.
Jeg vil ikke  

 fremprovokere sager ved at nævne konkrete områder.
Men jeg tror ikke det vil  

 være svært at finde sager, hvor en sagsøger kunne opnå en bedre  

 retsbeskyttelse efter EF-retten, end den danske ret umiddelbart giver,»  

 siger Ole Due.
Den praksis Due henviser til, angår blandt andet forholdet til  

 frihedsrettighederne i den danske grundlov.
Og diskussionen om EF-rettens  

 forrang i forhold til dansk lovgivning er meget nærliggende - specielt  

 spørgsmålet om hvad der sker, når det påstås, at en EF-regel er i strid med  

 grundloven.
Det ligger helt fast efter EF-Domstolens praksis, at en national  

 domstol ikke kan tilsidesætte en EF-bestemmelse som ugyldig.
Og EF-Domstolen  

 kan heller ikke selv fortolke eller anvende en national grundlov.
Der er  

 derfor opbygget en praksis på baggrund af medlemslandenes fælles  

 forfatningstraditioner og de internationale konventioner om  

 menneskerettigheder.
»Nu er det meget svært at forestille sig situationen, fordi den  

 danske grundlovs katalog over frihedsrettigheder er forholdsvis beskedent,  

 set i forhold til for eksempel den tyske forfatning, hvor vi har haft flere  

 problemer.
Men EF-Domstolen er i sin retspraksis gået vidt.
Det er ikke  

 tænkeligt at en EF-regel, der klart strider imod en national  

 grundlovsbestemmelse, vil blive accepteret som gyldig af EF-Domstolen.
Og det er en forsikring, som jeg roligt kan skrive under på efter den tid  

 jeg har været ved Domstolen og med det kendskab, jeg har til sagerne.
Det er  

 en overdrevet og teoretisk konflikt, i hvert fald, når der er tale om dansk  

 ret,» siger retspræsidenten.
Carsten Juul Spørgsmål nr. 125:
»Hvilken rolle vil EF-Domstolen kunne få i forhold til afgørelser,  

 der handler om kulturpolitik, herunder mulighederne for at give  

 statsstøtte?» Spørgsmål nr. 126:
»Hvilken rolle vil EF-Domstolen kunne få i afgørelse af tvister, der  

 vedrører uddannelsespolitiske forhold?» Spørgsmål nr. 127:
»Vil EF-Domstolen kunne komme til at afgøre forhold inden for det  

 retlige samarbejdsområde? - I givet fald ønskes en beskrivelse af hvilke.« Samlet svar på spørgsmål 125-127:
 Der henvises til notat af 14. februar 1992 vedrørende samarbejdsrelationer  

 og beslutningstyper, oversendt til Markedsudvalget samme dag.
 Spørgsmål nr. 128:
»Hvad er henholdsvis den retlige og politiske forskel mellem  

 protokoller og erklæringer i Unionstraktaten?» Svar:
Protokoller er en integreret del af Traktaten.
De udgør på samme måde som  

 Traktatens egne artikler et retsgrundlag, der er juridisk bindende.  

 Erklæringer er som bilag knyttet til slutakten.
De udgør ikke selvstændige  

 retsgrundlag, men kan alt efter deres indhold være af betydning for  

 fortolkningen af bestemmelserne i Traktaten.
 Spørgsmål nr. 129:
»Hvilke af EF's hidtidige beslutninger ville efter regeringens  

 vurdering have fået en anden udformning, dersom det såkaldte  

 »nærhedsprincip« allerede var en del af Traktaten?» Svar:
 Der er tale om et hypotetisk spørgsmål, som ikke kan besvares.
 Spørgsmål nr. 130:
»Udvalget udbeder sig en beskrivelse af, hvilke konkrete skridt hen  

 imod etablering af Den Økonomiske og Monetære Union, der efter aftalen skal  

 foretages inden iværksættelsen af 3. fase.« Svar:
 Der henvises til Økonomiministeriets rapport »Økonomisk og Monetær  

 Union IV« fra februar 1992, især side 18-24.
 Spørgsmål nr. 131:
»Har Danmark i de nye traktattekster om kultursamarbejde sikkerhed  

 for, at den danske statsstøtte til filmproduktion kan fortsætte?» Svar:
 Der henvises til besvarelsen af spørgsmål nr. 73 af 28. april 1992,  

 tilsendt Markedsudvalget samme sag.
 Herudover kan det oplyses, at Kommissionen den 11. marts 1992 har besvaret  

 følgende spørgsmål af Bjørnvig (H-0215/92) i Europa-Parlamentet:
»Spørgsmål om: Kulturelle støtteordninger Vil Kommissionen garantere, at de eksisterende kulturelle støtteordninger  

 i Danmark blandt andre biblioteksvederlag til danske forfattere, komponister  

 og udøvende kunstnere, Statens Kunstfond, Musikloven og Filmloven - kan  

 fortsætte uændret efter vedtagelse af Maastricht-Traktatens afsnit om kultur  

 og de nye bestemmelser om kulturstøtte i artikel 92? Svar:
1. Traktatens nye bestemmelser om kultur især artikel 128, indeholder  

 ingen bestemmelser om særlige forpligtelser eller restriktioner i  

 medlemsstaternes kompetence, for så vidt angår finansiel støtte inden for  

 kulturområdet.
I henhold til artikel 128, stk. 5, første led, i  

 Maastricht-Traktaten udelukkes enhver »form for harmonisering af  

 medlemsstaternes love og administrative bestemmelser fra de beføjelser, der  

 gives Fællesskabet med hensyn til støtteforanstaltninger.  

 Fællesskabsforanstaltningerne kan derfor føjes til medlemsstaternes  

 foranstaltninger, men de kan hverken erstatte dem eller indvirke på dem.
2. Det nye litra d, der indføjes i artikel 92, stk. 3, omhandler en ny  

 kategori af støtte, der vil kunne godkendes af Kommissionen. Ændringen i  

 henhold til Maastricht-Traktaten indfører altså en mulighed for  

 kulturforanstaltninger på nationalt plan, som ikke er omhandlet i den  

 nuværende EØF-Traktat.
Kommissionen har ikke haft lejlighed til at  

 verificere, om de forskellige kulturstøtteordninger, som spørgeren nævner, er  

 forenelige med forbud mod statsstøtte i henhold til de eksisterende  

 bestemmelser i EØF-Traktaten; men det synes muligt at bekræfte, at  

 Maastricht-ændringerne i hvert fald ikke indfører nye betingelser for deres  

 anvendelse.« Spørgsmål nr. 132:
»Regeringen bedes uddybe erklæring nr. 27 om afstemning i forbindelse  

 med den fælles udenrigs- og sikkerhedspolitik - herunder redegøre for,  

 hvorfor den danske regering finder det rigtigt, at Danmark skal undlade at  

 bruge sin traktatfæstede ret til at henholde sig til enstemmighedskravet,  

 dersom der er et kvalificeret flertal imod Danmark.« Svar:
Der henvises til drøftelserne på mødet med Folketingets Markedsudvalg den  

 29. januar 1992 vedrørende den tekniske gennemgang af traktaten om Den  

 Europæiske Union.
Det blev her bl.a. oplyst, at erklæring nr. 27 om  

 afstemning i forbindelse med den fælles udenrigs- og sikkerhedspolitik havde  

 karakter af en politisk opfordring til medlemslandene om at genoverveje deres  

 holdning i den situation, der er beskrevet i erklæringen.
Der henvises i  

 øvrigt til notat af 13. februar 1992 vedrørende enstemmighed og  

 flertalsafgørelser i den fælles udenrigs- og sikkerhedspolitik, tilsendt  

 Markedsudvalget samme dag.
 Spørgsmål nr. 133:
»På hvilken måde regner regeringen med, at forventningerne blandt  

 Vestunionens medlemslande om, at der inden den 31. december 1992 indgås  

 aftaler om medlemskab, vil blive tilrettelagt fra EF's side (Erklæring nr.
II  

 om Vestunionen)?» Svar:
Erklæring nr.
II er en erklæring, der er afgivet af de medlemslande, der  

 er medlemmer af Den Vesteuropæiske Union.
Som bekendt indeholder erklæringen  

 en opfordring til de medlemslande, der ikke er medlemmer af WEU til at  

 tiltræde WEU eller til at få observatørstatus.
Opfordringen vedrører 3 lande,  

 nemlig Irland, Grækenland og Danmark.
Spørgsmålet om dansk tiltrædelse af WEU  

 eller dansk observatørstatus i WEU er et national dansk anliggende.
 Spørgsmål nr. 134:
»Hvad skal der forstås ved, at regeringskonferencerne har  

 »VEDTAGET« erklæringerne i Traktaten, herunder Vestunionslandenes  

 erklæring?» Svar:
 Det fremgår af regeringskonferencernes slutakt, at konferencerne har  

 vedtaget erklæringerne nr. 1-33. Heri ligger, at medlemslandene har været  

 enige om at tilkendegive den politiske vilje svarende til indholdet af de  

 pågældende erklæringer.
JUSTITSMINISTERIET ØKONOMIMINISTERIET STATSMINISTERIET UDENRIGSMINISTERIET Den 7. maj 1992 Besvarelse af spørgsmål nummer 135 af 4. maj 1992 fra Folketingets Markedsudvalg (MKU - Bilag 54) Ad L 240 Forslag til lov om ændring af lov om Danmarks tiltrædelse af De Europæiske  

 Fællesskaber m.v. (Danmarks tiltrædelse af traktaten om Den Europæiske  

 Union).
 Fremsat af udenrigsministeren (Ellemann-Jensen).
 Spørgsmål nr. 135:
 »Udvalget udbeder sig et notat om den forestående tyske  

 grundlovsændring i lyset af gennemførelsen af Maastricht-Traktaten.
Der ønskes også præciseret, på hvilken måde den danske grundlovs paragraf  

 20 adskiller sig fra den tyskes paragraf 24.« Svar:
 1. Den tyske forbundsregering ventes at fremsætte lovforslag om  

 ratifikationen af traktaten om Den Europæiske Union inden sommerferien.  

 Foreløbige tilkendegivelser peger umiddelbart på, at der forudses ændringer i  

 tre artikler i den tyske forfatning i forbindelse med ratifikationen.
- Art. 24 om overdragelse af beføjelser til mellemfolkelige myndigheder, - Art. 28, som bl.a. fastsætter bestemmelser om valgret til kommunalvalg, - Art. 88 om den tyske forbundsbank.
 Vedtagelse af grundlovsændringer sker ved lov, der vedtages med to  

 tredjedeles flertal i Forbundsdagen og Forbundsrådet.
2. Den tyske forfatnings art. 24, stk. 1, fastsætter, at forbundet kan  

 overdrage beføjelser til mellemfolkelige myndigheder.
Det sker ved vedtagelse  

 af en lov med almindeligt flertal efter de generelle regler for vedtagelse af  

 love i Tyskland.
De foreløbige tilkendegivelser peger umiddelbart i retning af, at der  

 foreslås indsat en bestemmelse i den nuværende tekst, som fastslår den  

 gældende forfatningsmæssige praksis, dvs. at love, der indebærer overdragelse  

 af beføjelser til mellemfolkelige myndigheder, kræver vedtagelse med  

 almindeligt flertal i Forbundsdagen og Forbundsrådet.
Efter denne model  

 ændres stk. 1 i art. 24, men ikke stk. 2 og 3.
 3. De tre regeringspartier (CDU, CSU og FDP) og det tyske Socialdemokrati  

 (SPD) har tilkendegivet, at de kan acceptere en tysk ratifikation af  

 traktaten om Den Europæiske Union inden udgangen af 1992.
JUSTITSMINISTERIET ØKONOMIMINISTERIET STATSMINISTERIET UDENRIGSMINISTERIET Den 8. maj 1992 Besvarelse af spergsmål nummer 136-140 af 7. maj 1992 fra Folketingets Markedsudvalg (MKU - Bilag 58) Ad L 240 Forslag til lov om ændring af lov om Danmarks tiltrædelse af De Europæiske  

 Fællesskaber m.v. (Danmarks tiltrædelse af traktaten om Den Europæiske  

 Union).
 Fremsat af udenrigsministeren (Ellemann-Jensen).
 Spørgsmål nr. 136:
»I spørgsmål 60 (L 240, bilag 27) blev det ønsket oplyst, om det er  

 muligt at begrænse kapitalbevægelser, der udelukkende finder sted med henblik  

 på skatteunddragelse.
Da dette ikke ses oplyst i svaret (L 240, bilag 47)  

 skal spørgsmålet præciseres:
 Visse registrerbare kapitalbevægelser finder udelukkende sted med det  

 formål at unddrage sig eller begrænse beskatningen af kapitalen og/eller  

 dennes afkast.
Giver Traktaten mulighed for at forhindre sådanne kapitalbevægelser?  

 Svaret bedes oplyst for kapitalbevægelser dels mellem EF-landene, dels mellem  

 et EF-land og et af landene uden for EF.« Svar:
Under hensyn til EF-retten er det et nationalt anliggende, hvordan man vil  

 indrette sine skattekontrolbestemmelser.
I Danmark findes de nuværende  

 skattekontrolbestemmelser i Induistriministeriets valutabekendtgørelse.
Disse  

 regler vil kunne opretholdes efter vedtagelsen af traktaten om Den Europæiske  

 Union.
Endvidere kan det oplyses, at der på grund af erga omnes-princippet  

 som hovedregel ikke vil være forskel på skattekontrolbestemmelserne over for  

 kapitalbevægelser til andre EF-lande og til tredjelande.
 Spørgsmål nr. 137:
»I spørgsmål 62 (L 240, bilag 27) anmodede udvalget om at få at vide,  

 hvilke konsekvenser Traktaten har for muligheden for at opkræve  

 realrenteafgift for pensionskapital m.v. anbragt af danskere i udlandet.
I  

 svaret (L 240, bilag 47) blev det oplyst, at der ikke opkræves en sådan  

 afgift.
Spørgsmålet gik imidlertid på den tænkte situation, hvor Folketinget  

 ønskede at gennemføre en sådan ordning, hvorfor der anmodes om et svar  

 herpå.« Svar:
 Der er tale om et hypotetisk spørgsmål, der kun kan besvares i forhold til  

 et konkret forslag, men Traktaten ændrer ikke på Folketingets muligheder for  

 at gennemføre skattelove.
 Spørgsmål nr. 138:
 »I Nationalbankens årsberetning for 1991, fortryk, findes på side 18  

 følgende udtalelse vedrørende ØMU'ens 3. fase: »Hermed får ESCB en  

 udstrakt kompetence på det valutapolitiske område i forhold til de politiske  

 myndigheder og får mulighed for at se bort fra politiske ønsker om  

 interventioner på valutamarkederne, hvis de skønnes at stride mod  

 centralbanksystemets målsætning om opretholdelse af prisstabilitet.
Er regeringen enig heri? Svar:
 Der henvises til besvarelsen af spørgsmål 65 fra Udvalget af 28. april  

 1992 (L 240, bilag 47).
 Spørgsmål nr. 139:
 Udvalgets spørgsmål 66 (L 240, bilag 27)1ød således:
»Mener regeringen, at det i ØMU'ens 3. fase vil være muligt for  

 regeringen at afskedige den danske nationalbankdirektør med den begrundelse,  

 at denne i ESCB-rådet groft og bestandigt modarbejder den økonomiske politik,  

 som regering og Folketing har fastlagt? Vil en eventuel afskedigelse kunne  

 indbringes for EF-Domstolen?» Det sidste delspørgsmål er besvaret.
Men om det første delspørgsmål ses  

 svaret kun at indeholde nogle helt generelle formuleringer.
Det konkrete  

 spørgsmål bedes derfor besvaret, f.eks. med ja, nej eller ved ikke.
 Svar:
Som allerede anført i besvarelsen af spørgsmål 66 (L 240, bilag 27) er den  

 retlige begrundelse for afskedigelse af en centralbankdirektør indeholdt i  

 ESCB- og ECB-statuttens artikel 14, 2. Ifølge denne kan en afskedigelse kun  

 ske, »hvis vedkommende ikke længere opfylder de betingelser, som er  

 nødvendige for udførelsen af dennes pligter, eller hvis vedkommende har  

 begået en alvorlig forseelse«.
På denne baggrund kan den af spørgeren  

 anførte afskedigelsesgrund ikke vurderes som værende i overensstemmelse med  

 ESCB- og ECB-statuttens artikel 14,2.
 Spørgsmål nr. 140:
»Kan ministeren bekræfte, at grundlovens § 4 altid vil have forrang  

 frem for den nuværende Romtraktat og de ændringer, der evt. sker i denne med  

 gennemførelsen af Unionstraktaten?» Svar:
 »Ja.
Markedsudvalget, L 240, bilag 7 ENHEDSLISTEN Rosenørns Alle 44, st., 1970 Frederiksberg C.
Åbent brev til Folketingets formand Den rød-grønne Enhedsliste skal hermed opfordre Folketingets formand til  

 at sørge for udsættelse af 1. behandlingen af regeringens lovforslag om  

 EF-Unionen.
Den bør udsættes indtil der er fremskaffet et bæredygtigt  

 grundlag for stillingtagen til, om lovforslaget strider mod grundloven.
Justitsministeriets redegørelse for forholdet mellem grundloven og  

 Unionstraktaten kan ikke tjene som et sådan grundlag.
Dertil indeholder  

 redegørelsen for mange alvorlige fejl.
 Enhedslisten vil herefter fremhæve to alvorlige fejl:
 1. Rækkevidden af artikel 235.
Forud for folkeafstemningen i 1972 udsendte Justitsministeriet en  

 redegørelse.
Heri fastslog regeringen, at EF-Traktatens gummiparagraf -  

 artikel 235 - kun i begrænset omfang kunne bruges til at gennemføre  

 EF-lovgivning på ny områder.
Dengang fastslog regeringen, at artikel 235 kun kan bruges inden for  

 fællesmarkedets rammer, et europæisk  økonomisk  fællesskab.
Ordet  

 »økonomisk« er understreget i 1972-redegørelsen.
I Unionstraktaten er denne begrænsning væk og artikel 235 kan bruges til  

 at lovgive om hvad som helst.
Ganske vist forsøger ministeriet at indfortolke  

 en vis begrænsning i anvendelsen, men det lykkes ikke og ministeriet må i  

 1992-redegørelsen erkende, at der består en »ikke ubetydelig  

 fortolkningstvivl« om rækkevidden af Unionens gummiparagraf.
I 1972-redegørelsen understreges, at artikel 235 kun havde til formål at  

 »muliggøre en udfyldning af de huller«, der skyldtes, at man havde  

 »overset et eller andet praktisk problem i forbindelse med  

 gennemførelsen af Traktatens formål«.
Altså en meget snæver anvendelse  

 af artikel 235.
 Med disse argumenter mente Justitsministeriet dengang, at artikel 235  

 kunne gennemføres uden grundlovsændring, fordi der netop kun var tale om  

 suverænitetsoverdragelse i »nærmere bestemt omfang«.
I 1992-redegørelsen slår Justitsministeriet fast, at det ikke kan  

 overlades til EF selv at bestemme omfanget af EF's beføjelser.
Men det er  

 netop, hvad der sker med den ny artikel 235. Den er åben som en ladeport og  

 det er ikke lykkedes for ministeriet at sandsynliggøre nogen som helst  

 begrænsning på dens anvendelse.
 Hvis Justitsministeriet havde bedømt Unionstraktatens artikel 235 ud fra  

 principperne i sin egen 1972-redegørelse var ministeriet med 100 pct.s  

 sikkerhed nået til det resultat, at Unionens artikel 235 strider mod  

 grundlovens bestemmelse om »nærmere bestemt omfang«.
 Men nu har ministeriet altså fundet på en ny fortolkning og den er ikke  

 holdbar.
 2. EF-Domstolens ret til at idømme Danmark bødestraffe.
 Unionstraktaten giver EF-Domstolen ret til at idømme den danske stat,  

 Folketinget, bøder af ubegrænset størrelse for overtrædelse af EF-lovgivning.
Ingen myndighed har i dag denne beføjelse til at idømme staten bøder for  

 overtrædelse af EF-lovgivning.
Alene af den grund kan beføjelsen ikke  

 overdrages til EF.
Efter grundlovens § 20 kan kun beføjelser »som  

 tilkommer Rigets myndigheder« overdrages.
Der kan ikke gennemføres en  

 sådan udvidelse af den dømmende magt uden grundlovsændring.
Nu hævder Justitsministeriet så, at EF-bøderne ikke vil kunne inddrives  

 ved en dansk domstol.
Der er kun tale om en »folkeretlig  

 forpligtelse«, som Danmark bare kan blæse på.
Dette er helt klart en  

 uholdbar juridisk spidsfindighed.
Selvfølgelig er Danmark tvunget til at  

 betale EF-bøderne, sålænge vi er med i Unionen - og EF råder over  

 overnational statsmagt til at gennemtvinge bødernes inddrivelse.
EF kan bl.a.  

 tilbageholde pengene i danske EF-tilskud.
Og selvfølgelig må man respektere  

 Unionslovene, hvis man ønsker at være medlem af en statsunion.
Så enkelt er  

 det.
Derfor er regeringens konklusion forkert.
Venlig hilsen f/ Enhedslistens bestyrelse Keld Albrechtsen Markedsudvalg, L 240' bilag 12 Den 27. marts 1992 UDENRIGSMINISTERIET Medlemmerne af Folketingets Markedsudvalg og deres stedfortrædere Til underretning for Folketingets Markedsudvalg fremsendes vedlagt  

 ændringsforslag til den irske protokol til traktaten om Den Europæiske Union.
Poul Schluter Protocol Annexed to the Treaty on European Union and to the Treaties establishing  

 the European Communities THE HIGH CONTRACTING PARTIES, HAVE AGREED upon the following provision, which shall be annexed to the  

 Treaty on European Union and to the Treaties establishing the European  

 Communities:
 Nothing in the Treaty on European Union, or in the Treaties establishing  

 the European Communities, or in the Treaties or Acts modifying or  

 supplementing those Treaties, shall affect the application in Ireland of  

 Article 40.3.3. of the Constitution of Ireland.
 This Protocol shall not limit the freedom to travel between Member  

 States or to obtain, in Ireland, information relating to services lawfully  

 available in Member States.
MKU L 240, bilag 31 KØBENHAVNS UNIVERSITET DET RETSVIDENSKABELIGE INSTITUT B Den 9. april 1992 Markedsudvalget Folketinget Christiansborg 1218 København K.
Vedlagt følger til Markedsudvalgets orientering et manuskript om »Suverænitetsoverladelse: Tidspunktet for overladelsen«, som drøfter et grundlovsmæssigt problem i forbindelse med det lovforslag  

 om tiltrædelse til Unionen, som for tiden er under behandling.
Min konklusion  

 er, at det ikke på nuværende tidspunkt er muligt at følge en procedure efter  

 grundlovens § 20 med hensyn til de dele af det europæiske samarbejde, som  

 først iværksættes efter fornyede selvstændige beslutninger i Danmark.
Dette  

 gælder samarbejdet efter art.
K9, jf.
Kl, nr. 1-6, og det gælder, så vidt jeg  

 forstår protokollen, tillige for overgangen til 3. fase i Den Økonomiske og  

 Monetære Union.
 Manuskriptet er udarbejdet med henblik på offentliggørelse i tidsskriftet  

 Juristen, der i maj måned udgiver et særhæfte om EF-Unionen.
 For en ordens skyld skal tilføjes, at manuskriptet er udarbejdet af mig på  

 eget initiativ, og at de deri indeholdte synspunkter alene er mine.
 Ønsker man nærmere drøftelse af de behandlede spørgsmål, er jeg  

 naturligvis til rådighed.
Med venlig hilsen Henrik Zahle Professor, dr. jur.
Suverænitetsoverladelse: Tidspunktet for overladelsen Af Henrik Zahle, professor, dr.jur.
1. Danmarks tiltrædelse af traktaten om den Europæiske Union rejser de  

 gængse forfatningsretlige problemer, som er kendt fra samarbejdet inden for  

 De Europæiske Fællesskaber.
Hertil hører først og fremmest den nærmere  

 afgrænsning af anvendeligheden af grundlovens § 20 - en afgrænsning, der opad  

 vedrører forholdet til grundlovens § 88 om grundlovsændring, nedad muligheden  

 for at gennemføre tilslutningen ved almindelig lov.
Inden for denne  

 afgrænsning af grundlovens § 20 må så eftervises de elementer i den påtænkte  

 unionsdannelse, som begrunder anvendelsen af grundlovens § 20. Regeringens  

 standpunkt har i denne sammenhæng været, at det er nødvendigt at gøre brug af  

 grundlovens § 20, jf.
Justitsministeriets notat om visse statsretlige  

 spørgsmål ved Danmarks tiltrædelse af traktaten om Den Europæiske Union, 3.  

 marts 1992. På enkelte punkter kan der rejses spørgsmål, om også andre end de  

 af Justitsministeriet påpegede elementer i unionssamarbejdet nødvendiggør  

 anvendelse af grundlovens § 20, men disse spørgsmål, som fra et praktisk,  

 politisk synspunkt har mindre betydning, skal ikke omtales her.
 Emnet for det følgende er det særlige element i Unionstraktaten, som beror  

 på, at det etablerede samarbejde ikke umiddelbart træder i kraft i  

 fortsættelse af medlemsstaternes ratifikation af Unionstraktaten, men er  

 udskudt på senere beslutning.
2. Den udskadte igangsætning På to punkter er unionssamarbejdet udskudt på senere beslutning.
For det første er det for Danmarks vedkommende påkrævet med en særskilt  

 beslutning vedrørende overgangen til Den Økonomiske og Monetære Union's 3.  

 fase.
Det fremgår af traktaten's art. 109 J, stk. 3., at Rådet senest den 31.  

 december 1996 skal fastsætte datoen for 3. fases indledning, men - for at  

 sikre en automatisk overgang - er det yderligere bestemt i stk. 4, at 3. fase  

 indledes den 1. januar 1999, såfremt en dato ikke er fastsat ved udgangen af  

 1997. Deltagere i 3. fase er de medlemsstater, der har opnået den foreskrevne  

 grad af vedvarende konvergens, og selve traktatudkastet lægger således ikke  

 op til nogen beslutning for de enkelte medlemsstaters vedkommende vedrørende  

 overgangen til 3. fase af Den Økonomiske og Monetære Union.
Imidlertid er der til traktaten knyttet særlige protokoller vedrørende  

 henholdsvis Storbritannien og Danmark, der bryder med traktatens automatik.  

 For Danmarks vedkommende anføres indledningsvis, »at den danske grundlov  

 indeholder bestemmelser, der kan indebære en folkeafstemning i Danmark forud  

 for Danmark's deltagelse i 3. fase af Den Økonomiske og Monetære Union«,  

 og det bestemmes, (pkt. 1), »at den danske regering underretter Rådet om  

 sin holdning vedrørende deltagelse i 3. fase, inden Rådet foretager sin  

 vurdering i henhold til traktatens art. 109 J, stk. 2«, hvorefter der  

 tilføjes en regulering af situationen i tilfælde af, at Danmark meddeler, at  

 det ikke vil deltage i 3. fase.
Heraf følger, at forud for Rådets vurdering  

 af, hvilke medlemsstater der opfylder betingelserne for deltagelse i den 3.  

 fase, kan og skal den danske regering underrette Rådet om, hvorvidt Danmark  

 ønsker at deltage i 3. fase.
Og det er denne stillingtagen fra den danske  

 regerings side, der igen kan være forbundet med en forudgående  

 folkeafstemning.
Som det fremgår, træffes beslutning af »den danske regering«,  

 der skal underrette Rådet om »sin« holdning.
Underretningen udgår  

 fra regeringen som repræsentant for den danske stat.
Den udgår ikke fra et  

 dansk regeringsmedlem, der optræder som medlem af Rådet.
Spørgsmålet om,  

 hvilken procedure der skal følges i forbindelse med underretningen, er ikke  

 reguleret i traktaten - naturligt nok, fordi traktatens system er opbygget på  

 en automatisk overgang til 3. fase med mulig forrykning af tidspunktet.  

 Fremgangsmåden er antydet i den citerede passage vedrørende den danske  

 grundlovs bestemmelser om folkeafstemning.
Men det fremgår ikke, om der  

 sigtes til en folkeafstemning efter grundlovens § 42, stk. 6, jf. § 19, eller  

 efter § 20, stk. 2.
Det andet tilfælde af forskydning i beslutningsprocessen er traktatens  

 art.
K 9 vedrørende forskellige former for integreret samarbejde.
Det  

 supranationale samarbejde vedrørende bl.a. asylpolitik, indrejse,  

 indvandring, bekæmpelse af narkotikamisbrug, civilretligt samarbejde, jf.  

 art.
K 1, nr. 1-6, etableres ikke ved traktaten selv, men sættes i kraft helt  

 eller delvis ved særlig afgørelse i henhold til den nævnte art.
K 9. Efter  

 art.
K 9 kan Rådet beslutte, at det supranationale samarbejde »skal  

 finde anvendelse på aktioner, der henhører under områder, som er nævnt i art.  

 K 1, nr. 1-6. Rådet henstiller til medlemsstaterne, at de vedtager en sådan  

 beslutning i overensstemmelse med deres forfatningsmæssige bestemmelser.
Som det fremgår, kræver igangsættelsen af samarbejdet inden for art.
K 1,  

 nr. 1-6, således en beslutning såvel på EF-niveau som i de enkelte  

 medlemsstater i overensstemmelse med disses forfatningsmæssige bestemmelser.  

 Eftersom samarbejdet er af supranational karakter, skal bestemmelsen for  

 Danmarks vedkommende træffes i overensstemmelse med grundlovens § 20.
3. Problemet Problemet er, som udtrykt i Justitsministeriets ovennævnte notat  

 »hvornår § 20-proceduren kan iværksættes« (s. 53). Eller mere  

 præcist: Kan § 20-proceduren følges med henblik på gennemførelse af  

 supranationalt samarbejde, som efter sit eget traktatgrundlag forudsætter  

 ikke blot beslutning i supranationale institutioner, men tillige og  

 forudsætningsvis en selvstændig og fri beslutning hos (en af)  

 medlemsstaterne? Det er den tidsmæssige forskydning mellem på den ene side (i 1992)  

 gennemførelse af § 20-loven med tilhørende folkeafstemning, på den anden side  

 den senere etablering (i 1996) af de danske forfatningsmæssige beslutninger,  

 deres udenrigspolitiske formidling til den supranationale institution og de  

 supranationale beslutninger, der kan give anledning til at drøfte, om  

 gennemførelse af en § 20-procedure på nuværende tidspunkt er mulig, og om den  

 overflødiggør en senere anvendelse af § 20-proceduren.
4. Analyse af forskellige forskydninger Den juridiske litteratur har drøftet forskellige former for forskydninger  

 mellem det nationale og supranationale niveau.
Da beslutninger i de to nævnte tilfælde skal træffes ved enstemmighed i  

 Rådet, kan der indledningsvis være grund til at påpege, at denne omstændighed  

 i sig selv ikke bringer beslutningen uden for § 20's rækkevidde.
Jeg ser i  

 denne forbindelse bort fra, at beslutningen vedrører igangsætningen af et  

 regelkompleks, hvor regelkomplekset i sig selv kan begrunde anvendelsen af §  

 20 (hvilket jeg altså kun ser bort fra for enkelheds skyld, da det  

 naturligvis er relevant for bedømmelsen af, om § 20 skal bruges). Man har  

 drøftet, om overladelse af beføjelser til et internationalt organ, hvor  

 Danmark er repræsenteret og har vetoret, kan ske uden anvendelse af § 20.
Tidligere har litteraturen været tilbøjelig til at besvare spørgsmålet  

 bekræftende: Såfremt det internationale organ (f.eks.
Rådet) kun kan træffe  

 beslutning med alles deltagelse, kan den danske repræsentant (minister)  

 betragtes som en person, der er bemyndiget til at optræde og ved sin  

 stillingtagen afgøre, om den pågældende afgørelse skal gælde eller ikke gælde  

 for og i Danmark.
Ministerens deltagelse i det internationale organ  

 sammenlignes altså med ministerens udnyttelse af en bemyndigelse.
Reglen er  

 herefter den, at såfremt den beføjelse, der tillægges det internationale  

 organ, kunne gøres til genstand for almindelig delegation, og såfremt den  

 danske minister har vetoret, er det ikke nødvendigt at følge grundlovens §  

 20, jf.
Max Sørensen 1973, s. 309, jf.
Max Sørensen i Jur 1957, s. 491, og  

 Jur 1963, s. 59-60, og P.
Fischer: Det Europæiske Kul- og Stålfællesskab  

 1957, s. 205-206.
Denne opfattelse er imidlertid ikke enerådende og må formentlig anses som  

 forladt, jf.
Ross 1980, s. 410, Zahle 1989, s. 159-160, jf. 146, 180 og 195.  

 Afgørende for bedømmelsen af situationen er efter min opfattelse, at  

 kompetencen tildeles et internationalt organ og dermed trækkes ud af den  

 sædvanlige ellers udenrigspolitiske beslutningsproces.
Under sådanne  

 omstændigheder er der gennemført en overladelse, uanset hvilken indflydelse  

 den formelt eller reelt har på beslutningsprocessen.
Hertil kommer den  

 afgørende forskel fra den nationale bemyndigelsessituation, som den tidligere  

 litteratur sammenlignede med, at den på supranationalt niveau gennemførte  

 ordning ikke senere kan ændres blot ved, at et enkelt medlem af Rådet, f.eks.  

 det danske, skifter opfattelse.
Den en gang vedtagne ordning ændres kun i  

 kraft af en ny vedtagelse i det supranationale organ, hvilket yderligere  

 bekræfter, at kompetencen er  overladt  til dette organ.
Praktisk betydning har dette synspunkt ikke blot ved bedømmelsen af  

 tiltrædelse til en ny international organisation, hvor krav om enstemmighed  

 ikke afskærer fra eventuel anvendelse af § 20, men tillige ved  

ændring  af en bestående organisation, f.eks. overgang fra  

 enstemmighedskrav til kvalificeret flertal, hvilket efter det anførte ikke  

 nødvendigvis kræver anvendelse af § 20, jf.
Zahle 1989, s. 159-60. Denne  

 fortolkning har haft praktisk betydning bl.a. ved bedømmelsen af den  

 Europæiske Enhedsakt (EF-pakken) i 1986.
At kompetence  overlades , kan indebære, at der etableres en dansk  

 in-kompetence.
Eller overladelsen blot medfører, at den supranationale  

 myndighed nu er beføjet til at træffe beslutning inden for det pågældende  

 kompetenceområde, uden at den nationale kompetence af den grund er  

 bortfaldet.
Eller mest praktisk, det er op til den supranationale myndighed  

 at tage stilling til, hvornår og hvordan kompetencen skal udnyttes, og indtil  

 en sådan udnyttelse er sket, består den nationale kompetence, men efter at  

 udnyttelse er sket, er den nationale kompetence i større eller mindre omfang  

 begrænset.
Der kan bestå forskellige former for konkurrerende kompetence.
 Grundlovens § 20's procedure for overladelse kan således anvendes, selv om  

 den supranationale myndighed ikke umiddelbart efter overladelsen optager det  

 pågældende emne til regulering i overensstemmelse med sin kompetence, jf.  

 herved Poul Andersen, 1958, s. 497, Max Sørensen 1973, s. 317, Zahle 1989, s.  

 149.
Med udgangspunkt i denne litterære tradition vil der således ikke være  

 noget problem ved at anvende grundlovens § 20 i 1992, såfremt overgangen til  

 3. fase af Den Økonomiske og Monetære Union var automatisk på et forud  

 fastsat tidspunkt, eller var automatisk med mulighed for en vis tidsmæssig  

 forskydning som følge af en rådsbeslutning.
I begge tilfælde ville der ved  

 ratifikation af traktaten og vedtagelsen af den hertil hørende nationale  

 lovgivning ske en overladelse af national kompetence med det forbehold om  

 igangsætningen af den supranationale regulering, der følger af traktatteksten  

 og de på grundlag af denne trufne beslutninger.
Såfremt det var overladt til Rådet (med repræsentation af alle  

 medlemsstater) at træffe afgørelse om henholdsvis etableringen af 3. fase  

 eller af supranationalt samarbejde inden for de i art.
K 1, nr. 1-6, nævnte  

 emner, ville en overladelse tillige kunne ske under anvendelse af § 20, for  

 kompetencen kan betragtes som overladt i og med ratifikation af traktaten med  

 tilhørende national gennemførelse.
At igangsætningen må afvente en senere  

 beslutning truffet af Rådet ændrer ikke heri.
Det er op til den  

 supranationale organisations institutioner at træffe beslutning om  

 igangsætning af det supranationale regime.
Brugen af grundlovens § 20 blokeres naturligvis heller ikke af det  

 forhold, at den danske repræsentation i Rådet er undergivet en parlamentarisk  

 kontrol, først og fremmest Markedsudvalgets procedurer for orientering og  

 mandatgivning.
Reguleringskompetencen må fortsat betragtes som  

 »overladt« til Rådet, selvom et af Rådets medlemmer (nemlig det  

 danske) er underlagt en national kontrol af en vis intensitet.
 Men anderledes stiller det sig efter min opfattelse, når beslutningen om  

 igangsætningen af et i og for sig supranationalt regime (nemlig henholdsvis  

 3. fase af Den Økonomiske og Monetære Union og samarbejde i henhold til art.  

 K 1, 1-6) forudsætter en selvstændig national beslutning, der som  

 udenrigspolitisk beslutning i medfør af grundlovens § 19 meddeles Rådet,  

 eventuelt efter at der i Danmark er afholdt folkeafstemning og indhentet  

 samtykke fra Folketinget i henhold til grundlovens § 19, stk. 1. Når det  

 foreliggende traktatkompleks med protokoller forudsætter, at disse procedurer  

 (for 3. fase, specielt for Danmark's vedkommende) skal følges, inden disse  

 elementer i det supranationale samarbejde kan igangsættes, forekommer det  

 ikke muligt på nuværende tidspunkt at tale om en »overladelse« af  

 beføjelser, eftersom det jo netop først er på et senere tidspunkt, at der  

 (for Danmark's vedkommende) skal træffes beslutning om overladelse af  

 beføjelser.
Beslutning om overgang til 3. fase og om anvendelse af art.
K 9 kræver til  

 sin tid ikke blot en beslutning i den danske regering, som skal meddeles De  

 Europæiske Fællesskaber, men tillige en forudgående behandling i Folketinget  

 med henblik på samtykke i medfør af grundlovens § 19, stk. 1. Såvel Regering  

 som Folketing skal i denne henseende træffe en fri politisk beslutning om,  

 hvorledes man vil stille sig til det intensiverede europæiske samarbejde.  

 Under disse omstændigheder kan der ikke tales om, at regering eller Folketing  

 tidligere (nemlig i 1992) har vedtaget en »overladelse« af  

 beføjelser - i så fald var der jo ikke noget at tage stilling til.
Men når  

 regering og Folketing ikke har taget stilling til overladelsen, kan der ikke  

 (i 1992) gennemføres en folkeafstemning vedrørende lovforslaget, således at  

 denne folkeafstemning skulle indeholde en stillingtagen til et tema, som  

 regering og Folketing ikke har taget stilling til.
Når regering og Folketing  

 ikke har taget stilling til overladelsen, kan vælgerbefolkningen heller ikke  

 tage stilling til overladelsen.
Lovforslaget - og den formentlig vedtagne lov  

 - må udgøre et fælles tema for beslutning i regering, Folketing og  

 vælgerbefolkning.
Man kan hertil anføre, at med udformningen af det samlede traktatkompleks  

 er etableret et regelsæt ikke blot for de områder af det supranationale  

 samarbejde, som iværksættes straks efter medlemsstaternes ratifikation af  

 Unionstraktaten, men også for de dele af samarbejdet, som først igangsættes  

 efter beslutning om 3. fase eller art.
K 9. Institutionerne og deres  

 beføjelser er beskrevet i traktatkomplekset, og Danmark har overladt denne  

 kompetence selvom overladelsen skal bekræftes ved en senere beslutning ikke  

 blot i Rådet, men også på det nationale plan.
Dette synspunkt har den rigtighed, at en mulighed for at  trække en  

 kompetence tilbage  ikke i sig selv kan afskære fra at betragte  

 beføjelsen som overladt, indtil tilbagetrækning sker.
Så længe beføjelsen er  

 hos den supranationale organisation, er den »overladt«, og ved  

 etableringen af denne situation sker der derfor en overladelse.
Men denne betragtning kan ikke strækkes videre.
Den kan efter min  

 opfattelse ikke dække en situation, hvor Danmark's deltagelse i det  

 videregående supranationale samarbejde forudsætter en selvstændig national  

 beslutning herom.
At dette er tilfældet vedrørende samarbejdet efter art.
K  

 9, fremgår udtrykkeligt af bestemmelsen, der henviser til medlemsstaternes  

 »forfatningsmæssige procedure«.
Samme formulering er ikke anvendt i forbindelse med overgangen til 3.  

 fase.
Hvis det kan lægges til grund, at den særlige protokol for Danmark kan  

 forstås derhen, at Danmark deltager i 3. fase,  medmindre  der  

 fremkommer en særlig og negativ beslutning fra den danske regerings side,  

 finder jeg det berettiget at tale om en overladelse på nuværende tidspunkt.  

 Situationen kan da sammenlignes med den ovenfor nævnte tilbagetrækning, omend  

 tilbagetrækningen i dette tilfælde sker før igangsætningen af samarbejdet.
Hvis protokollen for Danmarks vedkommende må forstås derhen, at Danmark  

 kun deltager i 3. fase under forudsætning af, at der fra den danske regering  

 til rådet kommer en positiv meddelelse herom, vedtaget i overensstemmelse med  

 de forfatningsmæssige regler i Danmark, stiller sagen sig anderledes.
I så  

 fald er det denne meddelelse og de forud for denne gående nationale  

 beslutningsprocesser, der repræsenterer den overladelse, som § 20 angår.
Det  

 er denne forståelse af protokollen, der er lagt til grund i den følgende  

 konklusion.
5. Praktiske konsekvenser Det fremsatte lovforslag vedrørende Danmarks tiltrædelse til Den  

 Europæiske Union skal behandles efter grundlovens § 20. Dette følger allerede  

 af andre elementer i lovforslaget end de ovenfor drøftede.
Selvom de  

 elementer i lovforslaget, der refererer til 3. fase af Den Økonomiske og  

 Monetære Union og til samarbejdet i medfør af art.
K 9, holdes udenfor den  

 aktuelle anvendelse af grundlovens § 20, er der tale om en lov, der kan og  

 skal behandles efter grundlovens § 20.
De ovenfor gengivne synspunkter indeholder således ikke nogen kritik af  

 lovteksten i lovforslaget.
Men der bør inden lovforslagets vedtagelse ved 3.  

 behandling ske en præcisering (indsnævring) af det tema, som nu anses  

 behandlet efter § 20.
Et andet spørgsmål er, hvorledes etableringen i fremtiden af de  

 videregående samarbejdsformer skal ske.
Her følger det af det anførte, at man  

 bør følge grundlovens § 20, såvel i forbindelse med beslutning om en overgang  

 til 3. fase som ved etablering af samarbejde i medfør af art.
K 9.
 Denne anvendelse af grundlovens § 20 kan ikke foregribes ved på nuværende  

 tidspunkt at udstrække det foreliggende lovforslag til også at dække disse  

 kommende overladelser.
Forkortelser: Poul Andersen : Dansk Statsforfatningsret 1954 Alf Ross:  Dansk Statsforfatningsret, bd. 1, 3. udg. ved O.  

 Espersen, 1980 Max Sørensen : Statsforfatningsret, 2. udg. ved P.
Germer, 1973 Henrik Zahle : Dansk Forfatningsret, bd. 2, 1989 MARKEDSUDVALGET, L 240, bilag 36 Repræsentantskabet for Statens Musikråd Den 13. april 1992 Kulturudvalget Christiansborg 1218 København K.
Åbent brev til Folketingets Kulturudvalg Repræsentantskabet for Statens Musikråd der med sine 40 medlemmer tæller  

 repræsentanter for alle de vigtigste organisationer og sammenslutninger i  

 dansk musikliv, ønsker over for  Folketingets Kulturudvalg  at  

 fremkomme med nedenstående udtalelse om kunst- og kulturområdets placering i  

 den kommende EF-Unionstraktat.
Som Romtraktaten er udformet, har kunst og kulturspørgsmål hidtil været  

 betragtet som liggende uden for EF's område.
Med de nu tilføjede bestemmelser  

 er kulturområdet medtaget i Unionstraktaten, men i store træk bliver området  

 fortsat betragtet som et anliggende for det enkelte medlemsland.
For  

 Repræsentantskabet for Statens Musikråd er det af indlysende værdi for dansk  

 musikliv, at traktaten indfører en skelnen mellem de regler, der gælder for  

 varer og tjenesteydelser, og de nationalt styrede regler og ordninger, der  

 fortsat skal gælde for kulturlivet.
I Danmark har musiklivet og det øvrige kunst- og kulturområde med baggrund  

 i dansk lovgivning og tradition årligt modtaget offentlige tilskud, uden  

 hvilke det ville have været umuligt at videreføre mange af de mest værdifulde  

 aktiviteter.
Denne praksis skulle tilsyneladende ikke kunne antastes, idet  

 beslutningen på kulturområdet fremover bl.a. vil kræve enstemmighed i  

 ministerrådet.
På den baggrund er det for os vanskeligt at se berettigelsen af den sidst  

 tilføjede artikel 92, stk. 3, litra d, hvor det om kulturpolitik hedder, at  

 »den ikke må ændre samhandels- og konkurrencevilkårene i Fællesskabet. .  

 . ».
Artiklen har skabt usikkerhed i store dele af kulturlivet og ser  

 umiddelbart ud til at kunne virke bremsende på nye nationale initiativer,  

 måske også på allerede eksisterende ordninger.
Den beskrevne usikkerhed kan  

 også skyldes, at teksten er så bredt og dermed upræcist formuleret, at man  

 kunne frygte den anvendt mod medlemslandenes erklærede interesser.
 Såfremt det - som allerede hævdet fra politisk side - forholder sig sådan,  

 at artikel 92, stk. 3, litra d, ikke ses at indeholde nogen fare for dansk  

 kunst- og kulturliv, bør man stærkt overveje at få artiklen ophævet for  

 dermed at bortelimenere den frygt, der er opstået for, at den skulle kunne  

 anvendes på en måde, som ikke på nuværende tidspunkt vil kunne forudses.  

 Repræsentantskabet for Statens Musikråd skal hermed opfordre Folketingets  

 Kulturudvalg til at arbejde for, at artikel 92, stk. 3, litra d, udgår af  

 Unionstraktaten.
Med venlig hilsen Svend Erik Jensen Formand for Repræsentantskabet for Statens Musikråd MKU - bilag (91.1) L 240? Bilag 46 24. april 1992 NEJ TIL UNIONEN Danmark »92 Folketingets Markedsudvalg, Christiansborg Organisationen »Danmark »92« vil herved udbede sig oplysninger om følgende forhold i forbindelse med Maastricht-Unionstraktaten:
 Vedrørende miljøet:
1. Hvilke kriterier er lagt til grund, når regeringen udtaler, at en  

 CO2-afgift vil være overvejende af fiskal karakter, mens en freon-afgift vil  

 anses for at have overvejende miljømæssigt sigte? 2. Nogle direktivforslag er startet som miljøspørgsmål, men endt som  

 harmoniseringsspørgsmål.
Kan Markedsudvalget præcisere, hvilke kriterier der  

 anvendes i den forbindelse? 3. Kan Danmark fortsætte med at give offentlige tilskud til energianlæg  

 baserede på vedvarende energi, eller vil det blive betragtet som  

 konkurrenceforvridning? Vedrørende Vestunionen:
4. I hvilket omfang bliver Danmark ansvarlig for handlinger, som WEU, hvor  

 Danmark ikke er medlem, iværksætter som følge af beslutninger truffet i  

 Unionen med Danmarks deltagelse? Vedrørende arbejdsmarkedsforhold:
5. Hvorledes er kompetenceforholdet mellem det danske organisationssystem  

 og De Europæiske Staters Forligsinstitution? Vedrørende subsidiaritetsprincippet:
6. Tror man, at EF-Domstolen kan dømme efter subsidiaritetsprincippet, når  

 det er så vagt formuleret? Mener man, at ekspert i EF-ret Peter Gjørtler,  

 Københavns Universitet, har ret i, at Domstolen alene vil se på, om man har  

 overvejet i Ministerrådet, hvor sagen bedst afgøres, men i øvrigt ikke vil  

 realitetsbehandle det? (Jf.
Berlingske Tidende den 6. april 1992).
Markedsudvalget, L 240, bilag 48 29. april 1992 FÆRØERNES REPRÆSENTATIONSKONTOR Folketingets Markedsudvalg v/Ivar Nørgaard, MF Christiansborg Under henvisning til aftale under møde med Folketingets Markedsudvalg 28.  

 april 1992 har formanden for det færøske Markedsudvalg, lagtingsmedlem Olaf  

 Olsen, anmodet os om at tilsende Dem en oversigt over de spørgsmål, som man  

 fra færøsk side gerne vil have besvaret.
 Materialet sendes i 28 eksemplarer.
Med venlig hilsen Tryggvi Johansen Møde mellem Lagtingets Markedsudvalg og Folketingets Markedsudvalg 28.  

 april kl. 14 om konsekvenserne for Færeerne af Den Europæiske Union De emner, der søges belyst, kan samles under følgende hovedoverskrifter:
I.
De statsretlige konsekvenser for Færøerne på grund af Danmarks mulige  

 beslutning om, at Danmark tiltræder traktaten om Den Europæiske Union.
II.
Generelt om forholdene mellem EF-Danmark-Færøerne ud fra den samme  

 beslutning.
 Spørgsmål, som Lagtingets Markedsudvalg søger afklaret:
1. Den danske afgivelse af suverænitet vil den berøre forholdet mellem  

 Færøerne og Danmark, og hvordan? 2. Kan der blive tale om afgivelse af suverænitet den anden vej - til  

 f.eks.
Færøerne og Grønland? (Som eksempel herpå kan henvises til den styrkelse af hjemmestyrets  

 kompetence vedrørende fiskeriaftaler med andre lande, der skete, efter at  

 Danmark i 1977 overgav sin eksterne kompetence på fiskeriområdet til EF).
3. Kan det - iflg. subsidiaritetsprincippet - tænkes, at der kan opnås  

 beføjelser til lokale områder, sådan at de bliver  mere  selvstyrende,  

 end de har været? 4. Vil overførsel af kompetence fra Folketinget til EF på en række  

 områder, der er fællesanliggender, ikke medføre, at den påvirkningsmulighed,  

 som Færøerne har gennem sine 2 folketingsmedlemmer samt de 1øbende kontakter  

 mellem landsstyret og regeringen, vil svækkes? I givet fald, hvorledes vil  

 denne svækkelse af indflydelse kunne imødegås? 5. Kommer en dansk tilslutning til Unionen at berøre den kompetence, som  

 Færøerne har på det fiskeripolitiske område og omkring bevarelse og  

 udnyttelse af de levende ressourcer? 6. Får den indflydelse på undergrundsproblematikken? 7. Statsborgerskabsbegrebet i forbindelse med unionsborgerskabet.
8. Vil et EF-borgerskab have indflydelse på de ordninger, der er gældende  

 mellem Danmark og Færøerne, f.eks. uddannelse og arbejdstilladelse for  

 færinger i Danmark? 9. Vil et visum til Danmark automatisk være et visum til Færøerne? Dette  

 har hidtil ikke været tilfældet.
Vil Unionen medføre en ændring heri? 10. I dag gælder principielt ligebehandling af færinger og danskere, såvel  

 på Færøerne som i Danamrk.
Vil Unionen medføre, at færinger i Danmark vil  

 blive diskrimineret i forhold til andre danske borgere, samt andre EF-landes  

 borgere? 11. Hvorledes vil de muligheder, som Færøerne og færinger, der rejser til  

 Danmark, hidtil har haft for at nyde godt af statslige serviceydelser, blive  

 berørt af Unionen (f.eks. på hospitalsområdet)? 12. Vil færøske unges muligheder for at søge ind på  

 uddannelsesinstitutioner i Danmark blive berørt? 13. Hvordan vil Færøernes stilling blive påvirket, når det gælder  

 ansøgninger fra tredjelandsborgere om arbejds- og opholdstilladelse på  

 Færøerne? 14. Vil man på Færøerne have ret til at gøre forskel på rettigheder man  

 tildeler en færing og en EF-borger, hvad angår - statsborgerskab - ret til at etablere sig - ret til at købe eller forvalte ejendom eller ressourcer - ret til at bestemme over offentlige licitationer.
15. Vil statens varetagelse af retsvæsenet pa Færøerne blive berørt? 16. Vil Danmark fortsat kunne yde overførsler (bloktilskud) til Færøerne? 17. Den tvivl, som de tyske delstater og andre har over for Unionen, hvad  

 beror den på? 18. Side 13 (art. 92, stk. 3 d): støtte »til bevarelse af  

 kulturarven, når den ikke ændrer samhandels- og konkurrencevilkårene i  

 Fællesskabet i et omfang, der strider mod de fælles interesser«.
Hvornår kan det tænkes, at bevarelse af kulturarven strider mod de fælles  

 interesser? 19. Færøernes stilling udenrigspolitisk i forbindelse med Danmarks accept  

 af fælles udenrigs- og sikkerhedspolitik (WEU).
 20. Slutaktens erklæring nr. 25:
»Rådet skal finde en løsning . . . »isoleret varetagelse af  

 territoriernes interesser, uden at dette skader Fællesskabets  

 interesser«? Hvornår kan det tænkes, at »varetagelsen« skader »-  

 Fællesskabets interesser«? 21. I henhold til hjemmestyrelovens § 8 kan de færøske myndigheder  

 bemyndiges til selv at føre forhandlinger med udlandet, bistået af  

 udenrigstenesten, i visse tilfælde, bl.a. når dette »ikke skønnes  

 uforeneligt med Rigets interesser«.
Kan det tænkes, at de udenrigspolitiske bindinger, Danmark påtager sig i  

 forbindelse med Unionen, vil medføre, at »Rigets interesser« i  

 praksis vil blive »Unionens interesser« med den konsekvens, at  

 hjemmestyrets adgang til at forhandle på egen hånd indskrænkes? 22. Færøernes monetære stilling efter evt. dansk accept af ØMU.
23. Såfremt Danmark ved overgangen til 3. fase af Den Økonomiske og  

 Monetære Union forpligter sig til at holde op med at anvende danske kroner og  

 gå over til ECU, vil Færøerne så også kunne gå over til ECU? Hvis man på Færøerne ikke ønsker at anvende ECU, vil det så være muligt  

 fortsat at anvende kroner på Færøerne? Vil der kunne etableres en særlig færøsk valuta? 24. Vil kravene til omfanget af det offentliges underskud i forhold til  

 BNP også skulle anvendes specifikt på den offentlige sektor på Færøerne? Indeks til spørgsmålene stillet i Markedsudvalget til regeringen vedr.  

 L 240 Generelle forhold : spm. 31, spm. 32, spm. 41, spm. 102, spm. 119.
 Statsret : spm. 5, spm. 6, spm. 7, spm. 8, spm. 37, spm. 50, spm.  

 51, spm. 96, spm. 113, spm. 114, spm. 115, spm. 117, spm. 118, spm. 122, spm.  

 134, spm. 135, spm. 140.
 Det Europæiske Råd : spm. 38, spm. 39.
 Domstolen : spm. 123, spm. 124, spm. 125, spm. 126, spm. 127.
 Forbrugerpolitik : spm. 84, spm. 98, spm. 99, spm. 100, spm. 101.
 Fællesskabsret : spm. 3, spm. 8, spm. 36, spm. 40, spm. 46, spm.  

 47, spm. 48, spm. 68, spm. 84 spm. 89, spm. 90, spm. 111, spm. 112, spm. 116,  

 spm. 128, spm. 134.
 Kultur : spm. 73, spm. 125, spm. 131.
 Miljø : spm. 1O, spm. 11, spm. 12, spm. 13, spm. 14, spm. 15, spm.  

 16, spm. 17, spm. 18, spm. 19, spm. 20, spm. 21, spm. 22, spm. 23, spm. 24,  

 spm. 26, spm. 27, spm. 52, spm. 53, spm. 54, spm. 55, spm. 56, spm. 57, spm.  

 58, spm. 88, spm. 90, spm. 104, spm. 105, spm. 106, spm. 107, spm. 108, spm.  

 109, spm. 110.
 Retlige og Indre anliggender : spm. 44, spm. 49, spm. 74, spm. 75,  

 spm. 76, spm. 91, spm. 92 spm. 93, spm. 94, spm. 95, spm. 97, spm. 127.
 Social- og arbejdsmarkedspolitik : spm. 1, spm. 29, spm.30,  

 spm.31, spm.32, spm.33, spm.34, spm. 35, spm. 42, spm. 43, spm. 86, spm. 103.
 Subsidiaritet : spm. 52, spm. 69, spm. 70, spm. 71, spm. 86, spm.  

 124, spm. 129.
 Sundhed : spm. 81, spm. 82, spm. 83.
 Uddannelse og Forskning : spm. 3, spm. 45, spm. 77, spm. 78, spm.  

 79, spm. 80, spm. 85, spm. 111, spm. 126, (se endvidere svar til  

 Uddannelsesudvalget, s. 250).
 Udenrigs- og sikkerhedspolitik : spm. 38, spm. 132, spm. 133, spm.  

 134.
 Udviklingssamarbejde m.v. : spm. 87, spm. 89.
 Unionsborgerskab, valgret m.v. : spm. 2, spm. 40, spm. 72, spm.  

 103.
 Økonomisk og Social samhørighed : spm. 24, spm. 25, spm. 58.
 ØMU (Økonomisk og Monetær Union) : spm. 4, spm. 5, spm. 6, spm. 7,  

 spm. 9, spm. 27, spm. 28, spm.59, spm.60, spm.61, spm. 62, spm. 63, spm. 64,  

 spm. 65, spm. 66, spm. 67, spm. 113, spm. 115, spm. 117, spm. 120, spm. 121,  

 spm. 130, spm. 136, spm. 137, spm. 138, spm. 139.
