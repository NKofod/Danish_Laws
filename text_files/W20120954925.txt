Pressenævnets kendelse i sag nr. 12-70-00348 Resumé Klager  en person  klagede over brandebladet.dks blokering af ham som bruger og artiklen Lokalplan godkendt i papirudgaven af Brande Bladet.
 Pressenævnets formand udtaler:
 Da brandebladet.dk ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Denne del af klagen hører således ikke under nævnets kompetence og afvises derfor allerede af den grund i medfør af medieansvarslovens § 43, stk. 2, nr. 1.
 Da Brande Bladet er omfattet af medieansvarsloven, jf. lovens § 1, nr. 1, kan Pressenævnet som udgangspunkt behandle klagen over artiklen i papirudgivelsen.
Klage over god presseskik kan rettes til mediet selv eller direkte til Pressenævnet.
I begge tilfælde er klagefristen imidlertid fire uger fra offentliggørelsen i massemediet, jf. medieansvarsloven § 34, stk. 2.
Da klagen vedrører en artikel bragt i juni 2012, og klagen først er modtaget i Pressenævnet i oktober 2012, er klagen indgivet efter klagefristens udløb.
Da klagen over Brande Bladet er for sent indgivet, afvises denne del i medfør af medieansvarslovens § 43, stk. 3.
 Klagen afvises herefter.
[Klager] har klaget til Pressenævnet over artiklen Lokalplan godkendt bragt i Brande Bladet den 27. juni 2012, idet han mener, at god presseskik er tilsidesat.
Klagen omfatter endvidere brandebladet.dks blokering af ham som bruger.
 Klagen er modtaget i Pressenævnet den 12. oktober 2012 (ved e-mail af 11. oktober 2012 kl. 20.44 sendt til Justitsministeriet).
[Klager] har til støtte for klagen bl.a. anført, at han ikke ønsker sit navn offentliggjort.
Han er endvidere blevet afskåret fra at kommentere artikler på brandebladet.dk.
 Pressenævnets formand udtaler:
 Da brandebladet.dk ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Denne del af klagen hører således ikke under nævnets kompetence og afvises derfor allerede af den grund i medfør af medieansvarslovens § 43, stk. 2, nr. 1.
 Da Brande Bladet er omfattet af medieansvarsloven, jf. lovens § 1, nr. 1, kan Pressenævnet som udgangspunkt behandle klagen over artiklen i papirudgivelsen.
Klage over god presseskik kan rettes til mediet selv eller direkte til Pressenævnet.
I begge tilfælde er klagefristen imidlertid fire uger fra offentliggørelsen i massemediet, jf. medieansvarsloven § 34, stk. 2.
Da klagen vedrører en artikel bragt i juni 2012, og klagen først er modtaget i Pressenævnet i oktober 2012, er klagen indgivet efter klagefristens udløb.
Da klagen over Brande Bladet er for sent indgivet, afvises denne del i medfør af medieansvarslovens § 43, stk. 3.
 Klagen afvises herefter.
