Bekendtgørelse om ændring af bekendtgørelse om tilskud til demonstrationsprojekter om bevaring og bæredygtig udnyttelse af plantegenetiske ressourcer for jordbrug og fødevarer § 1 I bekendtgørelse nr. 76 af 3. februar 2009 om tilskud til demonstrationsprojekter om bevaring og bæredygtig udnyttelse af plantegenetiske ressourcer for jordbrug og fødevarer, som ændret ved bekendtgørelse nr. 887 af 18. september 2009, bekendtgørelse nr. 970 af 12. august 2010 og bekendtgørelse nr. 876 af 3. august 2011, foretages følgende ændringer:
 1. Overalt i bekendtgørelsen ændres »FødevareErhverv« til: »NaturErhvervstyrelsen« og »FødevareErhvervs« til: »NaturErhvervstyrelsens«.
 2. Overskriften til § 2 affattes således:
»Kontrol« 3. § 2 ophæves.
 4. § 3 affattes således:
 »§ 3. NaturErhvervstyrelsen forestår den fysiske og den administrative kontrol samt den efterfølgende regnskabskontrol efter denne bekendtgørelse.
Stk. 2. NaturErhvervstyrelsen kan til brug for kontrollen indhente oplysninger fra andre myndigheder i fornødent omfang i overensstemmelse med landdistriktslovens § 12.« 5. I § 12, stk. 2, nr. 2, ændres »fødevarer,« til: »fødevarer og«.
 6. I § 12, stk. 2, nr. 3, ændres »lignende og« til: »lignende.«.
 7. § 12, stk. 2, nr. 4, ophæves.
 8. § 19 affattes således:
»§ 19. Udbetaling af tilskud sker på baggrund af tilsagnshavers opgørelse over betalte tilskudsberettigede udgifter.
Anmodning om udbetaling af tilskud skal indsendes på et særligt skema og vedlægges alle udgiftsbilag samt dokumentation for betaling.
Skema til udbetalingsanmodning findes på NaturErhvervstyrelsens hjemmeside eller fås ved henvendelse til NaturErhvervstyrelsen.« 9. I § 20 indsættes efter stk. 2 som nyt stykke:
»Stk. 3. Uanset fristen i stk. 2 skal anmodning om slutudbetaling, projektrapport, alle udgiftsbilag og dokumentation for betaling være modtaget i NaturErhvervstyrelsen senest den 1. august 2015.« Stk. 3 bliver herefter stk. 4.
§ 2 Bekendtgørelsen træder i kraft den 15. oktober 2013.
