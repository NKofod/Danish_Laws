§ 1 I bekendtgørelse nr. 170 af 19. marts 1991 om akkreditering af selskaber  

 m.v. til inspektion foretages følgende ændringer:
 1. § 24 affattes således:
 » § 24.  Afslag på eller begrænsning af en ansøgt  

 akkreditering samt begrænsning eller suspension af en givet akkreditering kan  

 af den afgørelsen vedrører indbringes for Klagenævnet for Udbud.
Stk. 2.  Alle øvrige afgørelser, Industri- og  

 Handelsstyrelsen træffer, bortset fra fastsættelse af gebyr i henhold til §  

 28, kan ikke indbringes for en højere administrativ myndighed.« 2. I § 26 ændres stk. 1 som følger:
Akkrediterede selskaber under Dansk Akkreditering, DANAK, er berettigede  

 til at anvende betegnelsen »Dansk Akkreditering - registreringsnummer .  

 . .«.
Indtil udgangen af 1994 kan endvidere anvendes betegnelsen  

 »Dansk Akkrediterings Ordning - registreringsnummer«.
 3. I § 29 indsættes som stk. 2.
» Stk. 2.  Undtaget fra bestemmelsen i stk. 1 er  

 statslige myndigheders akkrediterede inspektionsselskaber, der er  

 selvforsikrede.« § 2 Bekendtgørelsen træder i kraft den 14. oktober 1992.
