Betænkning afgivet af Kommunaludvalget den 7. juni 2005 Betænkning over Forslag  

 til lov om regionernes finansiering [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Ændringsforslag Indenrigs- og sundhedsministeren har stillet 14 ændringsforslag  

 til lovforslaget.
2. Udvalgsarbejdet Lovforslaget blev fremsat den 24. februar 2005 og var til 1.  

 behandling den 15. marts 2005. Lovforslaget blev efter 1. behandling henvist  

 til behandling i Kommunaludvalget.
Møder Udvalget har behandlet lovforslaget i 7 møder.
Teknisk gennemgang Mandag den 28. februar 2005 afholdt Indenrigs- og  

 Sundhedsministeriet teknisk gennemgang af lovforslagene vedrørende  

 kommunalreformen i Kommunaludvalgets regi, herunder dette lovforslag.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 1. december 2004 dette  

 udkast til udvalget, jf. folketingsåret 2004-05, 1. samling, alm. del   

 bilag 65.  

 Indenrigs- og sundhedsministeren har som svar på udvalgets alm. del   

 spørgsmål  

 20 fra folketingsåret 2004-05, 1. samling, løbende oversendt kopi af de  

 indkomne høringssvar, og den 24. februar 2005 sendte indenrigs- og  

 sundhedsministeren et notat om høringssvarene til udvalget.
Politisk aftale Lovforslaget er en del af den samlede lovgivningsmæssige  

 gennemførelse af kommunalreformen.
Lovforslaget er en udmøntning af aftalen  

 fra  

 juni 2004 mellem regeringen og Dansk Folkeparti om en strukturreform og  

 aftalen  

 om en udmøntningsplan fra september 2004 mellem regeringen og Dansk  

 Folkeparti.
Sammenhæng med andre lovforslag Lovforslaget skal ses i sammenhæng med især følgende lovforslag:
Forslag til lov  

 om regioner m.v. (L 65) Forslag til lov om visse proceduremæssige  

 spørgsmål i forbindelse med kommunalreformen  

  

 (L 67) Forslag til lov  

 om revision af den kommunale inddeling (L 68) Forslag til lov  

 om forpligtende kommunale samarbejder (L 69) Forslag til lov  

 om regional statsforvaltning (L 70) Forslag til lov  

 om kommunale borgerservicecentre (L 72) Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra LO Faglige Seniorer.
Indenrigs- og  

 sundhedsministeren  

 har over for udvalget kommenteret den skriftlige henvendelse.
Samråd Udvalget har stillet 1 spørgsmål til indenrigs- og  

 sundhedsministeren, socialministeren og undervisningsministeren til mundtlig  

 besvarelse.
Ministrene har besvaret spørgsmålet i et samråd med udvalget den  

 12. maj 2005.
Andre møder Den 6. april 2005 deltog udvalget i Folketingets  

 Politisk-Økonomiske Udvalgs høring om kommunalreformens økonomiske  

 konsekvenser.
 Den 18. april 2005 var udvalget til møde hos Amtsrådsforeningen  

 for at drøfte lovforslaget.
Spørgsmål Udvalget har stillet 47 spørgsmål til indenrigs- og  

 sundhedsministeren, 1 til socialministeren og 1 til undervisningsministeren  

 til  

 skriftlig besvarelse, som disse har besvaret.
 Et af udvalgets spørgsmål til indenrigs- og sundhedsministeren og  

 ministerens svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
Venstres, Dansk Folkepartis og Det Konservative Folkepartis  

 medlemmer af udvalget henviser til deres generelle bemærkninger på lovforslag  

 nr.
L 65.
Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil redegøre for sin  

 stilling til de under nr. 1-3 stillede ændringsforslag ved 2. behandling.  

 Mindretallet  

 vil stemme for de under nr. 4-13 stillede ændringsforslag, men stemme imod  

 ændringsforslag  

 nr. 14.
 Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget skal på det kraftigste  

 advare mod, at den finansieringsmodel, som regeringen og Dansk Folkeparti har  

 besluttet for de nye regioner som et led i aftalen om strukturreformen fra  

 juni  

 2004, gennemføres.
For regeringen har det udviklet sig til et mantra, at de nye  

 regioner ikke må ligne eller erstatte de nuværende amter.
Derfor må de  

 folkevalgte  

 i de fem nye regioner ikke få nogen reel indflydelse på indtægtssiden til  

 finansiering af de opgaver, som skal løses fremover.
Regionerne skal således  

 løse deres opgaver med den økonomi, som de bliver tildelt af staten, og  

 gennem  

 de af staten fastsatte kommunale bidrag til regionerne.
Hermed fjerner man det økonomiske ansvar fra de folkevalgte i  

 regionerne.
Dermed påtager finansministeren sig det fulde ansvar for, at der  

 er  

 økonomi i regionerne til at løse opgaverne  herunder især  

 sundhedsopgaven.  

 Denne opsplitning af ansvaret for henholdsvis indtægter og udgifter er på  

 direkte kollisionskurs med det anerkendte forvaltningsprincip om, at opgaver  

 og  

 økonomisk ansvar skal følges ad.
Derfor har S, RV, SF og EL også på det  

 kraftigste advaret regeringen mod konsekvenserne af at fjerne det økonomiske  

 ansvar fra regionernes egen folkevalgte ledelse.
Mindretallets bekymringer understøttes af erfaringen fra  

 udlandet, hvor man har gennemprøvet lignende modeller.
Senest har man i Norge  

 overladt ansvaret for sygehusopgaven til udpegede bestyrelser, men placeret  

 det  

 økonomiske ansvar hos regeringen.
Resultatet er blevet dramatiske stigninger  

 i  

 udgifterne og gentagne henvendelser til regeringen om at få tilført nye og  

 flere penge til at løse opgaven.
På den baggrund kan finansministeren med den  

 nye struktur se frem til løbende at modtage henvendelser om at få flere  

 penge,  

 hvis regionernes opgaver skal løses på et tilfredsstillende niveau.
Regeringen forsøger at fremstille det som om, at såfremt  

 regionerne får ansvaret for egne indtægter gennem ret til skatteudskrivning,  

 vil det indebære en samlet højere beskatning af borgerne.
Efter mindretallets  

 opfattelse forholder det sig snarere omvendt.
Da sygehus- og sundhedsopgaven  

 fortsat skal finansieres gennem skatter og afgifter, handler det om at  

 gennemføre en struktur, der sikrer den bedste sygdomsbehandling af borgerne  

 gennem den mest effektive og mest omkostningsbevidste tilrettelæggelse af  

 opgaven.
Det sker kun, såfremt ansvaret for opgaven og ansvaret for økonomien  

 følges ad.
Derfor er risikoen tværtimod, at den valgte model vil medføre et  

 udgiftspres, som indebærer højere skatter, fordi man placerer ansvaret for  

 opgaverne og økonomien hos to forskellige instanser, eller det kan medføre  

 nedskæringer, fordi regionsrådene bliver stødpude mellem borgerne og  

 regeringen, der sikrer sig det fulde herredømme over regionernes indtægter.
Nu vælger man en lovbestemt model med en uigennemsigtig kommunal  

 medfinansiering, hvor kommunerne skal betale et bidrag, hver eneste gang  

 deres  

 borgere er i berøring med det regionale sundhedssystem.
Det betyder, at der  

 hvert år skal foretages 60-70 millioner posteringer som grundlag for de  

 regninger, der løbende skal sendes fra regionerne til kommunerne som betaling  

 på sundhedsområdet.
Et bureaukratisk system, som er umuligt for kommunerne at  

 kontrollere og gennemskue.
Alle uvildige sagkyndige har advaret mod systemet  

 og  

 frygter, at det kan medvirke til en ringere betjening af borgerne og  

 forhindre  

 en hensigtsmæssig udvikling af sygehusområdet.
Regeringen på sin side har  

 erkendt, at der ikke er foretaget nogen form for egentligt forarbejde som  

 baggrund  

 for modellen, og at man ikke kan pege på lignende modeller i udlandet som  

 baggrund for forslaget.
Dertil kommer, at det bidrag, som skal betales af kommunerne,  

 kraftigt vil forstærke de økonomiske uligheder mellem kommunerne.
Med  

 baggrund  

 i de oplysninger, som regeringen har afgivet under udvalgsbehandlingen, vil  

 fordelingen af sundhedsbidragene på de enkelte kommuner betyde, at »fattige  

 kommuner« med et lavt skattegrundlag kommer til at betale op til mere end  

 dobbelt så meget som »rige kommuner« målt som andel af skatteudskrivningen.  

 Hermed tilføjes endnu en ulighed, som skal løses i den finansierings- og  

 udligningsreform, som regeringen først vil finde en afklaring på i 2006.
Endvidere har regeringen bebudet, at der skal udskrives en ny  

 statslig sundhedsskat på 8 pct., og indtægterne herfra skal fordeles mellem  

 regionerne ud fra nogle såkaldt objektive kriterier.
De kriterier, som  

 regeringen og Dansk Folkeparti fastlægger, vil bl.a. indebære, at den nye  

 Hovedstadsregion over de kommende år skal gennemføre besparelser på over 450  

 mio. kr. inden for sundhedsområdet for bare at dække den manglende indtægt.  

 Hvilke yderligere problemer denne model medfører, har mindretallet meget lidt  

 overblik over, da regeringen ikke har kunnet fortælle om de enkelte regioners  

 økonomiske udgangspunkt med aktiver og passiver, herunder den gæld, som  

 regionerne skal forrente og tilbagebetale med den økonomi, som de får til  

 rådighed.
Endelig kender ingen resultatet af de kommende DUT-forhandlinger  

 (den  

 økonomi, der følger med opgaven), som med de omfattende omflytninger vil få  

 ekstraordinær stor betydning for både kommuner og regioner.
Tilsvarende problemer og usikkerheder tegner sig på  

 udviklingsområdet.
Også her sættes regionerne i en statslig spændetrøje, der  

 kan forhindre, at de sammen med kommunerne kan blive den dynamo og den  

 drivkraft, som er så nødvendig for at skabe en regional udvikling i alle dele  

 af landet.
Selv i de situationer, hvor kommunerne sammen med en region er  

 enige om behovet for et større kommunalt bidrag til den regionale udvikling,  

 vil regeringen forhindre en sådan aftale og beslaglægge det øgede bidrag, som  

 kommunerne betaler.
Det er helt uforståeligt, hvorfor regeringen på den måde  

 forsøger at forhindre en regional udvikling og et godt samarbejde mellem  

 kommuner og regioner om at løse opgaven.
S, RV, SF og EL skal dybt beklage, at regeringen på intet  

 tidspunkt har vist nogen reel åbenhed over for at drøfte en klogere og mere  

 sammenhængende finansieringsmodel for regionerne.
Regeringen har overhørt og  

 afvist alle sagkyndiges råd og advarsler.
Det gælder også de anbefalinger,  

 som  

 regeringens egen Strukturkommission fremkom med, hvor den stærkt opfordrede  

 til, at folkevalgte i regionerne får ansvaret for egne indtægter for  

 herigennem  

 at sikre en sammenhæng mellem opgavernes varetagelse og det økonomiske  

 ansvar.
Konklusionen må derfor blive: Der eksisterer intet forarbejde og  

 ingen udredning, der kan begrunde regeringens finansieringsmodel.
Der er  

 intet  

 kendskab til konsekvenserne af den foreslåede model.
Alle sagkyndige, der har  

 udtalt sig om forslaget, har kraftigt advaret mod forslaget  inklusive  

 regeringens  

 egen Strukturkommission.
 På den baggrund vil mindretallet stemme imod forslaget ved 3. behandling.
Dette lovforslag er et led i den samlede strukturreform.
S, RV,  

 SF og EL har sammen og hver for sig afgivet deres mere generelle bemærkninger  

 til den samlede strukturreform i betænkningen til lovforslag L 65. Der  

 henvises  

 hertil.
Endvidere skal S og RV henvise til deres supplerende bemærkninger til  

 finansieringen af sundhedsområdet, som er optrykt i betænkningen til  

 lovforslag  

 nr.
L 74 (sundhedsloven).
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Af  

 	  

  

 indenrigs- og sundhedsministeren,  

  

 tiltrådt af et  

  

 flertal  

  

 (V, DF og KF):
Til § 4 1)  

  

 I  

  

 stk. 2  

  

 ændres »75 pct.« til: »77,5 pct.« og »25 pct.« til: »22,5  

 pct.«.
[Udgifter til optjente tjenestemandspensioner udgår] Til § 5 2)  

  

 I  

  

 stk. 5  

  

 ændres 2 steder »2,5 pct.« til: »5 pct.«, 3 steder »5 pct.«  

 til: »7,5 pct.«, et sted »15 pct.« til: »17,5 pct.« og i nr. 8 »22,5 pct.«  

 til:  

 »27,5 pct.«.
[Kriterier for tjenestemandspensioner udgår] 3)  


  

 Stk.  

 5, nr. 9,  

  

 udgår [Kriterier for tjenestemandspensioner udgår] Til § 6 4)  

  

 I  

  

 stk. 2  

  

 ændres »satsreguleringsprocenten« til: »den forventede pris-  

 og lønudvikling, jf. § 8«.
[Satsreguleringen anvendes ikke] 5)  

  

 I  

  

 stk. 3  

  

 ændres »satsreguleringsprocenten« til: »den forventede pris-  

 og lønudvikling, jf. § 8«.
[Satsreguleringen anvendes ikke] Til § 7 6)  

  

 I  

  

 stk. 2  

  

 ændres »satsreguleringsprocenten« til: »den forventede pris-  

 og lønudvikling, jf. § 8«.
[Satsreguleringen anvendes ikke] 7)  

  

 I  

  

 stk. 3  

  

 ændres »satsreguleringsprocenten« til: »den forventede pris-  

 og lønudvikling, jf. § 8«.
[Satsreguleringen anvendes ikke] Til § 8 8)  


  

 Stk.  

 1  

  

 affattes således:
»Indenrigs- og sundhedsministeren fastsætter hvert år et  

 skøn for den forventede pris- og lønudvikling fra det pågældende år til  

 tilskudsåret.« [Skøn fastsættes af indenrigs- og sundhedsministeren] 9)  

  

 I  

  

 stk. 2  

  

 ændres »den fastsatte norm« til: »den forventede pris- og  

 lønudvikling«.
[Ændring af reguleringsmekanisme] Til § 9 10)  

  

 I  

  

 stk. 1  

  

 ændres to steder »den fastsatte norm« til: »den forventede  

 pris- og lønudvikling«.
[Ændring af reguleringsmekanisme] 11  

  

 ) I  

  

 stk. 2  

  

 ændres »tillagt den fastsatte norm for stigninger« til: »reguleret  

 med den forventede pris- og lønudvikling«, og »tillagt den fastsatte norm«  

 ændres til: »reguleret med den forventede pris- og lønudvikling«.
[Ændring af reguleringsmekanisme] Til § 10 12)  

  

 I  

  

 stk. 1  

  

 ændres »den fastsatte norm« til: »den forventede pris- og  

 lønudvikling«.
[Ændring af reguleringsmekanisme] Til § 11 13)  

  

 I  

  

 stk. 1  

  

 ændres »den fastsatte norm« til: »den forventede pris- og  

 lønudvikling«.
[Ændring af reguleringsmekanisme] Nye paragraffer 14)  

  

 Efter § 12 indsættes i  

  

 kapitel 2:
»Aktivitetsafhængige bidrag fra kommunerne og staten § 01.  

  

 Bopælskommunen betaler til bopælsregionen en andel af regionens udgifter pr.  

 ydelse, der er leveret af praktiserende sundhedspersoner efter sundhedslovens  

 §§ 61-70 og 72, til patienter fra kommunen.
 Stk. 2.  

  

 Indenrigs- og sundhedsministeren fastsætter  

 nærmere regler om bopælskommunens betaling efter stk. 1, herunder om  

 beregning af andelens størrelse.
Stk. 3.  

  

 Staten yder et aktivitetsafhængigt tilskud til  

 regionernes udgifter til de af indenrigs- og sundhedsministeren nærmere  

 fastsatte ydelser.
Indenrigs- og sundhedsministeren fastsætter nærmere regler  

 om vilkår for og fordeling, udbetaling m.v. af det statslige tilskud.  

 Indenrigs- og sundhedsministeren kan herunder fastsætte, at regionsrådet skal  

 sikre, at budgetrammen for de enheder, der har bidraget til øget aktivitet,  

 øges med de nævnte tilskud eller andele heraf.
 § 02.  

  

 Bopælskommunen betaler til  

 bopælsregionen en andel af udgiften til behandling efter sundhedslovens  

 afsnit  

 VI pr. indlæggelse på sygehus for patienter fra kommunen.
 Stk. 2.  

  

 Bopælskommunen betaler til bopælsregionen en  

 andel af udgiften pr. ambulant behandling for patienter, som modtager  

 behandling efter sundhedslovens afsnit VI.
 Stk. 3.  

  

 Bopælskommunen betaler til bopælsregionen en  

 andel af udgiften til genoptræning, der er ydet under indlæggelse på sygehus  

 til patienter fra kommunen.
 Stk. 4.  

  

 Indenrigs- og sundhedsministeren fastsætter  

 nærmere regler om bopælskommunens betaling efter stk. 1-3, herunder om  

 beregning af andelens størrelse.
 § 03.  

  

 Staten yder et aktivitetsafhængigt  

 tilskud til regionernes sygehusvæsen.
Stk. 2.  

  

 Indenrigs- og sundhedsministeren fastsætter  

 nærmere regler om vilkår for samt fordeling og udbetaling m.v. af det  

 statslige  

 tilskud til sygehusformål.
Indenrigs- og sundhedsministeren kan herunder  

 fastsætte, at regionsrådene skal sikre, at budgetrammen for de enheder, der  

 har  

 bidraget til øget aktivitet, øges med de nævnte tilskud eller andele heraf.« [Kommunale og statslige aktivitetsafhængige bidrag på  

 sundhedsområdet] Bemærkninger Til nr. 1 I medfør af ændringsforslag til lovforslag nr.
L 67 vedrørende  

 bl.a. bemyndigelse til fastsættelse af regler om fordeling af  

 tjenestemandspensionsforpligtelsen for pensionerede tjenestemænd m.v. og  

 statslig refusion af udgifterne hertil skal optjente tjenestemandspensioner  

 ikke som forudsat i L 71 indgå i regionernes udgiftsbehov.
Sammen med  

 justeringer af den forventede kommunale medfinansiering vurderes det at  

 mindske  

 de skævheder i regionernes udgiftsbehov, som skønnes især at være betinget af  

 den socioøkonomiske sammensætning af befolkningen.
Til nr. 2 og 3 Idet optjente tjenestemandspensioner ikke som forudsat i L 71  

 skal indgå i regionernes udgiftsbehov, udtages også kriteriet vedrørende  

 udgifter til tjenestemandspensioner.
Vægtene på de øvrige kriterier må som  

 følge heraf justeres.
Til nr. 4-7 Ændringsforslaget indebærer, at satsreguleringsprocenten ikke  

 anvendes i forbindelse med regulering af grundbidrag og udviklingsbidrag fra  

 kommunerne.
Baggrunden er, at satsreguleringsprocenten først fastsættes i  

 august måned.
Den er således ikke kendt på tidspunktet for regeringens  

 økonomiforhandlinger  

 med kommunerne og regionerne.
I stedet foreslås det, at grundbidrag og udviklingsbidrag  

 reguleres i forhold til den forventede pris- og lønudvikling, der i henhold  

 til  

 § 8 fastsættes for det enkelte budgetår.
Der er tale om statens skøn over  

 pris-  

 og lønudviklingen i den regionale sektor for det kommende år.
Denne  

 regulering  

 indebærer, at grænserne for grundbidrag og udviklingsbidrag til regionerne  

 reguleres i takt med pris- og lønudviklingen på det regionale område.
 Hermed skabes der også parallelitet til reguleringen af  

 bloktilskuddet, som ligeledes sker i forhold til den forventede pris- og  

 lønudvikling, jf. lovforslagets § 3, stk. 2, nr. 2.
Til nr. 8 Ændringsforslaget indebærer, at det skøn over den forventede  

 pris- og lønudvikling, der lægges til grund for administrationen af dette  

 lovforslag, fastsættes af indenrigs- og sundhedsministeren.
Der vil være tale  

 om statens skøn over pris- og lønudviklingen, som staten hvert år udarbejder  

 bl.a. til brug for de årlige kommuneforhandlinger.
Til nr. 9-13 Ændringsforslaget indebærer, at reguleringsmekanismen for  

 grundbidrag og udviklingsbidrag ændres, således at reguleringen sker i  

 forhold  

 til den forventede pris- og lønudvikling for regionerne i stedet for en  

 regulering efter en fastsat norm som foreslået i det oprindelige forslag.  

 Ændringsforslaget betyder således, at reguleringen af den gennemsnitlige  

 stigning og af maksimumsgrænserne for bidragene sker på et objektivt grundlag  

 og ikke som følge af forhandlinger mellem regeringen og regionsrådene.
Til nr. 14 Denne bestemmelse indeholder en overførelse af de foreslåede  

 bestemmelser i det fremsatte forslag til sundhedslov (lovforslag nr.
L 74) om  

 kommunale og statslige aktivitetsafhængige bidrag til denne lov.
Der er tale  

 om  

 en uændret overførelse af bestemmelserne i § 235, stk. 2-4, samt §§ 239 og  

 244.
Til § 01 Aftalen om den nye kommunale struktur indebærer, at kommunerne  

 får et delvist betalingsansvar for sundhedsvæsenet.
Det kommunale bidrag til  

 finansieringen af sundhedsvæsenet består af et grundbidrag pr. indbygger og  

 et  

 aktivitetsafhængigt bidrag.
Den aktivitetsafhængige kommunale betaling, der  

 tilgår regionen, omfatter også ydelser i praksissektoren.
Det aktivitetsafhængige bidrag ventes at finansiere ca. 10 pct.  

 af de samlede regionale sundhedsudgifter.
Med et delvist betalingsansvar for  

 egne borgeres behandling i sundhedsvæsenet, der afhænger af borgernes  

 anvendelse af sundhedsvæsenet, får kommunerne en yderligere tilskyndelse til  

 at  

 yde en effektiv forebyggelses-, trænings- og plejeindsats.
 Den aktivitetsafhængige kommunale betaling efter forslagets  

 stk. 2 vil omfatte praksissektorens ydelser efter sundhedslovens  

 §§ 61-70 samt 72.
 Indenrigs- og sundhedsministeren får med forslagets stk. 3  

 hjemmel til at fastsætte regler for den kommunale betaling på de ovenfor  

 nævnte  

 områder.
 Reglerne vil i første omgang blive fastsat på følgende måde:
 Betalingen for ydelser fra alment praktiserende læger efter  

 sundhedslovens §§ 61-64 opgøres som 10 pct. af regionens udgifter til  

 honorarer for grundydelser, der er aftalt ved overenskomst efter  

 sundhedslovens  

 § 228, stk. 1 og 2.
 Betalingen for ydelser fra praktiserende speciallæger efter  

 sundhedslovens § 65 opgøres som 30 pct. af regionens udgifter til  

 takster,  

 der er aftalt ved overenskomst efter sundhedslovens § 228, stk. 1  

 og  

 2. Beløbet kan dog maksimalt udgøre 266 kr. pr. ydelse (2003 pris- og  

 lønniveau). Dermed bliver den kommunale betaling for ydelser fra  

 praktiserende  

 speciallæger tilrettelagt parallelt med betalingen for ambulant somatisk  

 behandling  

 i sygehusvæsenet.
 Betalingen for ydelser efter sundhedslovens §§ 66-70 samt  

 72 opgøres som 10 pct. af regionens udgifter til takster, der er aftalt ved  

 overenskomst efter sundhedslovens § 228, stk. 1 og 2.
Den kommunale medfinansiering vil løbende blive fulgt af  

 Indenrigs- og Sundhedsministeriet, med henblik på om den opfylder formålet,  

 herunder den forventede størrelse.
Det forudsættes, at finansieringsmodellen  

 videreudvikles over tid med henblik på at optimere målopfyldelsen.
Som det fremgår af § 03, vil en del af den statslige  

 finansiering af regionernes sundhedsvæsen blive udbetalt som et statsligt,  

 aktivitetsbestemt tilskud, der afhænger af regionernes (mer-)aktivitet på  

 sygehusområdet.
Desuden indgår en række nærmere definerede ydelser, som kan  

 udføres i speciallægepraksis, i meraktivitetspuljen.
Indenrigs- og  

 sundhedsministeren  

 udarbejder en oversigt over disse substituerbare sygesikringsydelser, der  

 tillige medgår i meraktivitetspuljen.
Som anført under bemærkningerne til § 03, foreslås puljen i første  

 omgang pr. 1. januar 2007 etableret efter samme principper som regeringens  

 nuværende meraktivitetspulje, jf. sygehuslovens § 5 c.
Aktivitetspuljen vil  

 blive fastlagt årligt, men udgør som udgangspunkt højst 5 procent af  

 regionernes  

 sundhedsudgifter.
Til § 02 Det indgår i kommunalreformen, at kommunerne i øget omfang skal  

 inddrages i finansieringen af sundhedsvæsenet og dermed tildeles en større  

 rolle i sundhedsvæsenet.
Den kommunale medfinansiering består dels af et  

 grundbidrag, dels af et aktivitetsafhængigt bidrag.
Det aktivitetsafhængige  

 bidrag tager udgangspunkt i borgernes anvendelse af sundhedsvæsenet og vil  

 primært afhænge af antal udskrivninger fra sygehusene.
Det  

 aktivitetsafhængige  

 bidrag ventes at finansiere ca. 10 pct. af de samlede regionale  

 sundhedsudgifter.
Med et delvist betalingsansvar for egne borgeres behandling  

 i  

 sundhedsvæsenet, der afhænger af borgernes anvendelse af sundhedsvæsenet, får  

 kommunerne en yderligere tilskyndelse til at yde en effektiv forebyggelses-,  

 trænings- og plejeindsats.
 Den aktivitetsafhængige kommunale betaling vil omfatte  

 sygehusindlæggelser, ambulant behandling, genoptræning og psykiatrisk  

 behandling.
 Indenrigs- og sundhedsministeren får med forslaget hjemmel til  

 at fastsætte regler for den kommunale betaling på de ovenfor nævnte områder.
 Reglerne vil i første omgang blive fastsat på følgende måde:
Betalingen for sygehusindlæggelser beregnes som 30 pct. af  

 DRG-taksten og en eventuel langliggertakst.
Betalingen beregnet på baggrund  

 af  

 DRG-taksten kan dog maksimalt udgøre 4.000 kr. (2003 pris- og  

 lønniveau).  

 For psykiatrisk behandling udgør betalingen 60 pct. af sengedagstaksten, dog  

 maksimalt 6.398 kr. pr. indlæggelse (2003 pris- og lønniveau).
Betalingen for ambulant behandling opgøres som 30 pct. af  

 DRG-taksten.
Beløbet kan dog maksimalt udgøre 266 kr. pr. besøg (2003 pris-  

 og  

 lønniveau). For ambulant psykiatrisk behandling udgør betalingen 30 pct. af  

 besøgstaksten.
Betalingen for genoptræning på sygehus fastsættes som en  

 finansiering baseret på relativt få takster.
Regionen betaler for den del af  

 genoptræningensudgiften, som ligger ud over den  

 kommunale medfinansiering.
Den kommunale medfinansiering vil løbende blive fulgt af  

 Indenrigs- og Sundhedsministeriet, med henblik på om den opfylder formålet,  

 herunder den forventede størrelse.
Det forudsættes, at finansieringsmodellen  

 videreudvikles over tid med henblik på at optimere målopfyldelsen.
Til § 03 En del af den statslige finansiering af regionernes  

 sundhedsvæsen vil blive udbetalt som et statsligt, aktivitetsbestemt tilskud.  

 Det aktivitetsafhængige statslige bidrag til sundhedsvæsenet afhænger af  

 regionernes (mer-)aktivitet på sygehusområdet.
Desuden indgår en række  

 nærmere  

 definerede ydelser på speciallægeområdet, som substituerer sygehusbehandling,  

 jf. § 01, stk. 3. Aktivitetspuljen vil blive fastlagt årligt, men udgør som  

 udgangspunkt højst 5 procent af regionernes sundhedsudgifter.
Puljen  

 udbetales a  

 conto til regionerne og nedskrives efter faste takster, hvis regionerne ikke  

 præsterer en aftalt aktivitet.
Puljen vil styrke regionernes incitament til  

 at  

 skabe meraktivitet i sygehusvæsenet.
Puljen foreslås i første omgang pr. 1. januar 2007 etableret  

 efter samme principper som regeringens nuværende meraktivitetspulje, jf.  

 sygehuslovens § 5 c.
Det kan overvejes på sigt at videreudvikle  

 modellen,  

 så tilskuddet ud over ren aktivitet også kommer til at afhænge af regionernes  

 produktivitet, effektivitet el.lign.
 Med forslaget videreføres de positive erfaringer med den  

 nuværende meraktivitetspulje i forhold til at skabe et permanent incitament  

 til  

 at øge aktiviteten og reducere ventetiderne i sygehussektoren.
Erling Bonnesen (V)   

 Troels Christensen (V)   

 Michael Aastrup Jensen (V)   

 Leif Mikkelsen (V)   

 Jens Vibjerg (V)   

 Poul Nødgaard (DF)  

  

  fmd.  

  

 Kristian Thulesen Dahl (DF)   

 Christian Wedell‑Neergaard (KF)  

  

  nfmd.  

  

 Allan Niebuhr (KF)   

 Arne Toft (S)   

 Karen Hækkerup (S)   

 Magnus Heunicke (S)   

 Ole Stavad (S)   

 Margrethe Vestager (RV)   

 Ole Glahn (RV)   

 Kristen Touborg (SF)   

 Line Barfod (EL) Tjóðveldisflokkurinm, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 71 Bilagsnr.
Titel 1 Høringsnotat, fra indenrigs- og sundhedsministeren 2 Materiale vedrørende sundhedskonsulent Finn Breinholt  

 Larsens undersøgelse af sygehusudgiftens fordeling 3 Tidsplan for besvarelse af skriftlige spørgsmål 4 Notat fra Fyns Amts budgetafdeling vedrørende kommunernes  

 fremtidige medfinansiering af regionernes udgifter på sundhedsområdet 5 Oplægsholdernes plancher fra høring 6/4-05 6 Oversigt over spørgsmål, der er stillet på lovforslaget  

 pr. 18/4-05 7 Oversigt over spørgsmål, der er stillet på lovforslaget pr.  

 27/4-05 8 Henvendelse af 28/4-05 fra LO Faglige Seniorer 9 Kopi SUU L 74  spørgsmål om kommentar til henvendelse af  

 28/4-05 fra LO Faglige Seniorer, til indenrigs- og sundhedsministeren 10 Kopi SAU alm. del  svar på spørgsmål 96, om de kommunale  

 skatters andel af den samlede skattebetaling vil være uændrede efter  

 ikrafttræden  

 af kommunalreformen, fra skatteministeren 11 Oversigt over spørgsmål, der er stillet på lovforslaget  

 pr. 11/5-05 12 Kopi SUU L 74  svar på spørgsmål 140 om kommentar til  

 henvendelse af 28/4-05 fra LO Faglige Seniorer, fra indenrigs- og  

 sundhedsministeren 13 1. udkast til betænkning 14 Oversigt over spørgsmål, der er stillet på lovforslaget  

 pr. 23/5-05 15 Kommissorium for Finansieringsudvalgets arbejde i 2005  

 med kommunernes finansiering, fra indenrigs- og sundhedsministeren 16 2. udkast til betænkning 17 Ændringsforslag, fra indenrigs- og sundhedsministeren Oversigt over spørgsmål og svar vedrørende L 71 Spm.nr.
Titel 1 Spm. om, hvad det betyder, at bloktilskuddet til regionerne  

 ikke vil blive efterreguleret, til indenrigs- og sundhedsministeren, og  

 ministerens svar herpå 2 Spm. om kommentar til notat fra Fyns Amts budgetafdeling  

 vedrørende kommunernes fremtidige medfinansiering af regionernes udgifter på  

 sundhedsområdet, til indenrigs- og sundhedsministeren, og ministerens svar  

 herpå 3 Spm. om redegørelse for de 4 mio. kr., som hver region  

 får til at administrere det sociale område, til indenrigs- og  

 sundhedsministeren, og ministerens svar herpå 4 Spm. om redegørelse for, hvordan åbningsbalancen kommer  

 til at se ud for de nye regioner, til indenrigs- og sundhedsministeren, og  

 ministerens svar herpå 5 Spm. om, hvordan åbningsbalancen vil blive fordelt, til  

 indenrigs- og sundhedsministeren, og ministerens svar herpå 6 Spm. om, hvordan den forskellige likviditet og gæld vil  

 spille ind på serviceniveauet i de fem regioner, til indenrigs- og  

 sundhedsministeren, og ministerens svar herpå 7 Spm. om, hvorvidt de samlede aktiver og passiver i  

 Amtsrådsforeningen vil overgå til de nye regioner, til indenrigs- og  

 sundhedsministeren, og ministerens svar herpå 8 Spm. om oversigt over den »brugerbetaling«, som  

 kommunerne kommer til at betale for sine borgere til regionerne, til  

 indenrigs- og sundhedsministeren, og ministerens svar herpå 9 Spm. om forhøjelse af grundbidraget i regionerne, til  

 indenrigs- og sundhedsministeren, og ministerens svar herpå 10 Spm. om, hvilket videnskabeligt belæg ministeren har for  

 opgørelsen af regionernes udgiftsbehov, til indenrigs- og sundhedsministeren,  

 og ministerens svar herpå 11 Spm. om, hvorvidt lovforslagets § 4 virker ensartet på  

 alle dele af landet, eller om der er områder, hvor konstruktionen medfører  

 underdækning eller overdækning, til indenrigs- og sundhedsministeren, og  

 ministerens  

 svar herpå 12 Spm. om, hvilke udgifter de enkelte amter har afsat i  

 2004 og 2005 til udviklingsopgaven, til indenrigs- og sundhedsministeren, og  

 ministerens svar herpå 13 Spm. om tabel for sundhedsområdet i regionerne, når de  

 alene tilføres 500 mio. kr. i 2006 og de efterfølgende år, til indenrigs- og  

 sundhedsministeren, og ministerens svar herpå 14 Spm. om oversendelse af tidsplan for den kommende  

 finansierings- og udligningsreform, til indenrigs- og sundhedsministeren, og  

 ministerens svar herpå 15 Spm., om det er korrekt, at der skal ske en  

 serviceharmonisering til et fælles serviceniveau i de nye kommuner, til  

 indenrigs- og sundhedsministeren, og ministerens svar herpå 16 Spm. om en eventuel serviceharmonisering ikke vil  

 nedjustere serviceniveauet i nogle kommuner og opjustere i andre kommuner,  

 til indenrigs- og sundhedsministeren, og ministerens svar herpå 17 Spm. om oversendelse af opgørelse over forskelle i det nuværende  

 serviceniveau i sammenlægningskommunerne, til indenrigs- og  

 sundhedsministeren,  

 og ministerens svar herpå 18 Spm. om, hvordan regeringen vil leve op til sit tilsagn  

 om, at ingen kommune skal tåle et indtægtstab pr. år, der overstiger et beløb  

 på over 0,2 pct. skattepoint, til indenrigs- og sundhedsministeren, og  

 ministerens svar herpå 19 Spm. om grundlag for finansierings- og  

 byrdefordelingsreformen, til indenrigs- og sundhedsministeren, og ministerens  

 svar herpå 20 Spm. om midler afsat til offentlige nettoforbedringer,  

 til indenrigs- og sundhedsministeren, og ministerens svar herpå 21 Spm. om midler afsat til vækst inden for stat, amt,  

 regioner og kommuner, til indenrigs- og sundhedsministeren, og ministerens  

 svar herpå 22 Spm. om midler afsat til henholdsvis sundhedsområdet og  

 ældreområdet, til indenrigs- og sundhedsministeren, og ministerens svar herpå 23 Spm. om beregning af, hvor meget udgifterne til sundhed  

 og ældreområdet er steget i de foregående 5 år, til indenrigs- og  

 sundhedsministeren,  

 og ministerens svar herpå 24 Spm. om beregning af, hvor meget udgifterne for det  

 samlede offentlige område er steget i de foregående 5 år, til indenrigs- og  

 sundhedsministeren, og ministerens svar herpå 25 Spm. om begrundelse for, at regionernes økonomi er opdelt  

 i tre dele, til indenrigs- og sundhedsministeren, og ministerens svar herpå 26 Spm. om beregning af fordelingen mellem regionerne ved  

 ændring af procenten ved aldersbestemte udgiftsbehov og socioøkonomiske  

 udgiftsbehov,  

 til indenrigs- og sundhedsministeren, og ministerens svar herpå 27 Spm. om beregning af fordelingen mellem regionerne ved  

 ændring af procenten ved demografisk betingede udgiftsbehov og strukturelt  

 betingede  

 udgiftsbehov, til indenrigs- og sundhedsministeren, og ministerens svar herpå 28 Spm. om kommentar til undersøgelse, der viser, at sociale  

 faktorer spiller en stor rolle i efterspørgslen efter sygehusydelser, til  

 indenrigs- og sundhedsministeren, og ministerens svar herpå 29 Spm., om der er statistisk belæg for, at hvis  

 middellevetiden er lav, belastes sundhedsvæsenet relativt højt, til  

 indenrigs- og sundhedsministeren, og ministerens svar herpå 30 Spm. om udgiftsbehovene på udviklingsområdet, til  

 indenrigs- og sundhedsministeren, og ministerens svar herpå 31 Spm. om ministeren vil overveje at genindføre pris- og  

 lønreguleringen, til indenrigs- og sundhedsministeren, og ministerens svar  

 herpå 32 Spm. om, hvorfor reguleringen af bidragene i §§ 3 og 6  

 ikke skal ske ved den sædvanlige løn- og prisregulering, til indenrigs- og  

 sundhedsministeren, og ministerens svar herpå 33 Spm. om eksempel på fordeling af aktiver og passiver,  

 hvori der indgår hovedområderne sundhed, veje, uddannelsesinstitutioner m.v.,  

 til indenrigs- og sundhedsministeren, og ministerens svar herpå 34 Spm. om, hvornår regionernes budget- og regnskabsregler  

 bliver fastsat, til indenrigs- og sundhedsministeren, og ministerens svar  

 herpå 35 Spm. om gennemgang af forskellene mellem de nuværende  

 amter og amtsdelen for København og Frederiksberg, til indenrigs- og  

 sundhedsministeren,  

 og ministerens svar herpå 36 Spm. om begrundelsen for at indføre straf på regionerne  

 ved forhøjelse af grundbidraget, til indenrigs- og sundhedsministeren, og  

 ministerens svar herpå 37 Spm. om, hvornår regeringen fremlægger forslaget om en  

 statslig sundhedsskat, til indenrigs- og sundhedsministeren, og ministerens  

 svar herpå 38 Spm. om, hvorvidt ministeren agter at medtage  

 handicappede børn i kriterierne for udregningen af regionernes udgiftsbehov  

 på sundhedsområdet, til indenrigs- og sundhedsministeren, og ministerens svar  

 herpå 39 Spm. om oversendelse af talepapir til brug for besvarelse  

 af samrådsspørgsmål A, til indenrigs- og sundhedsministeren, og ministerens  

 svar herpå 40 Spm. om oversendelse af talepapir til brug for besvarelse  

 af samrådsspørgsmål A, til socialministeren, og ministerens svar herpå 41 Spm. om oversendelse af talepapir til brug for besvarelse  

 af samrådsspørgsmål A, til undervisningsministeren, og ministerens svar herpå 42 Spm. om redegørelse for regeringens planer for de  

 nuværende amters indtægter i den nye struktur, til indenrigs- og  

 sundhedsministeren, og ministerens svar herpå 43 Spm. om, hvilke muligheder regionerne vil have for at  

 optage lån til investeringer på sundhedsområdet, til indenrigs- og  

 sundhedsministeren, og ministerens svar herpå 44 Spm. om regler for bloktilskud til regionerne, til indenrigs-  

 og sundhedsministeren, og ministerens svar herpå 45 Spm. om begrundelsen for, at regionerne nærmest afskæres  

 fra at foretage økonomiske prioriteringer, til indenrigs- og  

 sundhedsministeren,  

 og ministerens svar herpå 46 Spm. om, hvordan statens og kommunernes  

 aktivitetsbestemte tilskud på sundhedsområdet tænkes udformet, til indenrigs-  

 og sundhedsministeren, og ministerens svar herpå 47 Spm. om, hvorfor ønsket om, at kommunernes  

 aktivitetsbestemte tilskud differentieres efter diagnose, ikke kan  

 imødekommes,  

 til indenrigs- og sundhedsministeren, og ministerens svar herpå 48 Spm. om, hvilke incitamenter de aktivitetsbestemte  

 tilskud vil give regionerne og kommunerne, til indenrigs- og  

 sundhedsministeren, og ministerens svar herpå 49 Spm. om beskrivelse af flytning af midler fra  

 hovedstadsregionen til de øvrige regioner, til indenrigs- og  

 sundhedsministeren, og ministerens svar herpå Oversigt over samrådsspørgsmål vedrørende L 71 Samråds-spm.nr.
Titel A Samrådsspm. om drøftelse af omlægning af såvel det  

 sociale område som specialundervisningen, der sker i forbindelse med  

 kommunalreformen, til indenrigs- og sundhedsministeren, socialministeren og  

 undervisningsministeren Bilag 2 Et af udvalgets spørgsmål til indenrigs- og  

 sundhedsministeren og dennes svar herpå Spørgsmålet og indenrigs- og sundhedsministerens svar herpå er  

 optrykt efter ønske fra Socialdemokratiet.
 Spørgsmål nr. 8:
Der ønskes en oversigt (regneeksempel) over den »brugerbetaling«,  

 som kommunerne kommer til at betale for sine borgere til regionerne, jf.  

 kapitel 73 og 74 i L 74, opgjort kommune for kommune med de nuværende 271  

 kommuner på det senest opdaterede historiske grundlag.
De konkrete beløb, som  

 skulle være betalt af kommunerne bedes opgivet såvel i beløb som omregnet til  

 kommunale skatteprocenter i de enkelte kommuner for at skabe et overblik over  

 forskellene i den kommunale belastning.
Såfremt det eksisterende  

 datamateriale  

 ikke gør det muligt at foretage de ønskede beregninger, ønskes de konkrete  

 beregninger og udredninger, der er foretaget og ligger til grund for den  

 valgte  

 model? Svar:
Kommunerne får med kommunalreformen et nyt ansvar på  

 sundhedsområdet.
Dels skal den enkelte kommune medfinansiere regionernes  

 udgifter til behandling af kommunens borgere i sundhedsvæsenet, dels  

 overtager  

 kommunerne ansvaret for en række opgaver på sundhedsområdet.
Målsætningen med kommunalreformens finansieringsregler for  

 kommunerne af sundhedsområdet er helt overordnet at give kommunerne et  

 synligt  

 og forpligtende ansvar både for de sundhedsopgaver, de allerede i dag  

 varetager,  

 og for de nye sundhedsopgaver, de får som følge af kommunalreformen.
Det er  

 samtidig målsætningen at give kommunerne et fornuftigt og velafbalanceret  

 incitament  

 til at arbejde mere målrettet med tilbud, der kan øge kvaliteten og  

 sammenhængen i patienternes behandling.
 Kommunernes medfinansiering består af et grundbidrag og et  

 aktivitetsafhængigt bidrag.
Det kommunale  

  

 grundbidrag  

  

 forudsættes i udgangspunktet at udgøre 1.000 kr. pr. indbygger i 2003-niveau  

 svarende til 1.050 kr. pr. indbygger i 2005-niveau.
Beregnet ud fra folketal  

 i  

 2003 svarer det til i alt 5,7 mia. kr. i 2005-niveau.
For så vidt angår den kommunale  

  

 aktivitetsafhængige  

  

 medfinansiering på sundhedsområdet er der lagt  

 op til en relativt enkel model, hvor de økonomiske incitamenter virker for  

 alle  

 typer sygehusbehandlinger samt konsultationer hos praktiserende læger,  

 speciallæger, tandlæger m.v.. Opgørelsen af de kommunale betalinger vil blive  

 baseret på de registreringssystemer m.v., der allerede findes i dag.
Det  

 aktivitetsbestemte bidrag udgør i alt 7,6 mia. kr. (2005-niveau).
 Udgiften til aktivitetsafhængig medfinansiering på de enkelte  

 områder fordeles indbyrdes mellem kommuner efter det faktiske forbrug, som  

 forefindes og registreres for samtlige ydelser og behandlinger i  

 sundhedsvæsenet.
 Nedenfor følger en forklaring om, hvorledes den kommunale  

 medfinansiering for hver kommune er beregnet.
Fordeling af somatisk  

 sygehusforbrug på kommuner Her opgøres det faktiske forbrug af sygehusydelser for hver  

 enkelt kommune baseret på DRG-værdien.
Dermed kan bl.a. tages eksakt højde  

 for  

 loftet på 4.000 kr. pr. indlæggelse for den kommunale medfinansiering.
Kilden  

 er Landspatientregisteret 2003.
Fordeling af forbrug af  

 sygesikringsydelser på kommuner Her anvendes de faktiske registreringer af ydelserne i  

 bopælskommunen udført i 2003. Kilden er sygesikringsregisteret 2003.
Fordeling af psykiatrisk  

 sygehusforbrug på kommuner Her er udgifterne fordelt efter det faktiske forbrug af  

 sengedage/ambulante behandlinger for personer med bopæl i de enkelte  

 kommuner.  

 Kilden er Landspatientregisteret  

 2003 Fordeling af genoptræning  

 på kommuner Fordelingen af kommunernes udgifter til medfinansiering af  

 genoptræning under sygehusbehandling fordeles forholdsmæssigt efter det  

 faktiske samlede forbrug af sygehusydelser fordelt på kommuner.
Kilden er  

 Landspatientregistret 2003.
Det skal for en god ordens skyld bemærkes, at de her angivne  

 byrdekonsekvenser er opgjort før effekten af udligning.
Den kommunale  

 medfinansiering  

 vil indgå i finansieringsudvalgets arbejde med henblik på en samlet model for  

 den kommunale udligning mv.
Kommune Kommunal medfinansiering i alt I pct. af beskatningsgrundlag, 2005 1000 kr.
