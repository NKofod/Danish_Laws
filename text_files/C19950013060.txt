(Vejledningen vedrører såvel  

 bygningsreglement 1995 som bygningsreglement for småhuse 1985) Indledning Bygge- og Boligstyrelsen udsender herved en ny revideret vejledning om  

 kommunalbestyrelsens lovgennemgang i byggesager.
Samtidig ophæves vejledning  

 nr. 44 af 1. april 1992.
 Vejledningen gennemgår de andre love og lovbestemmelser, som  

 kommunalbestyrelsen i medfør af byggelovens § 16, stk. 3, jf.  

bygningsreglement af 1. april 1995, kap. 1.8 og bygningsreglement for  

 småhuse af 1. marts 1985 afsnit 1.5.1 og 1.10.1 skal påse overholdt i  

 forbindelse med byggetilladelse og anmeldelse.
 Pligten til at påse anden lovgivning overholdt skal efter byggeloven ske,  

før der gives byggetilladelse eller inden udløbet af 4 eller 2  

 ugers fristerne ved anmeldelse af byggearbejder.
Bestemmelserne i bygningsreglementerne fastsætter hvilke love, der skal  

 påses overholdt.
I vejledningen redegøres der nærmere for de enkelte  

 bestemmelser i de pågældende love, som det er relevant at gennemgå ved  

 ansøgning om byggetilladelse og ved anmeldelser.
 Revisionen af vejledningen er som tidligere sket ved, at Miljø- og  

 Energiministeriets Landsplanafdeling, Skov- og Naturstyrelsen,  

 Miljøstyrelsen, Energistyrelsen, Direktoratet for Arbejdstilsynet,  

 Trafikministeriet, Bygge- og Boligstyrelsen, Beredskabsstyrelsen,  

 Kulturministeriet og Stormflodsrådet har udarbejdet de enkelte lovbidrag.  

 Ansvaret for beskrivelserne af de enkelte lovbestemmelser har således den  

 pågældende ressortmyndighed.
 Revisionen af vejledningen er sluttet den 1. februar 1995.
Om delbyggetilladelser Byggelovens § 16, stk. 1, 3. pkt. giver hjemmel for  

 kommunalbestyrelsen til at opdele en byggetilladelse i deltilladelser.
Dette  

 gør det muligt at begrænse en byggetilladelse, så den ikke omfatter det  

 ansøgte byggeri i sin helhed.
Bestemmelsens hensigt er at give mulighed for  

 en smidig byggesagsbehandling til gavn for borgerne.
Efter bestemmelsen kan kommunalbestyrelsen, selv om ikke alle enkeltheder  

 i et byggeprojekt er afklaret, udstede en deltilladelse f.eks. til at udføre  

 støbearbejde ved nybyggeri.
Meddelelse af deltilladelse er betinget af, at  

 der efter lovgivningen intet er til hinder for, at byggeriet kan placeres det  

 ansøgte sted og med det ansøgte fundament.
Deltilladelse må altså kun omfatte  

 den del af projektet, som vil kunne udføres uden at være i strid med  

 byggelovgivningen eller anden lovgivning.
Efterhånden som enkelthederne i  

 byggeprojektet afklares i forhold til lovgivningen, kan der udstedes de  

 øvrige fornødne deltilladelser.
 Forud for at den enkelte deltilladelse kan meddeles, skal anden lovgivning  

 således være påset overholdt.
Love om fysisk planlægning og fredning 1. Lov om planlægning (lovbekendtgørelse nr. 746 af  

 16. august 1994) Kommunalbestyrelsen har pligt til at virke for kommuneplanens  

 gennemførelse, jf. § 12 i lov om planlægning.  

 Kommunalbestyrelsen kan ved forbud efter bestemmelserne i § 12, stk. 2 og  

 3, gribe konkret ind overfor udstyknings- og byggeønsker samt ønsker om  

 ændret anvendelse, der er i strid med bestemmelser i kommuneplanen.
 Bestemmelsen i § 13, stk. 2 om lokalplanpligt ved større  

 bygge- og anlægsarbejder skal påses overholdt, således at byggetilladelse  

 ikke kan meddeles, før lokalplanen er endeligt vedtaget eller godkendt.
 Kommunalbestyrelsen vil kunne nedlægge et midlertidigt forbud mod  

 dispositioner, der vil kunne hindres ved en lokalplan, jf. § 14. Det  

 fremgår af emnekataloget i § 15 , om den pågældende disposition kan  

 behandles i en lokalplan. § 14-forbudets gyldighedsperiode er begrænset til 1  

 år.
 Ejendomme, der er omfattet af et offentliggjort forslag til lokalplan, må  

 ikke bebygges eller i øvrigt udnyttes på en måde, der skaber risiko for en  

 foregribelse af den endelige plans indhold, jf. § 17.
 Efter bestemmelsen i § 18 må der - når der er foretaget  

offentlig bekendtgørelse af en endeligt vedtaget lokalplan - ikke  

 retligt eller faktisk etableres forhold i strid med lokalplanens  

 bestemmelser, medmindre en dispensation meddeles efter reglerne i  

§§ 19 eller 40.
 Kommunalbestyrelsen har efter § 43 beføjelse til - ved påbud  

 eller forbud - at forlange en privat servitut overholdt, såfremt  

 servitutten omhandler forhold, hvorom der kan optages bestemmelser i en  

 lokalplan, jf. § 15.
 I § 68 er angivet, i hvilken udstrækning byplanvedtægter,  

 byggeområdebestemmelser m.v. efter den hidtidige bygge- og planlovgivning  

 fortsat er gældende og således har betydning for sagsbehandlingen.
Zoneinddelingen og landzoneadministrationen Bestemmelserne i §§ 35 og 36 om opførelse af anden bebyggelse end  

 den, der er erhvervsmæssig nødvendig for landbrug m.v., skal påses overholdt,  

 således at byggetilladelse ikke kan meddeles, før en tilladelse efter  

 planloven kan udnyttes, jf. § 60, stk. 4. Heraf fremgår tillige, at  

 rettidig klage har opsættende virkning for den påklagede afgørelse, medmindre  

 klagemyndigheden bestemmer andet.
 Opmærksomheden henledes endvidere på planlovens §§ 37 og 38 om  

 anvendelsen af nedlagte landbrugsbygninger til anden form for erhverv.
Sommerhusområder Bestemmelserne i planlovens § 39 om opførelse af mere end en  

 beboelsesbygning på en ejendom i sommerhusområder skal påses overholdt,  

 således at byggetilladelse ikke kan meddeles, før en tilladelse efter  

 planloven er meddelt.
Bestemmelsen i planlovens § 40 om anvendelsen af  

 boliger i sommerhusområder skal også påses overholdt, men bestemmelsen er  

 ikke til hinder for, at der meddeles byggetilladelse til en bolig, der i  

 byggeteknisk henseende kan anvendes til helårsbeboelse.
2. Lov om bygningsfredning (lovbekendtgørelse nr. 81  

 af 10.februar 1986 samt Miljøministeriets bekendtgørelse nr. 217 af 21. marts  

 1994 om henlæggelse af opgaver og beføjelser til Skov- og Naturstyrelsen) Der henvises desuden til Miljøministeriets bekendtgørelse nr. 393 af 3.  

 juni 1982 om orientering af miljøministeren forinden nedrivning eller salg af  

 visse ikke fredede bygninger i offentlig eje. (Bekendtgørelsen er for tiden  

 under revision i Miljø- og Energiministeriet, Skov- og Naturstyrelsen).
 Loven om bygningsfredning har til formål at værne om landets ældre  

 bygninger af arkitektonisk, kulturhistorisk eller miljømæssig værdi, jf. §  

 1.
 Efter § 2 gælder lovens bestemmelser for bygningsværker,  

 bygningsdele, skulpturer, mindesmærker, springvand og lignende, og en  

 bygnings umiddelbare omgivelser i form af gårdrum, pladser, brolægning,  

 fortove, haver og parkanlæg, når de udgør en del af den samlede  

 beskyttelsesværdige helhed.
Til fremme af lovens formål yder Miljø- og Energiministeriet, Skov- og  

 Naturstyrelsen vejledning med henblik på at sikre, at bygnings- og  

 bybevaringsinteresserne tilgodeses i administrationen af byggeloven såvel som  

 byfornyelsesloven, planloven og anden lovgivning vedrørende bygninger og fast  

 ejendom.
Skov- og Naturstyrelsen indsamler og registrerer oplysninger om  

 bygninger m.v. og udarbejder sammenfattende oversigter samt vejledninger  

 efter bevaringssystemet SAVE, ligesom Skov- og Naturstyrelsen yder faglig  

 vejledning om bevaringsinteresserne, jf. bygningsfredningslovens §§ 20,  

 21 og 25.
 Statens Bygningsfredningsfonds virksomhed efter § 17 , jf.  

 nedenfor, kan også omfatte bevaringsværdige bygninger.
Efter bestemmelserne i bygningsfredningslovens § 25 yder  

 Miljøministeriet, Skov- og Naturstyrelsen faglig rådgivning og anden bistand  

 til bl.a. kommunalbestyrelsen i spørgsmål vedrørende bygningsbevaring.
Skov-  

 og Naturstyrelsen bistår ligeledes med vejledning og informationsvirksomhed  

 overfor ejere og brugere af bevaringsværdige bygninger.
 For de fredede bygninger er »værne«-bestemmelserne  

 direkte fastlagt i bygningsfredningsloven.
 Bygninger, der er af væsentlig arkitektonisk eller kulturhistorisk  

 værdi og over 100 år gamle, kan fredes, jf. § 3. Endvidere kan  

 bygninger, uanset alder, fredes, når de er af særlig fremragende  

 værdi, eller der er andre særlige grunde til at ønske dem sikrede for  

 eftertiden.
Bygningsfredningen gennemføres af Miljøministeriet, Skov- og  

 Naturstyrelsen.
Alle - herunder kommunalbestyrelsen - kan foreslå en bygning  

 fredet.
 Bygninger eller bygningsdele, der er opført før år 1536 - altså den  

 middelalderlige arkitektur - har en særlig status, idet de som landets  

 ældste bygninger automatisk er fredede.
 Når Skov- og Naturstyrelsen har underrettet om en påtænkt fredning, må der  

 ikke foretages noget, der strider imod denne, jf. § 6 stk. 3.
 Efter § 9 har ejeren eller brugeren af en fredet bygning pligt til  

 at holde bygningen i forsvarlig stand, herunder tæt på tag og fag.
 Bestemmelsen i § 10 om tilladelse til ud- og indvendige  

 istandsættelses- og bygningsarbejder, der går ud over almindelig  

 vedligeholdelse, skal påses overholdt, således at byggetilladelse - såfremt  

 en sådan kræves efter byggeloven - ikke kan meddeles, før Skov- og  

 Naturstyrelsens tilladelse foreligger.
 Såfremt der ikke inden 3 måneder af Miljøministeriet, Skov- og  

 Naturstyrelsen er taget stilling til en ansøgning om tilladelse efter §  

 10, stk. 1, kan de arbejder, der er omfattet af ansøgningen, iværksættes.
 Til almindelig vedligeholdelse af en fredet bygning regnes f.eks.  

 udskiftning af enkelte tagsten og understrygning af taget, kalkning og  

 maling, både udvendig og indvendig, såfremt der anvendes samme materialer og  

 samme farver, som bygningen har i forvejen.
 Til bygningsarbejder, der går ud over denne almindelige vedligeholdelse,  

 og som derfor altid vil kræve Skov- og Naturstyrelsens tilladelse, hører  

 f.eks. arbejder, som ændrer en bygnings karakter, eksempelvis  

 omlægning af tag eller pudsning af en facade, der har stået i blank mur.
 Som bygningsarbejder, der kræver tilladelse fra Skov- og Naturstyrelsen,  

 betragtes også arbejder i forbindelse med brandsikring, isolering og andre  

 energibesparende foranstaltninger samt istandsættelse og genopbygning af en  

 fredet bygning, der er blevet storm- eller brandskadet.
 Efter § 11 skal der indhentes tilladelse fra Miljøministeriet,  

 Skov- og Naturstyrelsen til nedrivning af en fredet bygning.
 Tilladelse kan først gives, efter at Det særlige Bygningssyn, der  

 er et sagkyndigt, rådgivende organ for Skov- og Naturstyrelsen, har fået  

 forelagt ansøgningen herom og herefter ikke har udtalt sig imod nedrivningen,  

 jf. § 23, stk. 2.
Til vurdering af ansøgningen kan kræves oplysninger om formålet med  

 nedrivningen, og om den fremtidige anvendelse af ejendommen.
Behandlingen af  

 en ansøgning kan afslås, hvis de tilladelser, der er nødvendige i henhold til  

 anden lovgivning, ikke foreligger, jf. § 11, stk. 2.
 Tilladelser efter § 11 (totalnedrivning) og § 10 (delvis  

 nedrivning) skal indhentes også i sager, som alene kræver anmeldelse til  

 kommunalbestyrelsen.
 I lighed med planlægningslovens bestemmelser er der under visse  

 forudsætninger en overtagelsespligt for det offentlige, såfremt  

 nedrivningsansøgning afslås.
 For at lette de forpligtelser, der påhviler en ejer til at opretholde en  

 fredet bygning, yder Skov- og Naturstyrelsen rådgivning og vejledning  

 (generelt og konkret) i forbindelse med løsning af de istandsættelsesopgaver,  

 der vedrører den fredede bygning.
 Efter § 14 skal ejeren ved brandskade eller anden væsentlig skade  

 på en fredet ejendom søge om tilladelse til istandsættelse af bygningen, jf.  

§ 10.
 § 16  giver mulighed for at opnå tilskud fra  

 Skov- og Naturstyrelsen og § 17 lån fra Statens  

 Bygningsfredningsfond til gennemførelse af istandsættelsesarbejder på de  

 fredede bygninger.
 Efter § 27 kræver opdeling af en fredet bygning i ejerlejligheder  

 Skov- og Naturstyrelsens samtykke.
 Såfremt ovennævnte tilladelser ikke er udnyttet inden 5 år,  

 bortfalder de, jf. § 29.
 3. Lov om naturbeskyttelse (lov nr. 9 af 3. januar  

 1992 med senere ændring ved lov nr. 439 af 1. juni 1994 (beskyttelse af  

 kystområder)).
 Lovens §§ 3, 4, 8 og 12 foreskriver en generel  

 beskyttelse af bestemte naturtyper m.v.
Efter lovens § 3 gælder en generel beskyttelse af naturlige søer på  

 over 100 m2 og af vandløb, der er udpeget som beskyttede.
For så vidt angår  

 vandløbene, er dette en videreførsel af den ordning, der hidtil har været  

 gældende efter naturfredningsloven.
Heder, moser og lignende, strandenge og  

 strandsumpe samt ferske enge og overdrev, der enkeltvis eller tilsammen er  

 større end 2500 m2 i sammenhængende areal, er ligeledes omfattet af den  

 generelle beskyttelsesordning i lovens § 3. I Miljøministeriets  

 bekendtgørelse nr. 572 af 25. juni 1992 om beskyttede naturtyper og sten- og  

 jorddiger m.v., er fastsat generelle undtagelser fra beskyttelsesordningen.  

 Af bekendtgørelsens § 1 fremgår, at for heder, strandenge og  

 strandsumpe samt ferske enge og overdrev, der den 1. juli 1992 ligger i  

 byzone eller sommerhusområde, gælder beskyttelsesordningen kun for  

 tilstandsændringer til landbrugsformål.
Efter lovens § 4 gælder endvidere en generel beskyttelse af sten-  

 og jorddiger.
Af § 3 i Miljøministeriets bekendtgørelse nr. 572 af 25.  

 juni 1992 fremgår det, at de diger, der er omfattet af beskyttelsen efter  

 lovens § 4, er de sten- og jorddiger, der i Kort- og  

 Matrikelstyrelsens kortværk Danmark (1:25.000) er angivet på kortbladet for  

 det pågældende område i den senest reviderede udgave forud for den 1. juli  

 1992. Denne ordning vil senere blive afløst af en konkret udpegning af de  

 sten- og jorddiger, der skal være omfattet af beskyttelsen, i lighed med den  

 ordning, der gælder for vandløbene.
Efter bestemmelsen i bekendtgørelsens  

§ 3, stk. 3, er diger, der ligger i byzone eller sommerhusområde,  

 diger omkring kirkegårde, der er omfattet af lovgivningen om folkekirkens  

 kirkebygninger og kirkegårde samt havediger, ikke omfattet af lovens  

 beskyttelsesordning.
 Bestemmelserne i naturbeskyttelseslovens § 3 og 4 gælder  

 ifølge bekendtgørelsens § 4 dels ikke for anlæg, hvortil der er givet  

 tilladelse efter lov om kystbeskyttelse, dels ikke for mindre bade- og  

 bådebroer omfattet af Trafikministeriets bekendtgørelse nr. 489 af 28.  

 september 1981.
Efter lovens §§ 3 og 4 må der ikke foretages ændringer af  

 tilstanden af de beskyttede naturtyper eller af sten- eller jorddiger,  

 herunder ved opførelse af bebyggelse.
Amtsrådet (i Københavns og  

 Frederiksberg kommuner kommunalbestyrelsen) kan dog i særlige tilfælde  

 dispensere fra bestemmelserne i lovens §§ 3 og 4, jf. lovens  

§ 65, stk. 3.
I Miljøministeriets vejledning om naturbeskyttelsesloven er det i  

 overensstemmelse med hidtidig praksis anført, at opførelse af ny bebyggelse  

 forudsætter en dispensation, medmindre bebyggelsen sker i tilknytning til en  

 ejendoms eksisterende bygninger.
Ny bebyggelse på eksisterende  

 landbrugsejendomme samt opførelse af garager, carporte, udhuse og  

 tilbygninger i øvrigt vil således normalt ikke kræve en dispensation.
Efter § 8 må der ikke foretages ændring i tilstanden af klitfredede  

 arealer.
Forbudet indebærer bl.a., at der ikke uden tilladelse må opføres nye  

 bygninger eller andre faste indretninger eller foretages om- og tilbygninger  

 af eksisterende bebyggelse.
Kommunalbestyrelsen skal påse, at bestemmelserne  

 overholdes, således at der ikke udstedes byggetilladelse, medmindre  

 klitmyndighedernes tilladelse foreligger.
Sagerne skal forelægges det lokale  

 statsskovdistrikt.
Naturbeskyttelseslovens § 12 indeholder et forbud mod ændring i  

 tilstanden af fortidsminder, der enten er synlige i terrænet eller om hvis  

 tilstedeværelse, ejeren har modtaget meddelelse.
Arealer, hvor sådanne  

 fortidsminder ligger, må ikke udstykkes, ligesom der ikke må ske opdeling  

 eller skelforandring.
Efter lovens § 13 må der på fortidsminder og  

 inden for en afstand af 2 m fra dem ikke foretages jordbehandling, gødes  

 eller plantes.
Skov- og Naturstyrelsen kan i særlige tilfælde meddele  

 dispensation fra bestemmelserne.
 Naturbeskyttelseslovens §§ 15-19 omhandler de afstandskrav,  

 der ikke uden dispensation må fraviges ved placering af bygninger eller  

 campingvogne, gennemførelse af terrænændringer eller beplantninger i forhold  

 til strandbredder, skove, søer, vandløb, fortidsminder og kirker.
Dispensation kan meddeles af amtsrådet.
Undtaget herfra er dispensation  

 fra beskyttelseslinier i relation til søer/åer og skove i byzone og  

 sommerhusområder, hvor kommunalbestyrelsen kan meddele dispensation.  

 Dispensation fra fortidsmindebeskyttelseslinien kan meddeles af Skov- og  

 Naturstyrelsen.
Kommunalbestyrelsen kan ansøge Skov- og Naturstyrelsen om hel eller delvis  

 ophævelse af beskyttelseslinierne i §§ 15-18, når dette sker på  

 grundlag af en detailplanlægning.
Efter hidtidig praksis vil en sådan  

 planlægning normalt være en lokalplan.
Der henvises til vejledning om  

 naturbeskyttelsesloven og bekendtgørelse nr. 547 af 22. juni 1992 om bygge-  

 og beskyttelseslinier.
Naturbeskyttelseslovens § 20 foreskriver, at offentlige anlæg i  

 det åbne land skal placeres og udformes således, at der i videst muligt  

 omfang tages hensyn til de landskabelige værdier og de øvrige interesser, der  

 er nævnt i § 1. I medfør heraf er det bl.a. bestemt, at  

 højspændingsanlæg på mere end 150 kV, der planlægges fremført som  

 luftledninger, skal godkendes af Skov- og Naturstyrelsen, og at  

 lavspændingsanlæg, sekundære højspændingsanlæg samt højspændingsanlæg til og  

 med 150 kV, der planlægges fremført som luftledninger, skal godkendes af  

 amtsrådet.
Offentlige vejanlæg er ligeledes underlagt en godkendelsesordning,  

 hvorefter Skov- og Naturstyrelsen godkender anlæg af hovedlandeveje, og  

 amtsrådet godkender anlæg af amtsveje og kommuneveje.
Se nærmere herom i  

 Miljøministeriets bekendtgørelse nr. 571 af 25. juni 1992 om godkendelse af  

 offentlige vejanlæg og af ledningsanlæg m.v. i det åbne land.
Efter bestemmelserne i § 21 må reklamer og propagandaskilte ikke  

 anbringes i det åbne land.
Der er tale om en forbudsbestemmelse, hvorfra der  

 gælder en række undtagelser, jf. § 21, stk. 2, samt bekendtgørelse nr.  

 573 af 25. juni 1992 om opsætning af mindre oplysningsskilte samt reklamer på  

 idrætsanlæg m.v. i det åbne land.
De hidtidige regler i naturfredningsloven om udarbejdelse af  

 fredningsplaner er ikke medtaget i naturbeskyttelsesloven.
Det forudsættes  

 imidlertid, at der fortsat foretages den nødvendige kortlægning og  

 planlægning for at sikre varetagelsen af de interesser, der er nævnt i lovens  

 formålsbestemmelser.
 Lovens kapitel 6 indeholder reglerne om fredning.
Skov- og Naturstyrelsen eller amtsrådet kan nedlægge forbud mod, at der  

 retligt eller faktisk etableres forhold, som strider mod en påtænkt fredning.  

 Et sådant forbud efter § 34 har en gyldighedsperiode på højst 1 år.  

 Efter bestemmelsen i § 37, stk. 2, må der - når fredningsnævnet har  

 bekendtgjort, at en fredningssag er rejst - ikke foretages noget, som strider  

 imod de foreslåede fredningsbestemmelser.
Når der er sket bekendtgørelse af  

 fredningsnævnets afgørelser, skal disse overholdes af alle og enhver, jf.  

§ 41. Dispensation kan meddeles efter § 50, stk. 1.  

 Videregående afvigelser fra en fredning forudsætter derimod en ny  

 fredningssag.
4. Lov om skove (lov nr. 383 af 7. juni 1989) Skovlovens § 11 indeholder en bestemmelse om, at der på  

 fredskovpligtigt areal ikke må opføres bygninger, etableres anlæg eller  

 gennemføres terrænændringer, medmindre det er nødvendigt for skovdriften.
 Byggetilladelse kan således ikke meddeles, medmindre skovlovsmyndighederne  

 har givet tilladelse til byggeriet.
Miljølove 5. Lov om miljøbeskyttelse (lov nr. 358 af 6. juni  

 1991, jf. lovbekendtgørelse nr. 590 af 27. juni 1994) Miljøbeskyttelsesloven og de regler, der er fastsat i medfør af denne,  

 bestemmer i en række tilfælde (f.eks. miljøbeskyttelseslovens §§ 19 og  

 33 ), at en forurenende virksomhed eller aktivitet ikke må anlægges eller  

 påbegyndes, før godkendelse hertil er meddelt.Godkendelse meddeles i  

 almindelighed af kommunalbestyrelsen og amtsrådet (godkendelsesmyndigheden).
 Spørgsmålet om, hvornår bygge- og anlægsarbejder, der forudsætter  

 godkendelse i medfør af miljøbeskyttelsesloven kapitel 5 (de såkaldte  

 listevirksomheder), må påbegyndes, reguleres i miljøbeskyttelseslovens §  

 33 stk. 2.
 § 33  stk. 2 indebærer en lempelse i forhold til den  

 tidligere miljøbeskyttelseslov, idet godkendelsesmyndigheden nu kan give  

 tilladelse til, at bygge- og anlægsarbejder påbegyndes, mens  

 godkendelsesansøgningen er under behandling, men før godkendelse til  

 etablering og drift meddeles.
 Tilladelse i medfør af § 33, stk. 2 kan dog ikke meddeles til:
 Meddelelse af tilladelse i medfør af § 33, stk. 2 er betinget af,  

 at bygge- og anlægsarbejderne er i overensstemmelse med en godkendt lokalplan  

 eller byplanvedtægt.
 Afgørelse om at meddele byggetilladelse i medfør af § 33, stk. 2  

 sker på grundlag af en vurdering af virksomhedens lokaliseringsforhold  

 sammenholdt med en forhåndsvurdering af, hvorvidt virksomheden skønnes at  

 kunne drives på stedet uden væsentlige gener for omgivelserne i henhold til  

 de vilkår for virksomhedens etablering og drift, som senere vil blive fastsat  

 i godkendelsen, jf. bekendtgørelse nr. 794 af 9. december 1991 om godkendelse  

 af listevirksomhed, § 10.
 Er byggetilladelsen meddelt, kan den udnyttes straks fra byggetilladelsens  

 modtagelse, uanset om der klages over tilladelsen inden for klagefristen.  

 Under en klagesag kan Miljøstyrelsen bestemme, at 1. instansmyndighedens  

 byggetilladelse ikke må udnyttes, eller at allerede påbegyndte arbejder skal  

 standses.
I sager, hvor godkendelsesmyndigheden har bestemt, at bygge- og  

 anlægsarbejder kan påbegyndes straks, skal tilladelsens indehaver straks  

 underrettes, hvis afgørelsen i medfør af § 33, stk. 2 påklages til  

 Miljøstyrelsen.
Miljøstyrelsen træffer hurtigst muligt selvstændig  

 delafgørelse om, hvorvidt bygge- og anlægsarbejder kan påbegyndes eller skal  

 standses under klagesagens behandling i styrelsen.
 Miljøstyrelsens afgørelse vedrørende tilladelse til påbegyndelse af bygge-  

 og anlægsarbejder kan påklages til Miljøklagenævnet, hvis klagenævnet  

 vurderer, at der er tale om en større eller principiel afgørelse.
 Ved udnyttelse af tilladelse meddelt i medfør af § 33, stk. 2 sker  

 bygge- og anlægsarbejdet på bygherrens ansvar.
 Godkendelsesmyndighedens afgørelse i medfør af § 33, stk. 2 ,  

 hvorved tilladelse til påbegyndelsesarbejder nægtes, kan ikke indbringes for  

 anden administrativ myndighed, jf. bekendtgørelse om godkendelse af  

 listevirksomhed, § 18 stk. 2.
 Bygge- og anlægsarbejder, som er en konsekvens af påbud meddelt i medfør  

 af miljøbeskyttelsesloven eller regler udstedt i medfør af denne, kan  

 påbegyndes straks.
 Endelig henvises til følgende bekendtgørelser, hvorefter der er særlige  

 regler om bygge- og anlægsarbejder:
 Tilladelse til etablering af jordvarmeanlæg, jf. § 21, stk. 1 i  

 bekendtgørelse nr. 522 af 2. december 1980 om etablering af jordvarmeanlæg  

 (varmeslanger i jord).
 Dispensation til mindre bygningsmæssige udvidelser eller ændringer af  

 visse pelsdyrfarme, jf. § 3, stk. 6 i bekendtgørelse nr. 12. af 3.  

 januar 1992.
 Dispensation, tilladelse eller godkendelse efter bekendtgørelse nr. 1159  

 af 19. december 1994 om husdyrgødning og ensilage m.v.
6. Lov om affaldsdepoter (lov nr. 420 af 13. juni 1990  

 og bekendtgørelse nr. 581 af 13. august 1990) Affaldsdepotloven bestemmer, at er omfattet af loven, forudsat depoterne kan have skadelig virkning på  

 mennesker og miljø.
 Ifølge § 4 registreres de pladser og lokaliteter, der er omfattet  

 af loven, og registreringen tinglyses på ejendommen jf. § 12.
Retsvirkningerne af registreringen er, at det registrerede areal ikke må  

 bebygges eller overgå til en anden anvendelse, med mindre depotet frigives  

 til det pågældende formål ( § 18 ). Betegnelsen »anden  

 anvendelse« dækker f.eks. terrænreguleringer og andre jordarbejder,  

 ligesom bestemmelsen skal sikre, at den specifikke anvendelse på  

 affaldsdepoter, der er frigivet til et bestemt formål, fastholdes.
Anden  

 anvendelse af et depot vil således være betinget af, at amtskommunen overfor  

 Miljøstyrelsen godtgør, at anvendelsen ikke medfører fare for mennesker eller  

 miljø, jf. § 17. Frigivelsen, dvs. beskrivelsen af, hvilken anvendelse  

 Miljøstyrelsen har accepteret, tinglyses på ejendommen.
Ifølge § 19 påhviler det en ejer eller bruger af en ejendom, der  

 opdager et depot på ejendommen eller en forurening af jorden, at underrette  

 kommunalbestyrelsen.
Endvidere foreskriver § 20, at bygge- eller  

 jordarbejde skal standses, såfremt der under arbejdet konstateres et depot  

 eller en forurening af jorden.
Denne forpligtelse påhviler ejeren og den, der  

 er ansvarlig for det pågældende arbejde.
 Med bekendtgørelse nr. 582 af 13. august 1990 er kompetencen til at  

 frigive arealer, hvor der er sket frivillige oprydninger, tillagt amtsrådene  

 samt Københavns og Frederiksberg kommunalbestyrelser, ligesom der er sket en  

 vis delegering af Miljøstyrelsens kompetence til amtsrådene og Københavns og  

 Frederiksberg kommuner i relation til forurening hidrørende fra 3 brancher  

 (garverier, træimprægnering og tjære- /asfaltfabrikker) ved Miljøministeriets  

 bekendtgørelse nr. 33 af 20. februar 1992.
7. Lov om arbejdsmiljø (lovbekendtgørelse nr. 646 af  

 18. december 1985, som ændret senest ved lov nr. 177 af 14. april 1993) Arbejdsmiljøloven fastsætter i § 42, at arbejdsstedet skal  

 indrettes således, at det sikkerheds- og sundhedsmæssigt er fuldt  

 forsvarligt.
For virksomheder med fast arbejdssted er nærmere regler fastsat  

 i bekendtgørelse nr. 1163 af 16. december 1992 om faste arbejdssteders  

 indretning.
Bekendtgørelsen omfatter enhver form for virksomhed, der  

 beskæftiger ansatte, privat som offentlig, og gælder såvel ved nyopførelse og  

 ændring af bygninger som indretning i eksisterende bygninger.
Hovedkravet i bekendtgørelsen er, at arbejdsstedet skal indrettes  

 sikkerheds- og sundhedsmæssigt fuldt forsvarligt ud fra både en enkeltvis og  

 samlet vurdering af de forhold i arbejdsmiljøet, som på kort eller lang sigt  

 kan have indvirkning på den fysiske eller psykiske sundhed.
Dette krav  

 uddybes i bekendtgørelsen med en række bestemmelser om færdselsveje og  

 -arealer på virksomhedsområdet, arbejdsrum, den enkelte arbejdsplads,  

 temperatur og ventilation, belysning, velfærdsforanstaltninger m.v.  

 Indretningen heraf skal tage højde for det arbejde, der skal foregå, herunder  

 til de krav, der i forbindelse hermed følger af andre regler i  

 arbejdsmiljølovgivningen, som f.eks. bekendtgørelsen om støjgrænser på  

 arbejdspladsen, bekendtgørelsen om arbejdets udførelse og regler om  

 indretning, opstilling og anvendelse af diverse tekniske hjælpemidler og  

 anlæg.
For så vidt angår de bygningsmæssige krav, indeholder bekendtgørelsen  

 ingen detailregler, men henviser i § 60 til det gældende  

 bygningsreglement og fastsætter, at bestemmelserne heri udgør de mindstekrav,  

 der efter bekendtgørelsen stilles til arbejdsstedets bygningsmæssige  

 udformning og indretning.
Ved væsentlig ombygning udgør bygningsreglementet  

 på ombygningstidspunktet mindstekravene.
Til visse erhvervskategorier stilles ikke yderligere bygningsmæssige krav,  

 og tilsynet med overholdelsen af de bygningsmæssige krav inden for disse  

 erhvervskategorier udøves alene af kommunalbestyrelsen.
Der henvises til  

 bekendtgørelsens § 61 og § 62 samt bilag nr. 1, der indeholder  

 en afgrænsning af nævnte erhvervskategorier.
 Bekendtgørelsen gennemfører i dansk ret bestemmelser i et  

 EF-minimumsdirektiv.
 Der kan derfor ikke gives dispensation fra bekendtgørelsen og  

 bygningsreglementet, som vil være ensbetydende med, at direktivets  

 bestemmelser ikke opfyldes ( § 66 ).
Ifølge § 8 i bekendtgørelsen om faste arbejdssteders indretning  

 skal virksomhedernes sikkerhedsorganisation deltage i planlægningen af  

 arbejdsstedets indretning i overensstemmelse med reglerne for virksomhedernes  

 sikkerheds- og sundhedsarbejde.
Det vil sige bekendtgørelse nr. 1181 af 18.  

 december 1992.
Pligten til at inddrage sikkerhedsorganisationen påhviler den enkelte  

 arbejdsgiver, og det er fortsat Arbejdstilsynet, der fører tilsyn med, at  

 nævnte bekendtgørelse overholdes.
I forbindelse med ombygning, tilbygning og  

 nybygning sker dette i praksis hovedsageligt ved, at Arbejdstilsynet anmoder  

 om, at sikkerhedsorganisationen udtaler sig i den konkrete byggesag.
Hvad angår erhvervsbyggerier, som ifølge § 62 i bekendtgørelsen om  

 faste arbejdssteders indretning alene behandles af kommunalbestyrelsen, skal  

 det også sikres, at virksomhedens sikkerhedsorganisation, såfremt der findes  

 en sådan, er inddraget i planlægningen.
I praksis kan dette ske ved, at  

 kommunalbestyrelsen gennem arbejdsgiveren fremsender kopi af byggetilladelsen  

 til sikkerhedsorganisationen.
I de tilfælde, hvor det er kommunen, der er bygherre/arbejdsgiver, må det  

 ligeledes sikres, at sikkerhedsorganisationen er inddraget.
Der påhviler  

 kommunalbestyrelsen som arbejdsgiver en forpligtelse til, at dette finder  

 sted, samt at iagttage arbejdsmiljølovgivningens krav i øvrigt.
Vejlove 8. Lov om offentlige veje (lovbekendtgørelse nr. 532  

 af 20. juni 1994) Kommunalbestyrelsen påser, at bebyggelse ikke anbringes i strid med  

byggelinier med højdetillæg pålagt i medfør af §§ 34 og 35.
 Såfremt bebyggelsen må antages at komme i strid med en vejlinie ,  

 der er optaget på vejplan, men ikke sikret ved byggelinier, skal der efter  

§ 36 ske indberetning til vejbestyrelsen for den planlagte vej.
 Er der tale om ny bebyggelse af en ejendom beliggende på hjørnet mellem to  

 veje (offentlige veje, private fællesveje) skal det påses, at  

hjørneafskæring er i overensstemmelse med § 39, eller at der er  

 meddelt dispensation fra bestemmelsen i henhold til § 42, stk.  

 2.
 Reglerne i kapitel 6 om adgang til offentlig vej skal påses  

 overholdt, før der kan meddeles byggetilladelse.
 Hvis byggeriet medfører opgravning på eller nær ved arealer med  

 offentlig vej, udgravning eller opfyldning nærmere end 3 meter plus  

 højdetillæg for sådan vej, eller i øvrigt forudsætter råden over vejareal,  

 kræves vejbestyrelsens og politiets samtykke efter §§ 101 og  

 102. Det samme gælder anbringelse af faste genstande, skilte eller  

 lignende efter § 103. Dog kan visse bygningsdele, der er hævet mere  

 end 2,8 meter over fortov, indtil 1 meter fra kørebanekant eller cykelsti,  

 etableres.
Nybygning eller ændring af tankanlæg kræver vejbestyrelsens og  

 politiets tilladelse, jf. § 104. Tilladelsen skal indhentes hos  

 vejbestyrelsen for den vej, ejendommen grænser til.
Såfremt anlægget er  

 placeret i en aftand af 100 meter (i byområder dog kun 50 meter) fra  

 hovedlandevej eller landevej, skal tilladelse tillige indhentes hos  

 vejbestyrelsen for disse veje.
9. Lov om private fællesveje (lovbekendtgørelse nr.  

 625 af 21. juli 1993) A.
Områder omfattet af lovens afsnit I, II og IV (dvs. områder, der ikke  

 er byzone og ikke omfattet af beslutning efter § 13, stk. 2 ).
 Skal byggeriet betjenes af en ny privat fællesvej eller vej, der (uden  

 godkendelse) er udlagt til brug for landbrug, skovbrug eller fiskeri, skal  

 vejudlæg inden byggetilladelse være godkendt af vejmyndigheden efter §  

 14.
B.
Områder omfattet af lovens afsnit I, III og IV (dvs. byzone samt  

 områder omfattet af beslutning efter § 13, stk. 2 ).
 Bygningsmyndigheden skal påse, at byggeriet ikke opføres på areal, der er  

 udlagt som privat fællesvej eller omfattet af højdetillæg for sådan, jf. §  

 35, stk. 1 og 2.
 Når byggeriet skal betjenes af en ny privat fællesvej, må byggetilladelse  

 ikke udstedes, før vejudlæg og anlæg er godkendt af vejmyndigheden, jf. §  

 41. De foran omtalte bestemmelser i kapitel 6 og §§ 101, 103 og  

 104 i lov om offentlige veje finder også anvendelse på private fællesveje  

 i byområder, jf. §§ 46, 48, og 49, stk. 3.
Boliglove 10. Lov om sanering (lovbekendtgørelse nr. 385 af 4.  

 august 1983) Saneringsloven er ophævet med virkning fra 31, december 1984,  

men gælder fortsat for saneringsplaner, som er vedtaget af et  

 byfornyelsesselskab eller en kommune inden denne dato.
 En saneringsplan er bindende for ejere og indehavere af andre rettigheder  

 over ejendommen uden hensyn til, hvornår retten er stiftet, jf. § 13, stk.  

 2.
 Efter § 16, stk. 4, må arealer, som inden en saneringsplans  

 godkendelse er overtaget af kommunalbestyrelsen i medfør af § 16 med  

 henblik på nedrivning af bebyggelse, ikke bebygges , før der er  

 godkendt en saneringsplan, som omfatter ejendommen.
 Kommunalbestyrelsen kan nedlægge midlertidigt forbud mod, at en  

 ejendom, som er omfattet af en saneringsplan, bebygges eller i øvrigt  

 udnyttes på en måde, som vil være i strid med planen eller vanskeliggøre dens  

 gennemførelse, jf. § 17. Forbudet kan nedlægges i indtil 2 år,  

 og boligministeren kan i særlige tilfælde tillade forlængelse af forbudet med  

yderligere 1 år.
11. Lov om byfornyelse (lovbekendtgørelse nr. 820 af  

 15. september 1994) Efter § 12, stk. 1 må der ikke retligt eller faktisk etableres  

 forhold, som er i strid med en offentlig bekendtgjort byfornyelsesbeslutning,  

 medmindre kommunalbestyrelsen meddeler tilladelse hertil.
Inden byfornyelsesbeslutningen bliver bekendtgjort, kan  

 kommunalbestyrelsen efter § 12, stk. 3 nedlægge forbud mod, at der  

 retligt eller faktisk etableres forhold, som kan hindres ved en  

 byfornyelsesbeslutning.
Forbudet kan nedlægges i indtil 2 år og kan i særlige  

 tilfælde forlænges i yderligere 1 år med byfornyelsesnævnets tilladelse.
 Efter § 23 a, stk. 1 kan der, hvis en ejer af udlejede  

 beboelseslejligheder har gennemført et projekt efter §§ 19-23, ud over  

 foranstaltninger efter § 19, stk. 5, nr. 1-4, først gennemføres  

 forbedringer efter lov om leje eller lov om midlertidig regulering af  

 boligforholdene 5 år efter projektets færdiggørelse.
 Ifølge § 33, stk. 5 finder § 12 tilsvarende anvendelse for  

 boligforbedringsbeslutninger.
Efter §§ 19, stk. 5 og 20, stk. 1 kan kommunalbestyrelsens påbud  

 til ejeren om at gennemføre forbedringsarbejder kun omfatte nærmere opregnede  

 foranstaltninger, såfremt Efter § 28 er et vedtaget gennemførelsesprojekt bindende for ejere  

 og indehavere af andre rettigheder over ejendommen fra det tidspunkt, de  

 pågældende har fået meddelelse om vedtagelsen, uden hensyn til hvornår retten  

 er stiftet.
Efter § 75 a, stk. 1 kan kommunalbestyrelsen nedlægge et  

 midlertidigt forbud for et tidsrum af indtil 2 år mod, at der retligt eller  

 faktisk foretages ændringer på en ejendom, hvis benyttelse skønnes forbundet  

 med sundheds- eller brandfare.
Forbudet bortfalder, når kommunalbestyrelsen  

 meddeler påbud efter § 72 eller forbud efter § 73 eller  

 underretter ejeren om, at der ikke er fundet anledning til at træffe  

 beslutning efter kapitel VIII.
 Efter § 75 a, stk. 2 må der ikke retligt eller faktisk foretages  

 ændringer på en ejendom, hvor der er meddelt nedrivningspåbud efter § 74,  

 stk. 2, eller efter boligtilsynsloven, medmindre kommunalbestyrelsen  

 meddeler tilladelse hertil, eller der foreligger et godkendt  

 forbedringsforslag efter § 75.
12. Lov om midlertidig regulering af boligforholdene  

 (lovbekendtgørelse nr. 857 af 2. november 1993 med senere ændringer) Inden byggetilladelse meddeles, skal det påses, at reglerne i §§ 46 og  

 52 om samtykke til nedlæggelse af en bolig er overholdt, herunder  

 enkeltværelser, der ikke er en del af udlejerens beboelseslejlighed eller er  

 del af et en- eller tofamiliehus, som udlejer bebor.
Andre love 13. Lov om beskyttelsesrum (lov nr. 1055 af 23.  

 december 1992) Med loven om beskyttelsesrum har kommunalbestyrelsen fået tillagt  

 kompetence til at kunne påbyde, at der i nye bygninger og anlæg skal opføres offentlige beskyttelsesrum, at der i nye bygninger med visse undtagelser skal opføres sikringsrum, at der fra kælderen i en bygning, hvori der opføres offentlige  

 beskyttelsesrum eller sikringsrum, skal være adgang til kælderen i en  

 eventuel tilstødende bygning ved murgennembrydninger, samt til at bestemme, at bygningens ejer i stedet for at opføre det påbudte  

 sikringsrum indbetaler et beløb til en kommunal beskyttelsesrumspulje, der  

 kan anvendes til at opføre offentlige beskyttelsesrum og til tilskud til  

 opførelse af sikringsrum.
 I forbindelse med byggetilladelser skal det således påses, hvorvidt  

 kommunalbestyrelsen har udstedt sådanne påbud.
 Kommunalbestyrelsens påbud, for så vidt angår offentlige beskyttelsesrum,  

 sikringsrum og murgennembrydninger, kan ikke indbringes for anden  

 administrativ myndighed.
 I medfør af beskyttelsesrumsloven fastsætter indenrigsministeren regler om  

 indretning af offentlige beskyttelsesrum, sikringsrum, herunder om beregning  

 af det antal personer, et sikringsrum skal kunne rumme, samt om udførelse af  

 murgennembrydninger.
I medfør heraf har Beredskabsstyrelsen i oktober 1993 udsendt dels  

 reglement for projektering og opførelse af offentlige beskyttelsesrum, dels  

 reglement for indretning af sikringsrum og murgennembrydninger, der  

 indeholder de tekniske krav hertil.
Reglementerne er trådt i kraft den 1.  

 november 1993.
Sikringsrum og murgennembrydninger, der er opført og etableret efter den  

 tidligere lovgivning, skal opretholdes som sådanne.
I forbindelse med om- og  

 tilbygninger, der kræver byggetilladelse, skal det således påses, at disse  

 opretholdes.
 Kommunalbestyrelsen afholder udgifterne til opførelse af offentlige  

 beskyttelsesrum, mens ejeren af den bygning eller det anlæg, hvori der skal  

 opføres sikringsrum, skal afholde udgifterne hertil samt til etablering af  

 murgennembrydninger.
14. Lov om varmeforsyning (Energiministeriets  

 lovbekendtgørelse nr. 382 af 13. juli 1990) som ændret ved lov nr. 327 af 14.  

 maj 1992 og lov nr. 96 af 9. februar 1994 Generelt bemærkes, at kommunalbestyrelsen i henhold til  

 varmeforsyningslovens § 3 har pligt til at udføre en planlægning for  

 varmeforsyningen i kommunen.
Denne planlægning forudsættes inddraget i  

 forbindelse med den fysiske planlægning, kommune- og lokalplanlægningen,  

 bl.a. ved revisioner eller ændringer af kommuneplaner eller vedtagelse af  

 lokalplaner, samt ved behandling af sager efter byggelovgivningen og  

 miljøbeskyttelsesloven.
For så vidt angår ny bebyggelse, kan kommunalbestyrelsen i henhold til  

 varmeforsyningslovens § 11 - såfremt det er forudsat i et godkendt  

 projekt for et kollektivt varmeforsyningsanlæg - pålægge tilslutningspligt  

 til det kollektive anlæg.
Pålægget sker senest ved udstedelse af  

 byggetilladelsen.
Tilslutningen skal ske ved ibrugtagningen.
Ifølge § 14 kan kommunalbestyrelsen, hvis det skønnes nødvendigt  

 til gennemførelse af varmeforsyningsplanlægningen, bestemme, at nærmere  

 angivne opvarmningssystemer ikke må etableres i eksisterende eller ny  

 bebyggelse inden for et geografisk afgrænset område.
En sådan beslutning skal  

 meddeles ejendommens ejer snarest og senest ved udstedelsen af  

 byggetilladelse.
 Med energiministerens skrivelse af 6. maj 1994 er kommunalbestyrelsen  

 pålagt pligt til at nedlægge forbud mod etablering af elopvarmning i  

 eksisterende og ny bebyggelse i områder, der er eller bliver udlagt til  

 kollektiv varmeforsyning.
 Bygningsreglementets dimensioneringsbestemmelser for varmeanlæg, der skal  

 tilsluttes fjernvarme, træder ifølge bygningsreglementets kapitel 12.2,  

 stk. 7, i kraft, når den kommunale varmeforsyningsplanlægning efter  

 varmeforsyningsloven dokumenterer, at overgang til lavtemperaturdrift kan ske  

 i varmeforsyningsområdet.
15. Beredskabsloven (lov nr. 1054 af 23. december  

 1992) I medfør af beredskabslovens § 34, stk. 1, skal kommunalbestyrelsen  

 godkende oprettelse, væsentlige ombygninger, udvidelser eller forandringer i  

 driften af virksomheder i det omfang, der er fastsat regler herom i medfør af  

 beredskabslovens § 33, stk. 1.
Endnu er der ikke fastsat regler i medfør af beredskabslovens § 33,  

 stk. 1, men i medfør af den nu ophævede brandlovs § 40 er der  

 udsendt en række bekendtgørelser og tekniske forskrifter - opretholdt ved  

 beredskabslovens § 79, stk. 5 - om - brandfarlige væsker - sprøjtemaling og lakering med brandfarlige væsker - F-gas - træbearbejdning og træoplag - plastforarbejdning og plastoplag - korn- og foderstofvirksomheder samt - visse brandfarlige virksomheder og oplag.
 Kommunalbestyrelsen godkender beliggenhed, indretning og benyttelse af  

 sådanne virksomheder og oplag, idet Beredskabsstyrelsen dog fastsætter vilkår  

 for store oplag af brandfarlige væsker (over 10.000 oplagsenheder) og F-gas  

 (over 25.000 kg) samt alle højlagre.
 I medfør af beredskabslovens § 34, stk. 2, kan kommunalbestyrelsen  

 i øvrigt bestemme, at bygninger og grundarealer skal indrettes og benyttes på  

 en sådan måde, at risikoen for brandfare formindskes mest muligt, og at  

 forsvarlige rednings- og slukningsmuligheder sikres bedst muligt.
16. Stormflodserstatningsloven (lov nr. 340 af 6. juni  

 1991) Efter reglerne i denne lov kan der ydes erstatning for skader forårsaget  

 af stormflod.
Kommunalbestyrelsens opmærksomhed henledes dog på § 5,  

 hvorefter Stormflodsrådet kan nedsætte eller helt afvise erstatning i  

 tilfælde, hvor en bygning er opført på et sted, hvor der er særlig stor  

 risiko for skader forårsaget af stormflod ( § 5 nr. 1 ). Det samme  

 gælder, såfremt en bygning er opført i strid med byggelovgivningen,  

 servitutter eller lokalplaner, hvor dette er medvirkende årsag til skadernes  

 opståen eller omfang ( § 5 nr. 2 ), eller hvor en bygnings forkerte  

 konstruktion eller udførelse, dårlige vedligeholdelse eller manglende tilsyn  

 er medvirkende til, at skader er indtruffet ( § 5 nr. 3 ).
17. Museumsloven (Kulturministeriets lovbekendtgørelse  

 nr. 584 af 31. august 1989) Efter § 36 a skal kommunalbestyrelsen underrette de  

 kulturhistoriske museer, der har ansvaret for det etnologiske arbejde i  

 området, når der udfærdiges en lokalplan eller meddeles ombygnings- eller  

 nedrivningstilladelse, der vil medføre afgørende ændring i brug eller  

 funktion af bygninger, bebyggelser eller andre kulturarv.
 Kommunalbestyrelsen skal påse, at underretning finder sted så betids, så  

 muligheden for en eventuel undersøgelse af etnologisk, arkæologisk eller  

 anden kulturhistorisk interesse er til stede.
