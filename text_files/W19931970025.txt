Underskudsbegrænsning - Underskudsbegrænsning og konvertering af gæld.
 Ligningsrådet blev anmodet om bindende forhåndsbesked om  

 følgende:
1. Vil konvertering af D ApS' gæld til anpartshaverne til  

 anparts-kapital medføre begrænsning i selskabets ret til  

 underskudsfremførsel, jf. ligningslovens § 15, stk. 3, om frivillig  

 akkord i følgende tilfælde? A.
Konvertering af den fulde gæld til anpartskapital til kurs 100  

 med efterfølgende kapitalnedsættelse til dækning af  

 underskud.
B.
Konvertering af 1 mio. kr. af gælden til anpartskapital til kurs  

 100 med efterfølgende kapitalnedsættelse til dækning af  

 underskud.
C.
Konvertering af den fulde gæld til anpartskapital til overkurs,  

 hvor overkursen anvendes til dækning af underskud.
2. Vil konvertering af selskabets gæld til anpartshaverne som  

 nævnt i spørgsmål 1 A til 1 C medføre, at  

 anpartshavernes anskaffelsessum for de således erhvervede anparter  

 ansættes til kursværdien af fordringerne på  

 konverteringstidspunktet? 3. Vil en kontant udvidelse af anpartskapitalen med efterfølgende  

 kapitalnedsættelse, hvor kontant provenuet anvendes til afdrag på  

 gælden til anpartshaverne, medføre begrænsning i  

 selskabets ret til underskudsfremførsel, jf. ligningslovens § 15, stk.  

 3, om frivillig akkord? 4. Vil indfrielse af gælden til anpartshaverne som nævnt i  

 spørgsmål 3 medføre beskatning hos anpartshaverne af  

 forskellen mellem indfrielsessummen og fordringernes kursværdi på  

 indfrielsestidspunktet? Sagens omstændigheder var følgende:
 Selskabet D ApS havde pr. 30-4 1992 en anpartskapital på 96.000 kr.,  

 en negativ egenkapital på -773.452 kr. og et skattemæssigt  

 underskud til fremførsel på - 678.743 kr.
Selskabets gæld var på i alt 2.312.309 kr., heraf gæld  

 til 24 anpartshavere på 1.426.440 kr.
Ingen af anpartshaverne var  

 værnsaktionær i selskabet.
Selskabets revisor oplyste, at gælden til anpartshaverne var  

 opstået som direkte udlån til selskabet, og at der var tale om  

 anfordringstilgodehavender.
Kursværdien af anfordringstilgodehavenderne  

 var væsentligt under pari inden kapitaludvidelsen.
 Ligningsrådet besvarede spørgsmålene således:
 Ad spørgsmål 1 A-C:
 Ligningsrådet udtalte, at ifølge kursgevinstlovens § 6 A,  

 stk. 1, medregnes gevinst på gæld som følge af  

 tvangsakkord eller aftale om en samlet ordning mellem en skyldner og dennes  

 kreditorer om bortfald eller nedsættelse af skyldnerens gæld  

 (frivillig akkord) ikke ved opgørelsen af den skattepligtige  

 indkomst.
 Ifølge selskabsskattelovens § 13, stk. 1, nr. 1, medregnes overkurs  

 ved udvidelse af anpartskapital ikke til den skattepligtige indkomst.
 Ifølge ligningslovens § 15, stk. 2, nedsættes uudnyttede  

 fradragsberettigede underskud for det pågældende og tidligere  

 indkomstår med det beløb, hvormed gælden er nedsat, hvis  

 en skattepligtig i et indkomstår opnår en tvangsakkord.  

 ligningslovens § 15, stk. 2, finder tilsvarende anvendelse på aftaler  

 om en samlet ordning mellem en skyldner og dennes kreditorer om bortfald  

 eller nedsættelse af skyldnerens gæld (frivillig akkord), jf.  

 lovens § 15, stk. 3.
Under hensyn bl.a. til, at anpartshavernes fordringer på selskabet  

 udgjorde mere end ca. 61 pct.
Af kreditormassen, fandt Ligningsrådet,  

 at den påtænkte konvertering af gæld måtte anses som  

 en frivillig akkord, jf. ligningslovens § 15, stk. 3, således at der  

 skulle ske regulering af selskabets underskud i overensstemmelse med  

 bestemmelserne i ligningslovens § 15, stk. 3, jf. stk. 2, i det omfang  

 kursværdien af de modtagne anparter på konverteringstidspunktet  

 var lavere end den nominelle værdi af anpartshavernes fordringer.
 Det blev tilføjet, at spørgsmålet, om der forelå  

 en frivillig akkord, skulle afgøres uafhængigt af, hvilken af de  

 3 rekonstruktionsløsninger der blev valgt.
 Ad spørgsmål 2:
 Ligningsrådet udtalte, at anskaffelsessummen for anparter, der  

 erhverves ved konvertering af en fordring på selskabet, efter fast  

 praksis ansættes til fordringens handelsværdi på  

 konverteringstidspunktet, såfremt fordringens reelle værdi er  

 væsentligt mindre end pålydende.
Det blev tilføjet, at i de tilfælde, hvor rekonstruktionen  

 var forbundet med en kapitalnedsættelse uden udlodning, ville  

 kapitalnedsættelsen være omfattet af ligningslovens § 16 A med en  

 udlodning på 0 kr.
Anskaffelsessummen for de ved  

 kapitalnedsættelsen annullerede anparter kunne ikke godskrives, heller  

 ikke ved salg af de resterende anparter.
 Ad spørgsmål 3:
 Ligningsrådet udtalte, at ved en kontant udvidelse af  

 anpartskapitalen med efterfølgende indfrielse af gælden til  

 anpartshaverne var der ikke hjemmel til at begrænse adgangen til  

 underskudsfremførsel, jf. ligningslovens § 15, i selskabet.
 Ad spørgsmål 4:
 Ligningsrådet udtalte, at da der var tale om tilbagebetaling af et  

 direkte ydet lån med samme beløb, som udlånet var ydet  

 med, ville der ikke herved opstå gevinst eller tab efter bestemmelserne  

 i kursgevinstloven.
 Da der var tale om et anfordringstilgodehavende, ville indfrielsen finde  

 sted i overensstemmelse med de aftalte lånevilkår, hvorfor  

 indfrielsen af gælden heller ikke kunne medføre beskatning som  

 maskeret udlodning af forskellen mellem indfrielsessummen og  

 kursværdien på indfrielsestidspunktet.
