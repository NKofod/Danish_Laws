Fremsat den 16. april 2004 af Jørn Jespersen (SF),  

 Margrethe Auken (SF),  

 Aage Frandsen (SF) og Lene Garsdal (SF) Forslag til folketingsbeslutning om en fornyet og forstærket indsats imod  

  

 tuberkuloseepidemien Folketinget pålægger regeringen at arbejde aktivt for at få  

 vedtaget en EU-målsætning om at stoppe den globale tuberkuloseepidemi inden  

 2015 med henblik på hurtigst muligt at udrydde sygdommen.
Målsætningen skal  

 være bindende og indsatsen finansieret.
Danmark skal gå foran ved at afsætte  

 penge fra udviklingsbistanden til formålet, hvorfor bistandsrammen skal  

 udvides.
Bemærkninger til forslaget Tuberkulose koster hvert år verden millioner af menneskeliv  

  og milliarder af euro, dollars og kroner.
Omkring 2 millioner mennesker dør hvert år af tuberkulose,  

 og 8 millioner bliver smittet, og ifølge WHO vokser den globale epidemi.
Som  

 følge heraf erklærede WHO i 1993 tuberkulose for at være en global epidemi,  

 men  

 alligevel stiger antallet af nye tilfælde med 13 pct. om året.
Tuberkulose er  

 desuden skyld i de fleste aids-relaterede dødsfald.
Mange aids-dødsfald  

 skyldes, at ofrene er blevet smittet med tuberkulose.
Det svækkede  

 immunforsvar, som følger aids, gør ofrene særlig sårbare over for  

 tuberkulosevirus.
Disse dødsfald er ikke inkluderet i de 2 millioner  

 tuberkulosedødsfald  

 pr. år.
Opgjort i antal døde er tuberkuloseepidemien værst i  

 Sydøstasien.
Også i Afrika er antallet af tuberkulosetilfælde i stigning.
Men  

 sygdommen hærger ikke kun i den absolut fattigste del af verden.
Der er  

 således  

 over 250.000 tilfælde om året alene i Østeuropa, hvor antallet af tilfælde er  

 stigende efter at have været konstant faldende i de sidste 40 år.
I  

 Hviderusland er antallet af tilfælde fordoblet i løbet af 10 år.
Heller ikke  

 Vesteuropa går ram forbi.
Det skyldes primært, at immigranter, der kommer til  

 Europa, enten er smittede, når de ankommer, eller lever så dårligt i deres  

 nye  

 land, at de udvikler tuberkulose.
I Paris har man undersøgt immigranter for  

 tuberkulose.
Her har det vist sig, at immigranter mellem 25 og 39 år  

 (frekvensen  

 hos børn og ældre er formentlig højere) har 12 gange større sandsynlighed for  

 at være smittede med tuberkulose end franskmænd.
Samtidig er det ofte sværere  

 for immigranter at komme til lægen (ulovligt ophold, brugerbetaling,  

 sprogbarriere). I England er tuberkulose 200 gange mere almindelig hos  

 hjemløse  

 end i resten af befolkningen.
Smitten kan dog hurtigt brede sig.
Smittede  

 personer giver i gennemsnit på et år smitten videre til 15 personer.
Således  

 er  

 der eksempler på, at personer er blevet smittet med tuberkulose i Londons  

 metro.
Danmark har stor erfaring med tuberkulosekontrol, og  

 Seruminstituttet er førende på tuberkuloseområdet.
Derfor har Danmark en  

 forpligtelse til at gå ekstra meget ind i samarbejdet.
F.eks. vil det være  

 oplagt at lave fælles programmer for de baltiske lande.
Både Danmark og EU  

 bidrager i dag til Den Globale Fond for Bekæmpelse af AIDS, TB og Malaria,  

 men  

 det er ikke nok.
Der skal gøres en meget større og selvstændig indsats.
Hvis en reel kontrol med tuberkulose skal opnås, er det  

 nødvendigt, at regeringer  både i de lande, hvor tuberkulose er et  

 stort  

 problem, og i verdens rige lande  stiller økonomiske midler og  

 forskningsressourcer til rådighed.
Det gælder især udviklingen af medicin mod  

 tuberkuloseresistens.
Tuberkuloseresistens er en særlig form for tuberkulose,  

 som især er udbredt i Østeuropa.
Som navnet antyder, er denne tuberkuloseform  

 svær at behandle, fordi virus så at sige har »haget sig fast«.
Denne medicin  

 er  

 i dag meget dyr (10.000 dollars pr. patient pr. år), og det er derfor  

 tvingende  

 nødvendigt at finde billigere medicin.
Samtidig er det den form for  

 tuberkulose, der breder sig i Østeuropa.
Med udvidelsen af EU vil det være et  

 problem, der kommer tættere på Danmark, og derfor bør regeringen reagere for  

 både at forebygge og at helbrede i langt højere grad, end det er tilfældet i  

 dag.
 Medicinalfirmaer må presses til at involvere sig i  

 tuberkulose og stille deres ressourcer til rådighed: dels antibiotika, som i  

 en  

 eller anden grad virker mod tuberkulose, hvad enten det er færdige stoffer  

 eller stoffer, der er på vej, dels deres biblioteker af medicinblandinger,  

 som  

 kan føre til udvikling af nye virksomme typer medicin, og dels de forskere,  

 der  

 er ansat i firmaerne.
Den globale plan mod tuberkulose stopper i 2005, og der er  

 et kæmpestort behov for med det samme at udvikle et stærkt  

 europæisk-amerikansk  

 samarbejde, der kan tage over.
For den globale plan får ikke løst  

 tuberkuloseproblemet.
 Det bør overvejes at etablere et samarbejde mellem EU og  

 USA, hvor tuberkulose også udgør et stort problem.
Danmarks finansiering af indsatsen imod den globale  

 tuberkuloseepidemi skal komme fra udviklingsbistanden.
Det er derfor en del  

 af  

 forslaget, at der skal ske en udvidelse af bistandsrammen, således at den  

 samlede bistand igen kommer til at nærme sig 1 pct. af BNI.
Primære indsatsområder Da 80 pct. af alle tuberkulosetilfælde findes i de  

 tætbefolkede områder i lavindkomstlandene, vil det have den største effekt at  

 koncentrere indsatsen i disse områder.
Det gælder for alle lav- og  

 mellemindkomstlande, at for hver dollar, der investeres i kampen mod  

 tuberkulose, vil landene få 3,5 dollars igen.
Eksemplet er fra Indien, hvor  

 det  

 vurderes, at de investerede penge vil komme igen i form af besparelser på  

 sundhedsbudgetter, færre tabte arbejdsindtægter på grund af sygdom, højere  

 produktivitet pr. person etc.
Det vurderes, at en satsning på 200 mio.  

 dollars  

 om året i Indien vil blive forrentet i form af en bedre samfundsøkonomi til  

 en  

 værdi af 750 mio. dollars om året.
 Flygtningestrømme er ligeledes et stort problem.  

 Tuberkulose spredes med mobilitet, og den er også svær at behandle, fordi det  

 tager 6 måneder at fuldføre en behandling, som i øvrigt også bør overvåges.
 Tuberkulosekontrol er altså et effektivt middel til  

 fattigdomsbekæmpelse.
Omkostninger WHO vurderer, at behandling af alle tuberkulose-tilfælde i  

 verden over en 5-årig periode koster mellem 9 og 10 mia. dollars  det  

 svarer  

 til omkring 0,02 pct. af EUs samlede BNP. 2001-2005-målsætningen  

 mangler cirka  

 halvdelen af dette beløb for at kunne blive opfyldt.
 For de 22 hårdest ramte lande (som har 80 pct. af alle  

 tuberkulosetilfælde) vil det koste i alt omkring 1 mia. dollars pr. land pr.  

 år  

 at standse epidemien.
Behandling Primært anbefales en behandling med fem forskellige former  

 for tuberkulosemedicin.
Hvis behandlingen afbrydes i utide eller medicinen  

 ikke  

 indtages som foreskrevet, risikerer man, at tuberkelbakterierne bliver  

 modstandsdygtige over for medicinen.
Det er et voksende problem i Rusland og  

 Hviderusland.
Patienter med disse bakterier er meget dyre at kurere.
 For at sikre korrekt behandling og undgå modstandsdygtighed  

 går WHOs anbefalinger ud på at benytte den såkaldte DOTS-strategi, hvor  

 medicinindtagelsen bliver overvåget af sundhedspersonale.
Den behandling, WHO anbefaler, er DOTS.
Den består af  

 politisk vilje til at opretholde kontrol med tuberkulose, mikroskopiservice  

 (smear test), stabil medicinforsyning, informationssystem, der kan overvåge  

 resultater, og standardiseret 6-måneders-kur.
DOTS blev indført på globalt  

 niveau i 1991, og siden da er 10 millioner mennesker blevet behandlet.
Denne  

 form for behandling er samtidig af Verdensbanken vurderet til at have det  

 bedste pris/effekt-forhold.
 En 6-måneders-kur koster (i de fattigste dele af verden) 10  

 dollars pr. patient.
SFs krav Behandling er det absolut vigtigste! Tuberkulose spredes  

 lynhurtigt, og derfor er den bedste forebyggelse hurtig behandling af dem,  

 der  

 bliver syge.
Fattigdomsbekæmpelse i de meget tætbefolkede områder bør  

 være en prioritet.  

    

  

 Behandling af  

 tuberkulose skal koncentreres om disse områder  behandling af  

 tuberkulose er  

 effektiv fattigdomsbekæmpelse.
Af samme grund skal der fokus på problemet med  

 tuberkulose blandt flygtninge.
 Målsætninger: Minimum 70 pct. af tuberkulosetilfældene skal  

 opdages, 85 pct. af disse tilfælde skal kureres, og der skal gives  

 DOTS-behandling til alle.
Skriftlig fremsættelse Jørn Jespersen  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en fornyet og forstærket indsats imod  

 tuberkuloseepidemien.
(Beslutningsforslag nr.
B 185).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
