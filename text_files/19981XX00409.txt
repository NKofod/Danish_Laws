Skriftlig fremsættelse (28. april 1999) Kulturministeren (Elsebeth Gerner Nielsen):
 Herved tillader jeg mig for Folketinget at  

 fremsætte:
 Forslag til lov om ændring af lov om radio- og  

 fjernsynsvirksomhed. (Undtagelse af forsøgsvirksomhed fra  must carry  

 -forpligtelsen og mulighed for oprettelse af større fælles  

 nævn).
(Lovforslag nr.
L 239).
 Regeringen indgik den 15. december  

 1998 og den 3. marts 1999 tillægsaftaler til aftale af 10. maj 1996 om  

 mediepolitikken 1997-2000 med Det Konservative Folkeparti, Venstre,  

 Socialistisk Folkeparti, Centrum-Demokraterne, Fremskridtspartiet og Dansk  

 Folkeparti.
 Lovforslaget har til formål at gennemføre de  

 nødvendige ændringer af radio- og fjernsynsloven som  

 følge af disse tillægsaftaler.
 Forslaget vedrører undtagelse af digital  

 forsøgsvirksomhed fra de almindelige  must carry -forpligtelser og  

 mulighed for kommunalbestyrelserne til at nedsætte større  

 fælles nævn på lokal radio- og tv-området.
 I henhold til den gældende radio- og fjernsynslov er  

 ejere af fællesantenneanlæg forpligtede til at fordele alle DR og  

 TV 2s programmer, med undtagelse af anden programvirksomhed udsendt  

 medfør af lovens § 7, stk. 3, i deres fællesantenneanlæg  

 (den såkaldte  must carry -forpligtelse).
Det fremgår af pkt. 1 i tillægsaftale nr. 1 af  

 15. december 1998 til medieaftalen af 10. maj 1996, at DR og TV 2 kan  

 påbegynde digital programvirksomhed.
I første omgang skal der  

 foretages feltforsøg med digital tv (Digital Video Broadcasting, DVB).  

 Forsøgene vil være rettet mod offentligheden, og  

 forsøgsperioden er fastsat til ½ år med mulighed for  

 forlængelse.
 I henhold til den gældende lov vil DR og TV 2 s  

 digitale tv-forsøgsvirksomhed være omfattet af  must carry  

 -forpligtelsen.
For at kunne fordele digitale programmer i  

 fællesantenneanlæggene vil mange fællesantenneanlæg  

 skulle ombygges.
En sådan ombygning vil være forbundet med  

 forholdsvis store omkostninger, som det ikke vil være rimeligt at  

 pålægge anlægsejerne, så længe der er tale om  

 forsøgsvirksomhed.
 Det foreslås derfor i lovforslaget, at digital  

 tv-forsøgsvirksomhed ikke skal være omfattet af forpligtelsen.
I henhold til gældende lov kan kommunalbestyrelser i  

 nabokommuner med tilsammen indtil 200.000 indbyggere nedsætte et  

 fælles nævn.
Desuden kan Udvalget vedr.
Lokal Radio og TV, hvis  

 forholdene taler derfor, i henhold til samme bestemmelse godkende, at  

 kommunalbestyrelserne i nabokommuner med til sammen flere end 200.000  

 indbyggere nedsætter et fælles nævn.
 Det fremgår af pkt. 5 i tillægsaftale nr. 2 af  

 3. marts 1999 til medieaftalen af 10. maj 1996, at der skal skabes mulighed  

 for at etablere fælles nævn, som omfatter kommuner med tilsammen  

 300.000 indbyggere i stedet for den nuværende grænse på  

 200.000 indbyggere.
På den baggrund foreslås det i lovforslaget,  

 at kommunalbestyrelser i nabokommuner med tilsammen indtil 300.000 indbyggere  

 får mulighed for at nedsætte fælles nævn.
Den  

 gældende dispensationsmulighed for oprettelse af større  

 fælles nævn opretholdes.
Forslaget tilsigter at skabe et  

 større seergrundlag, som antages at give mulighed for øgede  

 reklameindtægter og dermed et bedre økonomisk grundlag for  

 navnlig de kommercielle lokal tv-stationer.
 Det foreslås, at de nye regler  

 skal træde i kraft den 1. juli 1999.
 Idet jeg i øvrigt henviser til lovforslaget med  

 bemærkninger, skal jeg anbefale lovforslaget til hurtig og velvillig  

 behandling.
