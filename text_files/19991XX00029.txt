Skriftlig fremsættelse (7. oktober 1999) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 arbejdsløshedsforsikringen m.v. (Venteperiode ved ophør med  

 selvstændig virksomhed, dagpengegodtgørelse for 1. og 2.  

 ledighedsdag):
(Lovforslag nr.
L 29).
 Lovforslaget er opfølgning på den del af  

 regeringens forslag til finanslov for 2000, der vedrører besparelser  

 på arbejdsløshedsforsikringen.
Forslaget består af 2 elementer.
Udvidelse af  

 venteperioden inden der opnås ret til dagpenge ved ophør med  

 selvstændig virksomhed og ændring af betaling af  

 dagpengegodtgørelse for 1. og 2. ledighedsdag.
 Venteperioden udvides fra 1 uge til 4 uger.
Reglerne om dagpengegodtgørelse justeres,  

 således at en dagpengegodtgørelse pr. dag ændres fra 6,6/37 til  

 7,4/37 af højeste dagpengesats, reglerne om bortfald af betalingsforpligtelsen ændres,  

 således at der ikke skal betales dagpengegodtgørelse, hvis der  

 er blevet ydet støtte til medlemmets beskæftigelse i henhold til  

 lov om en aktiv arbejdsmarkedspolitik, og ministerens dispensationsadgang til at fastsætte regler om, at  

 bestemmelsen om dagpengegodtgørelse midlertidigt bortfalder ved  

 arbejdskonflikter af større omfang, ophæves.
Samtidig  

 indføres en objektiv og generel regel om, at betalingsforpligtelsen  

 bortfalder ved arbejdsophør, nødvendiggjort af strejke eller  

 lockout på en anden virksomhed.
 Herud over indeholder forslaget en række mindre  

 administrative justeringer af de gældende regler.
 Forslaget ventes at medføre en nettobesparelse  

 på udgifterne til arbejdsløshedsdagpenge på 125 mio.  

 kr.
 Forslaget forventes kun at have beskedne administrative  

 konsekvenser for stat, kommuner og amtskommuner.
Forslaget skønnes at ville medføre  

 øgede udgifter for arbejdsgivere til betaling af godtgørelse  

 for 1. og 2. ledighedsdag på 25 mio. kr.
Forslaget vil medføre  

 en administrativ lettelse for arbejdsgiverne.
 Forslaget træder i kraft den 3. januar 2000.
 Idet jeg i øvrigt henviser til den generelle  

 fremsættelse, skal jeg på regeringens vegne anbefale forslaget  

 til Tingets velvillige behandling.
