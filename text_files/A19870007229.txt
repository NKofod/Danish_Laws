 Herved bekendtgøres lov nr. 241 af 8. juni 1977 om Den  

 Grafiske Højskole med den ændring, der følger af § 12 i lov nr. 217 af 23.  

 april 1986.
§ 1.  Den Grafiske Højskole er en selvejende  

 institution, som har til opgave inden for den grafiske industris og den  

 grafiske kommunikationsindustris fagområder § 2.  Undervisningsministeren fastsætter nærmere  

 regler om adgangsbetingelser for de studerende og om undervisning og prøver.  

 Ministeren kan fastsætte regler om antallet af studerende.
 § 3.  Højskolen ledes af en bestyrelse, hvori såvel  

 arbejdsgivere som arbejdstagere inden for den grafiske industri og den  

 grafiske kommunikationsindustri samt højskolens personale skal være  

 repræsenteret.
 Stk. 2.  Den daglige ledelse varetages af en rektor, der  

 ansættes af bestyrelsen efter godkendelse af Undervisningsministeriet.
 Stk. 3.  Undervisningsministeren fastsætter nærmere  

 regler om højskolens organisation og godkender dens vedtægter.
 § 4.  Udgifterne til driften af højskolen afholdes af  

 staten.
 Stk. 2.  Udstyr og inventar til brug for højskolen kan  

 stilles til rådighed af staten.
 Stk. 3.  Staten kan yde højskolen rente- og afdragsfri  

 lån til opførelse, ombygning eller køb af bygninger samt tilskud til  

 indretning af lejede lokaler.
 Stk. 4.  Undervisningsministeren fastsætter nærmere  

 regler om statens ydelser til højskolen efter stk. 1-3.
 § 5.  Undervisningsministeren fastsætter nærmere  

 regler om løn- og ansættelsesforhold for højskolens personale.
 § 6.  Efter regler, der fastsættes af  

 undervisningsministeren, kan højskolen opkræve betaling for  

 rådgivningsvirksomhed og kurser.
 § 7.  Højskolen har eneret på betegnelsen Den Grafiske  

 Højskole.
Stk. 2.  Den, der uberettiget anvender den i stk. 1  

 nævnte betegnelse, straffes med bøde.
Er lovovertrædelsen begået af et  

 aktieselskab, andelsselskab el.lign., kan bødeansvar pålægges virksomheden  

 som sådan.
 § 7 a.  Undervisningsministeren kan bemyndige  

 ministeriets direktorater til at udøve de beføjelser, der i denne lov er  

 tillagt ministeren.
 Stk. 2.  Undervisningsministeren kan fastsætte  

 bestemmelser om adgangen til at klage over afgørelser, der er truffet i  

 henhold til bemyndigelse efter stk. 1, herunder om at afgørelser ikke skal  

 kunne indbringes for ministeren.
 § 8.  Loven har virkning fra den 1. april 1977, jfr.  

 dog stk. 2 og 3.
 Stk. 2.  (Overgangsbestemmelse, udeladt).
 Stk. 3.  Højskolens virksomhed finder sted efter de  

 hidtil gældende retningslinjer, indtil undervisningsministeren har godkendt  

 nye vedtægter for højskolen og fastsat bestemmelser efter § 2, § 3, stk. 3, §  

 4, stk. 4, og §§ 5 og 6.
 § 9.  Loven gælder ikke for Færøerne og Grønland.
------- Lov nr. 217 af 23. april 1986, hvis § 12 har medført indsættelse af § 7 a,  

 trådte i kraft den 1. juli 1986.
