 I medfør af § 21A, stk. 2, i ligningsloven, jfr. lovbekendtgørelse nr. 404  

 af 30. juli 1981, bestemmes følgende:
§ 1.  Realkreditinstitutter, der er godkendt efter lov  

 om realkreditinstitutter, jfr. lovbekendtgørelse nr. 491 af 17. november 1980  

 med senere ændringer, samt det i henhold til lov nr. 278 af 7. juli 1960  

 oprettede Dansk Landbrugs Realkreditfond er pligtige til at give låntagerne  

 underretning om kursværdien af restgæld efter reglerne i denne  

 bekendtgørelse.
Oplysningspligten omfatter ikke lån ydet som  

 grundforbedringslån i henhold til lov om grundforbedring samt lån ydet af  

 realkreditinstitutternes reservefonde.
§ 2.  Inden den 24. januar hvert år skal  

 realkreditinstituttet give skriftlig underretning til den, som den nærmest  

 foregående 31. december er registreret i realkreditinstituttet som debitor  

 eller som debitors repræsentant.
Underretningen skal for hvert enkelt lån  

 omfatte oplysning om lånets restgæld pr. 31 december i det forløbne år, om  

 børskursen samme dato for de obligationer, hvori lånet er ydet, samt om den  

 på grundlag af disse oplysninger udregnede kursværdi af lånet.
Både for lån  

 ydet som obligationslån og for lån ydet som kontantlån oplyses  

 obligationsrestgælden.
Det kan ved underretningen forudsættes, at forfaldne  

 ydelser på lånet er betalt, såfremt denne forudsætning tydeligt fremgår af  

 underretningen.
Stk. 2.  Den børskurs, der skal anvendes efter reglen i  

 stk. 1, er den sidst noterede sælgerkurs for de pågældende obligationer, men  

 realkreditinstituttet kan vælge i stedet at anvende køberkursen med tillæg af  

 2 point.
For obligationer, der indfries til pari, kan der dog ikke anvendes  

 en kurs over 100.
 § 3.  Underretning efter § 2 kan undlades til  

 låntagere, der overfor realkreditinstituttet skriftligt har oplyst, at de har  

 regnskabsår, der afviger fra kalenderåret.
§ 4.  På anmodning af en låntager, der oplyser at have  

 forskudt regnskabsår, er de i § 1 omhandlede realkreditinstitutter pligtige  

 at give skriftlig underretning om lånets restgæld, kurs og kursværdi, jfr. §  

 2, på låntagers opgivne statusdag.
Fremgår lånets obligationsrestgæld af den  

 nærmest foregående terminskvittering, er realkreditinstitutterne dog kun  

 pligtige at opgive kursen på de obligationer, hvori lånet er ydet.
§ 5.  Ministeren for skatter og afgifter kan for et  

 enkelt år ad gangen fritage et realkreditinstitut helt eller delvis for at  

 give underretning som omhandlet i § 2 og § 4 om nærmere angivne grupper af  

 lån.
Ansøgning om sådan fritagelse indsendes til statsskattedirektoratet,  

 Meldahlsgade 5, 1613 København V, inden 1. september i det pågældende år; i  

 1981 dog inden 14 dage fra offentliggørelsen af nærværende bekendtgørelse.
 § 6.  Bekendtgørelsen har virkning fra og med  

 kursansættelse af gæld pr. 31. december 1981.
