Under en sag mod en person, der var prøveudskrevet fra  

 psykopatforvaringsanstalt, og som havde gjort sig skyldig i underslæb, var  

 der rejst spørgsmål om genindsættelse i psykopatforvaring.
Ved KBK af  

 26.11.1964 blev der i overensstemmelse med anklagemyndighedens påstand  

 truffet bestemmelse om, at den pågældende skulle forblive prøveudskrevet på  

 ændrede vilkår.
Samtidig bestemtes det, at sagens omkostninger, herunder  

 salær til den beskikkede forsvarer, 200 kr., skulle udredes af det  

 offentlige.
Dette sidste spørgsmål indbragte af anklagemyndigheden for Østre  

 Landsret, der i kendelse af 12.1.1965 udtalte:
 »Ved kæremålets indsendelse til landsretten har vedkommende  

 byretsdommer vedrørende den trufne afgørelse om sagsomkostninger anført:
 »Begrundelsen herfor var dels den formelle, at domfældte ikke ved  

 kendelsen er fundet skyldig i det strafbare forhold, jfr. retsplejelovens §  

 1008, stk. 1, idet kendelsen ikke angår skyldsspørgsmålet, og at sagen endtes  

 uden at have ført til sigtedes domfældelse, jfr. retsplejelovens § 1010, idet  

 der tales om, at »statsadvokaten fra falder tiltale«, dels den  

 reelle, at det i disse sager, hvor den økonomiske evne hos de domfældte  

 normalt er ringe, og hvor samfundet med omfattende tilsyns- og  

 støtteforanstaltninger i prøveudskrivningsperioden søger at hindre recidiv,  

 skønnes mindre hensigtsmæssigt med hensyn til sagsomkostningsspørgsmålet at  

 analogisere med de tilfælde, som omhandles i retsplejelovens § 1008, stk. 1'.
 Anklagemyndigheden har som sit standpunkt anført, at sagen i relation til  

 spørgsmålet om sagsomkostninger må afgøres efter retsplejelovens § 1008.
Idet retten finder, at omkostningerne ved sagens behandling i medfør af  

 analogien af retsplejelovens § 1oo8, stk. 3, burde have været pålagt  

 domfældte bestemmes:
 Den påkærede kendelse ændres derhen, at de fastsatte sagsomkostninger  

 udredes af domffældte.....'.
 Kendelsen er refereret U 65.369.
