Skrivelse med orientering om ændring af  

 bekendtgørelse af social pension (Ændring af bedømmelsesgrundlag) (Til samtlige kommuner m.fl.) Ved afgørelse nr. 12/2001 har  

 Ligestillingsnævnet bestemt, at Socialministeriets  

 bekendtgørelse om social pension nr. 1046 af 17. december 1997 (nu  

 bekendtgørelse nr. 112 af 19. februar 2001) kapitel 5 er i strid med  

 ligestillingslovens § 2.
 Som konsekvens af Ligestillingsnævnets  

 afgørelse er kapitel 5 i bekendtgørelsen om social pension  

 ændret.
 Bekendtgørelsen vedlægges i fortryk.
Indholdet af ændringen Efter affattelsen af kapitel 5 er der nu ét  

 bedømmelsesgrundlag, da erhvervsevnenedsættelses skal vurderes i  

 forhold til fuldt erhverv, selv om ansøgeren ikke kan anses for hidtil  

 at have været fuldtidsbeskæftiget.
 Ved vurderingen af erhvervsevnenedsættelsen  

 ligestilles gifte og samlevende ansøgere således med enlige  

 ansøgere, for hvem erhvervsevnenedsættelsen efter den tidligere  

 affattelse af bekendtgørelsens kapitel 5 altid har skulle vurderes i  

 forhold til fuldt erhverv.
Ikrafttrædelses- og overgangsbestemmelser Bekendtgørelsen træder i kraft den 4. april  

 2002 og har virkning for de sager, der påbegyndes om tilkendelse af  

 førtidspension i året 2002. Med hensyn til tidspunktet for en  

 sags påbegyndelse henviser bekendtgørelsen til pensionslovens  

 § 20 a, stk. 2.
 Personer, der er tilkendt førtidspension, eller for  

 hvem der er påbegyndt sag om tilkendelse af førtidspension inden  

 den 1. januar 2002, er omfattet af de tidligere gældende regler i  

 kapitel 5.
 Det bevillingsmæssige grundlag for  

 bekendtgørelsen er en bevilling fra satsreguleringspuljen, og  

 bekendtgørelsen om ændring af bedømmelsesgrundlag har  

 ikke kunne udstedes før vedtagelsen af finansloven for 2002.
Det kan derfor ikke udelukkes, at der i en sag, der falder  

 ind under bekendtgørelsens  § 2, stk. 2,  er truffet en  

 afgørelse, hvor ansøgerens erhvervsevnenedsættelse er  

 vurderet i forhold til bedømmelsesgrundlagene supplerende  

 erhverv eller arbejde i eget hjem.
I sådanne tilfælde  

 må kommunen af egen drift genoptage sagen og træffe en ny  

 afgørelse, hvor erhvervsevnenedsættelsen vurderes i forhold til  

 fuldt erhverv.
Socialministeriet, den 26. marts  

 2002 Mikael Lynnerup Kristensen Bilag 1 Bekendtgørelse om ændring af  

 bekendtgørelse om social pension (Ændring af bedømmelsesgrundlag) § 1 I Socialministeriets bekendtgørelse nr. 112 af 19. februar 2001 om  

 social pension foretages følgende ændring:
 1. Kapitel 5 affattes således:
» Bedømmelsesgrundlag § 19. Erhvervsevnenedsættelsen vurderes i forhold til  

 fuldt erhverv, selvom ansøgeren ikke kan anses for hidtil at have  

 været fuldtidsbeskæftiget.« § 2 Stk. 1. Bekendtgørelsen træder i kraft den  

 4. april 2002.
 Stk. 2. Bekendtgørelsen har virkning for de sager  

 om tilkendelse af førtidspension, som er påbegyndt, jf. lovens  

 § 20 a, stk. 2, i 2002.
 Stk. 3. For personer, der er tilkendt  

 førtidspension, eller for hvem der er påbegyndt sag herom inden  

 den 1. januar 2002, gælder fortsat de indtil da gældende regler i  

 kapitel 5.
