 En bevillingshaver undlod at betale acontodriftsbidrag til  

 bestillingskontoret på trods af anbefalede rykkerbreve.
 Tilbagekaldelse ansås for berettiget.
 I brev af 11. februar 1988 har De indbragt Birkerød Kommunes afgørelse om  

 tilbagekaldelse af Deres bevilling til hyrekørsel i henhold til § 8, stk. 1,  

 i hyrekørselsloven, jf. kommunens breve af 12. og 18. januar 1988 til Dem.
 Det fremgår af sagen, at Birkerød Taxa ved brev af 4. januar 1988 har  

 ekskluderet Dem af bestillingskontoret under henvisning til, at De ikke havde  

 betalt skyldige acontodriftsbidrag til bestillingskontoret for november og  

 december 1987, uanset anbefalede rykkerbreve af 2o. november og 9. december  

 1987.
Birkerød Kommune har i denne anledning tilbagekaldt Deres  

 hyrekørselbevilling, idet det af kommunen samtidig er oplyst, at De tidligere  

 har været udelukket af kontoret »7-8 gange i op til 14 dage.« Det fremgår endvidere af sagen, at politiet den 7. december 1987 har  

 konfiskeret nummerpladerne på Deres hyrevogn på grund af præmierestance på  

 den lovpligtige ansvarsforsikring.
 Ministeriet skal i denne anledning meddele følgende:
 Ifølge § 8, stk. 1, i hyrekørselsloven kan en bevilling til hyrekørsel  

 tilbagekaldes af den, der har udstedt bevillingen, såfremt indehaveren har  

 gjort sig skyldig i grov eller oftere gentagne overtrædelse af vilkårene for  

 bevillingen, af bestemmelser i hyrekørselsloven eller af forskrifter udstedt  

 i medfør af denne.
I den i medfør af § 18, stk. 3, i hyrekørselsbekendtgørelsen udarbejdede  

 standardvedtægt er det bl.a. fastsat som obligatorisk bestemmelse, at såfremt  

 en bevillingshaver ikke inden et vist antal måneder efter påkrav ved  

 anbefalet brev har berigtiget forfaldne acontodriftsbidrag eller andre  

 skyldige beløb til bestillingskontoret, kan den pågældende udelukkes fra  

 kontoret.
I de godkendte vedtægter for Birkerød Taxa er påkravsfristen  

 fastsat til en måned.
Efter ministeriets opfattelse udgør den manglende betaling forud for Deres  

 udelukkelse fra bestillingskontoret en grov tilsidesættelse af  

 hyrekørselslovgivningen.
Ministeriet stadfæster på denne baggrund kommunens  

 afgørelse om tilbagekaldelse af Deres hyrekørselsbevilling.
 Birkerød Kommune og Birkerød Taxa er underrettet om foranstående.
