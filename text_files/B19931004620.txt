(Teknisk forskrift 3.3.05-02) I medfør af §10, stk. 2 i lov nr. 394 af 13. juni 1990 om erhvervsfremme  

 samt §1 i Industriministeriets bekendtgørelse nr. 73 af 30. januar 1992 om  

 henlæggelse af visse beføjelser til Industri- og Handelsstyrelsen fastsættes.
 1. Gyldighedsområde.
 Denne tekniske forskrift finder anvendelse på alle de laboratorier, som er  

 akkrediteret af Dansk Akkreditering (DANAK) til at udføre kalibrering.
 Undtaget er de tilfælde, hvor kalibrering udføres i forbindelse med en  

 verifikation for en legal myndighed, hvor kalibreringsmærkaten erstattes af  

 en verifikationsmærkat, der fremstilles og anvendes efter den legale  

 myndigheds retningslinier.
2. Formål Forskriften - fastlægger regler for udformning og anvendelse af kalibreringsmærkater, - angiver, hvorledes laboratoriet opfylder WECC (Western European  

 Calibration Cooperation) krav til kalibreringslaboratorier vedrørende  

 mærkning af kalibreret udstyr, jvf. teknisk forskrift nr. 3.3.01  

 »Kalibreringslaboratoriers tekniske kompetence«, - sikrer, at kalibreringslaboratoriernes kunder får påført udstyret en  

 indikation for den udførte kalibrering, således at kravet i DS/EN45001, kap.  

 5.3 vedrørende udstyrs kalibrering kan kontrolleres.
 3. Supplerende krav vedrørende kalibreringsmærkat.
Dansk Akkrediterings (DANAK) retningslinier for kalibreringsmærkater  

 omfatter identifikation af instrument, kalibreringsdato, akkrediteringsnr. og  

 certifikatnr.
Enhver begrænsning i kalibreringsstatus, som f.eks. det  

 kalibrerede måleområde, skal være klart angivet på anden vis.
 3.1 Anvendelse.
 For at informere brugerne af et instrument eller udstyr om, hvornår det  

 sidst er blevet kalibreret, samt sikre henvisning til det tilhørende  

 kalibreringscertifikat, skal ethvert instrument eller udstyr, der kalibreres  

 under DANAK forsynes med en kalibreringsmærkat, medmindre kunden frabeder sig  

 dette.
 3.1.1 Når instrumentet eller udstyret rekalibreres, skal mærkaten  

 erstattes af en ny, der angiver den seneste kalibrering.
 3.1.2 Den underskriftsberettigede er ansvarlig for opbevaring og  

 udstedelse af mærkaterne.
 3.1.3 Mærkaten skal så vidt muligt placeres således, at den er synlig, når  

 instrumentet anvendes.
 3.1.4 Er placering på instrumentet ikke mulig, skal mærkaten placeres på  

 instrumentets kasse eller lignende.
 3.2 Mærkatens udformning.
DANAK's kalibreringsmærkat er vist på hosstående figur.
Hvor særlige  

 forhold gør det nødvendigt med en anden udformning, skal denne godkendes af  

 DANAK, inden den kan benyttes.
 Der kan bruges følgende mærker:
 Nyt mærke:
 Mærke der kan  Instr.nr.
 3.2.1 Når kalibreringsmærkaten bærer DANAK's logo, gælder teknisk  

 forskrift nr. 1.3.01 »Bestemmelser for brug af logo«. samt følgende  

 nedenstående retningslinier:
 3.2.2 Mærkatens størrelse kan vælges frit inden for de begrænsninger, som  

 læsbarhed og påskrivning sætter.
3.2.3 Laboratoriets akkrediteringsnummer kan påtrykkes, men har  

 laboratoriet flere akkrediteringer til kalibrering, skal det påses, at der  

 anvendes korrekte mærkater.
D.v.s. det akkrediteringsnummer, der står på  

 mærkaten, skal svare til nummeret på den akkreditering, under hvilken  

 instrumentet er kalibreret.
 3.2.4 Instrumentets nummer, certifikatnummer og kalibreringsdato udfyldes  

 af laboratoriet og skal kontrolleres af den underskriftsberettigede, som  

 signerer det tilhørende certifikat.
 3.2.5 Mærkaten må ikke angive næste kalibreringsdato.
 3.2.6 Mærkaten skal være udført af et egnet materiale og være selvklæbende  

 eller skal kunne fastgøres på anden måde.
 4. Ikrafttræden.
 Denne tekniske forskrift træder i kraft den 26. august 1993 og erstatter  

 tidligere forskrift af 17. november 1992.
