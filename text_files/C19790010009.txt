Cirkulære om refusion af visse udgifter til hjemmesygeplejerskeordninger, sundhedsplejerskeordninger og skolelægeordninger I henhold til lov nr. 408 af 13. juni 1973 om  

 hjemmesygeplejerskeordninger, som ændret senest ved lov nr. 143 af 4. april  

 1979, og lov nr. 409 af 13. juni 1973 om sundhedsplejerskeordninger, som  

 ændret ved lov nr. 224 af 12. juni 1975, refunderer staten 50 pct. af de  

 udgifter, bortset fra administrationsudgifter, som kommunerne afholder i  

 medfør af henholdsvis § 1 og § 1, stk. 1, i de pågældende love.
I henhold til  

 lov om skolelægeordning, jfr. lovbekendtgørelse nr. 430 af 16. august 1974,  

 som ændret senest ved lov nr. 634 af 17. december 1976, refunderer staten  

 endvidere efter regler fastsat af indenrigsministeren 50 pct. af de udgifter,  

 som kommunerne afholder til sundhedsplejersker eller sygeplejersker i medfør  

 af skolelægelovens § 1, stk. 1.
 I medfør af § 5 i lov om hjemmesygeplejerskeordninger, § 6 i lov om  

 sundhedsplejerskeordninger og § 8 a i lov om skolelægeordning fastsættes  

 følgende:
I.
Refusionsberettigende udgifter til hjemmesygepleje 1.  

  Der ydes refusion af kommunernes udgifter til løn, stedtillæg,  

 dyrtidsregulering, taktregulering, særlige ydelser (eksempelvis betaling for  

 eventuel tjeneste udført på hverdage mellem kl. 17.00-6.00 og på lørdage  

 efter kl. 14.00 samt time- og dagpenge m.v.), feriegodtgørelse,  

 efteruddannelse m.v. til hjemmesygeplejersker og sygehjælpere ansat ved den  

 kommunale hjemmesygepleje.
For så vidt angår udgifter til pension henvises  

 til indenrigsministeriets cirkulære nr. 101 af 10. maj 1976 om refusion af  

 pensionsudgifter ved hjemmesygeplejerskeordninger, sundhedsplejerskeordninger  

 og skolelægeordninger.
2.  Kommuner, der har ansat sygeplejersker til at forestå  

 planlægning, koordinering, instruktion og ledelse af  

 hjemmesygeplejerskeordningen, kan anmelde udgifter af den under pkt. 1 nævnte  

 art i forbindelse hermed til refusion.
I det omfang de pågældende  

 sygeplejersker bistår ved løsningen af andre opgaver end de i § 1 i lov om  

 hjemmesygeplejerskeordninger omtalte, kan alene den del af udgifterne, der  

 vedrører hjemmesygeplejeskervirksomheden, anmeldes til refusion.
 3.  Udgifter til aflønning m.v. af vikarer for  

 hjemmesygeplejersker og sygehjælpere kan anmeldes til refusion.
4.  Til refusion kan endvidere anmeldes udgifter til  

 beklædningsgodtgørelse, nødvendige rekvisitter (herunder hjælpemidler til  

 midlertidigt udlån og sygeplejeartikler til engangsanvendelse) og godtgørelse  

 for tjenstlig kørsel.
Den godtgørelse for tjenstlig kørsel, der kan anmeldes  

 til refusion vil ikke kunne overstige den til enhver tid fastsatte  

 godtgørelse, der ydes efter statens regler om kørselsgodtgørelse.
Dette  

 gælder også i de tilfælde, hvor der stilles tjenestekøretøj (herunder  

 udlejningskøretøj) til rådighed for det til hjemmesygeplejerskeordningen  

 knyttede personale.
 5.  Det er en forudsætning for ydelse af refusion til de under  

 pkt. 1-4 nævnte udgifter, at disse ikke ligger udover, hvad der er fastsat i  

 de af Kommunernes Lønningsnævn godkendte regler for aflønning m.v. af  

 hjemmesygeplejersker og sygehjælpere samt vikarer herfor.
6.  Udgifter til administration af hjemmesygeplejerskeordningen  

 kan  ikke  gøres til genstand for refusion.
Dette gælder f.eks.  

 udgifter til sekretærbistand, kontorlokaler (herunder varme og rengøring),  

 kontorartikler, inventar, annoncer, pjecer, fagtidsskrifter, fagbøger,  

 telefon (herunder telefongodtgørelse), person-, ulykkes- og  

 ansvarsforsikringer, lønmodtagernes garantifond m.v.
II.
Refusionsberettigende udgifter til sundhedspleje 7.  Der ydes refusion af kommunernes udgifter til løn, stedtillæg,  

 dyrtidsregulering, taktregulering, særlige ydelser (eksempelvis betaling for  

 eventuel tjeneste udført på hverdage mellem kl. 17.00-6.00, og lørdage efter  

 kl. 14.00 samt time- og dagpenge m.v.), feriegodtgørelse, efteruddannelse  

 m.v. til sundhedsplejersker ansat ved den kommunale sundhedsplejerskeordning,  

 samt til sundhedsplejersker og sygeplejersker ansat ved den kommunale  

 skolelægeordning.
For så vidt angår udgifter til pension henvises til  

 indenrigsministeriets cirkulære nr. 101 af 10. maj 1976 om refusion af  

 pensionsudgifter ved hjemmesygeplejerskeordninger, sundhedsplejerskeordninger  

 og skolelægeordninger.
 8.  Kommuner, der har ansat sundhedsplejersker til at forestå  

 planlægning, koordinering, instruktion og ledelse af den obligatoriske  

 sundhedsplejerskeordning, kan anmelde udgifter af den under pkt. 7 nævnte art  

 i forbindelse hermed til refusion.
 9.  Udgifter til aflønning m.v. af vikarer for sundhedsplejersker  

 ansat ved den kommunale sundhedsplejerskeordning samt udgifter til aflønning  

 m.v. af vikarer for sundhedsplejersker og sygeplejersker ansat ved den  

 kommunale skolelægeordning kan anmeldes til refusion.
10.  Til refusion kan endvidere anmeldes udgifter til  

 beklædningsgodtgørelse, nødvendige rekvisitter (eksempelvis vægt og taske med  

 indhold) og godtgørelse for tjenstlig kørsel, der kan anmeldes til refusion,  

 vil ikke kunne overstige den til enhver tid fastsatte godtgørelse, der ydes  

 efter statens regler om kørselsgodtgørelse.
Dette gælder også i de tilfælde,  

 hvor der stilles tjenestekøretøj (herunder udlejningskøretøj) til rådighed  

 for sundhedsplejerskerne.
 11.  Det er en forudsætning for ydelse af refusion af de under  

 pkt. 7-10 nævnte udgifter, at disse ikke ligger ud over, hvad der er fastsat  

 i de af Kommunernes Lønningsnævn godkendte regler for aflønning m.v. af  

 sundhedsplejersker og sygeplejersker samt vikarer herfor.
 12.  I det omfang, det tidligere er pålagt de under pkt. 7 og 8  

 nævnte sundhedsplejersker og sygeplejersker samt de under pkt. 9 nævnte  

 vikarer at bistå ved løsningen af andre opgaver end de i § 1, stk. 1, i lov  

 om sundhedsplejerskeordninger og § 1, stk. 1, i lov om skolelægeordning  

 omtalte, kan alene den del af udgifterne, der afholdes i forbindelse med  

 vejledning og bistand med hensyn til sundhedstilstanden hos børn, der er  

 omfattet af den kommunale skolelægeordning, anmeldes til refusion.
13.  Kommunernes udgifter til støtte til sygeplejersker, der  

 uddanner sig til sundhedsplejersker, kan anmeldes til refusion.
Det er en  

 forudsætning for anmeldelse til refusion, at støtten er afholdt efter regler  

 godkendt af Kommunernes Lønningsnævn.
14.  Udgifter til administration af sundhedsplejerskeordninger kan  

ikke  gøres til genstand for refusion.
Dette gælder f.eks. udgifter  

 til sekretærbistand, kontorlokaler (herunder varme og rengøring),  

 kontorartikler, inventar, annoncer, pjecer, fagtidsskrifter, fagbøger,  

 telefon (herunder telefongodtgørelse), person-, ulykkes- og  

 ansvarsforsikringer, lønmodtagernes garantifond, m.v.
Endvidere kan andre  

 udgifter i forbindelse med skolelægeordningen end udgifter til  

 sundhedsplejersker eller sygeplejersker i medfør af den pågældende lovs § 1,  

 stk. 1, ikke gøres, til genstand for refusion.
III.
Anvisning af statsrefusion 15.  Anvisning af statsrefusion sker i henhold til reglerne i  

 afsnit III i socialministeriets cirkulære nr. 250 af 27. december 1976 til  

 kommunalbestyrelserne om regnskabsaflæggelse og refusion m.v.
IV.
Ikrafttrædelsesbestemmelser 16.  Cirkulæret har virkning for udgifter, der vedrører tiden  

 efter den 1. april 1979. Samtidig ophæves indenrigsministeriets cirkulære af  

 9. september 1974 om refusion af visse udgifter til  

 hjemmesygeplejerskeordninger, sundhedsplejeskeordninger og  

 skolelægeordninger.
