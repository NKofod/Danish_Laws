Fremsat den 3. december 1999 af skatteministeren (Ole  

 Stavad) Forslag til Lov om ændring af skattekontrolloven (Indberetning fra kuratorer om udloddede dividender  

 m.v.) § 1 I skattekontrolloven, jf. lovbekendtgørelse nr. 564 af 2. juli  

 1999, foretages følgende ændringer:
 1. Efter § 7 F indsættes:
» Stk. 2. Den, hvorom indberetning skal foretages, skal oplyse  

 kuratoren om sin identitet, herunder om CPR-nr. eller CVR-nr./SE-nr.
Den  

 anmeldte fordring skal enten afvises, eller udlodningen skal tilbageholdes,  

 indtil de krævede identifikationsoplysninger er afgivet.
 Stk. 3. Skatteministeren kan fastsætte nærmere  

 regler om indberetningen, herunder lempe indberetningspligten.
Stk. 4. Kuratorer skal senest den 1. februar i året  

 efter det kalenderår, oplysningen vedrører, underrette den,  

 hvorom indberetning er foretaget, om de oplysninger, der er indberettet til  

 de statslige told- og skattemyndigheder om denne.« 2. I § 8 V ændres tre steder »Hypotekbanken« til: »Finansstyrelsen«.
 3. I § 9 A indsættes efter »§ 7 F,«: »§ 7 G,«.
 4. I § 14, stk. 2, indsættes efter »§ 7 E,«: »§ 7 G,«.
§ 2 Stk. 1. Loven træder i kraft den 1. januar 2000.
 Stk. 2. Loven har virkning for dividender, der udloddes fra og  

 med kalenderåret 2000.
Bemærkninger til lovforslaget Almindelige bemærkninger Regeringen nedsatte i slutningen af 1997 et  

 embedsmandsudvalg - »Koordineringsudvalget om bekæmpelse af økonomisk  

 kriminalitet mod det offentlige « - hvor der var repræsentanter fra 9  

 ministerier og kommunerne.
Udvalget fik til opgave at drøfte den  

 overordnede koordinering af og stille konkrete forslag til  

 gennemførelse af de administrative initiativer i regeringens  

 handlingsplan mod økonomisk kriminalitet og i regeringens  

 redegørelse i henhold til Folketingets dagsorden D 74 af 8. april 1997  

 om spekulation og økonomisk kriminalitet.
Handlingsplanen blev  

 offentliggjort af justitsministeren den 3. juni 1997, og redegørelsen  

 af skatteministeren den 23. juni 1997.
Koordineringsudvalget fremlagde i april 1999 sin rapport  

 med forslag til en række initiativer med henblik på at  

 bekæmpe økonomisk kriminalitet mod de offentlige kasser.
Nogle  

 af initiativerne indgik i de lovforslag, som udmøntede aftalen om  

 Finansloven for 1999 om en styrket indsats mod sort arbejde og socialt  

 bedrageri.
 En arbejdsgruppe bestående af embedsmænd fra  

 Arbejdsministeriet, Erhvervsministeriet, Finansministeriet,  

 Justitsministeriet, Ministeriet for Fødevarer, Landbrug og Fiskeri,  

 Skatteministeriet, Socialministeriet, Udenrigsministeriet og  

 Økonomiministeriet har efterfølgende overvejet, hvilke af de  

 initiativer i Koordineringsudvalgets rapport, der endnu ikke var taget  

 stilling til, som kunne have relevans for budgetteringen af Finansloven for  

 2000. Arbejdsgruppen har gennemgået forslagenes provenumæssige  

 virkninger og administrative omkostninger, samt vurderet dem i forhold til  

 retssikkerheden.
 På denne baggrund er det besluttet at søge  

 følgende initiativer gennemført:
1)	Udlevering og opdatering af oversigt over eksisterende registre hos  

 en række myndigheder af betydning for effektiviteten af den  

 tværgående indsats mod økonomisk kriminalitet mod det  

 offentlige.
Initiativet kan gennemføres administrativt.
Ordningen vil  

 blive gennemført og administreret af Told- og Skattestyrelsen.
2)	Etablering af et elektronisk kontrolnetværk mellem Told Skat  

 og kommunerne, der undtages fra aktindsigt.
Initiativet kan  

 gennemføres administrativt ved et samarbejde mellem Told- og  

 Skattestyrelsen og kommunerne.
3)	Kommunerne opfordres til at øge samarbejdet med A-kasserne i  

 tilfælde, hvor selvstændige har solgt eller bortforpagtet  

 virksomheden og modtager ydelser.
Initiativet kan gennemføres  

 administrativt ved et samarbejde mellem Told- og Skattestyrelsen,  

 Direktoratet for Arbejdsløshedsforsikringen, kommunerne og  

 A-kasserne.
4)	Oprettelse af register over personer, som er frakendt retten til at  

 stifte og lede selskaber.
Initiativet kan gennemføres administrativt.  

 Ordningen vil blive gennemført og administreret af Erhvervs- og  

 Selskabsstyrelsen.
5)	Etablering af konkursregister i Erhvervs- og Selskabsstyrelsens  

 registre.
Initiativet kan gennemføres administrativt.
Ordningen vil  

 blive gennemført og administreret af Erhvervs- og  

 Selskabsstyrelsen.
6)	Udbygget virksomhedsregistre i Told Skat med relevante oplysninger,  

 som indhentes fra andre myndigheders registre, f.eks. konkurs- og  

 fradømmelsesregistre.
Initiativet kan gennemføres  

 administrativt.
Ordningen vil blive gennemført og administreret af  

 Told- og Skattestyrelsen.
7)	Pligt for myndigheder til én gang årligt at informere  

 Told Skat om alle udbetalte tilskud.
Initiativet kan gennemføres  

 administrativt ved et samarbejde mellem de tilskudsgivende myndigheder og  

 Told- og Skattestyrelsen.
Ordningen vil blive administreret af Told- og  

 Skattestyrelsen.
8)	Ved behandling af konkursboer indføres en pligt for kuratorer  

 til at indberette identiteten på de fordringshavere, som får  

 udloddet dividender, til Told Skat.
En udmøntning af initiativet  

 kræver lovændring.
Ordningen skal administreres af Told- og  

 Skattestyrelsen.
 Af de nævnte forslag kan nr. 1-7 gennemføres  

 uden ny lovgivning.
 Nærværende lovforslag omfatter herefter  

 forslag nr. 8, hvorefter kuratorer skal tilpligtes at foretage indberetning  

 til told- og skattemyndighederne af udloddede dividender.
Gældende ret Tab på forretningsdebitorer kan fratrækkes ved  

 indkomstopgørelsen i det år, tabet er konstateret og kan  

 opgøres.
Der kan under særlige omstændigheder - f.eks. i  

 tilfælde af debitors konkurs, betalingsstandsning, akkord, insolvent  

 likvidation, debitors forsvinden el.lign., eller tilfælde, hvor det  

 på anden vis må anses for sandsynliggjort, at en væsentlig  

 del af en fordring er tabt - foretages skattemæssig nedskrivning  

 på fordringen med det tabte beløb.
 Det er en forudsætning for godkendelse af  

 nedskrivning, at det regnskab, der følger med selvangivelsen, viser,  

 hvorledes der er forholdt med de udestående fordringer, og at  

 regnskabet i øvrigt føres således, at det sikres, at de  

 nedskrevne beløb føres til indtægt i det omfang, de  

 senere måtte indgå, f.eks. i forbindelse med udlodning af  

 dividende fra en forretningsdebitors konkursbo.
For så vidt angår beregning af momsgrundlaget,  

 kan der som udgangspunkt ikke foretages fradrag for forventede tab på  

 debitorer.
Der kan dog foretages et foreløbigt fradrag for forventede  

 tab på fordringer i bl. a. konkursboer, dvs. før bobehandlingen  

 er endelig afsluttet.
Det er en forudsætning, at kreditor er i  

 besiddelse af en erklæring fra boets kurator om, at dividenden ikke  

 forventes at overstige en nærmere angiven procent af fordringen.
 Kreditor skal foretage fornøden regulering i  

 momsregnskabet, når tabet er endeligt opgjort ved boets afslutning,  

 dvs. på tidspunktet hvor en eventuel dividende kommer til  

 udbetaling.
Lovforslaget I rapporten fra Koordineringsudvalget bliver det  

 anbefalet, at skifteretterne bliver pålagt en pligt til at indberette  

 identiteten på fordringshaveren, størrelsen af fordringen samt  

 udloddede dividendebeløb i konkursboer til Told Skat.
Formålet  

 herved er at sikre, at reglerne for nedskrivning af debitorer bliver fulgt  

 korrekt, herunder at de efterfølgende udloddede dividendebeløb  

 bliver medtaget i skatte- og momsregnskaberne hos den enkelte kreditor.
 Det foreslås videre, at der tilvejebringes  

 lovhjemmel til at pålægge kreditorer, der anmelder krav i  

 konkursboer, pligt til overfor skifteretten eller kurator at identificere sig  

 entydigt i forbindelse med anmeldelsen ved angivelse af CPR-nr. eller  

 CVR-nr./SE-nr.
I forbindelse med udfærdigelsen af  

 nærværende lovforslag blev der foretaget en indledende  

 høringsrunde.
Det blev i den forbindelse fra flere sider  

 anført, at det vil være mest hensigtsmæssigt at lade den  

 eller de kuratorer, som - efter at et konkursdekret er afsagt - bliver  

 udpeget af skifteretten, forestå indberetningen frem for  

 skifteretterne.
Begrundelsen herfor er, at kurator vil være den  

 nærmeste til at have kendskab til identiteten af hvem, der har gjort  

 krav gældende i konkursboet.
Endvidere vil det være kuratoren,  

 der vil forestå den faktiske udbetaling af dividendebeløbene og  

 således også vil være den, der har det nærmeste  

 kendskab til størrelsen på de udloddede dividender.
Det foreslås på denne baggrund at  

 pålægge den enkelte kurator en pligt til ved udbetaling af  

 udloddet dividende at foretage indberetning til Told Skat, dels af  

 identiteten på den enkelte fordringshaver, dels af størrelsen  

 på det udloddede dividendebeløb.
Endvidere skal der ske  

 indberetning af identiteten på det konkursbo, hvorfra udbetalingen af  

 dividende har fundet sted ved angivelse af boets CPR-nr. eller  

 CVR-nr./SE-nr.
Provenumæssige konsekvenser Der knytter sig en ganske betydelig usikkerhed til den  

 samlede provenuvirkning af de initiativer, som nu søges  

 gennemført, herunder dette lovforslags § 1, nr. 1. Initiativerne  

 er udvalgt på baggrund af en forventning om, at deres provenupotentiale  

 også på kortere sigt har en vis størrelse, men det vil dog  

 for mange af initiativerne gælde, at den væsentlige del af  

 provenuvirkningen realiseres over en længere tidshorisont.
 Provenuvirkningen vil komme fra, at flere vil blive  

 afsløret og hindret i forsøg på bedrageri over for det  

 offentlige og dette på et tidligere tidspunkt end i dag, hvilket vil  

 begrænse omfanget af restancer og dermed mulige tab for det offentlige.  

 Endvidere vil der komme en provenuvirkning som følge af den  

 præventive effekt, der vil forstærkes, hvis der  

 iværksættes en informationskampagne om initiativerne.  

 Provenuvirkningen vil fremkomme både i form af sparede offentlige  

 udgifter og i form af et forøget skattegrundlag.
 Der sigtes med baggrund heri mod et samlet merprovenu i  

 finansåret 2000 på ca. 250 mill. kr. stigende på  

 længere sigt til ca. 400 mill. kr. på helårsbasis.  

 Vurderingen af provenuvirkningerne er med baggrund i den betydelige  

 usikkerhed, der knytter sig til skøn af denne art, foretaget for alle  

 de foreslåede initiativer under ét og for stat og kommune under  

 ét.
Administrative konsekvenser Det vurderes, at gennemførelse af de 8 initiativer  

 omtalt i nærværende lovforslag vil betyde samlede engangsudgifter  

 på ca. 4,1 mill. kr., som optages af de respektive ministerier på  

 forslag til lov om tillægsbevilling.
Heraf vedrører 0,5 mill.  

 kr. et ressourcetræk på 1,25 årsværk.
Derudover  

 kommer der årlige driftsudgifter på 0,4 mill. kr. og et  

 ressourcetræk svarende til 3,1 årsværk, som afholdes  

 indenfor de respektive ministeriers eksisterende rammer.
 Udgifterne fordeles på de enkelte initiativer som  

 følger:
Nærværende lovforslags bestemmelser om, at der  

 ved konkurser indføres en pligt til at indberette identiteten på  

 fordringshavere og udloddede dividender i konkursboer til Told Skat, herunder  

 pligt for kreditorer til entydig identifikation, skønnes at  

 medføre engangsudgifter for Told Skat i størrelsesorden 0,5  

 mill. kr. til edb-udvikling.
Udgiften fordeles over 1999 og 2000. Derudover  

 skønnes lovforslaget ikke at have nævneværdige  

 konsekvenser for stat og kommuner.
Initiativet om udlevering og opdatering af oversigt over  

 eksisterende registre hos Told Skat af betydning for effektiviteten af den  

 tværgående indsats mod økonomisk kriminalitet mod det  

 offentlige skønnes at medføre årlige driftsudgifter  

 svarende til 0,1 årsværk for Told Skat.
Derudover skønnes  

 forslaget ikke at have nævneværdige konsekvenser for stat og  

 kommune.
Initiativet om etablering af et elektronisk  

 kontrolnetværk mellem Told Skat og kommunerne, der undtages fra  

 aktindsigt, skønnes at medføre engangsudgifter for Told Skat i  

 1999 og 2000 på 0,15 mill. kr. og årlige driftsudgifter svarende  

 til 3 årsværk for Told Skat.
Hertil kommer et begrænset  

 merarbejde for kommunerne.
 Initiativet om kommunernes øgede samarbejde med  

 A-kasserne i tilfælde, hvor selvstændige har solgt virksomhed og  

 hæver dagpenge, skønnes at medføre et begrænset  

 merarbejde for kommunerne.
 Initiativet om oprettelse af register over personer, som  

 er frakendt retten til at stifte og lede selskaber, skønnes at  

 medføre engangsudgifter på 0,4 mill. kr. og årlige  

 driftsudgifter på 0,1 mill. kr. for Erhvervs- og Selskabsstyrelsen.  

 Derudover skønnes forslaget ikke at have nævneværdige  

 konsekvenser for stat og kommuner.
Initiativet om etablering af konkursregister, hvor der  

 bl.a. etableres forbedrede søgefaciliteter i Erhvervs- og  

 Selskabsstyrelsens registre, skønnes at medføre engangsudgifter  

 på 0,4 mill. kr. og årlige driftsudgifter på 0,1 mill. kr.  

 for Erhvervs- og Selskabsstyrelsen.
Derudover skønnes forslaget ikke  

 at have nævneværdige konsekvenser for stat og kommuner.
Initiativet om udbyggede virksomhedsregistre i Told Skat  

 med relevante oplysninger, som indhentes fra andre myndigheders registre,  

 skønnes at medføre engangsudgifter i 1999 og 2000 på 0,2  

 mill. kr. for Told Skat.
Derudover skønnes forslaget ikke at have  

 nævneværdige konsekvenser for stat og kommuner.
 Initiativet om at forpligte visse myndigheder til  

 én gang årligt fra kalenderåret 2000 at informere Told  

 Skat om alle udbetalte tilskud skønnes at medføre  

 engangsudgifter i 1999 og 2000 på 0,5 mill. kr. for Told Skat,  

 engangsudgifter på 0,6 mill. kr. for Ministeriet for Fødevarer,  

 Landbrug og Fiskeri, engangsudgifter på 0,4 mill. kr. svarende til 1  

 årsværk for Erhvervsministeriet og engangsudgifter på 0,6  

 mill. kr. for Socialministeriet, hvoraf 0,5 mill. kr. vedrører  

 edb-tilpasninger, mens 0,1 mill. kr. vedrører et ressourcetræk  

 på 0,25 årsværk og engangsudgifter på 0,3 mill. kr.  

 samt løbende udgifter på 0,2 mill. kr. for Miljø- og  

 Energiministeriet.
I forbindelse med udvidelsen af indberetningspligten til  

 at omfatte øvrige ministerier fra kalenderåret 2001, vil dette  

 kunne medføre visse omkostninger for disse ministerier.
Forslaget kan  

 endvidere medføre et vist merarbejde for kommunerne.
Erhvervsøkonomiske og erhvervsadministrative konsekvenser Forslaget i lovforslagets § 1, nr. 1, om kuratorers  

 pligt til at indberette identiteten på fordringshavere og udloddede  

 dividender i konkursboer har været forelagt et af Erhvervs- og  

 Selskabsstyrelsens etablerede Fokuspaneler bestående af  

 stikprøveudvalgte advokatvirksomheder.
Et flertal af de adspurgte virksomheder oplyser, at  

 lovforslaget vil medføre administrative omstillingsbyrder.
Byrderne  

 forventes fortrinsvist at opstå i forbindelse med tilpasning af  

 eksisterende edb-systemer og administrative rutiner.
Dernæst vurderer et flertal af de adspurgte  

 virksomheder, at forslaget vil medføre øget løbende  

 administrative byrder.
Størrelsen vil dog afhænge af, hvordan  

 indberetningsformen vil blive tilrettelagt.
Det vil således kræve  

 relativt mere administration, hvis indberetningen skal foretages manuelt ved  

 et postomdelt indberetningsskema, end hvis indberetningen kan foretages  

 elektronisk.
 Det bemærkes, at der i beregningen af de  

 administrative omkostninger for Told Skat ved lovforslagets  

 gennemførelse er medtaget udgifter til udvikling af en elektronisk  

 indberetningsordning, f.eks. via en internet-opkobling, hvorfor de af  

 Fokuspanelet anslåede byrder bør behandles som foreløbige  

 og overordnede skøn over de reelle løbende administrative  

 byrders samlede omfang.
Forslaget må samlet set forventes at have mindre  

 erhvervsøkonomiske og erhvervsadministrative konsekvenser.
Dels vil  

 selve indberetningen til Told Skat have administrative konsekvenser for den  

 enkelte kurator, dels må omkostningen ved at skulle foretage  

 indberetning af de i forslaget nævnte oplysninger forventes i en vis  

 udstrækning at medføre øgede konkursomkostninger med lidt  

 lavere dividender til følge.
Miljømæssige konsekvenser Det skønnes, at lovforslaget ikke har  

 miljømæssige konsekvenser.
Forholdet til EU-retten Det skønnes, at lovforslaget ikke indeholder  

 EU-retlige aspekter.
Høring Der er over den foreliggende indberetningsmodel foretaget  

 høring af Statsministeriet, Justitsministeriet, Finansministeriet,  

 Økonomiministeriet, Ministeriet for Fødevarer, Landbrug og  

 Fiskeri, Erhvervsministeriet, Miljø- og Energiministeriet,  

 Registertilsynet, Domstolsstyrelsen, Den Danske Dommerforening,  

 Dommerfuldmægtigforeningen, Præsidenten for Vestre Landsret,  

 Præsidenten for Østre Landsret, Sø- og Handelsretten,  

 Advokatrådet, Skattechefforeningen, Skatterevisorforeningen, Foreningen  

 af Statsautoriserede Revisorer, Foreningen af Registrerede Revisorer,  

 Erhvervenes Skattesekretariat, Håndværksrådet, Dansk  

 Industri, Landbrugsrådet, Københavns Kommune, Frederiksberg  

 Kommune og Kommunernes Landsforening.
 De modtagne høringssvar har givet anledning til  

 enkelte sproglige og materielle præciseringer i selve lovforslaget og  

 bemærkningerne.
Sammenfatning af økonomiske og  

 administrative konsekvenser Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, amter og  

 kommuner Der sigtes mod et samlet merprovenu i finansåret 2000  

 på ca. 250 mill. kr. stigende på længere sigt til ca. 400  

 mill. kr. på helårsbasis.
Vurderingen af provenuvirkningerne er  

 med baggrund i den betydelige usikkerhed, der knytter sig til skøn af  

 denne art, foretaget for alle de foreslåede initiativer under ét  

 og for stat og kommune under ét.
 Ingen.
Administrative konsekvenser for stat, amter og  

 kommuner Ingen.
Det vurderes, at gennemførelse af de 8 initiativer  

 omtalt i nærværende lovforslag vil betyde samlede engangsudgifter  

 på ca. 4,1 mill. kr., som optages af de respektive ministerier på  

 forslag til lov om tillægsbevilling.
Heraf vedrører 0,5 mill.  

 kr. et ressourcetræk på 1,25 årsværk.
 Derudover kommer der årlige driftsudgifter på 0,4 mill. kr. og  

 et ressourcetræk svarende til 3,1 årsværk.
Nærværende lovforslags bestemmelser om at der ved konkurser  

 indføres en pligt til at indberette identiteten på  

 fordringshavere og udloddede dividender i konkursboer til Told Skat, herunder  

 pligt for kreditorer til entydig identifikation, skønnes at  

 medføre engangsudgifter for Told Skat i størrelsesorden 0,5  

 mill. kr. til edb-udvikling.
Udgiften fordeles over 1999 og 2000.
Økonomiske konsekvenser for erhvervslivet Ingen.
 Indberetningen må antages at ville medføre en  

 mindre stigning i de samlede konkursomkostninger med lidt lavere dividender  

 til følge.
Administrative konsekvenser for erhvervslivet Ingen.
En pligt til at foretage indberetning til Miljømæssige konsekvenser Ingen.
 Ingen.
Administrative konsekvenser for borgerne Ingen.
 Ingen.
Forholdet til EU-retten Det skønnes, at lovforslaget ikke indeholder  

 EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Efter bestemmelsens stk. 2 pålægges alle  

 kreditorer, der anmelder krav i konkursboer, pligt til over for kurator at  

 identificere sig entydigt ved angivelse af CPR-nr. eller CVR-nr./SE-nr.  

 Identifikationskravet skal skabe grundlag for indberetning til Told Skat af  

 de anmeldte fordringshavere i konkursboer, til hvem der sker udlodning af  

 dividende til sikring af, at dividendebeløbet optages korrekt i  

 skatte- og momsregnskaberne hos den enkelte kreditor.
Bestemmelsen omfatter  

 alle kreditorer, herunder tillige udenlandske kreditorer, som anmelder krav i  

 konkursboer.
På denne baggrund foreslås der i bestemmelsens  

 stk. 1 indført en pligt for kurator til at indberette til Told  

 Skat identiteten på anmeldte fordringshavere, som får udloddet  

 dividende, og om beløbsstørrelsen på den udloddede  

 dividende.
I forbindelse hermed skal kurator tillige foretage indberetning af  

 identiteten på det pågældende konkursbo ved angivelse af  

 boets CPR-nr. eller CVR-nr./SE-nr.
 I tilfælde, hvor der ikke foreligger et  

 identifikationsnummer, f.eks. for en udenlandsk kreditor, må kreditors  

 navn, adresse, fødselsdato samt oplysning om hjemland anvendes som  

 identifikation.
 Den anmeldte fordring skal enten afvises, eller  

 udlodningen skal tilbageholdes, indtil de krævede  

 identifikationsoplysninger er afgivet.
 Formålet er at give skatte- og afgiftsmyndighederne  

 mulighed for at kontrollere, at reglerne for nedskrivning af debitorer bliver  

 fulgt korrekt, herunder at efterfølgende udloddede  

 dividendebeløb fra konkursboer bliver medtaget i skatte- og  

 momsregnskaberne hos den enkelte kreditor.
 Oplysninger om udlodning af dividende til udenlandske  

 kreditorer kan af Told Skat udveksles med udenlandske skattemyndigheder i  

 henhold til overenskomster om dobbeltbeskatning.
De indberettede oplysninger skal alene anvendes til  

 kontrol af, hvorvidt der hos fordringshaverne sker en korrekt  

 regnskabsmæssig behandling af de udloddede dividender, og oplysningerne  

 vil ikke fremgå af den fortrykte selvangivelse eller på anden vis  

 blive meddelt den pågældende kreditor af Told Skat.
Efter  

 bestemmelsens stk. 4 vil den kreditor, der modtager udloddet dividende,  

 alene fra konkursboets kurator få meddelelse om, hvilke oplysninger,  

 der er tilgået Told Skat om denne.
Efter bestemmelsens stk. 3 vil de nærmere  

 regler om indberetningen blive fastsat af skatteministeren.
Det vil herunder  

 blive bestemt, at de gældende regler for identifikation af her  

 værende eller udenlandske fysiske eller juridiske personer, hvorom der  

 skal foretages indberetning efter afsnit II i skattekontrolloven, også  

 vil finde anvendelse i forbindelse med den her foreslåede  

 indberetningsordning, jf. § 4 i bekendtgørelse nr. 1251 af 13.  

 december 1996 om indberetningspligter m.v. efter skattekontrolloven.
Det bemærkes i den forbindelse, at med  

 iværksættelsen af Det Centrale Virksomhedsregister (CVR) vil der  

 ske ændringer i de regler, der foreskriver anvendelsen af  

 identifikationsnummer for virksomheder m.fl. over for Told Skat.
Efter de  

 hidtil gældende regler har virksomheder m.fl. som identifikationsnummer  

 skullet anvende det tildelte registreringsnummer i Told- og Skattestyrelsens  

 Stamregister for Erhvervsdrivende (SE-nr.). Med iværksættelsen af  

 CVR vil CVR-nummeret fremover blive det primære identifikationsnummer  

 over for Told Skat.
 Vægrer nogen sig ved at efterkomme den i  

 bestemmelsen beskrevne pligt til at foretage indberetning til Told Skat,  

 afgør skatteministeren, hvorvidt vedkommende er pligtig dertil, og kan  

 om fornødent fremtvinge pligtens efterkommelse ved pålæg  

 af en daglig bøde, jf. skattekontrollovens § 9, stk. 1.
Efter skattekontrollovens § 9 A skal indberetningen  

 foretages senest den 20. januar i året efter det kalenderår,  

 hvori udlodningen er foretaget.
Der vil blive skabt mulighed for at foretage  

 løbende elektronisk indberetning til Told Skat i forbindelse med  

 afslutningen af den enkelte bobehandling og tidspunktet for udlodning af  

 dividendebeløb.
Til nr. 2 Forslaget er en redaktionel følge af, at  

 Hypotekbanken fra 1. januar 1999 har ændret navn til  

 Finansstyrelsen.
Til nr. 3 Forslaget er en redaktionel følge af forslagene  

 under § 1, nr. 1.
Til nr. 4 Forslaget har den konsekvens, at den, der forsætligt  

 eller af grov uagtsomhed undlader rettidigt at opfylde en pligt, der vil  

 påhvile vedkommende i medfør af forslaget under § 1, nr. 1,  

 straffes med bøde.
Til § 2 Det foreslås, at indberetning foretages  

 første gang i januar måned 2001 om dividender, der er udloddet i  

 kalenderåret 2000.
Bilag Lovforslaget sammenholdt med gældende lov Gældende formulering Lovforslaget § 1 I skattekontrolloven, jf. lovbekendtgørelse nr. 564 af 2. juli  

 1999, foretages følgende ændringer:
 1. Efter § 7 F indsættes:
» Stk. 2. Den, hvorom indberetning skal foretages, skal oplyse  

 kuratoren om sin identitet, herunder om CPR-nr. eller CVR-nr./SE-nr.
Den  

 anmeldte fordring skal enten afvises, eller udlodningen skal tilbageholdes,  

 indtil de krævede identifikationsoplysninger er afgivet.
 Stk. 3. Skatteministeren kan fastsætte nærmere  

 regler om indberetningen, herunder lempe indberetningspligten.
Stk. 4. Kuratorer skal senest den 1. februar i året  

 efter det kalenderår, oplysningen vedrører, underrette den,  

 hvorom indberetning er foretaget, om de oplysninger, der er indberettet til  

 de statslige told - og skattemyndigheder om denne.« § 8 V.
Hypotekbanken skal til brug for skatteligningen hvert  

 år foretage indberetning til de statslige told- og skattemyndigheder om  

 de i det foregående kalenderår modtagne indbetalinger af  

 beløb som nævnt i 2. I § 8 V ændres tre steder »Hypotekbanken« til: »Finansstyrelsen«.
 1)	§ 19 a, stk. 1, litra b og c, § 46, stk. 1,  

 litra c og § 46 a, stk. 1, litra b, i lov om arbejderboliger  

 på landet.
 2)	§ 9 i bekendtgørelse nr. 662 af 14. august 1997 om  

 statshusmandsbrug m.m. og jordrente.
Stk. 2. Indberetningen skal indeholde oplysninger til  

 identifikation med CPR-nummer af den enkelte indbetaler.
Den, hvorom  

 indberetning skal foretages, skal oplyse Hypotekbanken om sin identitet,  

 herunder om CPR-nummer.
 Stk. 3. Skatteministeren kan fastsætte nærmere  

 regler om indberetningen, herunder lempe indberetningspligten.
 Stk. 4. Hypotekbanken skal senest den 1. februar i  

 indberetningsåret underrette den, hvorom indberetning er foretaget, om  

 de til de statslige told- og skattemyndigheder indberettede oplysninger om  

 denne.
§ 9 A.
Indberetning til skattemyndighederne efter § 7,  

 § 7 A, § 7 B, § 7 D, § 7 F, § 8 B, § 8 E,  

 § 8 F, § 8 H, § 8 P, § 8 Q, § 8 T, § 8 U,  

 § 8 V, § 10, § 10 A eller § 10 B skal foretages senest  

 den 20. januar eller, hvis denne dag er en lørdag eller søndag,  

 senest den følgende mandag.
 3. I § 9 A indsættes efter »§ 7 F,«: »§ 7 G,«.
 § 14. Med samme straf som anført i § 13 straffes  

 den, der forsætligt eller af grov uagtsomhed afgiver urigtige eller  

 vildledende oplysninger til brug ved kontrollen med skatteligningen og  

 skatteberegningen.
 Stk. 2. Den, der, uden at forholdet omfattes af stk. 1,  

 forsætligt eller af grov uagtsomhed undlader rettidigt at opfylde en  

 pligt, der påhviler ham i medfør af § 3 A, stk. 1 og  

 3, § 6, stk. 1-3, § 6 A, § 6 B, § 7, § 7 A,  

 § 7 B, § 7 E, §§ 8 A-8 H, stk. 1-4, § 8 J,  

 stk. 3, § 8 L, § 8 P, stk. 1-4, § 8 Q,  

 stk. 1-3, § 8 R, stk. 3, § 8 S, § 8 T, stk. 1  

 og 3, § 8 U, stk. 1 og 3, § 9 A, §§ 10, 10 A,  

 stk. 1, og 10 B, stk. 1, 1.-3. pkt., eller § 11 straffes med  

 bøde.
 4. I § 14, stk. 2, indsættes efter »§ 7 E,«: »§ 7 G,«.
