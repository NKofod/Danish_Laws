Bekendtgørelse af  

 lov om en arbejdsmarkedsfond1) Hermed bekendtgøres lov om en arbejdsmarkedsfond, jf.  

 lovbekendtgørelse nr. 720 af 14. september 1999 med de  

 ændringer, der følger af § 6 i lov nr. 947 af 20. december  

 1999, § 3 i lov nr. 956 af 20. december 1999, § 2 i lov nr. 335 af  

 17. maj 2000, § 28 i lov nr. 403 af 31. maj 2000, § 1 i lov nr. 458  

 af 31. maj 2000, § 1 i lov nr. 459 af 31. maj 2000 og § 4 i lov nr.  

 461 af 31. maj 2000. (Den bekendtgjorte lovtekst indeholder ikke de  

 ændringer, der følger af § 6 i lov nr. 165 af 15. marts 2000 og  

 § 3 i lov nr. 460 af 31. maj 2000, da lovene endnu ikke er trådt i  

 kraft)2)  3) .
Fondens opbygning og indtægter § 1. Der oprettes en Arbejdsmarkedsfond, der af  

 indtægterne finansierer statens udgifter:
a)	efter § 79 i lov om arbejdsløshedsforsikring, b)4) 	i henhold til lov om en aktiv  

 arbejdsmarkedspolitik, herunder til kommunal jobtræning, jf. lovens §§  

 12-15, lov om bestyrelse for Arbejdsmarkedets UddannelsesFinansiering og om  

 efteruddannelsesudvalg, lov om åben uddannelse (erhvervsrettet  

 voksenuddannelse) m.v., i det omfang udgifterne ikke finansieres efter lov om  

 bestyrelse for Arbejdsmarkedets UddannelsesFinansiering og om  

 efteruddannelsesudvalg samt lov om statens voksenuddannelsesstøtte  

 (SVU), c)4)	i henhold til lov om børnepasningsorlov, d)	til dagpenge ved sygdom eller fødsel efter lov om dagpenge  

 ved sygdom og fødsel, e)	til førtidspension efter § 14, jf. § 52 i lov om social  

 pension efter fradrag af overførsel fra den sociale pensionsfond, jf.  

 § 1 i lov om den sociale pensionsfond, f)	til revalidering efter §§ 52 og 62-65, jf. § 103 i lov om aktiv  

 socialpolitik, g)	til fleksjob og skånejob med løntilskud m.v. efter §§  

 72, 74 og 76, jf. § 104 i lov om aktiv socialpolitik og h)	til værktøj og arbejdsredskaber efter § 78, jf. § 103 i  

 lov om aktiv socialpolitik.
Stk. 2. Fonden bestyres af finansministeren.
De  

 udgiftsområder, som finansieres af fonden, jf. stk. 1, henhører  

 under de pågældende ressortministre.
 § 2. Arbejdsmarkedsfonden oppebærer  

 indtægter fra:
a)	arbejdsmarkedsbidrag fra lønmodtagere m.fl. og  

 selvstændigt erhvervsdrivende, b)	indbetalt medlemsbidrag fra arbejdsløshedskasser, jf. § 76 i  

 lov om arbejdsløshedsforsikring m.v., c)	selvstændiges og forsikrede arbejdsgiveres forsikringsbidrag  

 efter §§ 20 og 27 i lov om dagpenge ved sygdom og fødsel, d)	overførsel fra staten af et beløb på 3.300 mio.  

 kr., som reguleres efter stk. 2 og e)	overførsler fra staten, herunder i tilfælde af  

 regulering, jf. § 4.
Stk. 2. Beløbet i stk. 1, litra d, opgøres som  

 det foregående finansårs budgetterede beløb tillagt eller  

 fratrukket et beløb beregnet med en procent, der svarer til den  

 procentvise ændring i det budgetterede grundlag for  

 lønmodtagerbidraget, jf. § 8, stk. 1, fra det foregående  

 finansår til det kommende finansår.
Den i 1. pkt. nævnte  

 procent beregnes med én decimal, og det regulerede beløb  

 afrundes til nærmeste kronebeløb, der kan deles med 1 mio.  

 Beløbet i stk. 1, litra d, beregnes én gang om året, og  

 beregningerne optages i anmærkningerne til paragraffen for  

 Arbejdsmarkedsfonden i finanslovforslaget.
 § 3. Arbejdsmarkedsbidraget for  

 lønmodtagere m.fl. og selvstændigt erhvervsdrivende til  

 Arbejdsmarkedsfonden er 8,0 pct. af bidragsgrundlaget, jf. dog § 4.
§ 4. Behovet for regulering af bidragssatsen  

 beregnes én gang om året.
Beregningerne optages i  

 anmærkningerne til paragraffen for Arbejdsmarkedsfonden i  

 finanslovforslaget.
 Stk. 2. Regulering af bidragssatsen sker første gang,  

 når der med den i § 3 anførte bidragssats i henhold til  

 budgettet opstår overskud i Arbejdsmarkedsfonden uden  

 overførsler fra staten efter § 2, stk. 1, litra e.
Stk. 3. Reguleringsbehovet for Arbejdsmarkedsfonden  

 beregnes på grundlag af forskellen mellem a)	fondens budgetterede indtægter i det kommende finansår  

 fra arbejdsmarkedsbidrag beregnet med finansårets bidragssats efter § 3  

 eller i tilfælde af regulering med det foregående finansårs  

 bidragssats tillagt fondens andre indtægter, herunder en beregnet  

 overførsel fra staten svarende til det foregående  

 finansårs budgetterede overførsel til fonden efter § 2, stk. 1,  

 litra e, opregnet med 2 pct. tillagt eller fratrukket tilpasningsprocenten  

 for det pågældende finansår, jf. lov om en  

 satsreguleringsprocent, og b)	fondens budgetterede udgifter i det kommende  

 finansår.
 Stk. 4. Reguleringsbehovet dækkes således,  

 jf. dog stk. 2 og 5:
 a)	Halvdelen gennem ændring af satsen for  

 lønmodtagerbidraget og de selvstændigt erhvervsdrivendes bidrag,  

 således at bidragssatsen forhøjes, hvis reguleringsbehovet er  

 positivt, og nedsættes, hvis reguleringsbehovet er negativt.
 b)	Halvdelen ved ændring af statens overførsel til fonden  

 efter § 2, stk. 1, litra e, således at overførslen  

 forhøjes, hvis reguleringsbehovet er positivt, og nedsættes,  

 hvis reguleringsbehovet er negativt.
Stk. 5. Hvis beregningen i henhold til stk. 4  

 medfører, at satsen for lønmodtagernes og de selvstændigt  

 erhvervsdrivendes bidrag skal være negativ, sættes satsen til nul  

 for det pågældende finansår.
Den del af reguleringen, som  

 på grund heraf ikke bliver fordelt, anvendes til at nedsætte  

 statens overførsel efter § 2, stk. 1, litra e.
 Stk. 6. På grundlag af den beregnede regulering  

 fastsættes den bidragssats for lønmodtagere og  

 selvstændigt erhvervsdrivende, hvormed bidragene opkræves.  

 Bidragssatsen fastsættes i procent med 1 decimal.
 § 5. (Ophævet).
 § 6. (Ophævet).
 § 6 A. (Ophævet).
Bidragspligt og bidragsgrundlag § 7. For lønmodtagerbidraget påhviler  

 bidragspligten:
a)5)  3)	Personer, der  

 har lønindkomst m.v. fra beskæftigelse udført her i  

 landet eller fra beskæftigelse udført i udlandet,  

 Grønland eller Færøerne, for en arbejdsgiver her i  

 landet, og som er skattepligtige efter kildeskattelovens §§ 1 eller 2,  

 stk. 1, litra a, c, j eller g, b)	personer, der modtager fratrædelsesgodtgørelser,  

 efterbetalinger, efterløns- og pensionslignende ydelser, når  

 disse har sammenhæng med et tidligere tjenesteforhold, lønnet  

 tillidshverv eller erhvervsforhold her i landet, c) personer, der er skattepligtige efter kildeskattelovens §  

 1 af vederlag, honorarer eller anden indkomst for personligt arbejde her i  

 landet uden for tjenesteforhold, som ikke kan henføres til  

 selvstændig erhvervsvirksomhed, d)6) 	personer, omfattet af §§ 2 a og 2  

 b i lov om Arbejdsmarkedets Tillægspension for så vidt  

 angår indbetalinger til Arbejdsmarkedets Tillægspension, jf. § 8,  

 stk. 1, litra c og f, e)6) 5)	personer omfattet af ligningslovens § 16 A,  

 stk. 10, for så vidt angår udbytte i form af rådighed over  

 bil, sommerbolig, lystbåd og helårsbolig, jf. § 8, stk. 1,  

 litra g.
 Stk. 2. For bidraget for selvstændigt erhvervsdrivende  

 påhviler bidragspligten personer, som er hjemmehørende her i  

 landet og driver selvstændig erhvervsvirksomhed, samt personer, der er  

 hjemmehørende i udlandet, Grønland eller Færøerne  

 og driver selvstændig erhvervsvirksomhed med fast driftssted her i  

 landet.
 Stk. 3. Personer, som er omfattet af De Europæiske  

 Fællesskabers forordninger om social sikring for arbejdstagere,  

 selvstændigt erhvervsdrivende og deres familiemedlemmer, der flytter  

 inden for Fællesskabet, er dog kun bidragspligtige efter stk. 1 og  

 2, i det omfang det følger af forordningerne, at de  

 pågældende er undergivet dansk lovgivning.
 Stk. 4. Bidragspligt efter stk. 1 og 2 bortfalder, hvor  

 dette for en eller flere af de i § 1 nævnte ydelser følger af en  

 af Danmark tiltrådt mellemfolkelig aftale.
 Stk. 5. Skatteministeren fastsætter efter forhandling  

 med socialministeren nærmere regler for bortfaldet af bidragspligt  

 efter stk. 3 og 4.
 § 8. For personer omfattet af  

 lønmodtagerbidraget, jf. § 7, stk. 1, udgør  

 bidragsgrundlaget:
a)	Vederlag i penge, bortset fra vederlag som nævnt i stk. 3  

 og 4, samt den skattepligtige værdi af fri kost og logi for personligt  

 arbejde i tjenesteforhold, der er ydet i forbindelse hermed, herunder  

 løn, feriegodtgørelser, honorarer, tantieme, provision,  

 drikkepenge og lignende ydelser omfattet af kildeskattelovens § 43,  

 stk. 1, herunder vederlag, der med hjemmel i kildeskattelovens § 45,  

 stk. 1, er gjort til B-indkomst bortset fra fri kost og logi, b)5)	den skattepligtige værdi af privat anvendelse af  

 bil eller telefon, der helt eller delvis vederlagsfrit stilles til  

 rådighed som led i et ansættelsesforhold eller som led i en  

 aftale om ydelse af personligt arbejde i øvrigt, den skattepligtige  

 værdi af fri sommerbolig omfattet af ligningslovens § 16, stk. 5,  

 2.-4. og 8. pkt., den skattepligtige værdi af fri lystbåd  

 omfattet af ligningslovens § 16, stk. 6, 2.-4. og 9. pkt., den  

 skattepligtige værdi af fri helårsbolig omfattet af  

 ligningslovens § 16, stk. 9, bortset fra de i § 16, stk. 9, sidste  

 pkt., nævnte tilfælde, samt den skattepligtige værdi af  

 køberetter til aktier omfattet af ligningslovens § 16 og § 28, stk. 1  

 eller 2, jf. statsskattelovens § 4, c)	indbetalinger, som arbejdsgiveren foretager til en ordning omfattet  

 af § 19 i pensionsbeskatningsloven, herunder indbetalinger til  

 Arbejdsmarkedets Tillægspension vedrørende arbejdsgiverbetalte  

 dagpengeydelser i henhold til lov om dagpenge ved sygdom eller fødsel,  

 jf. § 11, stk. 5, d)	fratrædelsesgodtgørelser, efterbetalinger,  

 efterløns- og pensionslignende ydelser, når disse har  

 sammenhæng med et tidligere tjenesteforhold, lønnet tillidshverv  

 eller erhvervsforhold her i landet, e)	vederlag, honorarer eller anden indkomst for personligt arbejde her  

 i landet uden for ansættelsesforhold, som ikke kan henføres til  

 selvstændig erhvervsvirksomhed, f)7)  6)	indbetalinger  

 til Arbejdsmarkedets Tillægspension, bortset fra indbetalinger som  

 nævnt i stk. 5, som foretages af de kommunale dagpenge- og  

 socialmyndigheder for modtagere af dagpenge i henhold til lov om dagpenge ved  

 sygdom eller fødsel, modtagere af delpension eller  

 førtidspension i henhold til lov om social pension, modtagere af  

 kontanthjælp og revalideringsydelse efter §§ 25 og 52 i lov om aktiv  

 socialpolitik, modtagere af introduktionsydelse efter § 27 i lov om  

 integration af udlændinge i Danmark (integrationsloven), og af  

 arbejdsløshedskasserne for modtagere af seniorydelse efter lov om  

 seniorydelse, modtagere af dagpenge i henhold til lov om  

 arbejdsløshedsforsikring m.v. og modtagere af godtgørelse i  

 henhold til lov om arbejdsmarkedsuddannelser, samt af Direktoratet for  

 Arbejdsløshedsforsikringen og arbejdsløshedskasserne for  

 modtagere af overgangsydelse, efterløn i henhold til lov om  

 arbejdsløshedsforsikring m.v. og modtagere af  

 uddannelsesgodtgørelse i henhold til lov om en aktiv  

 arbejdsmarkedspolitik, jf. § 11, stk. 5, g)6) 5)	den skattepligtige værdi af udbytte  

 i form af rådighed over bil, sommerbolig, lystbåd og  

 helårsbolig omfattet af ligningslovens § 16 A, stk. 10, bortset  

 fra de tilfælde, der er nævnt i ligningslovens § 16, stk. 5,  

 5. pkt., og § 16, stk. 6, 5. og 8. pkt.
 Stk. 2. De i stk. 1 nævnte vederlag m.v.  

 indgår i bidragsgrundlaget i det år, der svarer til det  

 indkomstår, hvori vederlaget m.v. indgår ved opgørelsen af  

 den skattepligtige indkomst.
 Stk. 3.3) Vederlag, der er omfattet af  

 kildeskattelovens § 48 C, stk. 3, eller § 48 D, jf. kildeskattelovens § 48 C,  

 stk. 1, eller ligningslovens § 33 C, medregnes ikke til  

 bidragsgrundlaget.
 Stk. 4. 7) Hjælp og  

 beskæftigelsestillæg efter § 36 i lov om aktiv socialpolitik  

 samt introduktionsydelse og beskæftigelsestillæg efter § 29,  

 stk. 2, i lov om integration af udlændinge i Danmark  

 (integrationsloven) medregnes ikke til bidragsgrundlaget.
 Stk. 5. Pensionsopsparing efter § 17 b, stk. 4, og § 17  

 f, stk. 3, i lov om Arbejdsmarkedets Tillægspension medregnes ikke til  

 bidragsgrundlaget.
 Stk. 6. Dagpenge efter § 19 a i lov om dagpenge ved  

 sygdom eller fødsel medregnes ikke til bidragsgrundlaget.
 Stk. 7. Vederlag m.v., som Grønland og  

 Færøerne i henhold til indgåede dobbeltbeskatningsaftaler  

 med Danmark ikke er afskåret fra at beskatte, medregnes ikke til  

 bidragsgrundlaget.
 § 9. Arbejdsgivere her i landet, der har ansatte  

 omfattet af § 7, stk. 1, er bidragspligtige af indbetalinger, som ikke kan  

 henføres til den enkelte ansatte, til en pensionskasse omfattet af lov  

 om tilsyn med firmapensionskasser eller en pensionsfond godkendt efter  

 pensionsbeskatningslovens § 52.
 Stk. 2. Arbejdsgivere opgør et særskilt  

 bidragsgrundlag for indbetalinger til et pensionsinstitut som nævnt i  

 stk. 1.
§ 10. For personer omfattet af bidraget for  

 selvstændigt erhvervsdrivende, jf. § 7, stk. 2, udgør  

 bidragsgrundlaget for selvstændigt erhvervsdrivende uden for  

 virksomhedsordningen personlig indkomst vedrørende selvstændig  

 erhvervsvirksomhed, jf. personskattelovens § 3. I samme omfang som der  

 fremføres negativ personlig indkomst til fradrag i den  

 selvstændigt erhvervsdrivendes personlige indkomst efter  

 personskattelovens § 13, stk. 3 og 4, kan beløbet fradrages i  

 bidragsgrundlaget.
Bidrag og præmier til pensionsordninger m.v. i samme  

 omfang som nævnt i pensionsbeskatningslovens § 18 samt bidrag efter  

 nærværende lov fragår ikke ved opgørelsen af  

 bidragsgrundlaget.
Stk. 2. For selvstændigt erhvervsdrivende, der anvender  

 virksomhedsordningen i virksomhedsskattelovens afsnit I, opgøres  

 bidragsgrundlaget som summen af overførsel fra virksomheden til den  

 skattepligtige hidrørende fra virksomhedens skattepligtige overskud  

 med fradrag af kapitalafkast efter virksomhedsskattelovens § 5, stk. 1,  

 nr. 3, litra a, og af overførsel af beløb fra virksomhedens  

 konto for opsparet overskud med tillæg af den hertil svarende  

 virksomhedsskat til den skattepligtige samt af rentekorrektion, der medregnes  

 til den personlige indkomst efter virksomhedsskattelovens § 11, stk. 3. Hvis  

 den skattepligtige efter virksomhedsskattelovens § 23 a har valgt at medregne  

 kapitalafkast som personlig indkomst, nedsættes kapitalafkastet, der  

 skal fradrages efter 1. pkt., med det beløb, der skal medregnes som  

 personlig indkomst.
Stk. 1, 2. og 3. pkt., finder tilsvarende  

 anvendelse.
 Stk. 3. Indkomst hidrørende fra frit erhverv  

 udøvet i udlandet, faste driftssteder eller faste ejendomme beliggende  

 i udlandet medregnes ikke til bidragsgrundlaget efter stk. 1. Ved  

 opgørelsen af det overførte skattepligtige overskud fra  

 virksomheden til den skattepligtige efter stk. 2 fragår summen af  

 positiv indkomst hidrørende fra frit erhverv udøvet i udlandet,  

 faste driftssteder eller faste ejendomme beliggende i udlandet. 1. og 2. pkt.  

 finder tilsvarende anvendelse på indkomst, som Grønland og  

 Færøerne i henhold til indgåede dobbeltbeskatningsaftaler  

 med Danmark ikke er afskåret fra at beskatte.
 § 11. For bidragsgrundlag, der skal opgøres  

 efter § 8, stk. 1, litra a, samt litra b og e i det omfang, indkomsterne  

 er gjort til A-indkomst med hjemmel i kildeskattelovens § 43, stk. 2,  

 opgør arbejdsgiveren ved enhver udbetaling af løn, vederlag,  

 honorarer m.v. bidragsgrundlaget og beregner bidragets størrelse, jf.  

 dog stk. 2, 3 og 8. Fri kost og logi omfattet af kildeskattelovens § 43,  

 stk. 1, fri bil og fri telefon indgår i bidragsgrundlaget med de  

 værdier, som indgår i grundlaget for A-skattetræk.  

 Arbejdsgiveren giver den ansatte meddelelse om bidragets  

 størrelse.
 Stk. 2. Indbetalinger, der ikke kan henføres til den  

 enkelte ansatte, som en arbejdsgiver foretager til en pensionskasse omfattet  

 af lov om tilsyn med firmapensionskasser, eller til en hjælpe- og  

 understøttelsesfond efter reglerne i pensionsbeskatningslovens § 52,  

 indgår i bidragsgrundlaget efter stk. 1.
 Stk. 3. Skatteministeren kan fastsætte regler om, at  

 arbejdsgivere ikke skal opgøre et bidragsgrundlag efter stk. 1  

 for indkomster, der i medfør af kildeskattelovens § 45, stk. 1,  

 er gjort til B-indkomst.
 Stk. 4. For personer omfattet af § 7, stk. 1, litra a,  

 for hvilke arbejdsgiveren i medfør af regler fastsat af  

 skatteministeren efter stk. 3 ikke opgør et bidragsgrundlag,  

 opgør de statslige told- og skattemyndigheder på grundlag af de  

 oplysninger, der er lagt til grund ved skatteansættelsen,  

 bidragsgrundlaget og bidragets størrelse.
Stk. 5. For indbetalinger som nævnt i § 8, stk. 1,  

 litra c og f, opgør pensionskassen, herunder Arbejdsmarkedets  

 Tillægspension, forsikringsselskabet eller pengeinstituttet, på  

 grundlag af arbejdsgiverens, de kommunale dagpenge- og socialmyndigheders,  

 Direktoratet for Arbejdsløshedsforsikringens eller  

 arbejdsløshedskassens oplysninger om bidragspligtige beløb  

 bidragsgrundlaget og beregner bidragets størrelse.
Bidragsgrundlaget  

 udgør de samlede indbetalinger, som en arbejdsgiver foretager for en  

 arbejdstager til ordninger, der er omfattet af § 19 i  

 pensionsbeskatningsloven.
Pensionsinstituttet giver for hvert  

 kalenderår oplysning til den bidragspligtige om bidragenes  

 størrelse for året.
Skatteministeren bemyndiges til at  

 fastsætte regler om, at de statslige told- og skattemyndigheder kan  

 give den bidragspligtige oplysning om bidragets størrelse af  

 indbetalinger til Arbejdsmarkedets Tillægspension.
Stk. 6. For personer omfattet af § 8, stk. 1, litra d,  

 opgør den virksomhed eller lignende, der foretager udbetaling,  

 bidragsgrundlaget og beregner bidragets størrelse.
Den udbetalende  

 virksomhed eller lignende giver den bidragspligtige oplysning om bidragets  

 størrelse.
 Stk. 7. For selvstændigt erhvervsdrivende omfattet af §  

 7, stk. 2, opgør de statslige told- og skattemyndigheder på  

 grundlag af de oplysninger, der er lagt til grund for  

 skatteansættelsen, bidragsgrundlaget og beregner bidragets  

 størrelse, jf. dog § 12.
Stk 8. 6) 5) For sommerbolig, lystbåd,  

 helårsbolig, vederlag i form af køberetter til aktier, jf.  

 § 8, stk. 1, litra b og g, bil, jf. § 8, stk. 1, litra g, og  

 vederlag m.v. som nævnt i § 8, stk. 1, litra e, der er B-indkomst,  

 opgør de statslige told- og skattemyndigheder på grundlag af de  

 oplysninger, der er lagt til grund ved skatteansættelsen,  

 bidragsgrundlaget og beregner bidragets størrelse.
Sommerboliger,  

 lystbåde, helårsboliger, biler og køberetter til aktier  

 indgår i bidragsgrundlaget med de værdier, der indgår i  

 grundlaget for indkomstbeskatningen.
 Stk. 9. Den, der efter stk. 1, 5 og 6 opgør  

 bidragsgrundlag, er pligtig til at indeholde bidrag.
Opkrævning m.v. af bidrag § 12. For personer omfattet af § 10 opkræves  

 der i et kalenderår løbende foreløbige  

 arbejdsmarkedsbidrag.
De foreløbige arbejdsmarkedsbidrag skal for den  

 enkelte bidragspligtige så vidt muligt svare til  

 arbejdsmarkedsbidragene efter § 11, stk. 7.
 Stk. 2. De foreløbige arbejdsmarkedsbidrag modregnes i  

 arbejdsmarkedsbidragene efter § 11, stk. 7.
 Stk. 3.2) § 13, stk. 5, 2. og 3. pkt., finder  

 tilsvarende anvendelse på foreløbige arbejdsmarkedsbidrag.
 Stk. 4. Skatteministeren fastsætter nærmere regler  

 om beregningen og opkrævningen af foreløbige  

 arbejdsmarkedsbidrag efter stk. 1 og kan herunder fastsætte regler  

 om, at de foreløbige arbejdsmarkedsbidrag opkræves efter  

 reglerne for opkrævning af foreløbig skat efter  

 kildeskattelovens § 50.
§ 13.2) Indeholdt bidrag efter § 11,  

 stk. 1 og 6, forfalder til betaling den 1. i den følgende  

 kalendermåned med sidste rettidige betalingsdag den 10. i  

 forfaldsmåneden, jf. dog stk. 12. For bidrag, der forfalder den 1.  

 januar, er sidste rettidige betalingsdag dog den 17. januar.
Bidraget  

 indbetales til de statslige told- og skattemyndigheder.
Stk. 2.2) Pensionskasser m.v. som nævnt i §  

 11, stk. 5, indbetaler de forventede bidrag for kalenderåret af  

 pensionsindbetalinger den 10. december.
Indbetaling sker til de statslige  

 told- og skattemyndigheder.
Pensionskasser m.v. skal senest den 1. april i  

 året efter udløbet af kalenderåret indbetale de endelige  

 arbejdsmarkedsbidrag dog med modregning af de foreløbige  

 arbejdsmarkedsbidrag efter 1. pkt.
Overskydende bidrag indbetales til de  

 statslige told- og skattemyndigheder, der tillige forestår eventuel  

 tilbagebetaling af for meget betalt bidrag.
Skatteministeren kan  

 fastsætte de nærmere regler til gennemførelse af reglerne  

 i dette stykke.
Stk. 3.2) Bidrag efter § 11, stk. 4, 7 og 8,  

 forfalder til betaling den 1. efter den kalendermåned, hvor de  

 statslige told- og skattemyndigheder har givet den bidragspligtige meddelelse  

 om bidraget, med sidste rettidige betalingsdag den 20. i  

 forfaldsmåneden.
Bidraget indbetales til de statslige told- og  

 skattemyndigheder.
 Stk. 4.2) Falder den sidste rettidige betalingsdag  

 på en helligdag, lørdag eller søndag, forlænges  

 fristen til den følgende hverdag.
Stk. 5.8)  2)  

 Er bidragsbeløb, som en indeholdelsespligtig skal betale, ikke betalt  

 rettidigt, skal der betales 1,3 pct. i månedlig rente for hver  

 påbegyndt måned fra forfaldsdagen at regne.
Betales bidrag efter  

 stk. 3 ikke rettidigt, skal der betales rente i henhold til kildeskattelovens  

 § 63,stk. 3, med tillæg af 0,4 procentpoint for hver påbegyndt  

 måned fra forfaldsdagen at regne.
Renten kan ikke fratrækkes ved  

 opgørelsen af den skattepligtige indkomst.
Der betales et gebyr  

 på 65 kr. for erindringsskrivelser vedrørende  

 indeholdelsespligtiges manglende indbetaling af sådanne beløb.
 Stk. 6. 2) Skatteministeren kan fastsætte  

 regler om foreløbige fastsættelser for indeholdelsespligtige som  

 nævnt i § 11. Der skal betales et gebyr på 150 kr. for en  

 sådan foreløbig fastsættelse.
 Stk. 7. 2) Bidragsbeløb, bortset fra  

 foreløbige beløb efter § 12, under 100 kr. for personer som  

 nævnt i § 7, stk. 1, litra c, og stk. 2, opkræves ikke.  

 Bestemmelsen finder tilsvarende anvendelse for personer omfattet af § 7,  

 stk. 1, litra a, når arbejdsgiveren ikke er indeholdelsespligtig.  

 Skatteministeren kan fastsætte regler om mindstegrænser for andre  

 indbetalinger eller tilbagebetalinger af beløb efter denne lov.
 Stk. 8.2) Skatteministeren kan fastsætte  

 regler om indbetalinger af bidrag i tilfælde, hvor indeholdelsespligten  

 ophører.
Stk. 9.9)  2)  

 For indeholdelsespligtige efter § 11, stk. 1 og 6, der er  

 registreringspligtige efter § 21, stk. 1, finder reglerne i  

 kildeskattelovens § 56, stk. 2-6, § 56, stk. 8, § 56 A, § 56 B  

 og § 85, stk. 1, 2. pkt., om forkortet afregningsperiode for angivelse  

 og indbetaling af A-skat, sikkerhedsstillelse for tilsvar af og restancer med  

 A-skat, arbejdsmarkedsbidrag, selskabsskat, moms og lønsumsafgift samt  

 registreringsnægtelse i medfør af manglende sikkerhedsstillelse  

 af indeholdelsespligtige virksomheder, der anmelder sig til registrering,  

 tilsvarende anvendelse for arbejdsmarkedsbidrag.
Skatteministeren kan  

 bemyndige de statslige told- og skattemyndigheder til at træffe  

 afgørelser efter 1. pkt. samt fastsætte regler om indbetalingen  

 af bidrag, herunder om forkortet afregningsperiode og indbetalingsfrist,  

 når en indeholdelsespligtig er nægtet registrering efter 1. pkt.,  

 jf. kildeskattelovens § 56 A, stk. 2, og § 56 B, stk. 2, men  

 nødvendige afviklingsdispositioner gør det påkrævet  

 at indeholde bidrag.
 Stk. 10.2) Reglerne om eftergivelse og henstand i  

 kildeskattelovens § 73 B og D finder tilsvarende anvendelse på bidrag,  

 afgifter, renter, gebyrer og administrative bøder efter denne lov.  

 Skatteministeren kan fastsætte nærmere regler om, at der ikke  

 beregnes afgifter eller gebyrer efter denne lov i tilfælde, hvor der  

 over for den indeholdelsespligtige beregnes tilsvarende afgifter eller  

 gebyrer efter kildeskatteloven.
Stk. 11.2) Afgår en person omfattet af § 7,  

 stk. 1 eller 2, ved døden, anses betalingen af indeholdte bidrag  

 efter stk. 1 og betalingen af foreløbige bidrag efter § 12, som  

 forfaldt før dødsfaldet, for endelige for afdøde for det  

 indkomstår, hvori dødsfaldet har fundet sted.
Bidrag efter § 11,  

 stk. 4 og 8, jf. stk. 3, opkræves ikke for afdøde for  

 det indkomstår, hvori dødsfaldet har fundet sted.
Er der ikke  

 sket betaling af foreløbige bidrag efter 1. pkt., finder reglerne om  

 hæftelse m.v. i dødsboskattelovens § 88, stk. 1-3 og 5,  

 tilsvarende anvendelse.
For krav vedrørende skyldige bidrag for  

 indkomstår, der ligger forud for det indkomstår, hvori  

 dødsfaldet har fundet sted, finder reglerne om efterbetaling og  

 hæftelse m.v. i dødsboskattelovens § 87, stk. 1-3 og 5, og  

 § 88, stk. 1-3 og 5, tilsvarende anvendelse.
 Stk. 12.2) Skatteministeren kan  

 fastsætte regler om fremrykket afregning af indeholdt bidrag for  

 nedennævnte indeholdelsespligtige efter § 11, stk. 1 og 6:
 1)	Ministerier og institutioner, hvis driftsbudgetter er optaget  

 på statens bevillingslove.
 2)	Institutioner, foreninger og fonde, hvor vedkommende minister i  

 henhold til § 2, stk. 2, i lov om statens regnskabsvæsen m.v. har  

 bestemt, at lovens regler om regnskabsvæsen skal finde anvendelse.
 3)	Ikkestatslige institutioner, hvor staten yder tilskud til  

 dækning af institutionens driftsudgifter på halvdelen eller  

 mere.
 4)	Kommunerne.
 5)	Kommunale fællesskaber, jf. § 60 i lov om kommunernes  

 styrelse, hvori der alene deltager kommuner, og hvis regnskab optages i en  

 kommunes regnskab.
 6)	Selvejende institutioner med driftsoverenskomst med en  

 kommune.
§ 13 A.
Efter nærmere af skatteministeren  

 fastsatte regler skal de indeholdelsespligtige over for de statslige told- og  

 skattemyndigheder indgive angivelse for indeholdelserne og for bidrag opgjort  

 efter § 9, stk. 2.
Stk. 2.2) Såfremt den i stk. 1  

 nævnte angivelse ikke er indgivet rettidigt og bidragstilsvaret er  

 positivt, skal den indeholdelsespligtige betale en staten tilfaldende afgift  

 på 1 pct. af det beløb, som skal indbetales for den  

 pågældende periode.
Afgiften skal sammen med afgift efter § 57,  

 stk. 2, 2. pkt., i kildeskatteloven dog mindst udgøre 500 kr. og  

 kan højst udgøre 1.100 kr.
I tilfælde, hvor  

 bidragstilsvaret og A-skattetilsvaret er nul, skal der i  

 gentagelsestilfælde betales en afgift på 500 kr.
Der betales dog  

 ikke afgift i tilfælde, hvor bidragstilsvaret og A-skattetilsvaret er  

 nul og der er forløbet mere end 2 år, siden en nulangivelse er  

 indkommet for sent.
 § 14. De statslige told- og skattemyndigheder har,  

 hvis det skønnes nødvendigt, til enhver tid mod behørig  

 legitimation uden retskendelse adgang til at foretage kontrol og efterse  

 regnskabsmateriale m.v. om opgørelse af bidragsgrundlag m.v. hos  

 bidragspligtige omfattet af § 7, stk. 2, og indeholdelsespligtige som  

 nævnt i § 11, stk. 9. I det omfang oplysninger som nævnt i  

 1. pkt. er registreret elektronisk, omfatter myndighedernes adgang til disse  

 oplysninger også en elektronisk adgang hertil.
 Stk. 2. De bidragspligtige og indeholdelsespligtige og de hos  

 disse ansatte skal yde de statslige told- og skattemyndigheder  

 fornøden vejledning og hjælp ved kontrol og eftersyn som  

 nævnt i stk. 1.
 Stk. 3. Materialet nævnt i stk. 1 skal efter  

 anmodning udleveres eller indsendes til de statslige told- og  

 skattemyndigheder.
 Stk. 4. Politiet yder de statslige told- og skattemyndigheder  

 bistand til gennemførelsen af kontrollen efter stk. 1.  

 Justitsministeren kan efter forhandling med skatteministeren fastsætte  

 nærmere regler herom.
 Stk. 5. De kommunale skatteforvaltninger skal give de  

 statslige told- og skattemyndigheder oplysning om forhold af betydning for  

 kontrollen af bidrag og bidragspligtige, som de under den skattemæssige  

 kontrol bliver opmærksom på.
§ 15.10)  Er  

 der ikke sket indeholdelse af bidrag efter § 11, stk. 1, 5 eller 6,  

 eller er indeholdelse sket med et for lavt beløb, skal den  

 bidragspligtige efter § 7, stk. 1, indbetale det manglende beløb  

 til de statslige told- og skattemyndigheder.
Det samme gælder for  

 bidragspligtige efter § 7, stk. 1 eller 2, såfremt der af anden  

 indkomst ikke er betalt bidrag eller betaling af bidrag er sket med et for  

 lavt beløb.
Er der indbetalt bidrag med et for stort beløb,  

 modregnes eventuel uforfalden restskat efter kildeskattelovens § 61,  

 stk. 3-6, og § 62 A, stk. 1, 1. og 3. pkt., samt eventuelle  

 tilbagebetalingspligtige beløb efter kildeskattelovens § 62 A,  

 stk. 2, forinden udbetaling af beløbet til den bidragspligtige.  

 Der foretages dog ikke modregning i uforfalden restskat, hvis det vil  

 berøre en overførsel af restskat til det følgende  

 år, der er sket efter kildeskattelovens § 61, stk. 3. Krav  

 på udbetaling af overskydende bidrag m.v. kan ikke overdrages  

 før udløbet af det indkomstår, kravet vedrører.  

 Aftaler om sådanne overdragelser er ugyldige.
Skatteministeren kan  

 fastsætte nærmere regler om modregning samt om indbetaling,  

 udbetaling og forrentning af sådanne beløb, herunder regler om,  

 at indbetaling, udbetaling og forrentning sker efter reglerne for personlige  

 skatter i kildeskatteloven i tilfælde, hvor bidragsgrundlaget  

 ændres som følge af ændringer i den skattepligtige  

 indkomst.
 Stk. 2. Skattestyrelseslovens § 34 finder tilsvarende  

 anvendelse for bidragspligtige efter § 7, stk. 1 og 2, der begærer  

 genoptagelse af en bidragsopgørelse, henholdsvis de statslige told- og  

 skattemyndigheders ændring af en bidragsopgørelse.  

 Afgørelser efter 1. pkt. kan påklages efter reglerne i § 16. En  

 ændring af en skatteansættelse kan uanset fristerne efter 1. pkt.  

 lægges til grund for en eventuel konsekvensændring af den  

 skattepligtiges bidragsopgørelse.
Stk. 3. Den, der undlader at opfylde sin pligt til at  

 indeholde bidrag efter § 11 eller indeholder dette med et for lavt  

 beløb, er over for de statslige told- og skattemyndigheder umiddelbart  

 ansvarlig for betaling af manglende beløb, medmindre den  

 pågældende godtgør, at der ikke er udvist  

 forsømmelighed ved iagttagelse af bestemmelserne i denne lov.
Den, som  

 har indeholdt bidrag efter denne lov, hæfter over for det offentlige  

 for betaling af det indeholdte beløb.
Stk. 4. Ubetalte bidrag og rentebeløb kan inddrives ved  

 indeholdelse i løn m.v. hos bidragspligtige eller  

 indeholdelsespligtige efter reglerne for inddrivelse af personlige skatter i  

 kildeskatteloven.
Skatteministeren kan fastsætte nærmere regler  

 om fremgangsmåden i forbindelse med lønindeholdelse, herunder om  

 straf af bøde for overtrædelse af reglerne.
Stk. 5. Bidragsbeløb, som ikke betales rettidigt,  

 inddrives tillige med renter og gebyrer efter reglerne i lov om inddrivelse  

 af skatter og afgifter m.v.
Skatteministeren fastsætter nærmere  

 regler om opkrævningen.
Klagebestemmelser § 16. Skatteministeren kan bemyndige de statslige  

 told- og skattemyndigheder til at træffe afgørelser efter denne  

 lov.
Ministeren kan fastsætte regler om adgangen til at klage over  

 afgørelserne, herunder om at afgørelserne ikke kan indbringes  

 for højere administrativ myndighed.
Stk. 2. Landsskatteretten påkender klager over de  

 statslige told- og skattemyndigheders afgørelser i 1. instans om  

 bidragspligt og bidragsgrundlag efter §§ 7-10 samt om indeholdelsespligter  

 efter denne lov.
Reglerne i kapitel 3 og 3 A i skattestyrelsesloven finder  

 anvendelse.
 § 17. (Ophævet).
 § 17 A. (Ophævet).
 Straffebestemmelser m.v.
 § 18. Med bøde straffes den, der  

 forsætligt eller ved grov uagtsomhed:
a)	Afgiver urigtige eller vildledende oplysninger om  

 bidragsgrundlaget, b)2)	undlader indeholdelse af bidrag eller c)2)	undlader rettidig indbetaling af indeholdte  

 bidrag.
 Stk. 2. Er forholdet begået med forsæt til at  

 unddrage staten bidrag, eller foreligger der i øvrigt skærpende  

 omstændigheder, kan straffen stige til hæfte eller fængsel  

 i indtil 2 år.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Stk. 4. I forskrifter, der af skatteministeren udstedes i  

 medfør af loven, kan der fastsættes straf af bøde for  

 overtrædelse af bestemmelser i forskrifterne.
 Stk. 5. 9) 2) Stk. 1-3 finder tilsvarende  

 anvendelse for den, der forsætligt eller ved grov uagtsomhed driver en  

 virksomhed, som er pligtig at være registreret som indeholdelsespligtig  

 for bidrag efter § 11, stk. 1 og 6, uanset at registrering som  

 indeholdelsespligtig er nægtet i medfør af § 13, stk. 9, 1.  

 pkt., jf. kildeskattelovens § 56 A, stk. 2, og § 56 B, stk. 2. En  

 indeholdelsespligtig kan dog afvikle allerede indgåede  

 ansættelses- og kontraktforhold med kortest muligt varsel, herunder i  

 fornødent omfang foretage indeholdelse og afregning af bidrag, jf. §  

 13, stk. 9, 2. pkt.
 § 19. Ransagning kan ske i sager om  

 overtrædelse af bestemmelserne i denne lov og bestemmelser udstedt i  

 medfør af loven i overensstemmelse med retsplejelovens regler  

 herom.
 § 20. Såfremt overtrædelsen ikke  

 skønnes at ville medføre højere straf end bøde,  

 kan skatteministeren eller den, ministeren bemyndiger dertil, tilkendegive  

 den pågældende, at sagen kan afgøres uden retslig  

 forfølgning, såfremt den pågældende erkender sig  

 skyldig i overtrædelsen og erklærer sig rede til inden for en  

 nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 2. Med hensyn til den i stk. 1 nævnte  

 tilkendegivelse finder bestemmelsen om tiltalerejsning i retsplejelovens §  

 930, jf. § 926, tilsvarende anvendelse.
 Stk. 3. Betales bøden i rette tid, eller bliver den  

 efter stedfunden vedtagelse inddrevet eller afsonet, bortfalder videre  

 forfølgning.
 Stk. 4. Kildeskattelovens § 79 A om opkrævning og  

 inddrivelse finder tilsvarende anvendelse.
 § 21. Skatteministeren kan fastsætte  

 nærmere bestemmelser om lovens administration, herunder regler om  

 registrering af indeholdelsespligtige, regnskabsaflæggelse,  

 indberetning og indbetaling til de statslige told- og skattemyndigheder,  

 oplysningspligt over for de statslige told- og skattemyndigheder, de  

 statslige told- og skattemyndigheders oplysningspligt over for de  

 bidragspligtige, samt om de statslige told- og skattemyndigheders foretagelse  

 af nødvendig kontrol.
Stk. 2. Skatteministeren kan fastsætte regler om, at  

 arbejdsgivere, der ikke har hjemting her i landet, og som udbetaler  

 lønindkomst m.v. til personer, der er bidragspligtige efter § 7,  

 stk. 1, litra a, skal udbetale indkomsten gennem en  

 befuldmægtiget, der har hjemting her i landet.
Det kan i sådanne  

 regler fastsættes, at det påhviler den befuldmægtigede at  

 indeholde bidrag efter denne lov.
Ikrafttrædelses- og overgangsbestemmelser § 22. Loven træder i kraft dagen efter  

 bekendtgørelsen i Lovtidende.
 Stk. 2. For bidragspligtige omfattet af § 7, stk. 1,  

 litra a og b, har loven virkning for løn, vederlag m.v., der udbetales  

 fra og med den 1. januar 1994, samt for løn, vederlag m.v., der  

 udbetales før den 1. januar 1994, i det omfang lønnen m.v. ved  

 indeholdelse af foreløbig skat efter kildeskatteloven henregnes til en  

 periode efter den 31. december 1993.
 Stk. 3. For bidragspligtige omfattet af § 7, stk. 1,  

 litra c, og stk. 3, har loven virkning fra og med indkomståret  

 1994. For bidragspligtige, hvis indkomstår 1994 er startet før  

 den 1. juli 1993, udgør bidraget dog kun 1/12 af det for  

 indkomståret 1994 beregnede bidrag for hver måned fra den 1. juli  

 1993 at regne og indtil indkomstårets udløb.
 Stk. 4. For bidragspligtige omfattet af § 7, stk. 2, har  

 loven virkning fra den 1. januar 1994. For indbetalinger efter § 11,  

 stk. 2, har loven virkning fra den 1. januar 1994.
 Stk. 5. Bestemmelsen i § 10, stk. 1, 2. pkt., om  

 fremførsel af underskud til fradrag i bidragsgrundlag finder  

 anvendelse for underskud, der opstår i indkomståret 1994 eller  

 senere.
 § 23. Lov om en arbejdsmarkedsuddannelsesfond, jf.  

 lovbekendtgørelse nr. 2 af 1. januar 1993, ophæves den 1. januar  

 1994. Efterregulering som følge af ændringer i antallet af  

 fuldtidsbeskæftigede og de regnskabsmæssigt konstaterede udgifter  

 til arbejdsmarkedsuddannelser i 1992 og 1993 efter de hidtil gældende  

 regler indgår dog i beregningsgrundlaget for fastsættelsen af  

 bidrag, jf. § 3, stk. 2.
 Stk. 2. Lønmodtagerbidrag til  

 Arbejdsmarkedsuddannelsesfonden opkræves sidste gang af  

 Arbejdsmarkedets Tillægspension efter de hidtil gældende regler  

 med følgende forfaldsdatoer:
a)	Den 1. marts 1994 for arbejdsgivere, der er registreret efter  

 merværdiafgiftsloven (momsloven) eller lov om afgift af lønsum  

 m.v., b)	den 1. april 1994 for bidrag, der ikke kan modregnes i  

 kompensation, c)	den 1. april 1994 for arbejdsgivere, der ikke er registreret efter  

 merværdiafgiftsloven (momsloven) eller lov om afgift af lønsum  

 m.v., d)	den 1. januar 1994 for offentlige arbejdsgivere.
Stk. 3. Lønmodtagerbidrag vedrørende 1994  

 opkræves efter de hidtil gældende regler på grundlag af  

 ATP-restancer vedrørende tiden før den 1. januar 1994, som  

 modtages i perioden 23. februar 1994-22. februar 1995. Det årlige  

 bidrag er 1.497,96 kr. for lønmodtagere, for hvem der indbetales fuldt  

 ATP-bidrag.
Pr. 1. juli 1995 overgår restancer, herunder de  

 påløbne renter og omkostninger, til inddrivelse af Kongeriget  

 Danmarks Hypotekbank.
 Stk. 4. Arbejdsministeren kan fastsætte nærmere  

 regler om beregning, opkrævning og betaling af lønmodtagerbidrag  

 på grundlag af ATP-restancer.
 Stk. 5. Hypotekbanken kan med tillæg af  

 påløbne renter og omkostninger inddrive skyldige beløb  

 efter stk. 3 samt ubetalte arbejdsgiver- og lønmodtagerbidrag  

 efter de indtil 1. januar 1988 gældende regler ved udpantning og ved  

 indeholdelse i løn m.v. hos den pågældende efter reglerne  

 om inddrivelse af personlige skatter i kildeskatteloven.
 Stk. 6. Finansministeren kan fastsætte nærmere  

 regler om fremgangsmåden i forbindelse med lønindeholdelsen.
 Stk. 7. Hypotekbanken kan indhente de oplysninger hos  

 skattemyndigheder og andre offentlige myndigheder om den  

 pågældende, der er nødvendige for at varetage inddrivelsen  

 af skyldige beløb efter stk. 4, herunder oplysninger om indkomst-  

 og formueforhold.
 § 24. Loven gælder ikke for  

 Færøerne og Grønland.
Skatteministeriet, den 4. oktober  

 2000 Ole Stavad /H.
K.
Andersen 1)   Denne lovbekendtgørelse  

 indeholder bemærkninger om ikrafttrædelses- og  

 overgangsbestemmelser for love, der er vedtaget i folketingsåret  

 1999-2000, jf. dog note 2 og 3. Bemærkninger om tidligere  

 ændringer af arbejdsmarkedsfondsloven er ikke medtaget, og der henvises  

 herom til tidligere lovbekendtgørelser, senest  

 lovbekendtgørelse nr. 720 af 14. september 1999.
2)   Arbejdsmarkedsfondsloven er yderligere  

 ændret ved § 6 i lov nr. 165 af 15. marts 2000  

 (konsekvensændringer som følge af opkrævningsloven), der  

 træder i kraft den 1. januar 2001, jf. § 47, stk. 1, i  

 førnævnte lov.
Disse ændringer er ikke indarbejdet i  

 lovbekendtgørelsen.
Det drejer sig om nyaffattelse af § 13,  

 ændringer i § 12, stk. 3, og § 18, stk. 1, litra b, og ophævelse  

 af § 13 A, stk. 2, § 18, stk. 1, litra c, og § 18, stk. 5.
3)   Arbejdsmarkedsfondsloven er yderligere  

 ændret ved § 3 i lov nr. 460 af 31. maj 2000 (udvidelse af  

 DIS-ordningen samt beskatning af søfolk og luftfartspersonale i  

 international trafik m.v.), som Skatteministeren fastsætter tidspunktet  

 for ikrafttræden for, jf. § 8, stk. 2, i førnævnte lov.  

 Disse ændringer er ikke indarbejdet i lovbekendtgørelsen.
Det  

 drejer sig om nyaffattelse af § 8, stk. 3, og ændring af § 7, stk. 1,  

 litra a, i arbejdsmarkedsfondsloven.
 4)   Bestemmelserne i de her anførte  

 affattelser af § 1, stk. 1, litra b og c, har virkning for beregningen af  

 reguleringsbehov og fastsættelsen af bidragssatsen for 2001 og senere  

 år, jf. § 29 i lov nr. 403 af 31. maj 2000.
 5)   Bestemmelserne i den her  

 anførte affattelse af § 8, stk. 1, litra g, (som tidligere indsat ved  

 lov nr. 458 af 31. maj 2000, jf. note 6), og § 11, stk. 8, (som tidligere  

 nyaffattet ved § 1 i lov nr. 458 af 31. maj 2000, jf. note 6),  

 ændringerne af § 7, stk. 1, litra a (som senere ændret ved lov  

 nr. 460 af 31. maj 2000, jf. note 3), § 7, stk. 1, litra e (som tidligere  

 indsat ved § 1 i lov nr. 458 af 31. maj 2000, jf. note 6) og § 8, stk. 1,  

 litra b, har virkning fra og med indkomståret 2001, jf. § 9, stk. 2, i  

 lov nr. 459 af 31. maj 2000.
 6)   Affattelsen af § 11, stk. 8 (som  

 senere nyaffattet ved § 1 i lov nr. 459 af 31. maj 2000, jf. note 5),  

 indsættelsen af § 7, stk. 1, litra e, (som senere ændret ved § 1  

 i lov nr. 459 af 31. maj 2000, jf. note 5), og § 8, stk. 1, litra g, (som  

 senere nyaffattet ved § 1 i lov nr. 459 af 31. maj 2000, jf. note 5), og  

 ændringerne af § 7, stk. 1, litra d, og § 8, stk. 1, litra f, har  

 virkning fra og med indkomståret 2001, jf. § 6, stk. 2, 1. pkt., i lov  

 nr. 458 af 31. maj 2000.
 7)   Ændringerne af § 8, stk. 1,  

 litra f, og § 8, stk. 4, trådte i kraft den 19. maj 2000, jf. § 3, stk.  

 1, i lov nr. 335 af 17. maj 2000. Ændringen af § 8, stk. 1, litra f,  

 har virkning for indbetalinger til ATP, som foretages af de kommunale  

 myndigheder for april kvartal 2000 og senere, jf. § 3, stk. 2, i lov nr. 335  

 af 17. maj 2000.
8)   Ved § 3 i lov nr. 956 af 20. december  

 1999 blev rentesatsen i § 13, stk. 5, 2. pkt., (som senere nyaffattet ved lov  

 nr. 165 af 15. marts 2000, jf. note 2), ændret.
Rentesatsen blev  

 ændret fra  »0,6 pct. i månedlig rente« til »rente i henhold til  

 kildeskattelovens § 63, stk. 3, med tillæg af 0,4  

 procentpoint«. Ændringen har virkning for renter, der påløber  

 den 1. januar 2002 og senere, og Skatteministeren kan fastsætte, at  

 ændringen har virkning for renter, der påløber før  

 den 1. januar 2002, dog ikke tidligere end 1. januar 2001, jf. § 9, stk. 3, i  

 lov nr. 956 af 20. december 1999.
 9)   Ændringerne i § 13, stk. 9, 1.  

 og 2. pkt., (som nyaffattet ved § 6 i lov nr. 165 af 15. marts 2000, som  

 træder i kraft den 1. januar 2001, jf. note 2), og § 18, stk. 5, 1.  

 pkt., (som ophævet ved § 6 i lov nr. 165 af 15. marts 2000, der  

 træder i kraft den 1. januar 2001, jf. note 2), trådte i kraft  

 den 3. juni 2000, jf. § 7, stk. 1, 1. pkt., i lov nr. 461 af 31. maj 2000.  

 Ændringerne har virkning for virksomheder, der anmeldes til  

 registrering den 26. maj 2000 eller senere, jf. § 7, stk. 2, 1. pkt., i lov  

 nr. 461 af 31. maj 2000. Det gælder dog ikke ændringen af § 13,  

 stk. 9, 1. pkt., jf. § 7, stk. 2, 2. pkt., i lov nr. 461 af 31. maj 2000. Af  

 § 7, stk. 3, 4 og 5, i sidstnævnte lov fremgår bl.a.  

 følgende:
» 10)   

  Ændringen af § 15, stk. 1, trådte i kraft den 1. januar 2000,  

 jf. lov nr. 947 af 20. december 1999 § 7, stk. 1, og har virkning for  

 transporter, som er kommet frem til de statslige told- og skattemyndigheder  

 efter den 6. oktober 1999, jf. lov nr. 947 af 20. december 1999 § 7, stk. 4,  

 1. pkt.
Med hensyn til overdragelser af fordringer mod de statslige told- og  

 skattemyndigheder, kan de statslige told- og skattemyndigheder efter 1.  

 januar 2005 foretage modregning over for overdrageren uden hensyn til  

 overdragelsen, jf. lov nr. 947 af 20. december 1999 § 7, stk. 4, 2. pkt.
I  

 særlige tilfælde kan de statslige told- og skattemyndigheder  

 dispensere fra reglen i § 7, stk. 4, 1. og 2. pkt., i lov nr. 947 af 20.  

 december 1999, jf. § 7, stk. 4, sidste pkt., i sidstnævnte lov.
