Cirkulære om Uddannelses- og Forskningsstyrelsen § 1. Uddannelses- og Forskningsstyrelsen varetager opgaver under Uddannelses- og Forskningsministeriet.
Styrelsen varetager i den forbindelse navnlig opgaver, herunder myndighedsopgaver som afgørelse af sager og gennemførelse af tilsyn, i forhold til følgende, jf. dog stk. 4:
 1) Universitetsloven.
 2) Lov om erhvervsakademier for videregående uddannelser.
 3) Lov om professionshøjskoler for videregående uddannelser.
 4) Lov om erhvervsakademiuddannelser og professionsbacheloruddannelser.
 5) Lov om videregående kunstneriske uddannelsesinstitutioner.
 6) Lov om medie- og journalisthøjskolen.
 7) Lov om maritime uddannelser.
 8) Lov om Danmarks Tekniske Universitets (DTU) overgang til selveje.
 9) Lov om sektorforskningsinstitutioner.
 10) Lov om centre for undervisningsmidler m.v.
 11) Lov om åben uddannelse (erhvervsrettet voksenuddannelse) m.v.
 12) Lov om akkreditering af videregående uddannelsesinstitutioner.
 13) Lov om adgangsregulering ved videregående uddannelser.
 14) Lov om vurdering af udenlandske uddannelseskvalifikationer m.v.
 15) Lov om anerkendelse af visse uddannelses- og erhvervsmæssige kvalifikationer m.v.
 16) SU-loven.
 17) Lov om statens voksenuddannelsesstøtte.
 18) Lov om uddannelsesopsparing.
 19) Lov om befordringsrabat til studerende ved videregående uddannelser.
 20) Lov om friplads og stipendium til visse udenlandske studerende ved erhvervsakademiuddannelser og professionsbacheloruddannelser.
 21) Lov om depositum ved ungdomsuddannelser og videregående uddannelser og gebyr ved prøveforberedende enkeltfagsundervisning til højere forberedelseseksamen m.v.
 22) Lov om Danmarks Grundforskningsfond.
 23) Lov om Danmarks Innovationsfond.
 24) Lov om videregående uddannelse (videreuddannelsessystemet) for voksne.
 25) Lov om sygehusvæsenets deltagelse i uddannelse inden for kliniske fag ved det lægevidenskabelige studium m.v.
 26) Lov om afholdelse af danske prøver og eksaminer i udlandet.
 27) Lov om aktiviteter i det ydre rum.
 28) Kapitel 3 samt bestemmelser om vejledningsmæssige forhold i lov om Studievalg Danmark.
 29) Lov om teknologi og innovation.
 30) Lov om opfindelser ved offentlige forskningsinstitutioner.
 31) Lov om offentlige forskningsinstitutioners kommercielle aktiviteter og samarbejde med fonde.
 32) Lov om specialpædagogisk støtte ved videregående uddannelser.
 33) Lov om ændring i fundats af 18. januar 1760 for Arne Magnussens Legat (Den arnamagnæanske Stiftelse).
 34) Lov om Danmarks Forsknings- og Innovationspolitiske Råd og Danmarks Frie Forskningsfond undtagen § 34.
 35) Lov om videnskabelig uredelighed m.v. undtagen § 24.
 Stk. 2. Uddannelses- og Forskningsstyrelsen varetager tillige opgaver, der er nævnt i stk. 1, for så vidt angår institutioner m.v., som modtager midler under Uddannelses- og Forskningsministeriets konto på finansloven, og som ikke er omfattet af stk. 1, nr. 1-35.
 Stk. 3. Inden for rammerne af stk. 1 og 2 varetager Uddannelses- og Forskningsstyrelsen på personaleområdet følgende opgaver:
 1) Administration af delegationsoverenskomster, herunder beføjelsen til at fremsætte krav og optage forhandling i forbindelse med fornyelse af overenskomstaftaler, der er delegeret fra Medarbejder- og Kompetencestyrelsen.
 2) Administration af konkrete forhandlinger vedrørende løn- og personaleområdet, der har hjemmel i overenskomstaftale.
 3) Administration af niveau 2-forhandlinger om fastsættelse af løn.
 Stk. 4. Den nærmere afgrænsning af Uddannelses- og Forskningsstyrelsens opgaver fremgår af en delegationsbekendtgørelse og et delegationscirkulære samt af konkrete delegationer til styrelsen udstedt inden for de i stk. 1-3 nævnte områder.
 § 2. Uddannelses- og Forskningsstyrelsen sekretariatsbetjener bl.a.:
 1) Rådet for Erhvervsakademiuddannelser og Professionsbacheloruddannelser.
 2) Danmarks Frie Forskningsfond.
 3) Nævnet for Videnskabelig Uredelighed.
 4) Rumforskningsudvalget.
 5) Certificeringsrådet.
 6) Det rådgivende udvalg for vurdering af udbud af videregående uddannelser.
 7) Kvalifikationsnævnet.
 8) Lektoratsudvalget.
 9) Uddannelsesrådet for De Maritime Uddannelser.
 § 3. Uddannelses- og Forskningsministeriet kan henlægge andre opgaver end de i §§ 1 og 2 nævnte til Uddannelses- og Forskningsstyrelsen, herunder varetagelsen af funktionen som forsikringsenhed i forhold til arbejdsskadesager.
 § 4. Cirkulæret træder i kraft den 1. oktober 2020.
 Stk. 2. Cirkulære nr. 10064 af 16. december 2018 om Styrelsen for Institutioner og Uddannelsesstøtte ophæves.
 Stk. 3. Cirkulære nr. 10065 af 16. december 2018 om Styrelsen for Forskning og Uddannelse ophæves.
