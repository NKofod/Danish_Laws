 I henhold til §§ 20, 42 og 48 i lov om afgift af arv og gave, jfr.  

 lovbekendtgørelse nr. 443 af 28. september 1972, fastsættes:
 Kap. 1. Ansættelse af den skatte- og afgiftsmæssige værdi af brugs-,  

 rente- og indtægtsnydelser m.v.
 § 1.  Kapitalværdien af en brugs-, rente- eller  

 indtægtsnydelse opgøres efter reglerne i §§ 2-3.
 Stk. 2.  Afgiften beregnes af det opgjorte beløb, dog  

 højst af værdien af de midler, hvorpå retten hviler.
 Stk. 3.  Har en person, der er tillagt en brugs-, rente-  

 eller indtægtsnydelse, adgang til at forbruge af de midler, hvorpå retten  

 hviler, eller ret til at råde over disse i levende live eller ved testamente,  

 beregnes afgiften af værdien af midlerne.
 Stk. 4.  Ved succession i fideikommisser eller dele af  

 sådanne beregnes afgiften for den tiltrædende besidder af værdien af  

 midlerne.
 § 2.  Ved opgørelsen af kapitalværdien af en brugs-,  

 rente- eller indtægtsnydelse gælder følgende:
 § 3.  Ved opgørelsen af den årlige værdi gælder  

 følgende:
§ 4.  Anvendes § 15, stk. 4, i lov om afgift af arv og  

 gave, opgøres kapitalværdien af ydelsen efter reglerne i §§ 2 og 3, og  

 værdien af retten til at få kapitalbeløbet udbetalt ved ydelsens ophør efter  

 de regler, som følges af Statsanstalten for Livsforsikring.
Beregningerne  

 foretages vederlagsfrit af denne.
 Kap. 2. Eksekutorers indberetningspligt.
§ 5.  Når den endelige boopgørelse foreligger,  

 indsendes en genpart af opgørelsen til skatterådet.
Revisionsmyndigheden  

 underrettes herom.
Såsnart værdiansættelsen er blevet endelig, jfr. § 17 i  

 lov om afgift af arv og gave, indsendes boet til revision.
Stk. 2.  Samtidig med, at boet indsendes til revision,  

 indsender eksekutor til 2. revisionsdepartement en afskrift af de  

 testamentariske bestemmelser.
Endvidere indsendes på et af finansministeriet  

 udarbejdet skema indberetning om boets indgæld og udgæld, om fordelingen af  

 arvebeholdningen, om beregningen af afgifter samt om hvor og hvornår disse er  

 indbetalt.
Indberetningen skal endvidere indeholde oplysning om, hvorvidt der  

 ved afdødes død er indtrådt afgiftspligt for erhvervelser, der ikke er  

 inddraget under skiftet, og om de i § 47 i lov om afgift at arv og gave  

 nævnte gaver.
Såfremt skifte finder sted efter hensidden i uskiftet bo, skal  

 indberetningen indeholde oplysning om den beholdne formue ved ægtefællens  

 død.
 Stk. 3.  Såfremt den i § 13, stk. 3, nævnte kvittering  

 ikke omfatter samtlige beregnede arveafgifter, indsender eksekutor en  

 redegørelse til revisionsmyndigheden herom.
 § 6.  Den i § 24, stk. 3, i lov om afgift af arv og  

 gave nævnte foreløbige opgørelse indsendes til revisionsmyndigheden sammen  

 med kvittering for indbetaling af den foreløbige arveafgift.
 Kap. 3. Opgørelser i privat skiftede boer og anmeldelser.
§ 7.  De i § 26, stk. 1., 1., 4. og 5. pkt., i lov om  

 afgift af arv og gave nævnte opgørelser skal indeholde oplysning om, hvilket  

 bo opgørelsen vedrører, og såfremt afdøde hensad i uskiftet bo, tillige  

 oplysning om, hvor og hvornår ægtefællen er afgået ved døden.
Opgørelsen skal  

 endvidere indeholde en fortegnelse over boets aktiver og passiver med  

 fornødne specifikationer, oplysning om, hvorledes arvebeholdningen fordeles  

 og om erhververnes slægtskabsforhold til arveladeren.
Opgørelsen skal endelig  

 indeholde oplysning om, hvorvidt der ved dødsfaldet er indtrådt afgiftspligt  

 for erhvervelser, der ikke er inddraget under skiftet, og om de i § 47 i lov  

 om afgift af arv og gave nævnte gaver.
§ 8.  I dødsboer efter personer, der er hjemmehørende  

 her i landet, indgives opgørelse til skifteretten i den retskreds, hvor  

 arveladeren ved sin død havde bopæl.
I tilfælde, hvor boet er henvist til  

 behandling her i landet, jfr. § 87 i lov om skifte af dødsbo og fællesbo,  

 indgives opgørelse til den pågældende skifteret.
 Stk. 2.  Ved afgiftspligtige erhvervelser efter  

 borteblevne personer indgives opgørelse til skifteretten på det sted, hvor  

 dødsformodningsdom i første instans er afsagt, eller til den skifteret, efter  

 hvis bestemmelse den borteblevnes formue er taget under skiftebehandling.
 § 9.  Anmeldelse efter § 26, stk. 2, i lov om afgift  

 af arv og gave indgives på et af finansministeriet udarbejdet skema, der skal  

 indeholde oplysning om grundlaget for erhvervelsen og en fortegnelse over de  

 afgiftspligtige midler og over de fradragsberettigede udgifter m.v.  

 Anmeldelsen skal endvidere indeholde oplysning om fordelingen af midlerne og  

 erhververnes slægtskabsforhold til den, som erhvervelsen hidrører fra.
 § 10.  Foreligger en arveafgiftspligtig erhvervelse i  

 forbindelse med et skifte her i landet, uden at erhvervelsen er inddraget  

 under skiftet, indgives anmeldelsen til den skifteret, hvorunder boet hører.
 Stk. 2.  Ved succession i fideikommisser indgives  

 anmeldelsen til skifteretten på det sted, hvor den sidste besidder havde  

 bopæl, eller såfremt han havde bopæl i udlandet, på det sted, hvor  

 fideikommisset eller dets bestyrelse har hjemsted.
 Stk. 3.  Ved succession i familiestiftelser indgives  

 anmeldelsen til skifteretten på det sted, hvor stiftelsen eller dens  

 bestyrelse har hjemsted.
 Stk. 4.  Ved succession i eller ved ophør af brugs-,  

 rente- eller indtægtsnydelser indgives anmeldelsen til den skifteret,  

 hvorunder arveladerens bo har hørt.
 Stk. 5.  Skal der betales arveafgift efter reglen i § 8,  

 stk. 1 a), i lov om afgift af arv og gave, indgives anmeldelsen til  

 skifteretten på det sted, hvor ejendommen eller en ejendom er beliggende.
 § 11.  Opgørelsen eller anmeldelsen indsendes efter §  

 31, stk. 2, i lov om afgift af arv og gave af skifteretten til vedkommende  

 skatteråd.
 Kap. 4. Arveafgiftens indbetaling.
 § 12.  I boer, der behandles af skifteretterne, føres  

 afgiften til indtægt i vedkommende skifterets afgiftsregnskab.
 § 13.  I boer, der behandles af eksekutorer,  

 indbetales afgifterne til amtsskatteinspektorat nr. 1, København.
Stk. 2.  Indbetalingen sker på grundlag af en til nævnte  

 amtsskatteinspektorat indgivet indberetning.
Indberetningen skal indeholde  

 oplysning om afdødes navn, stilling, dødsdag og bopæl ved dødsfaldet.  

 Indberetningen skal endvidere indeholde oplysning om, hvilken skifteret der  

 fører tilsyn med boets behandling og eksekutors navn og bopæl.
Endelig skal  

 indberetningen angive erhververens slægtskabsforhold til afdøde (eventuelt  

 dennes ægtefælle), det afgiftspligtige beløb, den beregnede arveafgift og  

 såfremt der er flere erhvervelser, det samlede afgiftsbeløb.
Stk. 3.  Indberetningen indgives i tre eksemplarer.  

 Efter at være forsynet med kvittering vedlægges det ene  

 amtsskatteinspektoratets regnskab, medens de to andre tilbageleveres.  

 Eksekutor henlægger det ene af de tilbageleverede eksemplarer blandt boets  

 akter, medens det andet indsendes til skifteretten.
Hører boet under  

 Københavns byret, indgives indberetningen dog kun i to eksemplarer til brug  

 ved amtsskatteinspektoratets regnskab og til henlæggelse blandt boets akter.
 § 14.  I privat skiftede boer samt i de tilfælde, hvor  

 afgiftspligtige erhvervelser ikke er inddraget under noget skifte her i  

 landet, indbetales arveafgiften til den skifteret, der har foretaget  

 afgiftsberegningen.
 Kap. 5. Gaveafgift.
§ 15.  Gaveanmeldelse efter § 45 i lov om afgift af  

 arv og gave indgives på et af finansministeriet udarbejdet skema, der skal  

 indeholde oplysning om, hvem der er giver og modtager, deres  

 slægtskabsforhold og, såfremt modtageren er gift, ægtefællens navn og om der  

 mellem ægtefællerne består helt eller delvis særeje.
Anmeldelsen skal  

 endvidere indeholde en fortegnelse over de afgiftspligtige midler og over de  

 fradragsberettigede udgifter, det nøjagtige tidspunkt for gavens modtagelse  

 og om der er oprettet dokumenter angående gaven.
Anmeldelsen skal endelig  

 indeholde oplysning om, hvorvidt giveren skal betale gaveafgiften, og en  

 fortegnelse over de i tidligere kalenderår ydede gaver fra giver til  

 modtager.
 Stk. 2.  Anmeldelsen skal underskrives af giver og  

 modtager.
§ 16.  Anmeldelsen indgives til  

 amtsskatteinspektoratet på det sted, hvor modtageren har bopæl på det  

 tidspunkt, da anmeldelsen indgives eller senest skal indgives, jfr. § 45 i  

 lov om afgift af arv og gave.
Har modtageren bopæl i udlandet, indgives  

 anmeldelsen til amtsskatteinspektoratet på det sted, hvor giveren har bopæl.  

 Har modtageren - i det i 2. pkt. nævnte tilfælde giveren - bopæl i Københavns  

 eller Frederiksberg kommune, indgives anmeldelsen til amtsskatteinspektorat  

 nr. 1, København.
 Stk. 2.  Når der skal betales gaveafgift efter regelen i  

 § 44a, 2. pkt., i lov om afgift af arv og gave, indgives gaveanmeldelsen til  

 amtsskatteinspektoratet på det sted, hvor ejendommen eller en ejendom er  

 beliggende.
 § 17.  Det i § 16 nævnte amtsskatteinspektorat  

 foretager beregningen af afgiften.
 Stk. 2.  Meddelelse om afgiftsberegningen sendes til  

 amtsskatteinspektorat nr. 1, København, hvortil indbetaling skal ske, og som  

 i givet fald inddriver afgiften.
 Stk. 3.  Om efterprøvelse af de afgiftspligtiges  

 værdiansættelser gælder kildeskattelovens § 16, stk. 3 og 4. Efterprøvelsen  

 foretages af det i § 16 nævnte amtsskatteinspektorat.
 Kap. 6. Bestemmelser om bøder og forhøjelser.
 § 18.  Overøvrigheden bemyndiges til at fastsætte de i  

 lov om afgift af arv og gave § 26, stk. 3 og 4, nævnte daglige bøder.
 § 19.  Skifteretten bemyndiges til at frafalde de i  

 lov om afgift af arv og gave § 26, stk. 3 og 4, nævnte afgiftsforhøjelser,  

 når det samlede afgiftsbeløb, der skal forhøjes, ikke overstiger 15.000 kr.
 Stk. 2.  Det i § 16 nævnte amtsskatteinspektorat  

 bemyndiges til at eftergive eller nedsætte de i lov om afgift af arv og gave  

 § 45 og § 47, nævnte forhøjelser, når fristen for gaveanmeldelsens indgivelse  

 ikke er overskredet med mere end 1 år og afgiften ikke overstiger 5.000 kr.
 Kap. 7. Slutningsbestemmelser.
 § 20.  Bekendtgørelsen gælder for arveafgiftspligtige  

 erhvervelser i dødsboer, der er omfattet af kildeskattelovens bestemmelser,  

 jfr. § 4, stk. 1 og 2, i lov om ikrafttræden af lov om opkrævning af  

 indkomst- og formueskat for personer m.v. (kildeskat).
 Stk. 2.  Bekendtgørelsen træder i kraft 1. april 1973.  

 Dog finder bestemmelsen i § 5, stk. 2, anvendelse på boer, der indsendes til  

 skifteretten (revisionen af eksekutorboer i København) til revision den 1.  

 januar 1973 eller senere, og bestemmelsen i § 16 finder anvendelse fra den 1.  

 februar 1973.
 Stk. 3.  Samtidig ophæves finansministeriets  

 bekendtgørelse nr. 65 af 26. februar 1970.
 Finansministeriet, den 28. marts 1973.
 Henry Gruenbaum.
