Nr LSF 58 Forslag til Lov om ophævelse af lov om foranstaltninger mod brandfare ved  

 jernbanedrift m.v.
Fremsat af trafikministeren (Ikast) den 23. oktober 1991 Vedtaget ved tredjebehandling den 3. december 1991 Lov nr. 838 af 18/12/1991 § 1 Lov nr. 116 af 11. marts 1921 om foranstaltninger mod brandfare ved  

 jernbanedrift ophæves.
§ 2 Lov nr. 487 af 21. december 1923 om tillæg til lov nr. 116 af 11. marts  

 1921 om foranstaltninger mod brandfare ved jernbanedrift ophæves.
§ 3 Loven træder i kraft ved bekendtgørelsen i Lovtidende.
Oprindeligt fremsat forslag § 1 Lov nr. 116 af 11. marts 1921 om foranstaltninger mod brandfare ved  

 jernbanedrift ophæves.
§ 2 Lov nr. 487 af 21. december 1923 om tillæg til Lov nr. 116 af 11. marts  

 1921 om foranstaltninger mod brandfare ved jernbanedrift ophæves.
§ 3 Loven træder i kraft ved bekendtgørelsen i Lovtidende.
Bemærkninger til lovforslaget Jernbanebrandloven fra 1921 har til formål at sikre, at der ved  

 jernbaneanlæg, hvor der anvendes damplokomotiver eller andre brandfarlige  

 driftsindretninger, skal træffes nærmere angivne foranstaltninger med hensyn  

 til benyttelsen og bebyggelsen af de arealer, der grænser op til banen.
Ifølge loven skal bygninger, der ved banens anlæg er beliggende inden for  

 en afstand af 45 m fra sporets midterlinje, således på banens bekostning  

 beklædes med ikke-brandfarligt materiale.
Banen skal ligeledes ifølge loven  

 bekoste etableringen af brandbælter på begge sider af sporet samt sørge for  

 vedligeholdelsen af disse for så vidt angår skovarealer, der fandtes før  

 banens anlæg.
Banen skal desuden vedligeholde de omhandlede læbælter, såfremt  

 arealerne er beplantet med skov efter banens anlæg.
 Ved lov af 1923 om tillæg til jernbanebrandloven bestemmes endvidere, at  

 hindringer for gennemførelsen eller overtrædelser af bestemmelserne i  

 jernbanebrandloven straffes med bøde.
Jernbanernes overgang til anvendelse af trækkraft med diesel- og  

 elmateriel har medført, at risikoen for brand under jernbanedriften idag er  

 minimal.
DSB har således ikke i nyere tid afholdt udgifter i medfør af loven  

 til at beklæde bygninger med ikke-brandfarligt materiale, ligesom man heller  

 ikke har anlagt nye brandbælter men alene har vedligeholdt allerede anlagte  

 brandbælter.
Udgifterne hertil har i området vest for Storebælt udgjort ca.  

 45.000 kr. pr. år i de seneste 10 år, medens der ikke har været afholdt  

 sådanne udgifter øst for Storebælt.
I de senere år er det kun i meget få tilfælde, at tog har forvoldt  

 brandskader og i disse tilfælde har der været tale om mindre skader.
Siden  

 1979 har DSB således kun udbetalt erstatninger på samlet ca. 67.000 kr. for  

 brandskader, der hidhører fra tog.
Siden 1985 har der kun været en enkelt  

 erstatningsudbetaling.
I dette tilfælde var beløbet på under 1.000 kr.
 Det foreslås derfor, at jernbanebrandloven ophæves, da den idag er  

 overflødig.
 Samtidig med vedtagelsen af jernbanebrandloven den 11. marts 1921 vedtoges  

 lov nr. 117 om erstatningsansvar for skader ved jernbanedrift.  

 Jernbaneerstatningsloven, som ændret ved lov nr. 129 af 9. april 1980,  

 indeholder bestemmelser om erstatning for skade på personer, bagage,  

 brandskade på bygninger langs banen m.v.
 En ophævelse af jernbanebrandloven vil således ikke medføre nogen ændring  

 i jernbanernes erstatningsansvar ved brandskader forårsaget af togdriften.  

 Ved lejlighedsvis kørsel med damplokomotiver i veteranbanesammenhæng  

 forudsættes DSB, privatbanerne, veteranbaneforeningerne og andre brugere som  

 hidtil at tilvejebringe forsikringsmæssig dækning for den fare for  

 brandstiftelse, der er forbundet med anvendelse af damplokomotiver.
 Forslaget har været forelagt DSB, Tilsynet med Privatbanerne, Dansk  

 Jernbane-Klub og Them Kommune (Veteranbanen Bryrup-Vrads), der alle har  

 tilsluttet sig en ophævelse af jernbanebrandloven.
 Lov nr. 116 af 11. marts 1921 om foranstaltninger mod brandfare ved  

 jerbanedrift er optrykt som bilag I til lovforslaget.
 Som bilag II er optrykt Lov nr. 487 af 21. december 1923 om tillæg til Lov  

 nr. 116 af 11. marts 1921 om foranstaltninger mod brandfare ved jerbanedrift.
BILAG I Lov om Foranstaltninger mod Brandfare ved Jernbanedrift. (* 1) VI CHRISTIAN DEN TIENDE, af Guds Naade Konge til Danmark og Island, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: Rigsdagen har vedtaget og Vi ved Vort Samtykke stadfæstet  

 følgende Lov:
 Ved Jernbaneanlæg, hvor der skal anvendes Damplokomotiver eller andre  

 brandfarlige Driftsindretninger, gælder fremtidig følgende Regler med Hensyn  

 til Benyttelsen og Bebyggelsen af de til Jernbanen grænsende Arealer:
§ 1 Indenfor en Afstand af 45 m fra nærmeste Spors Midtlinie maa ingen ny  

 Bygning opføres med Tag eller Beklædning, der helt eller delvis bestaar af  

 Straa, Tagrør, Lyng eller lignende let antændeligt Materiale, og paa allerede  

 forhaandenværende Bygninger maa Tage og Beklædninger, der er mindre  

 ildfarlige, ikke ombyttes med Tage og Beklædninger af noget af de ovennævnte  

 mere ildfarlige Materialer.
 Forsaavidt en Bygning opføres indenfor en Afstand af 45 m fra nærmeste  

 Spors Midtlinie, maa der ikke i den mod Banen vendende Væg findes udækkede  

 Aabninger; dog kan Ministeren for offentlige Arbejder under særlige  

 Omstændigheder dispensere fra disse Bestemmelser.
 Erhverves der Grund til fremtidige Udvidelser, vil de ovennævnte Afstande  

 være at regne fra Midtlinien af det Spor, som paa det erhvervede Areal kan  

 komme til at ligge Ejendommen nærmest.
§ 2 Bygninger, der ved Banens Anlæg er beliggende indenfor de under § 1  

 nævnte Afstande, skal paa Baneanlægets Bekostning bringes i en saadan Stand,  

 at de fyldestgør de ovenangivne Fordringer, eller nedrives eller flyttes.
§ 3 Indenfor en Afstand af 45 m fra nærmeste Spors Midtlinie maa ikke findes  

 Oplag af letfængelige Genstande, saasom Møddinger, Hæs, Korn- og Høstakke,  

 Bunker af Straa, Tørv, Kvas, Hugge- og Høvlspaaner, Savsmuld, Træuld,  

 medmindre de er modtagne til Forsendelse med Banen, tilhører denne eller  

 opbevares i Bygninger, som opfylder Bestemmelserne i § 1.
 I Høsttiden skal det dog være tilladt uden Iagttagelse af foranstaaende  

 Regler at have mindre Oplag af Hø, Korn og andre Afgrøder, som staar til  

 Tørring paa Marken, indtil en Afstand af 15 m fra nærmeste Spors Midtlinie.
§ 4 Naar Jernbaner anlægges igennem eller langs med Løvskov, skal et Areal af  

 1 m's Bredde imellem Banens Grænse og Skoven ryddes for al Bevoksning ved  

 Anlægets Foranstaltning.
Saafremt den mod Banen vendende Del af Skoven bestaar af Naaletræer, skal  

 der foruden den ovennævnte 1 m brede Stribe ligeledes ved Anlægets  

 Foranstaltning tilvejebringes en 1,5 m bred Stribe igennem Skoven i en  

 Afstand af 15 m fra Banens Grænse.
Disse to helt rene Striber forbindes i en  

 Afstand af 30 m med hinanden ved 1 m brede rene Striber.
Paa de bevoksede Arealer imellem Banehegnet og den ydre Stribe skal  

 Træerne indtil en Højde af 1,5 m befries for alle tørre Grene og Jordbunden  

 saa vidt muligt holdes ren for alle let brændbare Stoffer.
Dette Arbejde skal  

 af Banen udføres hvert Aar inden 15. April, samtidig skal de ovennævnte  

 Striber gøres fuldstændig rene.
 Ejeren beholder i øvrigt Raadigheden over de paagældende Arealer.
 I særdeles magre Egne kan den i Anledning af Jernbaneanlæget nedsatte  

 Besigtigelses- og Ekspropriationskommission, saafremt den maatte anse det  

 nødvendigt og paa den anden Side økonomisk forsvarligt, til Sikring af  

 tilgrænsende Plantager eller Skove træffe yderligere Foranstaltninger samt  

 foretage udvidende Ændringer i de ovenangivne Bredde- og  

 Afstandsbestemmelser.
 Ligeledes kan denne Kommission, saafremt den maatte formene, at Udgifterne  

 ved de foran beskrevne Brandbælter ikke maatte staa i et rimeligt Forhold til  

 de økonomiske Værdier, der derigennem skal sikres, foretage Indskrænkninger  

 saavel vedrørende Anlæget som Vedligeholdelsen af Brandbælterne.
§ 5 Saafremt en Ejer, efter at Banen er anlagt, ønsker at beplante de til  

 samme stødende Arealer med Skov, skal han paa egen bekostning anlægge  

 brandbælter af den under § 4 angivne Beskaffenhed, hvorefter Banen overtager  

 Vedligeholdelsen.
 Saafremt Arealet agtes beplantet med Naaletræer, skal han dog være pligtig  

 saa vidt muligt at beplante de imellem de to i § 4 nævnte Striber beliggende  

 Arealer med Løvtræer eller, hvor dette ikke kan ske, dyrke dem med Rodfrugter  

 eller Foderplanter, der indhøstes i grøn Tilstand.
§ 6 Hvor jernbaneanlæget passerer Hedestrækninger eller andre lignende  

 brændbare, med tørt Græs bevoksede Arealer, vil der langs banegrænsen være at  

 tilvejebringe en 1,5 m ren Stribe, hvorhos Arealet mellem to Linier  

 parallelle med Banegrænsen i en Afstand af 25 og 35 m fra denne oppløjes.
 Rensning af Striben og Oppløjning af Arealet udenfor samme paahviler  

 banen, der skal udføre dette Arbejde een Gang aarlig inden 15. April.
§ 7 For de ved denne Lovs Ikrafttræden under Drift værende Jernbaner vil der  

 være at nedsætte en Kommission for Jylland og en for Øerne, bestaaende af den  

 kongelige Kommissarius ved nye Jernbaneanlæg, 2 af Ministeriet for offentlige  

 Arbejder udnævnte Medlemmer samt for hver Amtsraadskreds eller hver Købstad 2  

 henholdsvis af Amtsraadet eller af Byraadet valgte Medlemmer.
Denne Kommission skal efter fra Banebestyrelsen at have erholdt oplysning  

 om, paa hvilke Steder langs banen Forholdene ikke er i Overensstemmelse med  

 de ovenangivne Regler, efter nærmere Vurdering af Faren paa den ene Side og  

 Bekostningerne paa den anden Side gøre Indstilling til Ministeren for  

 offentlige Arbejder om, i hvilket omfang Reglerne i denne Lov vil være at  

 bringe til Anvendelse for de ved denne Lovs Ikrafttræden under Drift værende  

 Jernbaners Vedkommende.
Naar Ministerens Afgørelse heraf foreligger, skal  

 Kommissionen kunne fastsætte den Erstatning, der herfor vil være at yde de  

 vedkommende Lodsejere.
Kommissionen er berettiget til at tilkalde særlig  

 sagkyndige i det Omfang, den maatte anse det fornødent.
 Hvorefter alle vedkommende sig have at rette.
 Givet paa Amalienborg, den 11. Marts 1921.
 Under Vor Kongelige Haand og Segl.
 Christian R.
/ M.N.
Slebsager (L.S.) (* 1) Udfærdiget gennem Ministeriet for offentlige Arbejder.
Se  

 Rigsdagstidenden for 1920-21: Landst.
Tid.
Sp. 48, 99, 834, 869; Folket.
Tid.  

 Sp. 4281, 4291, 4404; Till.
A sp. 2605; Till.
B sp. 633; Till.
C sp. 261,  

 305.
BILAG II Lov om Tillæg til Lov Nr. 116 af 11. Marts 1921 om Foranstaltninger mod Brandfare  

 ved Jernbanedrift.(* 2) VI CHRISTIAN DEN TIENDE, af Guds Naade Konge til Danmark og Island, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: Rigsdagen har vedtaget og Vi ved Vort Samtykke stadfæstet  

 følgende lov:
 Den, der lægger Hindringer i Vejen for Gennemførelsen af en i Henhold til  

 Lov Nr. 116 af 11. Marts 1921 om Foranstaltninger mod Brandfare ved  

 Jernbanedrift fastsat Ordning eller handler i Strid med en saadan Ordning,  

 eller som paa anden Maade gør sig skyldig i Overtrædelse af nævnte Lovs  

 Bestemmelser, straffes med Bøder paa indtil 500 Kr., hvorhos han under en  

 daglig Mulkt kan tilpligtes at fjerne de ulovlige Indretninger eller  

 genoprette den ulovlig ændrede Tilstand, ligesom Udførelsen af de i Henhold  

 til denne Lov paalagte Foranstaltninger efter Udløbet af den derfor fastsatte  

 Frist vil kunne ske paa vedkommende Lodsejers bekostning ved det offentliges  

 Foranstaltning.
 Sagen behandles som Politisag.
 Hvorefter alle vedkommende sig have at rette.
 Givet paa Amalienborg, den 21. December 1923.
 Under Vor Kongelige Haand og Segl.
 Christian R.
/ M.N.
Slebsager (L.S.) (* 2) Udfærdiget gennem Ministeriet for offentlige Arbejder.
Se  

 Rigsdagstidenden for 1923-24: Landst.
Tid.
Sp. 233, 249, 305, 322; Folket.  

 Tid.
Sp. 2375, 2474, 2756; Till.
A.
Sp. 3267; Till.
C.
Sp. 27, 85.
