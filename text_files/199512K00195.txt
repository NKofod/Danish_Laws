Nr LSF 195 Forslag til Lov om ændring af lov om social pension (Årlig  

 restpensionsberegning) Fremsat af Villy Søvndal (SF) Anne Baastrup (SF) Steen Gade (SF) den 31. januar 1996 § 1 I lov om social pension, jf. lovbekendtgørelse nr. 521 af 16. juni 1994,  

 som senest ændret ved lov nr. 1114 af 20. december 1995, foretages følgende  

 ændring:
 1. Efter § 39 indsættes som ny paragraf:
§ 39 a.
Efter kalenderårets udløb foretages en beregning af  

 pensionen.
Det således fremkomne beløb betegnes som slutpensionen.
Stk. 2. Såfremt slutpensionen overstiger den i løbet af  

 kalenderåret udbetalte pension, udbetales forskellen.
Beløbet indgår i den  

 skattepligtige indkomst i det år, slutpensionen vedrører.
Stk. 3. Såfremt den i løbet af kalenderåret udbetalte pension  

 overstiger slutpensionen, skal forskellen indbetales.
Socialministeren  

 fastsætter nærmere regler om afdragsordninger.
Beløbet fragår i den  

 skattepligtige indkomst i det år, slutpensionen vedrører.
 Stk. 4. Der kan ske efterreguleringer af slutpensionen i op til 5  

 år, dog ikke længere tilbage end til indkomståret 1996.
 Stk. 5. Skatteministeren fastsætter efter høring af  

 socialministeren regler, der sikrer, at ind- og udbetaling af beløb efter  

 stk. 2 og 3 kan ind- eller modregnes i restskat eller overskydende skat.
§ 2 Loven træder i kraft den 1. januar 1997.
Bemærkninger til lovforslaget Lovforslaget har til formål at sikre pensionister en efterregulering af  

 deres pension.
Det vil ikke alene betyde, at enhver får sit, men også, at  

 landets pensionister ikke løbende behøver bruge tid og energi på at få ændret  

 deres pensionsudbetaling, når der sker ændringer i deres indkomstforhold i  

 øvrigt.
Det er i dag et stort irritationsmoment for pensionister, og mange  

 føler sig med rette snydt af systemet.
SF forestiller sig, at efterreguleringen af pension sker årligt, ligesom  

 beregningen af overskydende skat, henholdsvis restskat.
De pensions- og  

 skattemæssige efterberegninger kan med fordel samordnes, idet f.eks. en  

 mindreindtægt ofte vil give sig udslag i såvel overskydende skat som en  

 opregulering af pensionen.
Når der i dag ikke sker en systematisk efterregulering, skyldes det, at  

 social pension stadig i Socialministeriet opfattes som en  

 »forsørgelsesydelse«.
Den præcise logik i denne begrundelse er ikke  

 let at forstå, og begrundelsen er i alle tilfælde forældet.
Social pension er  

 i dag i realiteten en retsbestemt ydelse.
For de pensionister, hvor  

 efterregulering er aktuel, er den en blandt flere indkomstkilder.  

 Pensionister uden andre indtægter vil altid få det fulde pensionsbeløb  

 udbetalt, og det vil svare til den beregnede slutpension.
I øvrigt er der  

 ingen logik i at modsætte sig systematisk efterregulering af social pension  

 og samtidig gå ind for en systematisk efterberegning af skat for sociale  

 pensionister! Rent teknisk forestiller SF sig, at der hvert år, samtidig med beregningen  

 af restskat/overskydende skat sker en beregning af restpension/overskydende  

 pension.
Skattebeløbet og pensionsbeløbet lægges - som hovedregel - sammen og  

 opkræves/udbetales samtidig.
Da der svares indkomstskat af social pension, skal der betales skat af  

 restpension.
Af samme grund betragtes overskydende pension som en  

 »negativ indkomst«, altså et fradrag.
 Lovforslaget åbner endvidere mulighed for genberegning af pensionen i op  

 til 5 år; dog kan der ikke ske genberegning for pension udbetalt i 1995 eller  

 tidligere.
Økonomiske konsekvenser Efterreguleringen af pension kan gå begge veje.
Forslagsstillerne har ikke  

 mulighed for at vurdere, hvilke økonomiske konsekvenser lovforslaget har, men  

 de må antages at være begrænsede.
Administrative konsekvenser Der vil være udgifter til etablering og drift af ordningen.
Til gengæld må  

 det forventes, at antallet af tidkrævende henvendelser om (mindre) løbende  

 reguleringer af pensionen vil falde drastisk, hvilket vil give en mærkbar  

 administrativ lettelse.
