Nr BSF 55 Forslag til folketingsbeslutning om ændret administration af visumregler Fremsat af Pia Kjærsgaard (FP) Kim Behnke (FP) Tom Behnke (FP) Aage  

 Brusgaard (FP) den 3. februar 1993 Folketinget pålægger justitsministeren at ændre administrationen af  

 visumreglerne jf. udlændingelovens § 39, stk. 2, efter følgende  

 retningslinier:
 Fritaget for indrejsevisum skal ud over danske statsborgere og personer  

 med gyldig opholdstilladelse i Danmark være statsborgere fra følgende lande:
Andorra Argentina Australien Belgien Benin Bolivia Brasilien Brunei Burkina Faso Canada Chile Colombia Costa Rica Cote d'Ivoire Cypern Ecuador El Salvador Finland Frankrig Grækenland Guatemala Holland Honduras Irland Island Israel Italien Jamaica Japan Kenya Kroatien Liechtenstein Luxembourg Malawi Malaysia Malta Mexico Monaco Nepal New Zealand Niger Norge Panama Paraguay Peru Polen Portugal San Marino Sverige Schweiz Singapore Slovakiet Slovenien Spanien Storbritannien Sydkorea Tjekkiet Togo Tyskland Ungarn USA Venezuela Østrig Ændringerne skal iværksættes senest 30 dage efter Folketingets vedtagelse  

 af forslaget.
Bemærkninger til forslaget Beslutningsforslaget har til formål at begrænse antallet af lande, for  

 hvis statsborgere der gælder visumfrihed ved indrejse til Danmark.
 Antallet af disse lande begrænses efter forslaget fra 88 lande til 63  

 lande.
Herved bringes de danske krav fuldt ud på linie med de i Tyskland gældende  

 visumregler.
Der er efter forslagsstillernes opfattelse hverken nogen  

 juridisk eller politisk begrundelse for, at Danmark skulle opretholde stærkt  

 afvigende visumregler i forhold til de i Tyskland gældende.
 Udlændingelovens § 39, stk. 1, fastslår, at en udlænding ved indrejse,  

 under ophold her i landet og ved udrejse herfra skal være i besiddelse af pas  

 eller andet dokument, der efter justitsministerens bestemmelse kan godkendes  

 som rejselegitimation, jf. lovbekendtgørelse nr. 462 af 26. juni 1987, senest  

 ændret ved lov nr. 933 af 28. november 1992.
 Lovens § 39, stk. 2, indeholder bemyndigelse for justitsministeren til at  

 træffe bestemmelse om, i hvilket omfang passet eller rejselegitimationen skal  

 være påtegnet visum til indrejse i eller udrejse af landet. § 39, stk. 4,  

 fritager statsborgere fra andre nordiske lande for visumpligt og bemyndiger  

 justitsministeren til at fritage andre udlændinge.
Administrationen af reglerne har i den seneste tid voldt danske  

 myndigheder betydelige vanskeligheder, og senest har Justitsministeriet i  

 oktober 1992 måttet indføre visumkrav over for Serbien, Makedonien og  

 Montenegro.
Næppe er disse efter forslagsstillernes mening yderst lempelige  

 ændringer trådt i kraft, før repræsentanter for en række af Folketingets  

 partier har krævet en lempelse af de skærpede regler.
Det, der er den sikreste løsning for det danske samfund, er naturligvis,  

 at myndighederne har rimeligt hånd i hanke med udlændinges indrejse her i  

 landet.
I tidsperioder, hvor indrejsepresset er særligt stort, og hvor  

 indrejsen af asylsøgere er ved at sprænge alle rammer, er der et øget behov  

 for at stille visumkrav.
Med beslutningsforslaget sikres der en klar opstramning af de danske  

 visumregler, men uden væsentlige administrative ulemper, idet statsborgere i  

 mere end tres lande fortsat vil kunne indrejse her i landet uden visum.
De  

 visumfrie grupper af indrejsende vil løseligt anslået omfatte langt over 95  

 pct. af den normale turisme og besøgsaktivitet.
 Forslagsstillerne mener, at der med dette forslag skabes en bedre balance  

 og overblik i visumkravene end efter de i dag gældende regler.  

 Forslagsstillerne er dog indstillet på under udvalgsbehandlingen at drøfte i  

 detaljer de saglige argumenter, der måtte tale for, at visumpligten enten  

 udvides til at omfatte statsborgere fra flere lande, eller omvendt begrænses.
Som bilag er optrykt oversigt over lande, hvis statsborgere efter de i  

 dag gældende regler er fritaget for visumpligt ved indrejse i Danmark  (D  

 = Danmark, F = Finland, I = Island, N = Norge, S = Sverige) Kilde: Rigspolitichefen, afd.
E.
