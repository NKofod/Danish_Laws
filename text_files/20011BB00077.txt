Fremsat den 25. oktober 2001 af  

 Jens Kirk (V), Christian Mejdahl (V), Lene Espersen (KF),  

 Tom Behnke (KF), Henning Grove (KF),  

 Christian H.
Hansen (DF),  

 Annie Lunde Hansen (CD) og Thorkild B.&nbsp  

 ;Fransgaard (UP) Forslag til folketingsbeslutning om ændring af lov om strukturforanstaltninger  

 vedrørende fiskerisektoren Folketinget pålægger regeringen i denne  

 folketingssamling at fremsætte et forslag til lov om ændring af  

 lov om strukturforanstaltninger vedrørende fiskerisektoren, der  

 indebærer, at fiskeres muligheder for at købe  

 fiskerfartøj ligestilles med landmændenes muligheder for at  

 købe landbrugsejendom, jf. landdistriktsstøtteloven, i  

 tilfælde, hvor disse fiskere ikke med fordel kan vælge andre  

 finansieringsmodeller.
Bemærkninger til forslaget Beslutningsforslaget er en lettere revideret  

 genfremsættelse af beslutningsforslag nr.
B 69, folketingsåret  

 2000-01 (se Folketingstidende 2000-01, forhandlingerne side 8227 og  

 tillæg A side 2983 og 2984).
 Forslagsstillerne ønsker at ligestille yngre  

 fiskeres muligheder for at opnå statsgaranteret lån til at  

 købe fiskerfartøj med yngre landmænds muligheder for at  

 optage lån til køb af landbrugsejendom.
Som lovene er i dag, skal lån til yngre  

 landmænd have sikkerhed inden for 95 pct. af ejendommens  

 kontantværdi, hvor lånet til yngre fiskere skal have sikkerhed  

 inden for 85 pct. af fartøjets kontantværdi.
Ligeledes ydes  

 landmænd lån på køb op til 7.000.000 kr., mens  

 fiskere kun ydes lån på køb op til 5.000.000 kr.
Ved yngre  

 jordbruger-ordningen er det statsgaranterede lån placeret ret yderligt,  

 typisk mellem 80 og 95 pct. af den kontante handelsværdi.
Hvorimod det  

 ved yngre fisker-ordningen er placeret lige efter fiskeribanklånet, det  

 vil sige fra 60 pct. og opad.
Forslagsstillerne ønsker med en  

 lovændring at ligestille mulighederne, så der opnås en vis  

 parallelitet mellem de to erhverv, og fremsætter med henblik  

 herpå dette beslutningsforslag, hvormed Folketinget opfordrer  

 regeringen til at fremsætte et forslag til lov om ændring af lov  

 om strukturforanstaltninger vedrørende fiskerisektoren.
Forslagsstillerne finder, at flere lønmodtagere  

 skal kunne realisere drømmen om at blive selvstændige.
Ligeledes  

 finder forslagsstillerne, at der er et stort behov for et generationsskifte i  

 fiskerierhvervet.
Kapitalgrundlaget for de nye iværksættere skal  

 derfor styrkes.
Det vil gøre de nystartede virksomheder mere robuste i  

 perioder med svigtende afsætning.
Der skal skabes bedre mulighed for  

 spontant at starte egen virksomhed i Danmark.
Danmark skal have flere  

 iværksættere, og iværksætterne skal have et  

 tilstrækkeligt kapitalgrundlag til at kunne overleve de første  

 vanskelige år.
 Beslutningsforslaget, som vil kunne hjælpe unge  

 fiskere med at etablere sig, vil fremme et generationsskifte, som dansk  

 fiskeri har bydende hårdt brug for.
Skriftlig fremsættelse Jens Kirk (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 lov om strukturforanstaltninger vedrørende fiskerisektoren.
(Beslutningsforslag nr.
B 77).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
