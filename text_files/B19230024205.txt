§ 1 Dyrlægen skal, naar han forefinder Tilfælde af Hestens infektiøse Anæmi  

 eller nærer begrundet Mistanke om, at denne Sygdom er til Stede, samtidig  

 med, at han indsender Beretning til Politimesteren om Tilfældet og de  

 foreløbig paabudte Foranstaltninger, tilsende Veterinærfysikus Meddelelse  

 herom.
§ 2 Det offentlige Tilsyn skal omfatte hele Hestebesætningen, herunder Æsler  

 og Muldyr, jfr. dog nedennævnte § 3, og skal vedvare mindst 1/2 Aar efter den  

 sidst angrebne Hests Død eller Nedslagning.
 Det offentlige Tilsyn maa ikke hæves, med mindre Veterinærfysici  

 Billigelse dertil er indhentet.
§ 3 Naar der i en Transport af Heste eller i en Hestehandlerstald findes en  

 eller flere Heste, der er angrebne af eller mistænkes for at lide af  

 infektiøs Anæmi, vil det afhænge af de forhaandenværende Forhold, hvorvidt  

 hele Hestetransporten, henholdsvis hele Hestehandlerens Hestebestand, eller  

 kun Dele deraf skal sættes under offentligt Tilsyn.
§ 4 Syge eller for Sygdommen mistænkte Heste skal straks anbringes i et  

 afsondret Lokale, hvortil andre Dyr ikke har Adgang.
Stalden, hvori syge  

 Heste har staaet, skal omhyggelig renses og desinficeres.
De sunde Heste skal  

 renses ved Vaskning, og deres Hove omhyggelig rengøres.
De til de angrebne  

 Dyr benyttede Seler, Grimer, Staldrekvisitter og lign. maa ikke anvendes til  

 andre Heste, før en efter Dyrlægens Anvisning udført Rensning og Desinfektion  

 har fundet Sted.
Gødningen fra de syge Dyr og den Del af Møddingen, hvori  

 saadan Gødning er blandet, skal omhyggelig dækkes med Jord og skal henligge  

 urørt i mindst 3 Maaneder.
Afløbsrenderne fra de syge Dyrs Staldplads skal  

 flere Gange daglig overhældes med Kalkmælk eller en anden desinficerende  

 Vædske i tilstrækkelig Mængde.
Blod af de syge Dyr, udtømt ved Dyrets Nedslagning eller Sektion, ved  

 Operation eller tilfældig Beskadigelse, skal omhyggelig opsamles, blandes med  

 en desinficerende Opløsning og nedgraves.
Personer, hvis Hænder er bleven  

 tilsmudset med Blod, skal desinficere deres Hænder.
Tilsmudsede  

 Klædningsstykker og Fodtøj skal desinficeres.
§ 5 De sunde Dyr i Besætningen maa bruges udenfor Ejendommen, men de maa ikke  

 indsættes i fremmed Stald eller komme i Berøring med fremmede Heste og heller  

 ikke anbringes paa Steder, hvortil fremmede Heste har Adgang (Kroer, Smedier  

 o.s.v.). Til Hestene maa derfor, om fornødent gøres, medbringes Muleposer og  

 Drikkekar.
De maa ikke anbringes paa offentlige Græsgange, og Politimesteren  

 skal, naar Veterinærfysikus anser det for nødvendigt, forbyde Ejeren  

 overhovedet at anbringe dem paa Græs.
Paa Græsgange, hvor angrebne Dyr har  

 henstaaet, maa der i det første Aar derefter ikke anbringes Heste.
§ 6 Enhver Hest, der af Veterinærfysikus erklæres lidende eller formentlig  

 lidenden af infektiøs Anæmi, skal nedslaas ved offentlig Foranstaltning.  

 Kroppen af den dræbte Hest skal nedgraves med Hud og Haar.
Ved Nedslagningen  

 skal der drages Omsorg for, at der ikke gennem det udtømte Blod kan ske  

 Smittespredning, jfr. fornævnte § 4, sidste Stykke.
§ 7 Naar Sygdommen har vist sig i en Besætning, skal Dyrlægen gøre Ejeren  

 opmærksom paa Faren ved Indkøb af sunde Dyr til Indlemmelse i Besætningen,  

 saavel som paa, at han for de saaledes senere i Besætningen indlemmede sunde  

 Dyr fortaber den Adgang til Erstatning, som Loven ellers hjemler, saafremt  

 noget af disse maatte blive angrebet af Sygdommen og nedslaaet ved offentlig  

 Foranstaltning, jfr. § 8, 8de Stykke i Lov Nr. 156 af 14. April 1920 om  

 smitsomme Sygdomme hos Husdyrene.
§ 8 Tilladelse til Salg eller Bortfjernelse fra Stedet af en Hest, henhørende  

 til en Besætning, der er sat under offentligt Tilsyn for infektiøs Anæmi, maa  

 af Politimesteren kun gives, naar Veterinærfysici Billigelse dertil er  

 indhentet.
Dyrlægen skal gøre Køberen af en saadan Hest opmærksom paa, at han  

 fortaber enhver Ret til Erstatning af det offentlige ikke blot for denne  

 Hest, hvis den skulde blive angreben af Sygdommen, men ogsaa for andre Heste  

 i hans Besætning, til hvilke Smitten mulig maatte bliver overført.
Hele den  

 Besætning, hvori en saadan Hest indsættes, bliver at stille under offentligt  

 Tilsyn.
§ 9 Saalænge der i en angreben Besætning henstaar syge eller for Sygdommen  

 mistænkte Heste, skal Dyrlægen tilse Besætningen efter Forholdenes  

 Beskaffenhed fra 2 Gange om Ugen til en Gang om Maaneden.
Efter de syge Dyrs  

 Død eller Nedslagning skal Dyrlægen tilse Besætningen en Gang maanedlig.
 Landbrugsministeriet, den 14. April  

 1923.
Th.
Madsen-Mygdal.
/E.
Danneskjold Fm.
