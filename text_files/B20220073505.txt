Bekendtgørelse om afgrænsning af oplande til nitratfølsomme habitatnaturtyper i Natura 2000-områder I medfør af § 38, stk. 1, i lov nr. 338 af 2. april 2019 om jordbrugets anvendelse af gødning og om næringsstofreducerende tiltag, fastsættes efter bemyndigelse:
 § 1. Oplande til marine nitratfølsomme habitatnaturtyper samt oplande til overfladevandspåvirkede nitratfølsomme habitatnaturtyper med et selvstændigt opland over 100 ha afgrænses som angivet i bilag 1.
 Stk. 2. Koordinaterne angivet i bilag 1 illustreres visuelt i en digital kortudgave på MiljøGIS på Miljøministeriets hjemmeside, http://miljoegis.mim.dk/.
 § 2. Bekendtgørelsen træder i kraft den 1. august 2022.
 Stk. 2. Bekendtgørelse nr.  217 af 28. februar 2018 om afgrænsning af oplande til nitratfølsomme habitatnaturtyper i Natura 2000-områder ophæves.
