Flere flyselskaber tilbyder sine rejsende bonusordninger, f.eks.
SAS med  

 EuroBonus.
Efter ordningerne har den enkelte rejsende, herunder statsansatte  

 under tjenesterejse mulighed for at optjene færre eller flere bonuspoint,  

 afhængigt af rejsens længde, rejseklasse mv.
Når tilstrækkelige mange point  

 er optjent, kan de anvendes som betaling for rejser, hotelophold mv.
Det er Finansministeriets opfattelse, at de bonusordninger, som  

 flyselskaberne tilbyder, i realiteten er rabatter, som tilkommer den, der har  

 afholdt udgifterne til rejsen.
Bonuspoint, der optjenes under tjenesterejser,  

 tilkommer derfor tjenestestedet og må kun anvendes i forbindelse med  

 tjenesterejser.
 Det enkelte tjenestested anmodes om at overveje, hvordan bonuspoint på den  

 mest hensigtsmæssige måde kan anvendes til at reducere institutionens samlede  

 omkostninger til tjenesterejser.
 Dette kan f. eks. ske, hvis institutioner, der har ansatte med større  

 rejseaktivitet, pålægger disse at melde sig til bonusordningen og at  

 orientere institutionen om optjente point.
Når en ansat har opnået tilstrækkeligt mange point til, at disse kan  

 benyttes ved en tjenesterejse, anvender institutionen pointene ved bestilling  

 af tjenesterejsen.
Denne kan enten være en tjenesterejse for den, der har  

 optjent pointene, eller for en ansat i institutionen, der ledsager den  

 pågældende på en tjenesterejse.
Finansministeriet Administrations- og Personaledepartementet Den 24. juni 1992 P.M.V.
 E.B.
