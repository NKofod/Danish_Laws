En handelsstandsforening anmodede nævnet om genoptagelse af en tidligere  

 afgørelse, hvorefter tilskud, som foreningen modtager fra kommunen, og som  

 anvendes til juleudsmykning, er momspligtige.
Afgørelsen var begrundet med,  

 at alle kommunens borgere gennem skatterne betaler tilskuddet, og at de får  

 en modydelse i form af udsmykningen.
 Ved den fornyede behandling blev fremlagt en erklæring fra kommunen,  

 hvoraf det fremgik, at tilskuddet blev ydet til foreningen og ikke som  

 betaling for en modydelse.
 Nævnet fandt fortsat, at der for tilskuddet opnås en modydelse, uanset  

 kommunens intentioner med tilskuddet, og nævnet fastholdt derfor sin  

 afgørelse.
