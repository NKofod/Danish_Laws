Skriftlig fremsættelse (30. januar  

 2002) Justitsministeren Herved tillader jeg mig for Folketinget at  

 fremsætte:
 Forslag til lov om ændring af færdselsloven  

 (Behandling af erstatningskrav efter skader i udlandet).
(Lovforslag nr.
L 77).
 Formålet med lovforslaget er at forbedre skadelidtes  

 muligheder for få erstatning efter færdselsuheld i en  

 EU-medlemsstat mv.
 Lovforslaget gennemfører dele af fjerde  

 motorkøretøjsforsikringsdirektiv (Europa-Parlamentets og  

 Rådets direktiv 2000/26/EF af 16. maj 2000 om indbyrdes  

 tilnærmelse af medlemsstaternes lovgivning om ansvarsforsikring for  

 motorkøretøjer og om ændring af Rådets direktiv  

 73/239/EØF og 88/357/EØF). Medlemslandene skal inden den 20.  

 juli 2002 vedtage de regler, der er nødvendige for at  

 gennemføre direktivet, og reglerne skal træde i kraft inden den  

 20. januar 2003. Medlemslandene skal dog inden den 20. januar 2002 oprette  

 eller godkende et erstatningsorgan.
Lovforslaget indeholder alene de ændringer af  

 færdselsloven, der er nødvendige for at gennemføre fjerde  

 motorkøretøjsforsikringsdirektiv i dansk ret.
Det bygger  

 på lovforslag nr.
L 50, som blev fremsat den 24. oktober 2001 af den  

 daværende trafikminister.
I forbindelse med ressortomlægningen i  

 november 2001 er færdselslovens regler om erstatning og forsikring  

 overført til justitsministeren.
Fjerde motorkøretøjsforsikringsdirektiv  

 omfatter uheld, hvor skadelidte er bosat i EU, og hvor uheldet er sket i en  

 anden EU-medlemsstat end skadelidtes hjemland eller i en ikke-medlemsstat,  

 som har tilsluttet sig den såkaldte grønkortordning.
Uheldet  

 skal endvidere som udgangspunkt være forvoldt af et  

 motorkøretøj, der er forsikret og hjemmehørende i en  

 EU-medlemsstat.
Direktivets regler om skadebehandlingsrepræsentanter  

 mv. og om erstatningsorganer gælder dog som udgangspunkt kun for  

 skader, hvor køretøjet er forsikret og hjemmehørende i  

 en anden medlemsstat end skadelidtes hjemland.
Efter direktivet skal forsikringsselskaber, der  

 ansvarsforsikrer motorkøretøjer, udpege  

 skadebehandlingsrepræsentanter i de andre EU-medlemsstater,  

 således at skadelidte efter en skade i en anden EU-medlemsstat mv. kan  

 rette sit erstatningskrav mod skadebehandlingsrepræsentanten i sit  

 hjemland.
Reglerne om danske forsikringsselskabers udpegning af  

 skadebehandlingsrepræsentanter vil blive indarbejdet i lov om  

 forsikringsvirksomhed. Økonomi- og erhvervsministeren vil senere  

 fremsætte lovforslag herom.
Nærværende lovforslag indebærer, at der  

 oprettes et erstatningsorgan, som bl.a. kan behandle erstatningskrav fra  

 skadelidte bosat i Danmark efter færdselsuheld i en anden  

 EU-medlemsstat eller i en ikke-medlemsstat, der har tilsluttet sig  

 grønkortordningen.
Dette gælder dog som udgangspunkt kun, hvis  

 skaden er forvoldt af et køretøj fra en anden EU-medlemsstat  

 end Danmark.
Det kan f.eks. være en dansker, der i Tyskland  

 påkøres af en bil fra en anden EU-medlemsstat end Danmark.
 Skadelidte kan rejse sit krav over for erstatningsorganet  

 i følgende tilfælde:
 Hvis forsikringsselskabet eller skadebehandlingsrepræsentanten  

 ikke inden for tre måneder har givet et begrundet svar på  

 skadelidtes erstatningskrav.
Hvis forsikringsselskabet ikke har udpeget en  

 skadebehandlingsrepræsentant her i landet.
Dette gælder dog ikke,  

 hvis skadelidte har rejst kravet direkte over for forsikringsselskabet og  

 senest tre måneder efter kravets fremsættelse har fået et  

 begrundet svar fra selskabet.
Hvis køretøjet er ukendt, eller det ikke inden for to  

 måneder efter uheldet har været muligt at identificere  

 forsikringsselskabet.
Dette gælder også uheld, der er forvoldt af  

 et køretøj, som er hjemmehørende i en  

 ikke-medlemsstat.
 Lovforslaget indebærer endvidere, at der oprettes et  

 informationskontor, som efter en skade i en anden EU-medlemsstat mv. kan  

 bistå skadelidte med at få oplysninger om det skadevoldende  

 køretøj og dets forsikringsforhold.
 Det er tanken at udpege Dansk Forening for International  

 Motorkøretøjsforsikring (DFIM) som dansk erstatningsorgan og  

 informationskontor.
Udpegningen af skadebehandlingsrepræsentanter og  

 oprettelsen af et erstatningsorgan i samtlige EU-medlemsstater vil  

 gøre det lettere for skadelidte at rejse sit erstatningskrav efter et  

 færdselsuheld i en anden medlemsstat mv.
En dansk skadelidt vil f.eks.  

 ikke være henvist til at rejse sit krav over for et udenlandsk  

 forsikringsselskab med deraf følgende sprogproblemer mv., men kan  

 rejse kravet over for forsikringsselskabets  

 skadebehandlingsrepræsentant i Danmark.
 Endvidere vil en dansk skadelidt som nævnt ovenfor i  

 visse tilfælde kunne rette sit krav mod et erstatningsorgan her i  

 landet.
Oprettelsen af et informationskontor i samtlige  

 EU-medlemsstater vil bidrage til, at det bliver lettere for skadelidte at  

 få oplysninger om det skadevoldende køretøj og dets  

 forsikringsforhold efter et uheld i en anden EU-medlemsstat.
En dansk  

 skadelidt vil således efter en skade i udlandet kunne kontakte det  

 danske informationskontor, der herefter bistår med at fremskaffe de  

 nødvendige oplysninger.
 Idet jeg i øvrigt henviser til lovforslaget og de  

 ledsagende bemærkninger, skal jeg hermed anbefale lovforslaget til det  

 Høje Tings velvillige behandling.
