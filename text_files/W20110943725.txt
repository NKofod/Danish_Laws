Pressenævnets kendelse i sag nr. 11-70/125 Resumé Klager  en person  klagede over artiklen Når lokale bevilger støtte til sig selv på information.dk.
 Pressenævnets formand udtaler:
Fristen for klager over tilsidesættelse af god presseskik er fire uger efter offentliggørelsen i massemediet, jf. medieansvarsloven § 34, stk. 2. Klagen vedrører en artikel bragt første gang i november 2005, og klager blev i september 2010 bekendt med, at artiklen på ny fremgik af Dagbladet Informations artikeldatabase.
Da nævnet først har modtaget klagen i august 2011, er fristen overskredet.
Klagen over information.dk afvises derfor i medfør af medieansvarsloven § 43, stk. 3.
 Spørgsmålet om, hvorvidt information.dk har tilsidesat en aftaleretlig forpligtelse til at slette artiklen, henhører under domstolene og falder uden for nævnets kompetence.
 [Klager] har klaget til Pressenævnet over information.dks artikel Når lokale bevilger støtte til sig selv af 22. november 2005, idet han mener, at god presseskik er tilsidesat.
 Klagen er modtaget i Pressenævnet den 31. august 2011.
[Klager] har til støtte for klagen bl.a. anført, at han i forbindelse med artiklens offentliggørelse i 2005 klagede til mediet over artiklen, som derefter blev slettet.
Nu har mediet igen offentliggjort artiklen, hvorfor en søgning på klagers navn  han er den eneste i Danmark, der bærer det  frembringer artiklen.
Han blev den 28. september 2010 bekendt med, at artiklen på ny fremgik af mediets artikeldatabase/hjemmeside.
Han har siden forgæves forsøgt at formå mediet til at slette artiklen.
[Klager] har videre anført bl.a., at information.dk den 18. februar 2011 har oplyst, at sagen formentlig er den, at artiklen er blevet overført til mediets nye artikeldatabase i 2007, hvori alle artikler fra 1997 og frem automatisk blev videreført.
Chefredaktør Christian Jensen afviste den 27. april 2011 at gøre noget ved sagen.
 Information.dk har senest ved e-mail af 10. august 2011 afvist at gøre noget i sagen.
 Pressenævnets formand udtaler:
Fristen for klager over tilsidesættelse af god presseskik er fire uger efter offentliggørelsen i massemediet, jf. medieansvarsloven § 34, stk. 2. Klagen vedrører en artikel bragt første gang i november 2005, og klager blev i september 2010 bekendt med, at artiklen på ny fremgik af Dagbladet Informations artikeldatabase.
Da nævnet først har modtaget klagen i august 2011, er fristen overskredet.
Klagen over information.dk afvises derfor i medfør af medieansvarsloven § 43, stk. 3.
 Spørgsmålet om, hvorvidt information.dk har tilsidesat en aftaleretlig forpligtelse til at slette artiklen, henhører under domstolene og falder uden for nævnets kompetence.
