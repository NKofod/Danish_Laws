Tilføjelse til betænkning afgivet af Erhvervsudvalget den 8.  

 maj 2003 Tilføjelse til betænkning over Forslag til lov om  

 ændring af patentloven, designloven, varemærkeloven og brugsmodelloven (Regler for indleveringsdag, oversættelse af europæiske  

 patenter, genoprettelse m.v.) [af  

 økonomi‑ og erhvervsministeren (Bendt Bendtsen)] 1. Ændringsforslag Der er i udvalgets betænkning stillet 5 ændringsforslag til  

 lovforslaget, som der ikke blev stemt om ved 2. behandling, før denne blev  

 afbrudt. Økonomi- og erhvervsministeren har taget ændringsforslag nr. 4  

 tilbage  

 og har i stedet stillet 1 nyt ændringsforslag til lovforslaget.
Desuden har  

 SF  

 taget ændringsforslag nr. 3 tilbage.
2. Udvalgsarbejdet Lovforslaget blev fremsat den 15. januar 2003 og var til 1.  

 behandling den 28. januar 2003. Lovforslaget blev efter 1. behandling henvist  

 til behandling i Erhvervsudvalget.
Erhvervsudvalget afgav betænkning den 3.  

 april 2003. Beslutningsforslaget var til 2. behandling den 10. april 2003,  

 hvor  

 behandlingen blev afbrudt og lovforslaget henvist til fornyet behandling i  

 Erhvervsudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Teknisk gennemgang Økonomi- og erhvervsministeren har på et møde i Erhvervsudvalget  

 givet en teknisk gennemgang af lovforslaget.
Ministeren har efterfølgende  

 sendt  

 udvalget en skriftlig uddybning vedrørende enkelte punkter, som blev nævnt  

 under den tekniske gennemgang.
Spørgsmål Udvalget har, efter at lovforslaget blev henvist til fornyet  

 udvalgsbehandling, stillet 1 spørgsmål til økonomi- og erhvervsministeren til  

 skriftlig besvarelse, som denne har besvaret.
 Et af udvalgets spørgsmål og økonomi- og erhvervsministerens  

 svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med det af EL i betænkningen  

 under nr. 1 stillede ændringsforslag og det af økonomi- og erhvervsministeren  

 i  

 tilføjelsen til betænkning under nr. 6 stillede ændringsforslag.
Flertallet  

 vil  

 stemme imod de øvrige ændringsforslag.
Socialdemokratiets medlemmer af udvalget finder, at det er  

 udmærket at foretage justeringer af patentloven, som vil gavne erhvervslivet  

 og  

 lette administrationsudgifterne.
Angående krænkelser erkender  

 Socialdemokraterne, at det ofte går alt for dårligt for  

 »den lille mand med den gode idé  

 «                                                                            .  

                                                                            Når  

 Når man er oppe imod store virksomheder, som kan betale dyre advokater i  

 kampen  

 om et patent,  

    

 er man dårligt stillet som  

 opfinder eller mindre dansk virksomhed.
Alt for mange små virksomheder står  

 reelt magtesløse over for krænkelser af deres rettigheder.
Hvor kan den initiativrige opfinder henvende sig for at få  

 hjælp, hvis opfindelsen bliver stjålet af en udenlandsk virksomhed? Svaret  

 er:  

 Ingen steder.
Kan det være rigtigt, at den enkelte opfinder skal stå helt  

 alene  

 for at håndhæve sine rettigheder  med udsigten til betydelige  

 advokatsalærer i  

 en langstrakt retssag? Dette problem har under behandlingen ikke bare  

 Socialdemokraterne  

 fremført.
Det samme har Dansk Industri.
Socialdemokraterne erkender, at der samfundsmæssigt er brug for,  

 at der udvikles gode ideer  og der er brug for opfindere.
Derfor er der  

 også  

 brug for, at samfundet træder til for at beskytte de små opfinderes  

 rettigheder.
Det handler i sidste ende om muligheden for at skabe eksport og  

 udvikling for dansk erhvervsliv.
Socialdemokraterne vil fortsat arbejde for,  

 at  

 patentordninger tager større hensyn til de små opfindere.
Socialdemokraterne  

 mener ikke, at opfindernes økonomiske formåen skal være afgørende for, om de  

 får godkendt et patent eller ej.
 Socialdemokraterne vil fortsat arbejde for, at der gennemføres  

 graduerede omkostningsordninger ud fra opfinderens økonomiske stilling.  

 Socialdemokraterne mener, at sådanne ordninger kan gennemføres ud fra et  

 solidarisk princip, et forsikringssystem eller et system baseret på  

 retsafgiftsfritagelser i patentkrænkelsessager.
Den forhenværende, socialdemokratisk ledede regering lavede en  

 analyse af, hvordan man kunne få sit patent beskyttet via en  

 forsikringsordning.
Analysen blev afleveret til Ministerrådet og  

 Europa-Kommissionen, og der blev i den forbindelse stillet forslag om, at man  

 ville arbejde videre med tanken om at udvikle en forsikringsordning rettet  

 mod  

 krænkelser af patentrettigheder.
Socialistisk Folkepartis medlem af udvalget lægger stor vægt på,  

 at patentering af opfindelser ikke fører til en skævvridning af  

 konkurrenceforholdene mellem store og små virksomheder.
Det er ikke nok at  

 have  

 tilsyneladende fri konkurrence.
Konkurrencen skal også være fair, hvis man  

 skal  

 kunne tale om et frit marked.
En af de faktorer, der kan føre til mindre fair  

 vilkår, er et stigende antal patenter, som den enkelte nystarter eller  

 virksomhed skal kunne gennemskue for at undgå en retssag eller en trussel om  

 en  

 sådan.
En mindre virksomhed kan relativt let havne i den situation, at den er  

 nødt til at opgive en ellers lovende produktion, alene fordi den trues med et  

 sagsanlæg.
For rigtig mange små virksomheder er det en økonomisk og  

 tidsmæssigt  

 uoverkommelig opgave at gennemføre en retssag  også selv om  

 virksomheden  

 mener, at den har gode kort på hånden.
Dette kan f.eks. illustreres med den  

 trussel, firmaet Hanegal blev mødt med fra Danish Crown, da Hanegal ville  

 producere en fedtfattig økologisk leverpostej.
Danish Crown havde ganske vist  

 en dårlig sag, men for Hanegal ville en retssag have været uoverkommelig.  

 Sagen  

 endte lykkeligvis med, at Danish Crown trak sin trussel tilbage  på  

 grund af  

 omfattende pressedækning.
Det er imidlertid ikke holdbart, at små  

 virksomheder  

 skal være afhængige af, om en sag giver omfattende pressedækning.
 Efter SFs mening er der i hvert fald to ting, der kan stille  

 mindre virksomheder mere lige på markedet:
For det første vil det have stor betydning at få etableret en  

 ordning med fri proces for mindre virksomheder.
Dette kan ske ved at  

 fastsætte  

 en omsætningsgrænse, eventuelt en differentieret grænse, for, hvad man  

 forstår  

 ved en mindre virksomhed.
En sådan ordning vil medføre, at mindre  

 virksomheder beskyttes  

 mod usaglige trusler, fordi de slipper for sagsomkostningerne.
Hvorvidt der  

 er  

 hold i sagen, vil naturligvis skulle afgøres i en retssag, og ordningen  

 udelukker dermed ikke den mindre virksomhed fra at have foretaget en  

 vurdering  

 af, om der er belæg for en sag.
SF vil derfor opfordre udvalget til at drøfte  

 en henvendelse til økonomi- og erhvervsministeren om at få udarbejdet en  

 sådan  

 ordning.
For det andet foreslår SF, at det både er selve patentkravet og  

 sammendraget, der oversættes til dansk.
Dette vil give især mindre  

 virksomheder  

 og nystartere en betydelig bedre mulighed for at orientere sig i det stigende  

 antal patenter.
Forslaget vil ikke indebære, at hele patentskriftet skal  

 oversættes, og kan derfor betragtes som et kompromis mellem den nuværende (og  

 dyre) praksis og ministerens forslag.
 Økonomi- og erhvervsministeren har imidlertid i forbindelse med  

 den tekniske gennemgang af lovforslaget over for udvalget oplyst, at denne  

 mulighed er uforenelig med London Protokollen, og SF har derfor tilbagetaget  

 sit ændringsforslag nr. 3 stillet i udvalgets betænkning.
SF tillægger det desuden vægt, at såvel retten som modparten i  

 en sag kan forlange en oversættelse (til dansk) bekræftet af en translatør og  

 således kan sikre sig, at der er tale om en uafhængig oversættelse, jf.
L 127  

   

 bilag 20.
 Det Radikale Venstres medlem af udvalget er tilhænger af  

 lovforslagets intentioner om at reducere de administrative byrder på området  

 for patentansøgerne.
Med ønsket om at lette den administrative byrde for såvel  

 patentansøgeren som Patent- og Varemærkestyrelsen foreslås kravet om  

 skriftlig  

 dokumentation for overdragelse af en opfindelse fra opfinder til ansøger  

 afskaffet.
Det Radikale Venstre ønsker dog, at opfinderen har ret til  

 underretning herom, og støtter det af Enhedslistens stillede ændringsforslag  

 herom.
Det Radikale Venstre er fuldt opmærksom på, at mindre  

 virksomheder kan få økonomiske problemer i forhold til at sikre deres  

 rettigheder i en konkurrencesituation.
Det Radikale Venstre imødeser et  

 styrket  

 arbejde fra regeringens side med henblik på at få etableret en europæisk  

 forsikringsordning, der kan løse dette problem, og bifalder økonomi- og  

 erhvervsministeren tilsagn om at undersøge mulighederne for nationale  

 initiativer.
 På denne baggrund kan Det Radikale Venstre tilslutte sig  

 lovforslaget.
Et  

  

 mindretal  

  

 i  

 udvalget (EL) indstiller lovforslaget til  

  

 vedtagelse  

  

 med de i betænkningen af EL under nr. 1, 2 og 5 og det af økonomi- og  

 erhvervsministeren i tilføjelsen til betænkning under nr. 6 stillede  

 ændringsforslag.
Hvis de af EL stillede ændringsforslag ikke vedtages, vil EL  

 stemme imod lovforslaget ved 3. behandling.
Enhedslistens holding skyldes, at ejendomsretten til en  

 opfindelse ikke længere dokumenteres.
En konsekvens af dette kan blive, at  

 opfinderen i en del tilfælde ikke vil blive bekendt med, at en anden   

 herunder  

 dennes arbejdsgiver  har ansøgt om patent på opfindelsen.
 Dette vil føre til, at det vil blive sværere for opfinderen at  

 overvåge, om der finder et misbrug sted, og en naturlig anledning til at åbne  

 en diskussion om betaling af vederlag efter lov om medarbejderes opfindelser  

 vil falde bort.
 EL mener, at dette vil stille lønmodtageren svagere, end denne  

 står i dag.
 EL er også bekymret for, hvilke konsekvenser dette lovforslag  

 kan have for mindre virksomheder, der ikke mestrer engelsk på det meget høje  

 niveau, som er nødvendigt for at forstå det ofte meget komplicerede  

 patentsprog.
Ministerens svar har ikke overbevist EL om, at dette problem  

 løses ved, at patentkravene skal foreligge på dansk.
EL mener ikke, dette kan  

 give et tilstrækkeligt overblik over patentets rækkevidde, når  

 patentbeskrivelsen ikke foreligger på dansk.
 Tjóðveldisflokkurin, Inuit Ataqatigiit og Siumut var på  

 tidspunktet for tilføjelsen til betænknings- afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tilføjelsen til betænkning.
 En oversigt over Folketingets sammensætning er optrykt i  

 tilføjelsen til betænkning.
4. Ændringsforslag med bemærkninger Ændringsforslag Af  

 	  

    

  

 økonomi- og erhvervsministeren,  

  

 tiltrådt af  

  

 udvalget.
Til § 5 6)  

 I  

  

 stk.  


  

 1  

  

 ændres  

 »den 1.  

 april 2003  

 «  

 til:  

 »den 1. juli 2003  

 «                                                                            .
[Udskydelse af ikrafttræden] Bemærkninger Til nr. 6 I det oprindelige lovforslag er den 1. april 2000 foreslået som  

 dato for lovens ikrafttræden.
Da Folketingets behandling af lovforslaget  

 først  

 forventes afsluttet i maj 2003, foreslås datoen for lovens ikrafttræden  

 ændret  

 til den 1. juli 2003.
Else Winther Andersen (V)  

    

 Kim Andersen (V)  

    

 Rikke Hvilshøj (V)  

  

  fmd.  

  

    

 Christian Lund Jepsen (V)  

    

 Colette L.
Brix (DF)  

  

  nfmd.  

  

    

 Poul Fischer (DF)  

    

 Carina Christensen (KF)  

    

 Lars Barfoed (KF)  

    

 Mogens Nørgård Pedersen (KRF)  

    

 Frode Sørensen (S)  

    

 Jan Trøjborg (S)  

    

 Jens Peter Vernersen (S)  

    

 Ole Vagn Christensen (S)  

    

 Peder Sass (S)  

    

 Anne Grete Holmsgaard (SF)  

    

 Kim Sejr (RV)  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 127 efter afgivelse  

 af betænkning Bilagsnr.
Titel 25 Betænkning afgivet 3/4-03 26 Ændringsforslag fra økonomi- og erhvervsministeren 27 1. udkast til tilføjelse til betænkning 28 Spm. 20 om en differentieret gebyrpolitik og  

 gennemførelsen af en europæisk forsikringsordning, til økonomi- og  

 erhvervsministeren 29 Svar på spm. 20 om en differentieret gebyrpolitik og gennemførelsen  

 af en europæisk forsikringsordning, fra økonomi- og erhvervsministeren Bilag 2 Et af udvalgets spørgsmål til økonomi- og  

 erhvervsministeren og dennes svar herpå.
 Spørgsmål 20 og økonomi- og erhvervsministerens svar herpå er  

 optrykt efter ønske fra udvalget.
Spørgsmål 20 I forlængelse af ministerens tekniske gennemgang i udvalget den  

 8. maj 2003 vedrørende L 127 ønsker udvalget en kortfattet skriftlig  

 orientering om særlig to ministerinitiativer med henblik på at optrykke en  

 sådan orientering i udvalgets betænkning om lovforslaget:
a)  

 	  

    

 at ministeren  

 tilsender udvalget en kort beskrivelse af overvejelserne om udarbejdelse af  

 en  

 differentieret gebyrpolitik b)  

 	  

    

 endvidere ønskes en  

 redegørelse for ministerens bestræbelser for aktivt at arbejde for  

 gennemførelsen af en europæisk forsikringsordning, herunder  

 tidsperspektiverne  

 herfor.
Svar Ad a) Med hensyn til udvalgets ønske om en orientering vedrørende  

 differentierede gebyrer kan jeg oplyse, at jeg har bedt Patent- og  

 Varemærkestyrelsen overveje spørgsmålet om indførelse af differentierede  

 gebyrer nærmere.
 Da dette spørgsmål ikke har direkte betydning for vedtagelsen af  

 nærværende lovforslag, vil jeg tillade mig at vende tilbage til udvalget, når  

 jeg efter sommerferien har modtaget resultatet af Patent- og  

 Varemærkestyrelsens overvejelser.
Ad b) For så vidt angår spørgsmålet om gennemførelse af en europæisk  

 forsikringsordning er jeg enig i, at små og mellemstore virksomheder, der har  

 patentrettigheder, bør kunne tegne en retshjælpsforsikring mod krænkelser af  

 deres patenter.
 Som jeg har redegjort for flere gange tidligere arbejder  

 regeringen aktivt for etableringen af en sådan ordning på europæisk plan.
 Under det danske EU-formandskab afholdt Danmark i samarbejde med  

 EU-Kommissionen en konference om  

 »Vækst,  

 Velfærd og Patenter  

 «  

 i Aalborg den  

 28.-29. oktober 2002. På konferencen præsenterede Kommissionen sin foreløbige  

 rapport om behovet for en sådan forsikringsordning.
 Det næste skridt er at undersøge, hvilke konkrete  

 løsningsmodeller der eksisterer for etableringen af en sådan ordning,  

 herunder  

 ikke mindst det afgørende spørgsmål om, hvordan finansieringen af ordningen  

 kan  

 finde sted.
Der er stor tilslutning blandt EU-landene til etablering af en  

 europæisk forsikringsordning, og at det videre arbejde nu skal ske i  

 kommissionsregi.
Det vil sige, at det nu er op til Kommissionen at foretage  

 de  

 fornødne undersøgelser og udarbejde forslag til modeller for ordningen og  

 dens  

 finansiering.
Kommissionen har tilkendegivet, at den inden udgangen af 2004  

 vil udarbejde en opfølgningsrapport, der skal indeholde konklusioner på,  

 hvordan en forsikringsordning kan etableres.
Rapporten skal danne grundlag  

 for  

 de videre politiske drøftelser med henblik på, at der hurtigst muligt kan  

 blive  

 truffet en endelig beslutning om oprettelse af en europæisk  

 forsikringsordning.
 Dette foreløbige resultat er i høj grad nået på grundlag af en  

 meget aktiv indsat fra dansk side, hvor vi hele tiden har presset på for, at  

 de  

 andre EU-lande og Kommissionen skulle gå ind i arbejdet med at virkeliggøre  

 oprettelsen af forsikringsordningen.
For at fastholde dette pres vil jeg fortsat holde tæt kontakt  

 med de andre lande og især Kommissionen, som nu har ansvaret for at bringe  

 sagen videre.
Jeg vil også søge at inddrage Europa-Parlamentet, som støtter  

 oprettelsen af forsikringsordningen, med henblik på, at Parlamentet kan gøre  

 sin indflydelse gældende.
 Med disse initiativer er det min intention, at presset på  

 Kommissionen kan opretholdes, så arbejdet med etableringen af en europæisk  

 forsikringsordning  

 til gavn for små- og mellemstore virksomheder kan afsluttes inden for en  

 overskuelig fremtid.
