Grækenland har den 12. januar 1969 opsagt den i Rom den 4. november 1950  

 undertegnede europæiske konvention til beskyttelse af menneskerettigheder og  

 grundlæggende frihedsrettigheder med tilhørende protokoller.
I henhold til  

 konventionens artikel 65, stk. 1 har opsigelsen virkning fra den 13. juni  

 1970.
 Protokol nr. 2 af 6. maj 1963 om kompetence for Den europæiske  

 Menneskerettighedsdomstol til at afgive rådgivende udtalelser og protokol nr.  

 3 af 6. maj 1963 om ændringer i konventionens artikler 29, 30 og 34 trådte i  

 kraft den 21. september 1970 efter at være blevet ratificeret af alle de i  

 konventionen deltagende lande.
 Østrig og Belgien har med virkning henholdsvis fra 18. september 1969 og  

 21 . september 1970 tiltrådt protokol nr. 4 af 16. september 1963 om  

 beskyttelse af visse rettigheder og friheder, som ikke allerede omfattes af  

 konventionen og af dens første tillægsprotokol.
 Den samlede stilling med hensyn til Den europæiske  

 Menneskerettighedskonvention og de tilhørende protokoller kan herefter  

 resumeres således:
 Konventionen og tillægsprotokollen, jfr. udenrigsministeriets  

 seneste bekendtgørelse nr. 93 af 2. november 1967, Lovtidende C, er i kraft  

 mellem følgende lande:
 Belgien - Cypern - Danmark - Irland - Island - Italien - Luxembourg -  

 Nederlandene - Norge - Storbritannien - Sverige - Tyrkiet -  

 Forbundsrepublikken Tyskland - Østrig.
 Protokol nr. 2 og 3, jfr. udenrigsministeriets bekendtgørelse nr. 67 af  

 23. november 1964, Lovtidende C, er i kraft mellem de samme lande.
 Protokol nr. 4, jfr. udenrigsministeriet seneste bekendtgørelse nr. 56 af  

 22. maj 1969, Lovtidende C, er i kraft mellem:
 Belgien - Danmark - Irland - Island - Luxembourg - Norge - Storbritannien  

 - Sverige - Forbundsrepublikken Tyskland - Østrig.
 Følgende lande har afgivet erklæring om anerkendelse af den  

 individuelle klageret i henhold til konventionens artikel 25 og artikel 6  

 i protokol nr. 4 og af domstolens kompetence i henhold til  

 konventionens artikel 46:
 Belgien - Danmark - Irland - Island - Luxembourg - Nederlandene - Norge -  

 Storbritannien - Sverige - Forbundsrepublikken Tyskland - Østrig.
 Udenrigsministeriet, den 29. april 1971.
 Poul Hartling.
