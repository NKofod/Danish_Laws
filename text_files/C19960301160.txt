 Denne At-meddelelse oplyser om, hvorledes ensidigt, gentaget arbejde kan  

 kortlægges og vurderes.
Der er udviklet en model, som Arbejdstilsynet og arbejdsmarkedets parter  

 er enige om at anvende som en generel modul for kortlægning af ensidigt,  

 gentaget arbejde.
Modellen afspejler den faglige udvikling på området, og er  

 af hensyn til anvendeligheden stærkt forenklet.
Ved vurdering af visse  

 arbejdsfunktioner kan modellen virke »firkantet« i sin opdeling, og  

 modellen er derfor navnlig tænkt som et generelt kortlægningsværktøj.
Modellen er udviklet som et led i arbejdsmarkedets parters handlingsplan  

 af 29. marts 1993 mod ensidigt, gentaget arbejde.
Handlingsplanen er tiltrådt  

 af arbejdsministeren.
Målsætningen i handlingsplanen er inden år 2000 at  

 halvere omfanget af ensidigt, gentaget arbejde med helbredsskader til følge.
 Handlingsplanen bygger på arbejdsmiljølovens formål om sikring af, at  

 virksomhederne selv bliver i stand til at forebygge eller løse  

 arbejdsmiljøproblemer.
 Til brug for virksomhedernes arbejde med at kortlægge ensidigt, gentaget  

 arbejde kan omstående model i bilag 1 anvendes.
Jens Andersen Bilag 1 Kortlægning og vurdering af ensidigt, gentaget arbejde (EGA) A.
Ensidigt, gentaget arbejde Der er tale om ensidigt, gentaget arbejde, når personen udfører samme  

 arbejdsbevægelser kontinuerligt.
Arbejdsbevægelserne gentages med stor  

 hyppighed en væsentlig del af arbejdsdagen som led i det daglige arbejde.
Gener og helbredsskader efter ensidigt, gentaget arbejde er især knyttet  

 til nakke, skuldre og arme.
Desuden kan der opstå psykiske gener, der typisk  

 ses i sammenhæng med høje opmærksomhedskrav, lavt jobindhold og højt  

 tempo/tidspres.
Risikoen for gener og helbredsskader som følge af ensidigt, gentaget  

 arbejde stiger med antallet af gentagelser pr. tidsenhed, højt tempo samt med  

 varigheden af arbejdet.
Desuden vil forekomsten af forværrende faktorer være  

 afgørende for risikoen for helbredsskader.
B.
Vurdering af ensidigt, gentaget arbejde Hovedelementerne i vurderingen af udførelsen af ensidigt, gentaget arbejde  

 er antallet af gentagne bevægelser pr. tidsenhed, varigheden og  

 tilstedeværelsen af forværrende faktorer:
 * Arbejdet vurderes efter arbejdscyklustid, andel af arbejdscyklustid med  

 samme bevægelser eller antal ensartede bevægelsesmønstre pr. minut, der  

 belaster samme muskelgrupper.
* Generelt vurderes ensidigt, gentaget arbejde at kunne medføre risiko for  

 sundhedsskader, når arbejdet udføres mere end 3-4 timer dagligt.
Ensidigt,  

 gentaget arbejde, der udføres mindre end 3-4 timer dagligt, kan ligeledes  

 indebære risiko for helbredsskader.
 * Herefter observeres forekomsten af forværrende faktorer og belastningen  

 ved disse.
 På baggrund af en samlet vurdering af alle faktorerne skønnes, om arbejdet  

 medfører risiko for helbredsskader.
 Til brug ved kortlægning og vurdering af ensidigt, gentaget arbejde har  

 Arbejdstilsynet i samarbejde med parterne i arbejdsmarkedets handlingsplan  

 med ensidigt, gentaget arbejde udarbejdet følgende generelle model.
Model til kortlægning og vurdering af ensidigt, gentaget arbejde -------------------------------------------------------------------- Repetitivitet Højrepetitivt Vejledning i brug af model til vurdering af ensidigt, gentaget  

 arbejde Når det ensidige, gentagede arbejde udføres, som hovedregel minimum  

 sammenlagt 3-4 timer af arbejdsdagen, som led i det daglige arbejde, skal  

 arbejdet vurderes som neden for beskrevet.
Der kan dog være tale om  

 arbejdsfunktioner med ensidigt, gentaget arbejde, hvor der er risiko for  

 helbredsskader, hvor arbejdets varighed er mindre en sammenlagt 3-4 timer af  

 arbejdsdagen.
Disse tilfælde skal ligeledes vurderes.
I.
Gentagne bevægelser I modellen karakteriseres repetitivt arbejde ud fra cyklustiden, ud fra i  

 hvor stor en andel af cyklustiden samme bevægelser gentages eller ud fra  

 antallet af ensartede bevægelsesmønstre.
Arbejdscyklustiden er tiden fra en  

 operation udføres på et emne, indtil samme operation gentages på næste emne.  

 Der er tale om samme bevægelser eller ensartet bevægelsesmønster, der  

 belaster samme muskelgruppe, når det er samme muskler, der arbejder.  

 Bevægelserne behøver ikke være helt identiske.
Er arbejdscyklustiden mindre end 30 sekunder, eller gentages samme  

 bevægelser i mere end 50% af cyklustiden, er arbejdet højrepetitivt.  

 Dette svarer til, at samme bevægelsesmønster gentages flere gange i minuttet.  

 Højrepetitivt ensidigt, gentaget arbejde indebærer alene på grund af  

 gentagelsen risiko for helbredsskader.
Risikoen øges med antallet af  

 arbejdscykler pr. minut eller varigheden (procentdelen) af ensartede,  

 gentagne bevægelser pr. arbejdscyklus eller med antallet af ensartede  

 bevægelsesmønstre pr. minut, højt tempo og varigheden af samlet arbejdstid  

 med ensidigt, gentaget arbejde.
Risikoen forøges æsentligt i kombination med  

 en eller flere af de forværrende faktorer.
Hvis arbejdscyklustiden er større end 30 sekunder, og samme bevægelser  

 gentages mindre end 50% af cyklustiden svarende til, at samme  

 bevægelsesmønster gentages færre end 2 gange pr. minut men stadigvæk  

 forekommer mange gange i timen, er arbejdet lavrepetitivt.  

 Lavrepetitivt arbejde kan medføre risiko for helbredsskader, hvis en eller  

 flere forværrende faktorer er til stede.
Forekomsten af forværrende faktorer  

 observeres.
Desuden vurdres, hvor belastende den enkelte faktor er.
Tiden Når det ensidige, gentagede arbejde udføres, som hovedregel minimum  

 sammenlagt 3-4 timer af arbejdsdagen som et led i det daglige arbejde, skal  

 arbejdet vurderes som ovenfor beskrevet.
Der kan dog være tale om  

 arbejdsfunktioner med ensidigt, gentaget arbejde, hvor der er risiko for  

 helbredsskader, hvor arbejdets varighed er mindre end sammenlagt 3-4 timer af  

 arbejdsdagen.
Disse tilfælde skal ligeledes vurderes.
 Ud fra en samlet vurdering af disse observationer afgøres risikoen for  

 helbredsskader.
Forværrende faktorer Kraftanvendelse Kraftanvendelse kan forekomme i forbindelse med brug af håndværktøj,  

 betjeningshåndtag og håndtering af arbejdsemner, materialer m.m.
 Belastningen på kroppen afhænger dels af den ydre krafts størrelse,  

 retning og afstand fra de belastede led, dels af forholdet mellem  

 belastningens størrelse og de belastede muskler og leds kapacitet.
 Risikoen for helbredsskader som følge af ensidigt, gentaget arbejde er  

 forøget, når arbejdet indeholder arbejdsbevægelser, hvor der anvendes kraft.
Arbejdsstillinger/bevægelser Belastende arbejdsstillinger og bevægelser hænger sammen med  

 arbejdsstedets indretning og inventar samt med de tekniske hjælpemidlers  

 udformning og emnernes form samt placering før, under og efter håndteringen.
Det betragtes som forværrende faktorer, der medfører øget risiko for  

 helbredsskader, når arbejdet foregår med armene løftede eller på en måde, så  

 ryggen eller nakken bøjes eller vrides.
Sker bevægelserne, så hånd/arm/albue  

 eller skuldre hyppigt kommer i belastende stillinger, der dette også  

 forværrende faktorer.
 ensidigt, gentaget arbejde vurderes som helbredsskadende, hvis det ikke  

 foregår inden for armenes optimale rækkeområde.
Holdes kroppen, skuldrene eller nakken fastlås i samme stilling, fx for at  

 danne en stabil udgangsposition for præcisionsarbejde for armene eller  

 synskrævende arbejde, er dette også forværrende faktorer.
Holdes benene  

 fastlås i samme stilling, fx ved pedalbetjening eller trange pladsforhold,  

 kan dette også være forværrende faktorer.
 Risikoen for helbredsskader som følge af ensidigt, gentaget arbejde er  

 forøget, hvis arbejdet udføres tilstrækkeligt længe i en belastende og/eller  

 fastlås arbejdsstilling.
Krav om opmærksomhed og/eller koncentration Krav om opmærksomhed og/eller koncentration betyder, at udførelsen af  

 arbejdsbevægelserne ikke kan »automatiseres«, dvs. udføres uden  

 vedvarende afkobling af opmærksomhed og koncentration.
Dette vil altid være  

 tilfældet, når emner eller synsindtryk uafbrudt skal vurderes under  

 arbejdsopgavens udførelse, fx ved sorteringsopgaver.
 Vedvarende krav til opmærksomhed og/eller koncentration kombineret med  

 lavt jobindhold betegnes også monotont arbejde.
 Risikoen for fysiske og psykiske gener som følge af ensidigt, gentaget  

 arbejde er forøget, når arbejdet kræver vedvarende opmærksomhed og/eller  

 koncentration.
Handlemuligheder Med handlemuligheder menes de ansattes muligheder for i en eller anden  

 grad at kunne påvirke bl.a. følgende forhold i jobbet: tidspunktet for  

 arbejdsindsatsen, arbejdstempoet, indholdet i arbejdet samt muligheden for at  

 kunne forlade jobbet, uden at en afløser skal træde til.
Desuden er det af  

 betydning, om den ansatte har indflydelse på bl.a. valg af arbejdsmateriale,  

 arbejdsværktøj og arbejdsmetode.
 Risikoen for helbredsskader som følge af ensidigt, gentaget arbejde øges  

 med manglende handlemuligheder.
Samlet vurdering I en samlet vurdering af risikoen for helbredsskader ved ensidigt,  

 gentaget arbejde skal følgende faktorer sættes i relation til hinanden og  

 vurderes i sammenhæng: Cyklustiden, procentandelen af cyklustiden med samme  

 bevægelser eller antallet af ensartede bevægelsesmønstre pr. minut, tempoet  

 og varigheden af ensidigt, gentaget arbejde samt de forværrende faktorer  

 (kraftanvendelse, arbejdsstilling, krav til opmærksomhed/koncentration og  

 handlemuligheder).
 Er arbejdet højrepetitivt, vil det alene ud fra den hyppighed, hvormed  

 arbejdscyklerne/bevægelserne gentages, vurderes at indebære risiko for  

 helbredsskade.
 Lavrepetitivt arbejde inddrages kun ved forekomst af mindst een væsentlig  

 forværrende faktor.
 Det må indgå i vurderingen, om de enkelte forværrende faktorer gensidigt  

 forstærker hinanden, og dermed væsentligt øger risikoen for helbredsskader,  

 når de forekommer samtidigt.
-------------------------------------------------------------------- BAGGRUND:
 - Bekendtgørelse om arbejdets udførelse.
-------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
