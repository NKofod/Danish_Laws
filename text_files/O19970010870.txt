Resumé  



  

 Et privat selskab protesterede over for Patentdirektoratet i forbindelse  

 med en sag om ansøgning om rettighederne til et varemærke.
Direktoratets  

 serviceafdeling havde foretaget en undersøgelse og juridisk vurdering, men  

 oplysningerne fra undersøgelsen blev ikke brugt i rettighedssagen.
 Selskabet ønskede indsigt i serviceafdelingens akter.  

 Patentdirektoratet afslog, og Erhvervsministeriet stadfæstede afslaget.  

 Erhvervsministeriet begrundede afslaget med at der var særlige  

 diskretionshensyn.
 Ombudsmanden udtalte at der i den foreliggende situation, hvor  

 der var indgivet en rettighedsansøgning om det samme varemærke, ikke var de  

 påberåbte diskretionshensyn, og ombudsmanden henstillede til  

 Erhvervsministeriet at der blev truffet en ny afgørelse vedrørende  

 spørgsmålet  

 om aktindsigt. (J.nr. 1995-746-319).
Aktindsigt i Patentdirektoratets kollisionsundersøgelse og  

 juridiske vurdering Den 8. august 1994 rejste A  

 på vegne af B indsigelse mod gyldigheden af et varemærke offentliggjort i  

 Dansk  

 Varemærketidende den 8. juli  

 1994. A  

 gjorde bl.a. gældende at træ-logoet for B var forveksleligt med træ-logoet  

 for  

 det offentliggjorte varemærke for C.
 Patentdirektoratet forelagde  

 A's indsigelse for modparten - D - der den 5. oktober 1994 bl.a. anførte  

 følgende:
 "...
 Generelt mener jeg at De må  

 afvise indsigelserne idet de ting der anføres allerede er vurderet i  

 Kollisionsundersøgelsen og specielt i den efterfølgende Juridiske vurdering,  

 og  

 på det tidspunkt fundet uvæsentlige.
 Specifikt mener jeg at  

 '(B)'s' analyse af logoet er ukorrekt, idet (C) skrevet på begge sider af  

 træet  

 giver et fuldstændigt andet visuelt indtryk, og at træets facon er  

 væsens-forskelligt, idet (B)'s er smalt og spidst, og (C)'s er bredt og  

 rundt.
 Jeg imødeser Deres snarlige  

 endelige godkendelse.
..." A havde den 14. november 1994  

 disse bemærkninger på B's vegne:
 "...
Som det fremgår, henviser  

 ansøger i sit brev til en kollisionsundersøgelse og en juridisk vurdering  

 foretaget af Patentdirektoratet.
På baggrund af disse dokumenter anmoder  

 ansøger om, at Patentdirektoratet afviser indsigelsen.
 Da dokumenterne således er  

 inddraget under sagen af ansøger og tillige er Patentdirektoratet bekendt,  

 skal  

 jeg anmode om at få udleveret kopi af disse dokumenter, således at de kan  

 indgå  

 i mine og min klients overvejelser ved udarbejdelsen af et svar.
 I øvrigt tillader jeg mig i  

 henhold til min indsigelse at komplettere materialet vedrørende brug af  

 indsigers mærke ved fremsendelse af kopi af 'hængetags' samt kopi af mærket (  

  

 B  

  

 )'s faktiske anvendelse på tøj samt i  

 annonceringer forud for ansøgningsdatoen for VR 03.089 1994.
Før jeg modtager det ovenfor  

 udbedte materiale, vil jeg ikke være i stand til at fremkomme med mit  

 afsluttende indlæg i sagen, og jeg skal derfor høfligst anmode om, at der  

 meddeles en ny frist i forbindelse med fremsendelsen af materialet." Patentdirektoratet udtalte  

 den 22. november 1994 følgende:
 "...
 Servicesager er fortrolige og  

 det er således alene kunden eller den, der repræsenterer kunden, der kan få  

 sagerne at se.
Desuden inddrages  

 servicesager og/eller resultaterne af disse  

  

 aldrig  

  

 under behandlingen af en varemærkeansøgning, og de af mærkeindehaver omtalte  

 servicesager (kollisionsundersøgelse og juridisk vurdering) har derfor heller  

 ikke influeret på afgørelsen af ovennævnte sag." A rettede herefter  

 henvendelse til modparten - D - og bad ham om at sende  

 kollisionsundersøgelsen  

 med efterfølgende juridisk vurdering.
 D bad på den baggrund  

 Patentdirektoratet om at afvise indsigelserne mod varemærket C med figur.
A rykkede igen D for de  

 dokumenter som A tidligere havde bedt om, men uden resultat.
A bad herefter i  

 brev af 31. januar 1995 Patentdirektoratet om at stille behandlingen af  

 indsigelsessagen  

 i bero indtil D havde udleveret det ønskede materiale.
A henviste til at D  

 selv  

 havde inddraget materialet under sagen.
 Patentdirektoratet skrev den  

 10. februar 1995 følgende til A:
"... grundlaget for  

 direktoratets afgørelse i indsigelsessagen, er de oplysninger, som parterne  

 har  

 indsendt, samt de oplysninger som iøvrigt er tilgængelige og fornødne i  

 forbindelse med direktoratets vurdering af en indsigelsessag.
Som nævnt i  

 direktoratets brev af 22. november 1994 omfatter dette materiale ikke  

 servicesager, herunder juridiske vurderinger, medmindre disse indsendes af  

 parterne til brug for behandlingen af sagen.
Dette er ikke tilfældet i den  

 foreliggende sag.
Såfremt De ønsker at udtale  

 Dem yderligere i indsigelsessagen, må dette ske inden den af direktoratet  

 meddelte frist den 23. februar 1995." A klagede den 22. februar  

 1995 til Erhvervsministeriet.
A argumenterede således for sit ønske om at  

 sagens behandling blev stillet i bero:
 "...
 Varemærkeansøgninger og  

 indsigelsessager behandles af Patentdirektoratet i henhold til  

 Varemærkelovens  

 §§ 12 og 23. Patentdirektoratet har således som administrativ myndighed  

 eneret  

 på udstedelse af varemærkeregistreringer og afgørelse i indsigelsessager.
 En indsigelsessag omfatter to  

 parter, nemlig indsiger og registreringsindehaver, og det følger af  

 Varemærkelovens § 23 implicit og af de almindelige forvaltningsretlige  

 principper, at indsigelsessagen behandles ud fra det kontradiktoriske  

 princip.  

 Patentdirektoratet træffer på basis af det fremlagte materiale på objektiv  

 basis en afgørelse i sagen.
 I det omfang en myndighed i  

 forbindelse med en sådan afgørelse forfølger andre hensyn end hensynet til at  

 træffe en juridisk korrekt afgørelse, kan der blive tale om  

 myndighedsinhabilitet.
 Således som sagen nu  

 foreligger oplyst, er det ikke muligt for indsiger at afgøre, om  

 Patentdirektoratet  

 ved den udførte juridiske vurdering skulle have bragt sig selv i en sådan  

 inhabilitet, men sandsynligheden foreligger.
 Indsiger er alene bekendt med  

 resultatet af vurderingen, nemlig at den er faldet ud til  

 registreringsindehaverens  

 fordel.
Eftersom registreringsindehaveren  

 har bragt denne oplysning ind under sagen, vil Patentdirektoratet i henhold  

 til  

 det i bilag 13 oplyste medtage dette i sin vurdering af sagen.
Det er på den  

 baggrund uacceptabelt, såfremt indsiger ikke kan få mulighed for at gøre sig  

 bekendt med indholdet af vurderingen og således selv få mulighed for at tage  

 stilling til, om Patentdirektoratet skulle være inhabil.
 ...
 Vi skal derfor endnu engang  

 anmode ministeren om at omgøre den af Patentdirektoratet af 10. februar 1995  

 trufne afgørelse om ikke at stille sagen i bero.
Vi skal endvidere udtrykke  

 vor bekymring på vor klients vegne over, at Patentdirektoratet selv skal  

 træffe  

 afgørelse i indsigelsessagen, efter - mod betaling - at have rådgivet den ene  

 part om dennes stilling overfor den anden parts mærke." Den 27. marts 1995 svarede  

 Erhvervsministeriet således på A's klage:
 "...
Mærkeindehaver har under  

 sagen i brev af 5. oktober 1994 oplyst, at en sådan undersøgelse og vurdering  

 er foretaget samt antydet resultatet heraf.
Da mærkeindehaver imidlertid ikke  

 har indsendt den pågældende undersøgelse og vurdering til direktoratets  

 rettighedsafdeling under partshøringen, bliver der ikke taget hensyn til en  

 sådan oplysning ved vurderingen.
Ministeriet kan i den forbindelse oplyse, at  

 direktoratets rettighedsafdeling ikke har adgang til de sager, der bliver  

 behandlet i erhvervsserviceafdelingen, og at materiale i sådanne sager efter  

 fast praksis hverken anvendes eller bliver inddraget i sagsbehandlingen,  

 medmindre det er kunden selv, der fremsender undersøgelsen og/eller  

 vurderingen.
Det er en afgørende  

 forudsætning for Patentdirektoratets ErhvervsService, at denne  

 erhvervsaktivitet  

 udøves adskilt fra direktoratets myndighedsopgaver på rettighedsområdet.
På  

 denne baggrund finder ministeriet ikke grundlag for at kritisere  

 direktoratets  

 afgørelse om ikke at udlevere materiale fra en erhvervsservicesag til brug  

 for  

 behandlingen af en sag på rettighedsområdet, og dermed heller ikke  

 direktoratets beslutning om ikke at stille sagen i bero.
Det kan i øvrigt  

 oplyses, at når direktoratets afgørelse af de materielle spørgsmål i  

 indsigelsessagen foreligger, vil afgørelsen kunne indbringes for  

 Patentankenævnet  

 i medfør af varemærkelovens § 46.
For så vidt angår det rejste  

 habilitetsspørgsmål kan det oplyses, at der på det seneste har været en del  

 debat om Patentdirektoratets ErhvervsService, herunder om Patentdirektoratets  

 habilitetsforhold.
Ministeriet har derfor bedt om en redegørelse for bl.a.  

 habilitetsspørgsmål i forbindelse med Patentdirektoratets service - og  

 videnformidlingsaktiviteter, ligesom Ombudsmanden er ved at undersøge bl.a.  

 habilitetsproblematikken i forbindelse med direktoratets  

 serviceydelser." Herefter klagede A til mig.
I  

 klagen af 4. april 1995 skrev han bl.a. følgende:
 "...
Erhvervsministeriet anfører,  

 at da den juridiske vurdering ikke er fremlagt, vil der ikke under behandling  

 af indsigelsessagen blive taget hensyn til den.
Dette ændrer dog ikke på det  

 forhold, at den vigtigste del af afgørelsen, nemlig resultatet, er meddelt  

 Patentdirektoratet ved mærkeindehavers brev af 5. oktober 1994. Derfor kan  

 det  

 ikke på forhånd afvises, at Patentdirektoratet vil tage hensyn til  

 vurderingen,  

 uden at den er fremlagt.
Dette forhold finder jeg uholdbart, navnlig når  

 henses  

 til, at indsiger ikke kan få lejlighed til at gøre sig bekendt med indholdet  

 af, eller baggrunden for resultatet af den juridiske vurdering.
Erhvervsministeriet anfører  

 endvidere, at direktoratets rettighedsafdeling ikke har adgang til de sager,  

 der bliver behandlet i erhvervsafdelingen.
Det mener jeg ikke kan have sin  

 rigtighed.
Således som jeg er orienteret, er sagsbehandlerne i  

 rettighedsafdelingen  

 de samme, som besvarer sager for erhvervsafdelingen.
Endelig anfører  

 Erhvervsministeriet, at det er en afgørende forudsætning for  

 Patentdirektoratets ErhvervsService, at denne erhvervsaktivitet udøves  

 adskilt  

 fra direktoratets myndighedsopgaver på rettighedsområdet.
Dette er mig  

 bekendt  

 ikke tidligere udtalt af hverken Erhvervsministeriet eller af  

 Patentdirektoratet, og harmonerer ikke med det forhold, at  

 rettighedsafdelingen  

 og erhvervsafdelingen arbejder under samme budgetramme og ikke er  

 regnskabsmæssigt  

 adskilt.
Erhvervsafdelingen må således forventes at drage fordel af de  

 EDB-investeringer rettighedsafdelingen foretager, ligesom de har adgang til  

 oplysninger i rettighedsafdelingen.
 På baggrund af ovenstående  

 bemærkninger finder jeg derfor ikke Erhvervsministeriets afgørelse korrekt og  

 skal anmode Folketingets Ombudsmand foranstalte en undersøgelse.
Erhvervsministeriet tager i  

 afgørelsen også stilling til indsigers adgang til at få aktindsigt i  

 erhvervsafdelingens  

 juridiske vurdering.
Hertil skal jeg knytte en enkelt bemærkning.
I henhold til Lov om  

 offentlighed i forvaltningen vil en juridisk vurdering på det foreliggende  

 grundlag  

 være offentlig tilgængelig.
Af lovens § 3 fremgår, at ministeren efter  

 forhandlinger med justitsministeren kan fastsætte regler, hvorefter nærmere  

 bestemte embedsområder er undtaget fra aktindsigt.
Dette er ikke sket på  

 dette  

 konkrete retsområde.
Endvidere finder jeg ikke, at lovens § 13, stk. 1, nr. 6  

 kan finde anvendelse her, idet der ikke foreligger et klart behov for  

 undtagelse, således som det er krævet af Folketingets Ombudsmand i FOB 1990  

 288. Med andre ord, kan den juridiske vurdering ikke unddrages fra  

 aktindsigt.
 Indsiger er bekendt med  

 undersøgelsens eksistens, samt at hans mærke er omtalt i undersøgelsen.  

 Desuagtet vil direktoratet ikke udlevere undersøgelsen, hvilket jeg finder er  

 en uholdbar og kritisabel situation.
..." Patentdirektoratet udtalte  

 den 23. juni 1995 i anledning af klagen følgende:
 "...
 ... direktoratet  

 (meddelte) i  

 brev af 25. april 1995, at man ikke finder, at den videre behandling af  

 varemærkeindsigelsessagen bør afvente resultatet af klagen til ombudsmanden.  

 Man henviste i den forbindelse til, at suspension af indsigelsessagen ikke  

 blot vil få betydning for klagerens klient, der har anfægtet registreringens  

 gyldighed, men også for modparten, der er indehaver af  

 varemærkeregistreringen.
 I brev af 9. maj 1995 har direktoratet  

 meddelt parterne i indsigelsessagen, at man har taget sagen op til afgørelse.
 2. Redegørelse for de enkelte klagepunkter, omfattet af såvel klagen  

 til Erhvervsministeren som klagen til Folketingets Ombudsmand.
Aktindsigt Den kollisionsundersøgelse og  

 juridiske vurdering, som klageren ønsker udleveret, udgør en serviceydelse,  

 som  

 Patentdirektoratets erhvervsservicefunktion tilbyder mod betaling af  

 vederlag.  

 Sådanne serviceydelser udføres typisk for kunder i tidsrummet, hvor kunden  

 overvejer at indgive en rettighedsansøgning.
Undersøgelsens resultat udgør en  

 del af virksomhedens beslutningsgrundlag i forundersøgelsen af et projekt,  

 eksempelvis overvejelser om nye markedsføringstiltag bl.a. i form af  

 lancering  

 af nye varemærker og produkter.
Erhvervsservicesagerne indeholder således  

 normalt (direkte eller indirekte) oplysninger om den enkelte kundes  

 fremtidige  

 markedsføringsforhold eller forretningsgrundlag i øvrigt.
Sådanne oplysninger  

 anser direktoratet ikke for offentligt tilgængelige, idet disse findes at  

 være  

 unddraget aktindsigt i medfør af offentlighedslovens § 13, stk. 1, nr. 6, jf.  

 tillige principperne i § 12, stk. 1, nr. 2. Efter direktoratets opfattelse  

 har  

 direktoratet derfor ikke hjemmel til at udlevere denne type materiale,  

 ligesom  

 man ikke er beføjet til at pålægge kunden at udlevere sådant materiale til  

 trediemand.
Vedrørende den konkrete  

 påklagede rettighedssag skal tilføjes, at kollisionsundersøgelsen og den  

 juridiske vurdering ikke forefindes på denne sag, men alene på servicesagen.  

 Mærkeindehaver har alene refereret til servicesagen under  

 indsigelsesbehandlingen,  

 men har ikke vedlagt materialet fra servicesagen hverken i sin helhed eller i  

 uddrag.
Dette materiale udgør således ikke et dokument, som indgår i den  

 påklagede rettighedssag i henhold til offentlighedslovens § 5.
 Forskellige aspekter af forholdet mellem Patentdirektoratets  

 erhvervsserviceafdeling og rettighedsafdelingen, berørt i begge klager.
Vedrørende spørgsmålet om  

 rettighedsafdelingens adgang til de sager, der bliver behandlet i  

 erhvervsserviceafdelingen  

 kan oplyses, at personalet i Patentdirektoratet har modtaget instruktioner  

 om,  

 at servicesager er fortrolige og ikke offentligt tilgængelige, hvorfor dette  

 materiale ikke kan indgå i direktoratets sagsbehandling som  

 rettighedsudstedende  

 myndighed, medmindre det er blevet offentligt tilgængeligt, fordi det er  

 blevet  

 indsendt af kunden til brug for behandling af sagen.
Rettighedsafdelingen har  

 således ikke retmæssig adgang til servicesager i forbindelse med behandlingen  

 af  

 rettighedssager.
Det skal tilføjes, at personalet endvidere er instrueret om,  

 at såfremt sådant materiale indsendes, er man ikke ved behandlingen af en  

 rettighedssag bundet af vurderinger heri.
I overensstemmelse med  

 ovennævnte instruktioner har man ikke ved behandlingen af den ansøgning, der  

 har ført til den anfægtede varemærkeregistrering, fremskaffet den  

 kollisionsundersøgelse og juridiske vurdering, som er udfærdiget for  

 mærkeindehaver  

 af direktoratets erhvervsservicefunktion.
Tilsvarende har man ikke i  

 forbindelse med behandlingen af de indsigelser, som er nedlagt, efter at  

 registrering har fundet sted, fremskaffet dette materiale.
Til det af klageren anførte  

 kan endvidere oplyses, at løsningen af serviceopgaver ikke foretages i en  

 speciel afdeling, adskilt personalemæssigt fra direktoratets funktion som  

 rettighedsudstedende myndighed, idet løsningen af såvel myndighedsopgaver som  

 serviceopgaver kræver betydelig specialviden.
Direktoratet sikrer imidlertid  

 i  

 videst muligt omfang, at det ikke er samme person, der behandler en  

 rettighedssag og en tilsvarende servicesag.
Der henvises i den forbindelse  

 til  

 vedlagte redegørelse af 28. februar 1995 vedrørende Patentdirektoratets  

 konkurrenceudsatte erhvervsservice, som er sendt til høring hos  

 erhvervsorganisationerne.
 ...
 Afgørelsesgrundlaget/inhabilitet.
I klagen til ministeren er  

 anført, at direktoratet i indsigelsessager træffer afgørelser på grundlag af  

 parternes indlæg alene.
Dette er imidlertid ikke korrekt, idet direktoratet  

 som  

 nævnt i brevet af 10. februar 1995 til klageren og i fuld overensstemmelse  

 med  

 officialprincippet supplerer parternes oplysninger med de oplysninger, som er  

 tilgængelige for direktoratets rettighedsafdeling, og som er fornødne i  

 forbindelse med en fyldestgørende vurdering af en indsigelsessag.  

 Direktoratet  

 foretager således typisk undersøgelser i direktoratets opslagsværker, i den  

 immaterialretlige litteratur samt i registret over ansøgte og registrerede  

 varemærker med henblik på eventuelle analoge fortilfælde.
Som nærmere omtalt  

 ovenfor er servicesager imidlertid ikke offentligt tilgængelige og er derfor  

 ikke en del af det materiale, som indgår i en eventuel yderligere oplysning  

 af  

 sagen.
Klageren har over for  

 ombudsmanden anført, at det ikke på forhånd kan afvises, at direktoratet ved  

 indsigelsesafgørelsen vil tage hensyn til den juridiske vurdering, da  

 resultatet er meddelt i mærkeindehavers brev i indsigelsessagen.
Hertil  

 bemærkes,  

 at direktoratet ved afgørelsen af en sag, dels som nævnt, supplerer det af  

 parterne indsendte materiale med egne undersøgelser i offentligt tilgængeligt  

 materiale, dels foretager en sortering af relevant og irrelevant materiale,  

 idet alt materiale indsendt af parterne ikke i sig selv nødvendigvis har  

 betydning for vurderingen af sagen.
I det foreliggende tilfælde, hvor  

 rettighedsafdelingen  

 alene er bekendt med antydningen af en konklusion i en juridisk vurdering,  

 men  

 ikke er i besiddelse af selve vurderingen eller konklusionen og den nærmere  

 begrundelse herfor, vil en sådan oplysning ikke blive tillagt betydning ved  

 direktoratets vurdering af indsigelsen.
Vedrørende spørgsmålet om  

 inhabilitet under behandlingen af indsigelsessager som følge af hensynet til  

 kolleger kan oplyses, at varemærkeindsigelsesfunktionen i vidt omfang  

 vurderer,  

 om der foreligger kollision mellem to varemærker, i tilfælde hvor dette  

 spørgsmål tidligere har været vurderet af kolleger i forbindelse med  

 Patentdirektoratets undersøgelse af, om et ansøgt varemærke vil kunne  

 registreres.
Indsigelsesfunktionen kommer ikke altid frem til samme resultat,  

 som det, der blev resultatet ved den forudgående behandling af ansøgningen.  

 Dette skyldes bl.a., at der ved behandlingen af en indsigelsessag normalt  

 foreligger yderligere materiale til belysning af sagen, som naturligvis kan  

 medføre, at den skønsprægede afgørelse ændres.
Denne situation forekommer  

 helt  

 parallel med tilfælde, hvor der i en rettighedssag er indsendt materiale fra  

 en  

 servicesag, som en kollega har behandlet.
 Direktoratet kan i øvrigt  

 afvise, at spørgsmålet om et muligt erstatningsansvar i tilfælde af  

 uoverensstemmelse  

 mellem en juridisk vurdering og en senere ansøgning om registrering af samme  

 mærke,  

 indgår som kriterium i behandlingen af ansøgningen.
..." I tilslutning til denne  

 udtalelse afgav Erhvervsministeriet følgende udtalelse den 25. juli 1995:
 "...
For så vidt angår aktindsigt,  

 er Erhvervsministeriet enig med Patentdirektoratet i, at aktindsigt kun kan  

 kræves i de akter, der indgår i selve rettighedssagen (i dette tilfælde en  

 indsigelsessag), jf. forvaltningsloven §§ 9 og 10. Heraf fremgår, at kun  

 dokumenter, der vedrører sagen, er omfattet af aktindsigt, hvilket omvendt  

 vil  

 sige, at materiale tilvejebragt i andet øjemed falder uden for.
Da  

 mærkeindehaveren heller ikke selv har indsendt undersøgelsen og vurderingen  

 fra  

 Patentdirektoratets Erhvervsservice, indgår dette materiale ikke i  

 indsigelsessagen, og de personer, der træffer afgørelse i indsigelsessagen,  

 har  

 ikke kendskab hertil.
Udover det af  

 Patentdirektoratet anførte, ønsker Erhvervsministeriet at fremhæve, at  

 aktindsigt i Patentdirektoratets erhvervsservicesag må kunne afslås efter §  

 13,  

 stk. 1, nr. 5, i offentlighedsloven, idet erhvervsservicesagen alene er  

 oprettet til brug for udførelsen af Patentdirektoratets  

 forretningsvirksomhed.  

 § 13, stk. 1, nr. 5, sikrer efter Erhvervsministeriets opfattelse, at kunder,  

 der køber en vurdering fra Patentdirektoratets Erhvervsservice, opnår samme  

 diskretion, som hvis ydelsen var købt hos en privat virksomhed.
Er dette ikke  

 tilfældet, vil grundlaget for denne virksomhed blive væsentligt forringet.
For så vidt angår det rejste  

 habilitetsspørgsmål finder Erhvervsministeriet i tilslutning til  

 Patentdirektoratets  

 redegørelse, at de betragtninger, som (A) i brevet af 22. februar 1995  

 anfører  

 på side 4 - 5 om Patentdirektoratets eventuelle erstatningsansvar for  

 mangelfuld rådgivning samt om personlige forhold arbejdskolleger imellem,  

 ligeledes kunne anføres om andre tilfælde, hvor en myndighed påny behandler  

 et  

 spørgsmål, som tidligere er behandlet af samme myndighed.
De af (A) anførte  

 synspunkter giver således ikke efter Erhvervsministeriets vurdering anledning  

 til, at der foreligger generelle habilitetsproblemer ved Patentdirektoratets  

 behandling af indsigelsessager.
Patentdirektoratets medarbejdere må - som  

 andre  

 offentligt ansatte - afstå fra at behandle en konkret sag, hvis det konkret  

 vurderes, at der på grund af personlige forhold opstår habilitetsproblemer i  

 en  

 sag.
Indsigelsessagen blev  

 behandlet af to sagsbehandlere, der ikke tidligere har været inddraget i  

 sagen.  

 Erhvervsministeriet finder således ikke anledning til kritik af  

 Patentdirektoratets behandling af indsigelsessagen.
Det skal i den  

 forbindelse  

 bemærkes, at akterne fra erhvervsservicesagen, som ovenfor nævnt, ikke har  

 været inddraget ved Patentdirektoratets afgørelse af rettighedssagerne.
For så vidt angår spørgsmålet  

 om berostillelse af indsigelsessagen, stillede Patentdirektoratet  

 behandlingen  

 af indsigelsessagen i bero, indtil Erhvervsministeriets afgørelse forelå.
Da  

 Erhvervsministeriet som endelig administrativ instans har udtalt, at (A) ikke  

 har krav på at få udleveret materiale fra servicesagen, vil der herefter ikke  

 være grundlag for yderligere at sætte sagen i bero, idet der ikke er udsigt  

 til, at der vil fremkomme yderligere nye oplysninger til belysning af  

 indsigelsessagen.
Erhvervsministeriet har i denne forbindelse tillige lagt  

 vægt på, at en yderligere berostillelse af indsigelsessagen vil kunne skade  

 rettighedshaverens økonomiske udnyttelse af det registrerede varemærke.
Erhvervsministeriet finder  

 således ikke, at (A) har krav på, at indsigelsessagen sættes i bero ud over  

 den  

 berostillelse, der faktisk har fundet sted." A kommenterede disse  

 udtalelser den 7. december 1995 og skrev bl.a. følgende:
 "...
For såvidt angår  

 Erhvervsministeriets brev af 25. juli 1995, er jeg ikke enig i  

 Erhvervsministeriets bemærkning om, at den juridiske bedømmelse foretaget af  

 Patentdirektoratets erhvervsserviceafdeling ikke i nærværende sag indgår i  

 selve rettighedssagen.
Det er korrekt, at den juridiske vurdering som  

 dokument  

 ikke er fremlagt under sagen, men det er ubestrideligt, at såvel eksistensen  

 af  

 den juridiske vurdering som resultatet, der åbenbart faldt ud til  

 registreringsindehavers  

 fordel, er blevet bragt til Patentdirektoratets kendskab i forbindelse med  

 indsigelsessagen af registreringsindehaver.
Det er derfor heller ikke  

 korrekt,  

 at Patentdirektoratet ikke i forbindelse med afgørelsen af indsigelsessagen  

 har  

 haft kendskab til servicesagen.
Jeg kan ikke erklære mig enig  

 i Erhvervsministeriets bemærkninger om, at den konkrete situation kan  

 sammenlignes med en situation, hvor en myndighed påny behandler et spørgsmål,  

 som tidligere er behandlet af samme myndighed.
Ulig så godt som alle andre  

 administrative sagsgange, jeg kan forestille mig, har Patentdirektoratet i  

 nærværende sag først behandlet en 'sag' alene på vegne af  

 registreringsindehaver  

 som serviceopgave.
Opgaven er blevet løst mod betaling fra  

 registreringsindehaver.
 I forbindelse med  

 indsigelsessagen er det korrekt, at myndigheden påny behandler sagen, men da  

 som led i en offentlig myndighedsopgave, nemlig i forbindelse med afgørelsen  

 af  

 indsigelsen, hvor Patentdirektoratet ikke må have præferencer for nogen af  

 parterne i forbindelse med sagens afgørelse.
 Der er således ikke tale om,  

 at myndigheden i nærværende sag 2 gange som myndighed på upartisk grundlag  

 træffer afgørelse i sagen, således som det synes anført af  

 Erhvervsministeriet.  

 Jeg finder således fortsat, at strukturen i Patentdirektoratet, med en  

 serviceafdeling  

 der tilgodeser sine klienters interesser, og en myndighedsafdeling der  

 udfører  

 en i henhold til lov fastsat godkendelsesvirksomhed, giver anledning til  

 generelle habilitetsproblemer.
 For så vidt angår  

 Patentdirektoratets redegørelse af 23. juni 1995, har jeg følgende  

 bemærkninger  

 til offentlighedslovens regler om aktindsigt.
 Patentdirektoratet støtter  

 sin ret til at afvise aktindsigt i servicesager på offentlighedslovens § 12,  

 stk. 1, nr. 2 og offentlighedslovens § 13, stk. 1, nr. 6.
Jeg skal i den forbindelse  

 gøre opmærksom på, at § 12 vedrører undtagelse af specielle  

  

 oplysninger  

  

 fra aktindsigt og ikke  

 undtagelse af hele sager fra aktindsigt.
Såfremt Patentdirektoratet havde  

 fulgt  

 offentlighedslovens § 12, ville jeg derfor umiddelbart have haft mulighed for  

 at få udleveret akter i servicesagen, som ikke indeholdt oplysninger omfattet  

 af offentlighedslovens § 12, stk. 1, nr. 2. Dette er ikke sket.
Netop fordi  

 offentlighedslovens § 12, stk. 1, nr. 2 i tilstrækkelig grad værner om 3.  

 personers forretningshemmeligheder, kan § 13, stk. 1, nr. 6 ikke finde  

 anvendelse med samme begrundelse.
Det fremgår eksplicit af § 13, stk. 1, nr.  

 6,  

 at denne paragraf alene kan finde anvendelse efter forholdets  

  

 særlige  

  

 karakter.
Da det beskyttelseshensyn,  

 som Patentdirektoratet påberåber sig, allerede er opremset i § 12, stk. 1,  

 nr.  

 2, kan der ikke af den grund siges at foreligge en særlig karakter, som giver  

 mulighed for anvendelse af § 13, stk. 1, nr. 6.
 Jeg finder således ikke, at  

 hverken offentlighedslovens § 12, stk. 1, nr. 2 eller offentlighedslovens §  

 13,  

 stk. 1, nr. 6 kan anvendes som hjemmel til at nægte aktindsigt i servicesagen  

 som sådan.
Patentdirektoratet har nægtet  

 mig indsigt i hele sagen, hvilket de alene har hjemmel til i henhold til  

 offentlighedslovens § 3, der, som jeg nævnte i min klage, alene kan tages i  

 anvendelse, når der efter forhandling med justitsministeren er fastsat regler  

 herom.
Disse regler foreligger ikke.
Afslutningsvis finder jeg  

 ikke Patentdirektoratets oplysning, om at konklusionen af en juridisk  

 vurdering, så længe denne ikke er fremlagt, ikke vil blive tillagt betydning  

 ved Patentdirektoratets vurdering af indsigelsen, betryggende.
Det forhold,  

 at  

 Patentdirektoratets medarbejder ved behandlingen af indsigelsen er bekendt  

 med,  

 at en anden medarbejder har vurderet konflikten anderledes, kan få betydning  

 ved indsigelsens afgørelse, uanset Patentdirektoratets forsikring om det  

 modsatte.
Jeg finder, at risikoen, for at resultatet af den juridiske  

 vurdering kan få indflydelse på indsigelsessagen, er tilstrækkelig til at  

 finde hele konstruktionen omkring Patentdirektoratets Erhvervsservice  

 betænkelig.
Jeg har ikke yderligere  

 kommentarer til høringssvaret og henviser iøvrigt til min klage af 27. marts  

 1995." Erhvervsministeriet fastholdt  

 i sin afsluttende udtalelse af 18. januar 1996 sin tidligere opfattelse og  

 skrev bl.a.:
 "...
For så vidt angår spørgsmålet  

 om aktindsigt, skal Erhvervsministeriet henlede opmærksomheden på  

 ministeriets  

 skrivelse til ombudsmanden af 25. juli 1995, hvoraf det fremgår: 'Udover det  

 af Patentdirektoratet anførte, ønsker Erhvervsministeriet at fremhæve, at  

 aktindsigt i Patentdirektoratets erhvervsservicesag må kunne afslås efter §  

 13,  

 stk. 1, nr. 5, i offentlighedsloven, idet erhvervsservicesagen alene er  

 oprettet til brug for udførelsen af Patentdirektoratets  

 forretningsvirksomhed.  

 § 13, stk. 1, nr. 5, sikrer efter Erhvervsministeriets opfattelse, at kunder,  

 der køber en vurdering fra Patentdirektoratets Erhvervsservice, opnår samme  

 diskretion, som hvis ydelsen var købt hos en privat virksomhed.
Er dette ikke  

 tilfældet, vil grundlaget for denne virksomhed blive væsentligt forringet.'.
 Erhvervsministeriet må derfor  

 fastholde, at udtalelser i erhvervsservicesager alene kan inddrages i en  

 myndighedssag, hvis en af parterne fremlægger udtalelsen fra  

 Patentdirektoratets Erhvervsservice.
 Det skal for god ordens skyld  

 bemærkes, at såfremt udtalelsen fra Patentdirektoratets Erhvervsservice af  

 den  

 ene part i myndighedssagen fremlægges som argument over for  

 Patentdirektoratet  

 i forbindelse med myndighedsbehandlingen, så vil udtalelsen naturligvis være  

 omfattet af forvaltningslovens regler, idet udtalelsen da er indgivet som led  

 i  

 en behandling af en myndighedssag, jf. § 2, stk. 1, i forvaltningsloven.
 For så vidt angår  

 habilitetsspørgsmålet, henvises til Erhvervsministeriets skrivelse til  

 ombudsmanden  

 af 25. juli 1995, hvoraf det fremgår, at indsigelsessagen er blevet behandlet  

 af to sagsbehandlere, der ikke tidligere havde været inddraget i sagen, og at  

 akterne fra erhvervsservicesagen hverken har været inddraget ved  

 Patentdirektoratets afgørelse af rettighedssagen eller indsigelsessagen.
 Erhvervsministeriet er  

 således fortsat af den opfattelse, at der ikke opstår habilitetsproblemer i  

 forbindelse med Patentdirektoratets myndighedsudøvelse, idet der er taget de  

 fornødne skridt til, at myndighedssager og erhvervsservicesager behandles  

 uafhængigt af hinanden.
 Erhvervsministeriet må  

 endvidere afvise, at det forhold, at en person på vegne af  

 Patentdirektoratets  

 Erhvervsservice har afgivet udtalelse i en erhvervsservicesag, indebærer, at  

 Patentdirektoratet har habilitetsproblemer i forbindelse med  

 myndighedsudøvelsen.  

 Dette gælder uanset om den person, der behandler myndighedssagen, af den ene  

 part i myndighedssagen gøres opmærksom på, at spørgsmålet tidligere har været  

 behandlet af Patentdirektoratets Erhvervsservice.
Endelig skal det bemærkes, at  

 Patentdirektoratets Erhvervsservice fra 1. januar 1996 har arbejdet efter nye  

 retningslinier, som meddelt ombudsmanden ved Erhvervsministeriets skrivelse  

 af  

 13. december 1995. Retningslinierne indebærer efter Erhvervsministeriets  

 opfattelse, at de rejste habilitetsspørgsmål i forbindelse med  

 Patentdirektoratets  

 myndighedsudøvelse på den ene side og Patentdirektoratets Erhvervsservice på  

 den anden side ikke har relevans for sager, der behandles efter de nye  

 retningslinier." I sit brev af 23. februar  

 1996 henviste A til at han var bekendt med at Patentdirektoratets  

 Erhvervsservice  

 havde udarbejdet nye retninglinier.
Efter A's opfattelse havde  

 Patentdirektoratet ved at drøfte spørgsmålet med Dansk Forening for  

 Industriel  

 Ejendomsret, Patentagentforeningen og Advokatrådet og ved at udarbejde nye  

 retningslinier hvorefter den juridiske rådgivning falder bort, erkendt at der  

 juridisk var et problem.
Ombudsmandens udtalelse "Patentdirektoratet og Erhvervsministeriet har under sagen understreget  

 at sagerne i direktoratets erhvervsserviceafdeling blev holdt skarpt adskilt  

 fra sagerne i direktoratets rettighedsafdeling, og at servicesager - eller  

 resultaterne heraf - aldrig indgår i behandlingen af en varemærkeansøgning  

 medmindre oplysninger eller dokumenter fra servicesagen inddrages af kunden  

 selv i forbindelse med den efterfølgende ansøgning.
Jeg har herefter lagt til grund at oplysningerne fra servicesagen faktisk  

 ikke er anvendt i rettighedssagen.
I rettighedssager træffer  

 Patentdirektoratet afgørelse som forvaltningsmyndighed, og disse sager er - i  

 modsætning til erhvervsservicesager - omfattet af forvaltningsloven (lov nr.  

 571 af 19. december 1985), jf. lovens § 2, stk. 1. Offentlighedsloven (lov  

 nr. 572 af 19. december 1985) gælder for 'al virksomhed, der udøves af den  

 offentlige forvaltning', jf. lovens § 1, stk. 1, og dermed også for  

 Patentdirektoratets servicesager.
Som nævnt har jeg lagt til grund at oplysninger fra servicesagen ikke er  

 anvendt i rettighedssagen.
Det kan derfor ikke give mig anledning til  

 bemærkninger at spørgsmålet om aktindsigt i oplysninger vedrørende  

 servicesagen er behandlet efter reglerne i offentlighedsloven.
 Der er ikke i medfør af offentlighedslovens § 3 fastsat regler om at  

 erhvervsservicesagerne eller dokumenter i disse skal være undtaget fra loven.  

 Dokumenterne i sager i erhvervsserviceafdelingen er således omfattet af  

 retten til aktindsigt medmindre dokumenterne - eller oplysninger i disse -  

 kan undtages efter reglerne i offentlighedslovens kapitel 3.
Patentdirektoratet har (den 22. november 1994) udtalt at servicesager er  

 fortrolige, og at det alene er kunden eller en repræsentant for kunden der  

 har adgang til sagerne, og videre (i udtalelsen af 23. juni 1995) oplyst 'at  

 personalet i Patentdirektoratet har modtaget instruktioner om, at  

 servicesager er fortrolige og ikke offentligt tilgængelige...' Efter offentlighedslovens § 14 er pligten til at meddele oplysninger  

 begrænset af særlige bestemmelser om tavshedspligt fastsat ved lov eller med  

 hjemmel i lov.
Som eksempel på sådanne  

 særlige lovbestemte tavshedspligtsregler kan - inden for Erhvervsministeriets  

 område - nævnes § 50 b, stk. 1, i bank- og sparekasseloven (lovbek. nr. 182  

 af  

 20. marts 1995 med senere ændringer) om særlig udvidet tavshedspligt for  

 ansatte i Finanstilsynet der udelukker anvendelsen af  

 offentlighedsprincippet.  

 Der er ikke særlige lovbestemte tavshedspligtsregler for ansatte i  

 Patentdirektoratet.
Den almindelige tavshedspligt efter straffeloven og  

 forvaltningsloven begrænser ikke adgangen til aktindsigt, jf.  

 offentlighedslovens § 14, og en særlig videregående tavshedspligt kan ikke  

 fastlægges ved tjenestebefaling, jf.
John Vogter, Offentlighedsloven med  

 kommentarer (1992), s. 226.
Offentlighedslovens  

 bestemmelser om aktindsigt er i øvrigt præceptive i den forstand at en  

 myndighed  

 ikke gyldigt kan træffe bestemmelse eller give tilsagn om fortrolighed ud  

 over hvad der følger af lovens regler; se f.eks.
John Vogter,  

 Offentlighedsloven  

 med kommentarer (1992), s. 181. Derimod kan myndigheden give aktindsigt i  

 videre omfang, alene begrænset af reglerne om tavshedspligt, jf. princippet  

 om  

 meroffentlighed i offentlighedslovens § 4, stk. 1, 2. punktum.
 De relevante bestemmelser for  

 spørgsmålet om hvorvidt der må antages at skulle gives aktindsigt i  

 dokumenter  

 i en sag i Patentdirektoratets Erhvervsserviceafdeling, er  

 offentlighedslovens  

 § 12, stk. 1, nr. 2, og stk. 2, og § 13, stk. 1, nr. 5, og stk. 2.  

 Bestemmelserne  

 er sålydende:
'  

  

 § 12.  

  

 Retten til aktindsigt omfatter ikke oplysninger om 1) ...
 2) tekniske indretninger  

 eller fremgangsmåder eller om drifts-eller forretningsforhold eller lignende,  

 for så vidt det er af væsentlig økonomisk betydning for den person eller  

 virksomhed, oplysningen angår, at begæringen ikke imødekommes.
 Stk. 2. Omfattes kun en del  

 af et dokument af bestemmelsen i stk. 1, skal den pågældende gøres bekendt  

 med  

 dokumentets øvrige indhold.
§ 13.  

  

 Retten til aktindsigt kan begrænses i det omfang, det er  

 nødvendigt til beskyttelse af væsentlige hensyn til 1) ...
 .. ...
5)det offentliges økonomiske  

 interesser, herunder udførelsen af det offentliges forretningsvirksomhed ...
Stk. 2. Gør hensyn som nævnt  

 i stk. 1 sig kun gældende for en del af et dokument, skal den pågældende  

 gøres  

 bekendt med dokumentets øvrige indhold.' 1.  

  

 Spørgsmålet om undtagelse af oplysninger i en erhvervsservicesag  

  

 af hensyn til kunden  

  

 skal vurderes  

 konkret efter bestemmelsen i offentlighedslovens § 12, stk. 1, nr. 2 (og  

 stk. 2). I forbindelse med en anmodning til Patentdirektoratets  

 Erhvervsserviceafdeling  

 om - mod vederlag - at foretage en kollisionsundersøgelse og en juridisk  

 vurdering vedrørende et varemærke vil der i sagens natur foreligge  

 oplysninger  

 om det pågældende varemærke, og disse oplysninger vil objektivt set være  

 omfattet af de typer af oplysninger der er nævnt i § 12, stk. 1, nr. 2  

 (tekniske indretninger eller fremgangsmåder eller ... drifts- eller  

 forretningsforhold eller lignende). Forholdet kan i visse tilfælde formentlig  

 også være det at der fra kunden direkte eller indirekte til  

 Patentdirektoratets  

 Erhvervsserviceafdeling indgår oplysninger om påtænkte  

 forretningsinitiativer,  

 salgsfremstød, virksomhedsøkonomiske forhold mv.
a  


.  

  

 Så længe der endnu  

 ikke er indgivet en rettighedsansøgning vedrørende det der har været genstand  

 for undersøgelse i erhvervsservicesagen, må der efter min opfattelse være en  

 formodning for at også den subjektive betingelse i § 12, stk. 1, nr. 2, for  

 anvendelse  

 af undtagelsesbestemmelsen - at det er af væsentlig økonomisk betydning for  

 kunden at begæringen ikke imødekommes - er opfyldt.
Men det skal dog  

 understreges  

 at der kun er tale om en formodning.
I hvert enkelt tilfælde må myndigheden  

 foretage en konkret vurdering af om der ved indrømmelse af aktindsigt er en  

 nærliggende risiko for at den pågældende kunde af konkurrencemæssige grunde  

 vil påføres et økonomisk tab, jf. herved John Vogter, Offentlighedsloven med  

 kommentarer (1992), s. 193. Efter omstændighederne kan det være relevant at  

 indhente en udtalelse fra kunden om spørgsmålet.
b.  

  

 Når der - efter at der i erhvervsserviceafdelingen er foretaget  

 en kollisionsundersøgelse og/eller en juridisk vurdering - søges om at få en  

 rettighed registreret, må udgangspunktet med hensyn til offentlighed i  

 erhvervsservicesagen være det modsatte, i hvert fald for så vidt angår  

 resultatet af kollisionsundersøgelse og den juridiske vurdering.
Som led i  

 sagens behandling skal der ske offentliggørelse af rettigheden i Dansk  

 Varemærketidende, og der er i sagens natur herefter ikke længere noget  

 hemmeligholdelseshensyn til den pågældende ansøger - og dermed ingen  

 begrundelse for at afslå aktindsigt af hensyn til ansøgeren i resultatet af  

 kollisionsundersøgelsen og den juridiske vurdering.
Jeg lægger til grund at  

 der normalt ikke i disse dokumenter er oplysninger om virksomhedens  

 økonomiske  

 eller forretningsmæssige forhold i øvrigt.
I givet fald vil disse eventuelt  

 kunne undtages fra adgang til aktindsigt efter offentlighedslovens § 12, stk.  

 1, nr. 2.
 Det er således min opfattelse  

 at Patentdirektoratet ikke har kunnet afslå (B)'s anmodning om aktindsigt i  

 kollisionsundersøgelsen og den juridiske vurdering med henvisning til  

 offentlighedslovens § 12, stk. 1, nr. 2.
2.  

  

 Spørgsmålet om aktindsigt i oplysninger i erhvervsservicesagen  

 kan afslås  

  

 af hensyn til Patentdirektoratet  

 selv  

  

 , må som også fremhævet af Erhvervsministeriet afgøres efter  

 bestemmelsen i offentlighedslovens § 13, stk. 1, nr. 5. Patentdirektoratet og  

 Erhvervsministeriet har understreget behovet for fortrolighed i disse sager,  

 og  

 direktoratet har anført at personalet modtager instruktion om at servicesager  

 er fortrolige og ikke offentligt tilgængelige.
Myndighederne har henvist til  

 at  

 en erhvervsservicesag alene er oprettet til brug for udførelsen af  

 Patentdirektoratets forretningsvirksomhed.
Derved sikres kunder der køber en  

 vurdering fra Patentdirektoratets Erhvervsserviceafdeling, samme diskretion  

 som  

 hvis ydelsen var købt hos en privat virksomhed.
Efter Erhvervsministeriets  

 opfattelse vil grundlaget for denne virksomhed blive væsentligt forringet  

 hvis  

 denne diskretion ikke eksisterer.
 a.  

  

 Anvendelsen af undtagelsesbestemmelsen i § 13, stk. 1, nr. 5,  

 forudsætter en  

  

 konkretisering  

  

 af  

 hvilke økonomiske skadevirkninger for det offentlige der er tale om, og det  

 skal fremgå hvorledes det økonomiske tab vil eller kan indtræde som en  

 følgevirkning af at en begæring om aktindsigt imødekommes.
Såfremt offentlige  

 myndigheders egentlige forretningsvirksomhed - som tilfældet er med  

 Patentdirektoratets  

 Erhvervsserviceafdeling - sker i konkurrence med andre (private)  

 virksomheder,  

 består der en vis formodning for at aktindsigt i oplysninger om den  

 offentlige  

 forretningsvirksomheds drifts- eller forretningsforhold kan afslås.  

 Dokumenter  

 vedrørende denne type oplysninger kan således i almindelighed uden særlig  

 dokumentation for tilstedeværelsen af hensynet i § 13, stk. 1, nr. 5, nægtes.  

 Jeg henviser herved til den sag der er omtalt i Folketingets Ombudsmands  

 beretning  

 for året 1991, s. 116, vedrørende Generaldirektoratet for Post- og  

 Telegrafvæsenets  

 Jetposttjeneste, hvor aktindsigtsanmodningen vedrørte økonomien i  

 jetpostprojektets start, særligt etablerings- og driftsomkostninger,  

 kapacitetsomkostninger, marketingsomkostninger, salgsomkostninger mv.
I min  

 udtalelse  

 tilkendegav jeg at der - da der var tale om en egentlig, afgrænset, offentlig  

 forretningsvirksomhed i konkurrence med private virksomheder - forelå en  

 formodning for at udlevering af de pågældende oplysninger om  

 tilrettelæggelsen  

 og driften af virksomheden ville kunne skade denne.
I et sådant tilfælde var  

 yderligere dokumentation for at betingelserne i § 13, stk. 1, nr. 5, var  

 opfyldt, ikke påkrævet.
På tilsvarende måde vil der  

 efter min mening være en formodning for at oplysninger om den  

 forretningsmæssige  

 tilrettelæggelse og drift af Patentdirektoratets erhvervsservicefunktioner  

 vil  

 kunne undtages fra aktindsigt.
Dette er imidlertid ikke ensbetydende med at  

 dokumenter i de enkelte konkrete servicesager som sådanne kan undtages fra  

 aktindsigt uden en nærmere konkretisering og sandsynliggørelse af den  

 økonomiske  

 skadevirkning.
I den foreliggende sag er der således ikke tale om oplysninger  

 om de generelle sagsbehandlingsprocedurer eller forretningsmæssige eller  

 økonomiske  

 overvejelser, men om undersøgelser og vurderinger i en bestemt sag.
b.  

  

 Erhvervsministeriet har fremhævet at undtagelsesbestemmelsen i §  

 13, stk. 1, nr. 5, må anvendes for at sikre at kunderne opnår samme  

 diskretion  

 som hos en privat virksomhed.
Jeg må forstå at det er ministeriets opfattelse  

 at det i sig selv vil være af betydelig skadevirkning for Patentdirektoratets  

 servicevirksomhed hvis kunderne ikke i forvejen kan sikres denne  

 fortrolighed.
Som anført ovenfor under  

  

 1 a.  

  

 må der være en formodning for at  

  

 oplysninger fra en kollisionsundersøgelse  

  

 kan undtages fra aktindsigt af hensyn til kunden, jf. offentlighedslovens §  

 12, stk. 1, nr. 2, så længe kunden ikke har indgivet en rettighedsansøgning i  

 forlængelse af servicesagen.
Begrundelsen er at oplysninger der kan vise at  

 et  

 varemærke (eller en anden rettighed) ønskes undersøgt f.eks. med henblik på  

 en  

 senere rettighedsansøgning, normalt vil afsløre drifts- eller  

 forretningsforhold  

 med en mulig økonomisk skadevirkning til følge.
Det følger efter min  

 opfattelse  

 direkte heraf at det i disse tilfælde (også) vil være nødvendigt til  

 beskyttelse  

 af Patentdirektoratets økonomiske interesse i at drive denne virksomhed i  

 konkurrence med private, at aktindsigtsanmodninger som udgangspunkt ikke  

 imødekommes.
Kunderne vil således kunne oplyses herom og indrette sig i  

 tillid  

 hertil.
I et tilfælde som det  

 foreliggende er  

  

 servicesagen efterfulgt  

 af en rettighedssag  

  

 med offentliggørelse i Dansk Varemærketidende af  

 varemærket, indehaveren og klassifikationen.
Under den forudsætning at  

 resultatet af kollisionsundersøgelsen og den juridiske vurdering ikke  

 indeholder andre oplysninger om ansøgerens forretningsforhold og økonomi, er  

 det efter min opfattelse vanskeligt at opstille en generel formodning for at  

 muligheden for aktindsigt efter offentlighedsloven i disse dokumenter i sig  

 selv vil afholde kunder fra at benytte direktoratets erhvervsservice.
Uden en  

 nærmere konkretisering og sandsynliggørelse af at Patentdirektoratets  

 servicevirksomhed vil lide skade ved at der - på et tidspunkt hvor der er  

 sket  

 offentliggørelse i Dansk Varemærketidende - gives aktindsigt efter  

 offentlighedsloven  

 i resultatet af en kollisionsundersøgelse og en juridisk vurdering, kan et  

 sådant afslag på aktindsigt ikke gives.
Jeg mener således ikke det  

 myndighederne generelt har anført om diskretionshensynet, er tilstrækkeligt  

 som dokumentation for at betingelserne i § 13, stk. 1, nr. 5, er opfyldt.
3.  

  

 Jeg har henstillet til Erhvervsministeriet at der træffes en ny  

 afgørelse vedrørende spørgsmålet om aktindsigt på baggrund af det jeg har  

 anført.
Da jeg ikke på det foreliggende grundlag kan vurdere om der af  

 Patentdirektoratet og Erhvervsministeriet vil kunne anføres yderligere  

 argumenter for at aktindsigt i erhvervssagen må afslås, har jeg ikke fundet  

 tilstrækkelig grund til at henstille at der meddeles (B) aktindsigt på  

 nuværende tidspunkt.
Dette spørgsmål vil jeg vende tilbage til når der i  

 givet  

 fald foreligger en ny afgørelse." NOTER: (*1) Jf.  

 FOB 1990, s. 288,  

 og  

 FOB 1991, s. 116.
