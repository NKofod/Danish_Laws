Bekendtgørelse om adoption I medfør af § 25 i lov om adoption, jf.  

 lovbekendtgørelse nr. 1040 af 16. december 1999, fastsættes:
Kapitel 1 Anvendelsesområde m.v.
Anvendelsesområde § 1. Reglerne i denne bekendtgørelse finder  

 anvendelse ved statsamternes behandling af ansøgninger om adoption  

 samt meddelelse af adoptionsbevilling, medmindre andet er bestemt  

 nedenfor.
Definitioner § 2. I denne bekendtgørelse forstås  

 ved:
 Stedbarnsadoption:
 en adoption, hvor ansøgeren adopterer sin  

 ægtefælles eller registrerede partners barn eller adoptivbarn  

 under 18 år, jf. adoptionslovens § 5 og lov om registreret  

 partnerskab § 4, stk. 1, 2. pkt.
 Familieadoption:
1.	en adoption, hvor ansøgeren adopterer et barnebarn eller  

 søskendebarn, 2.	en adoption af et barn af forældre, som ansøgeren  

 gennem nært og længerevarende bekendtskab er særligt  

 nært knyttet til, og barnet er under 18 år, eller 3.	en adoption af et barn, som ansøgeren har et særligt  

 tilknytningsforhold til, jf. adoptionslovens § 4 a,  

 stk. 2.
 Fremmedadoption:
 en adoption, hvor ansøgeren adopterer et barn under  

 18 år, og hvor det er en betingelse for adoptionen, at ansøgeren  

 godkendes som adoptant, jf. adoptionslovens § 4 a, stk. 1.
 Voksenadoption:
 en adoption, hvor ansøgeren adopterer en person,  

 som er fyldt 18 år.
 National adoption:
 en adoption, hvor ansøgeren adopterer et barn, der  

 har bopæl her i landet.
 International adoption:
 en adoption, hvor ansøgeren adopterer et barn, der  

 har bopæl i et andet land, eller et barn, der er ankommet til Danmark  

 med henblik på adoption.
 Afgiverland:
 det land, hvor barnet har bopæl.
 Modtagerland:
 det land, hvor ansøgeren har bopæl.
Kapitel 2 Ansøgning om adoption Adoptionsansøgningen § 3. Ansøgning om adoption indgives til  

 statsamtet på det sted, hvor ansøgeren bor, medmindre andet er  

 bestemt nedenfor.
 Stk. 2. Har ansøgeren længerevarende ophold i  

 udlandet i forbindelse med udstationering eller lignende, eller har  

 ansøgeren bopæl i et andet land, jf. adoptionslovens § 29,  

 behandles ansøgningen af Københavns Overpræsidium.  

 Civilretsdirektoratet kan dog bemyndige et andet statsamt til at behandle  

 sagen.
§ 4. Ansøgningen skal indgives på en  

 blanket, der er godkendt af Civilretsdirektoratet.
Ansøgningen skal  

 vedlægges de i ansøgningsblanketten nævnte  

 erklæringer, dokumenter mv.
Oversættelser § 5. Ansøgeren skal efter anmodning  

 tilvejebringe oversættelse til dansk af erklæringer, attester,  

 domsudskrifter mv., udfærdiget på andre sprog end dansk, norsk,  

 svensk, finsk, islandsk, engelsk eller tysk.
Oversættelsen skal  

 være bekræftet af en offentlig myndighed i vedkommende land eller  

 af en autoriseret translatør eller tolk i vedkommende land eller i  

 Danmark.
Kapitel 3 Adoptionssagens behandling Almindelige bestemmelser § 6. Statsamtet indhenter samtykker og  

 erklæringer fra barnets forældre, værge og barnet i  

 overensstemmelse med reglerne i kapitel 4, 5 og 6.
 Stk. 2. Statsamtet skal sikre, at ansøgeren modtager  

 eller har modtaget rådgivning og information i fornødent  

 omfang.
 § 7. Statsamtet forelægger en  

 ansøgning om adoption for Civilretsdirektoratet, hvis:
1)	samtykke til adoptionen er afgivet for udenlandsk myndighed eller  

 institution, 2)	der søges om adoption uden forældresamtykke, jf.  

 adoptionslovens § 9 eller, 3)	der søges om tilladelse til senere bortadoption, jf.  

 adoptionslovens § 10.
 Stk. 2. Statsamtet forelægger endvidere sagen for  

 Civilretsdirektoratet, hvis sagen giver anledning til mistanke om  

 overtrædelse af adoptionslovens § 31, stk. 1 (ulovlig  

 adoptionshjælp) eller § 33 (ulovlig formidling af  

 surrogatmoderskab).
Fremmedadoption § 8. Statsamtet indhenter en fuldstændig  

 straffeattest vedrørende ansøgeren, medmindre en sådan er  

 indhentet af amtskommunen i forbindelse med adoptionssagens behandling.  

 Statsamtet indhenter endvidere en ny straffeattest, hvis det er mere end 6  

 måneder siden, at straffeattesten blev indhentet.
Familieadoption § 9. Ansøges der om national  

 familieadoption, indhenter statsamtet hos kommunalbestyrelsen en  

 erklæring om, hvorvidt ansøgeren efter de regler, der  

 gælder om plejetilladelse, opfylder betingelserne for at have et barn i  

 pleje.
Det skal oplyses, hvilke undersøgelser der ligger til grund for  

 erklæringen, og om der har foreligget særlige forhold, der  

 gør det tvivlsomt, om adoption er til gavn for barnet.
I  

 bekræftende fald skal det materiale, der har foreligget for  

 kommunalbestyrelsen, medsendes erklæringen til statsamtet.
 § 10. Ansøges der om international  

 familieadoption, anmoder statsamtet amtskommunen om at indhente de  

 nødvendige oplysninger til afgørelse af, om adoptionen vil  

 være til gavn for barnet.
Stk. 2. Er ansøgningen omfattet af Haagerkonventionen  

 af 29. maj 1993 om beskyttelse af børn og om samarbejde med hensyn til  

 internationale adoptioner, og finder statsamtet på baggrund af de  

 foreliggende oplysninger, at adoptionen kan antages at være til gavn  

 for barnet, sender statsamtet ansøgningen til den myndighed, som er  

 blevet udpeget som centralmyndighed i afgiverlandet eller anden relevant  

 myndighed.
Ansøgningen skal vedlægges en rapport udarbejdet af  

 amtskommunen om adoptionsansøgeren og en begrundet tilkendegivelse fra  

 statsamtet om, at ansøgeren på baggrund af de foreliggende  

 oplysninger må anses for egnet til at adoptere barnet.
 Stk. 3. Finder statsamtet på baggrund af de modtagne  

 oplysninger om barnet fra afgiverlandet, at en adoption kan  

 gennemføres, afgiver statsamtet erklæring i overensstemmelse med  

 konventionens artikel 17c og sender denne til afgiverlandets centralmyndighed  

 eller den myndighed, som centralmyndigheden har bemyndiget til at  

 modtage/afgive artikel 17c-erklæring, og påser, at afgiverlandet  

 ligeledes sender en artikel 17c-erklæring til statsamtet.  

 Erklæring efter 1. pkt. afgives på en blanket, der er godkendt af  

 Civilretsdirektoratet.
 Stk. 4. Hvis ansøgningen ikke er omfattet af  

 Haagerkonventionen, men afgiverlandets lovgivning kræver, at  

 myndighederne i det pågældende land inddrages i internationale  

 familieadoptioner, skal statsamtet påse, at dette sker.
 Stk. 5. Statsamtet kan i de stk. 2 og stk. 4  

 nævnte situationer forlange, at ansøgeren tilmelder sig en  

 formidlende organisation, som er godkendt af justitsministeren i  

 medfør af adoptionslovens § 30, hvis lovgivningen i afgiverlandet  

 kræver, at ansøgningen indgives af en sådan organisation,  

 eller hvis det i øvrigt skønnes hensigtsmæssigt.
§ 11. Statsamtet indhenter en fuldstændig  

 straffeattest for ansøgeren, medmindre en sådan er indhentet af  

 en anden myndighed i forbindelse med adoptionssagens behandling.
Statsamtet  

 indhenter endvidere en ny straffeattest, hvis det er mere end 6 måneder  

 siden, at straffeattesten blev indhentet.
 Stk. 2. Hvis der i erklæringen eller i oplysningerne fra  

 kommunen eller amtskommunen er oplysninger om ansøgernes fysiske eller  

 psykiske helbredstilstand, der kan give anledning til tvivl om, hvorvidt  

 adoptionen er til gavn for barnet, kan statsamtet indhente en udtalelse fra  

 Adoptionsnævnet om, hvorvidt oplysningerne gør den  

 ansøgte adoption betænkelig.
 § 12. Statsamtet indkalder ansøgeren til en  

 samtale om adoptionen og dens betydning.
 Stk. 2. Det gælder dog ikke, hvis ansøgeren  

 allerede har modtaget den fornødne vejledning af en anden  

 myndighed.
Stedbarnsadoption og voksenadoption § 13. Bevilling til at adoptere en  

 ægtefælles adoptivbarn må kun meddeles, hvis den allerede  

 udfærdigede bevilling har eller får tillagt retsvirkning efter  

 adoptionslovens kapitel 2, jf. lovens § 39, stk. 2.
Kapitel 4 Samtykke fra forældre eller værge Almindelige bestemmelser § 14. Samtykke fra forældre eller  

 værge, jf. adoptionslovens § 7, skal afgives under personligt  

 fremmøde for det statsamt, som har modtaget ansøgningen om  

 adoption.
Har forældrene eller værgen ikke bopæl eller  

 ophold inden for det pågældende statsamts område, kan  

 statsamtet anmode et andet statsamt om at indkalde den pågældende  

 til personligt fremmøde med henblik på afgivelse af  

 samtykke.
 Stk. 2. Hvis forældrene eller værgen har  

 bopæl eller længerevarende ophold i udlandet, kan statsamtet  

 anmode en dansk repræsentation i opholdslandet om at indkalde den  

 pågældende til personligt fremmøde med henblik på  

 afgivelse af samtykke.
 § 15. Samtykke efter adoptionslovens § 7 skal  

 afgives på en blanket, der er godkendt af Civilretsdirektoratet.
 Stk. 2. Før forældrene eller værgen afgiver  

 samtykket, skal statsamtet rådgive og informere om adoptionens og om  

 samtykkets retsvirkninger, herunder om adoptionslovens kapitel 2 og 3, og,  

 medmindre der er ansøgt om stedbarnsadoption, om lovens §§ 9 og  

 12. Modtages samtykket af en anden myndighed, påhviler det denne  

 myndighed at rådgive og informere som nævnt i 1. pkt.
 § 16. Samtykke til adoption skal være  

 ubetinget.
Stedbarnsadoption § 17. Samtykke efter adoptionslovens § 5  

 afgives efter reglerne i §§ 14-16. Er barnet myndigt, er det ikke  

 nødvendigt, at samtykket afgives under personligt  

 fremmøde.
Familie- og fremmedadoption § 18. Samtykke fra forældrene eller  

 værgen, jf. adoptionslovens § 7, til, at barnet bortadopteres ved  

 en fremmedadoption, kan ligeledes afgives under personligt fremmøde  

 for den amtskommune, hvortil henvendelse om bortadoption af barnet kan  

 ske.
 Stk. 2. Samtykke kan meddeles til, at barnet adopteres af den,  

 der udpeges hertil af Adoptionsnævnet.
 § 19. Ved en international adoption, hvor  

 samtykket er afgivet for en udenlandsk myndighed eller institution,  

 afgør Civilretsdirektoratet i forbindelse med statsamtets  

 forelæggelse af adoptionssagen, om samtykket kan ligestilles med  

 samtykke afgivet over for en dansk myndighed.
Kapitel 5 Afgivelse af erklæring om adoption § 20. Erklæring fra forældre og  

 værge, jf. adoptionslovens §§ 13-14, skal afgives på en  

 blanket, der er godkendt af Civilretsdirektoratet.
 Stk. 2. Statsamtet påser, at forældrene og  

 værgen inden afgivelsen af erklæring har modtaget information om  

 adoptionens retsvirkninger, herunder om adoptionslovens kapitel 2 og 3.  

 Statsamtet kan, hvis omstændighederne taler herfor, stille krav om, at  

 erklæringen afgives under personligt fremmøde for statsamtet.  

 Har forældrene eller værgen ikke bopæl eller ophold inden  

 for det pågældende statsamts område, kan statsamtet anmode  

 et andet statsamt om at indkalde den pågældende til møde  

 med henblik på afgivelse af erklæring.
 Stk. 3. Hvis forældrene eller værgen har  

 bopæl eller længerevarende ophold i udlandet, kan statsamtet  

 anmode en dansk repræsentation i opholdslandet om at indkalde den  

 pågældende til møde med henblik på afgivelse af  

 erklæring.
Kapitel 6 Samtykke fra barnet og oplysning om barnets holdning til  

 adoptionen § 21. Samtykke i henhold til adoptionslovens  

 § 6, stk. 1, skal afgives under personligt fremmøde for  

 statsamtet.
Har barnet ikke bopæl eller ophold inden for det  

 pågældende statsamts område, kan statsamtet anmode et andet  

 statsamt om at indkalde barnet til møde med henblik på afgivelse  

 af samtykke.
Stk. 2. Samtykket afgives skriftligt eller mundtligt efter  

 statsamtets bestemmelse i hvert enkelt tilfælde.
Bestemmer statsamtet,  

 at et barns samtykke til adoption skal afgives skriftligt, anvendes en  

 blanket, der er godkendt af Civilretsdirektoratet.
Bestemmer statsamtet, at  

 et barns samtykke skal afgives mundtligt, udfærdiger statsamtet en  

 erklæring om, at samtykket er afgivet.
 Stk. 3. Inden barnet afgiver samtykke, skal statsamtet afholde  

 en samtale med barnet, hvorunder barnet rådgives og informeres om  

 virkningerne af adoptionen og af barnets samtykke.
 Stk. 4. § 14, stk. 2 og § 19 finder  

 tilsvarende anvendelse.
 § 22. Samtykke kræves ikke, hvis  

 barnet er under 18 år, og indhentelse af samtykke skønnes at  

 være til skade for barnet.
 § 23. Er barnet under 12 år, skal oplysning  

 om dets holdning til en påtænkt adoption, jf. adoptionslovens  

 § 6, stk. 3, tilvejebringes på en måde, der er afpasset  

 barnets alder, modenhed og sagens omstændigheder.
 Stk. 2. Statsamtet skal sikre, at barnet har modtaget  

 rådgivning og information som nævnt i § 21, stk. 3.
Kapitel 7 Opholdstilladelse til udenlandske børn  

 med henblik på adoption samt dansk indfødsret § 24. Et barn, der ikke er statsborger i Danmark,  

 Finland, Island, Norge eller Sverige, må ikke bringes her til landet  

 med henblik på adoption, før barnet er meddelt opholdstilladelse  

 eller visum.
 Stk. 2. Er barnet født her i landet, og var moderen  

 på fødselstidspunktet ikke bosat her, må barnet ikke uden  

 opholdstilladelse opholde sig her med henblik på adoption, med mindre  

 barnet er statsborger i Danmark, Finland, Island, Norge eller Sverige.
 § 25. Et udenlandsk barn under 12 år, der er  

 adopteret ved en dansk adoptionsbevilling, bliver dansk statsborger ved  

 adoptionen, hvis barnet adopteres af et ægtepar, hvor mindst én  

 af ægtefællerne er dansk statsborger, eller af en ugift dansk  

 statsborger.
 Stk. 2. Hvis barnet ikke bliver dansk statsborger efter  

 stk. 1, men ønskes meddelt dansk indfødsret, sendes kopi  

 af adoptionsbevillingen til Indfødsretskontoret, Ministeriet for  

 Flygtninge, Indvandrere og Integration, sammen med følgende  

 dokumenter:
1)	adoptanternes skriftlige bekræftelse af ansøgningen om  

 dansk indfødsret, 2)	hvis barnet er fyldt 12 år, en erklæring fra barnet om,  

 at det ønsker dansk indfødsret, 3)	hvis barnet er fyldt 15 år, en skriftlig bekræftelse af,  

 at barnet og adoptanterne er bekendt med, at der vil blive indhentet  

 oplysninger i Kriminalregisteret vedrørende barnet, 4)	hvis barnet er under 12 år og besidder en vis modenhed,  

 oplysninger om dets holdning til spørgsmålet om erhvervelse af  

 dansk indfødsret, 5)	kopi af barnets pas eller rejselegitimation, 6)	dokumentation for adoptanternes statsborgerskab (kopi af pas), 7)	kopi af vielsesattest i tilfælde, hvor adoptanten og den  

 biologiske forældrepart har indgået ægteskab i  

 udlandet.
Kapitel 8 Bevillingens udfærdigelse § 26. I adoptionsbevillingen kan der tages  

 stilling til barnets navn.
Reglerne i navneloven finder anvendelse.
§ 27. Statsamtet udfærdiger  

 adoptionsbevillingen på en blanket, der er godkendt af  

 Civilretsdirektoratet.
En genpart af bevillingen opbevares af statsamtet i  

 sagens akter.
Stk. 2. Hvis adoptionen er omfattet af Haagerkonventionen af  

 29. maj 1993 om beskyttelse af børn og om samarbejde med hensyn til  

 internationale adoptioner, skal statsamtet i forbindelse med  

 udfærdigelsen af adoptionsbevillingen attestere, at adoptionen er i  

 overensstemmelse med konventionen.
Attesten udfærdiges på en  

 blanket, der er godkendt af Civilretsdirektoratet, og udleveres til  

 adoptanten.
 § 28. Hvis barnet ved bevillingen får dansk  

 indfødsret jf. § 25, stk. 1, skal dette anføres i  

 bevillingen.
 § 29. Statsamtet skal sende meddelelse om  

 adoptionen til:
1)	ministerialbogsføreren på det sted, hvor barnet er  

 døbt eller navngivet, eller, hvis barnet endnu ikke er døbt  

 eller navngivet, til sognepræsten på det sted, hvor barnet er  

 fødselsregistreret, 2)	personregisterføreren, hvis barnet er  

 fødselsregistreret eller navngivet i de sønderjyske landsdele,  

 og 3)	folkeregistret i den kommune, hvor barnet har bopæl.
 Stk. 2. Herudover sendes efter omstændighederne  

 meddelelse til:
 1)	De personer, fra hvem samtykke eller erklæring er indhentet i  

 medfør af adoptionslovens §§ 5-7 og 13-14, medmindre den  

 pågældende lever i ægteskab med ansøgeren, eller der  

 er tale om en udenlandsk fremmedadoption, eller samtykke er meddelt til, at  

 barnet adopteres af den, som udpeges af Adoptionsnævnet.
 2)	Den organisation, der har formidlet adoptionen.
 3)	Den myndighed, der har meddelt opholdstilladelse for barnet.
 4)	Den amtskommune, hvis samråd har behandlet ansøgningen  

 om godkendelse som adoptant.
 5)	Den kommune, der har udstedt plejetilladelse.
 6)	Adoptionsnævnet, hvis godkendelse som adoptant er meddelt af  

 dette.
 Stk. 3. Meddelelsen til sognepræsten eller  

 personregisterføreren, jf. stk. 1, nr. 1 og 2, vedlægges  

 fotokopi af adoptanternes fødsels- og dåbs(navne)attester,  

 sygesikringsbeviser og vielsesattest.
 § 30. Har der før adoptionen været  

 fastsat bidrag til barnets underhold, skal det statsamt, der har  

 udfærdiget adoptionsbevillingen, sørge for, at  

 bidragsresolutionen forsynes med påtegning om adoptionen og om, at  

 bidragspligten er bortfaldet.
 § 31. Statsamtet underretter Civilretsdirektoratet  

 om de udfærdigede adoptionsbevillinger.
Kapitel 9 Ændring af ældre adoptioners  

 retsvirkninger § 32. Ansøgning efter lovens § 39,  

 stk. 2, skal indgives af en adoptant, og sendes til  

 Civilretsdirektoratet gennem statsamtet på det sted, hvor adoptanten  

 bor.
Har adoptanten ikke bopæl her i landet, sendes ansøgningen  

 til Civilretsdirektoratet.
 § 33. Ansøgningen skal underskrives af  

 ansøgeren personligt og indeholde oplysning om, hvorvidt forbindelse  

 mellem barnet og dets virkelige forældre er bevaret efter  

 adoptionen.
 Stk. 2. Sammen med ansøgningen indsendes:
1)	den originale adoptionsbevilling eller, hvis den er bortkommet og  

 ikke er udfærdiget af Justitsministeriet, en bekræftet  

 genpart, 2)	hvis forbindelsen mellem barnet og dets biologiske forældre er  

 bevaret efter adoptionen, en erklæring fra forældrene, 3)	samtykke fra barnet, 4)	hvis en af adoptanterne er død, dødsattest,  

 skifteretsattest eller udskrift af dødsfaldskendelse eller  

 dødsformodningsdom, og 5)	hvis en af barnets biologiske forældre er død, og  

 forbindelsen mellem barnet og forældrene er bevaret efter adoptionen,  

 dødsattest, skifteretsattest eller udskrift af  

 dødsfaldskendelse eller dødsformodningsdom.
Kapitel 10 Ikrafttrædelsesbestemmelser mv.
 § 34. Bekendtgørelsen træder i kraft  

 den 1. januar 2003.
 Stk. 2. Ansøgninger om adoption, der er indgivet inden  

 bekendtgørelsens ikrafttræden, behandles efter de hidtil  

 gældende regler.
 Stk. 3. Adoptionsbekendtgørelse nr. 597 af 5. september  

 1986 og adoptionscirkulære nr. 99 af 5. september 1986  

 ophæves.
 Stk. 4. Bekendtgørelsen gælder ikke for  

 Færøerne og Grønland.
