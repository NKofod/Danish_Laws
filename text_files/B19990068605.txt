Bekendtgørelse om Nævnet  

 vedrørende EU-oplysning I medfør af tekstanmærkning nr. 125, ad finanslov 1999  

 § 20.51.71. Oplysning om den Europæiske Union  

 fastsættes:
Kapitel 1 Sammensætning af nævnet § 1. Undervisningsministeren nedsætter  

 Nævnet vedrørende EU-oplysning (nævnet) med hjemsted i  

 Københavns Kommune.
Stk. 2. Nævnet består af en formand og 4  

 yderligere medlemmer.
Formand og øvrige medlemmer, der udpeges af  

 undervisningsministeren, beskikkes for perioden fra den 1. januar 1999 til  

 den 31. december 2001.
 Stk. 3. Fratræder et medlem inden udløbet af  

 beskikkelsesperioden, foretages ny beskikkelse for den resterende del af  

 beskikkelsesperioden.
 Stk. 4. Nævnet fastsætter selv sin  

 forretningsorden.
 Stk. 5. Nævnet udarbejder en institutionsinstruks.  

 Instruksen skal godkendes af Undervisningsministeriet.
Kapitel 2 Opgaver § 2. Nævnet forestår udbetalingen af  

 den del af bevillingen, der i medfør af tekstanmærkningen  

 fordeles til Folketingets partier samt bevægelserne.
 Stk. 2. Nævnet fastsætter ved enstemmighed regler  

 for fordeling af den del af bevillingen, der i medfør af  

 tekstanmærkningen af nævnet anvendes til oplysning om Den  

 Europæiske Union, herunder om tilskudsmodtageres  

 regnskabsaflæggelse og revison af regnskabet.
 Stk. 3. Nævnet varetager administrationen i forbindelse  

 med fordelingen af den samlede bevilling.
 § 3. Nævnets afgørelser om fordeling  

 af den del af bevillingen, der af nævnet anvendes til oplysning om Den  

 Europæiske Union, er endelige og kan ikke indbringes for anden  

 administrativ myndighed.
 § 4. Nævnet er beslutningsdygtigt, når  

 mindst tre af medlemmerne er til stede.
 Stk. 2. Ved formandens fravær vælger nævnet  

 selv blandt sine medlemmer en mødeleder.
Stk. 3. Beslutning træffes ved simpel stemmeflerhed.
Ved  

 stemmelighed er formandens stemme udslaggivende.
I tilfælde af  

 formandens fravær er den valgte mødeleders stemme  

 udslaggivende.
 Stk. 4. Nævnets mødereferater, der indeholder  

 forhandlinger og afgørelser, indføres i en protokol efter  

 godkendelse og underskrift af de på mødet tilstedeværende  

 nævnsmedlemmer. Øvrige medlemmer bekræfter ved underskrift  

 på referat, at de er gjort bekendt med referatet og dets indhold.
Kapitel 3 Sekretariat § 5. Nævnet kan til varetagelse af den  

 daglige drift oprette et sekretariat eller efter indgået aftale herom  

 overdrage varetagelsen af sekretariatsopgaverne til en privat ansat, en  

 privat virksomhed, en privat organisation eller forening eller en offentlig  

 institution.
Aftale om overdragelse af sekretariatsopgaverne skal godkendes  

 af Undervisningsministeriet.
Stk. 2. Ved oprettelse af eget sekretariat kan nævnet  

 ansætte personale.
Aflønningen m.v. af personalet sker efter de  

 for statens personale gældende regler.
Vilkår for  

 aflønning m.v. af en daglig leder skal godkendes af  

 Undervisningsministeriet.
 Stk. 3. Sekretariatsbistanden kan ikke udføres af  

 virksomheder, organisationer eller foreninger m.v. med tilknytning til  

 nævnets medlemmer, eller af personer, der er ansat hos eller har  

 lignende tilknytning til nævnets medlemmer.
§ 6. Nævnets medlemmer ydes vederlag efter  

 statens regler om særskilt vederlæggelse m.v.
Nævnets  

 medlemmer ydes godtgørelse for befordringsudgifter i forbindelse med  

 deltagelse i nævnets møder efter de for statens  

 tjenestemænd gældende regler.
 § 7. Nævnets driftsudgifter, herunder  

 udgifter til varetagelse af sekretariatsopgaverne, annoncering m.v., samt  

 vederlag til medlemmerne og udgifter til medlemmernes  

 befordringsgodtgørelse afholdes af den del af bevillingen, der i  

 medfør af tekstanmærkning nr. 125 er afsat hertil.
Kapitel 4 Dispositioner § 8. Nævnet tegnes af nævnets formand  

 alene eller af det samlede nævn.
 Stk. 2. Dispositioner vedrørende nævnets  

 administration skal ske i overensstemmelse med Finansministeriets  

 budgetvejledning.
 § 9. Nævnet, herunder dets  

 sekretariatsvirksomhed, er underlagt forvaltningsloven, lov om offentlighed i  

 forvaltningen, lov om offentlige myndigheders registre og lov om offentlige  

 arkiver m.v.
Kapitel 5 Budget, regnskab og revision m.v.
 § 10. Nævnets regnskabsår er  

 kalenderåret.
Stk. 2. Nævnet aflægger regnskab for  

 Undervisningsministeriet senest den 1. juni efter udløbet af  

 regnskabsåret og afgiver samtidig en beretning over nævnets  

 virksomhed, herunder om fordeling af bevillingen.
Det hele af nævnet  

 godkendte og underskrevne regnskab afgives af Undervisningsministeriet til  

 Rigsrevisionen.
 Stk. 3. Nævnets regnskab revideres af Rigsrevisionen i  

 henhold til § 2, stk. 1, nr. 2, i lov om revisionen af statens  

 regnskaber.
Stk. 4. Regnskabet skal omfatte den samlede bevilling,  

 udgifter og indtægter samt aktiver og passiver.
Nævnet skal  

 følge statens kontoplan og de statslige regnskabsbestemmelser i  

 øvrigt.
§ 11. Nævnet udarbejder et driftsbudget for  

 finansåret med budgetoverslagsår, der skal godkendes af  

 Undervisningsministeriet.
Når budgettet er godkendt, foranlediger  

 Undervisningsministeriet udbetaling af det bevilgede beløb i  

 kvartalsvise rater.
§ 12. Nævnet udarbejder kvartalsvise  

 regnskabsoversigter.
Oversigterne gennemgås løbende på  

 nævnets møder og sendes til Undervisningsministeriet og  

 Rigsrevisionen inden udgangen af det efterfølgende kvartal.
 § 13. Bekendtgørelsen træder i kraft den 15.  

 september 1999 og har virkning fra den 1. januar 1999.
