1. Indledning 1.1 En statslig politik for tekstbehandling 1.2 Resumee af vejledningen 2. anvendelse af elektronisk tekstbehandling i den  

 statslige forvaltning 3. Krav og anbefalinger 3.1 Godkendelse af anskaffelse af udstyr til tekstbehandling 3.2 Lov om offentlige myndigheders registre 3.3 Underretning til Retsinformationsrådet 3.4 Anskaffelsesprocedurer og kontraktforhold 3.5 Samarbejde med personalet om indførelse af tekstbehandlingssystemer 3.6 Tekstbehandlingsudstyr eller generelt anvendeligt udstyr 3.7 Valg af leverandør 3.8 Standarder 3.9 Ekstern konsulentbistand 3.10 Inddatering til Retsinformation 3.11 Trykning af tekster 4. Uddannelse 4.1 Uddannelse ved indførelse af etb 4.1.1 Uddannelse i forbindelse med planlægning 4.1.2 Uddannelse i forbindelse med idriftsættelsen 4.1.3 Uddannelse under daglig drift 4.2 Uddannelse med henblik på at organisere tekstbehandlingsarbejdet 5. Analyse af tekstbehandlingsbehov 5.1 Hvilke opgaver skal løses 5.2 Hvor stor er tekstmængden 5.3 Tilgrænsende systemer 5.3.1 Fælles programmer og dokumenter 5.3.2 Overførsel af tekster mellem arbejdspladser med forskellige tekstbehandlingsprogrammer 5.3.3 Overførsel af tekster til edb-systemer inden for organisationen 5.3.4 Overførsel af tekster til edb-systemer uden for organisationen 5.4 Særlige sikkerhedskrav 5.5 Andre specielle forhold 6. Funktionskrav 7. Brugervenlighed 7.1 Brugergrænsefladens egenskaber 8. Standardisering i forbindelse med udveksling af  

 tekster mellem forskellige systemer 8.1 Udvekslingsmåder 8.2 Udveksling ved hjælp af diskette 8.3 Udveksling ved hjælp af datatransmission 8.4 Specielt om trykkeformater 9. Vurderingskriterier 9.1 Kapacitet 9.2 Udvidelsesmuligheder 9.3 Brugervenlighed 9.4 Dokumentation 9.5 Integrationsmuligheder 9.6 Hvem har udviklet programmellet 9.7 Vedligeholdelse og service 9.8 Træning og uddannelse i betjening 9.9 Leverandørens stabilitet 9.10 Omkostninger 10. Udstyr til elektronisk tekstbehandling 10.1 Tekstbehandlingsanlæg 10.2 Arbejdspladsdatamat 10.3 Generel flerbrugerdatamat 10.4 Skriver-udstyr 10.5 Valg af udstyr og leverandør 11. Installation af tekstbehandlingsudstyr 11.1 Leverandørens gennemgang af lokalerne 11.2 Installationsplan 11.3 Indretning af arbejdsplads 11.4 Indretning af maskinrum Bilag:
Bilag 1 Standarder for tegnsæt Bilag 2 Checkliste Bilag 3 Ordliste Bilag 4 Litteraturliste Bilag 5 Cirkulæreoversigt Bilag 6 Adresseliste 1. Indledning Administrationsdepartementet har konstateret et stigende behov for  

 vejledning til statens institutioner ved valg af tekstbehandlingsløsninger og  

 løsninger til overførsel af tekster.
Fremstillingen af tekst og den efterfølgende tekstkommunikation er en  

 meget vigtig og arbejdskrævende del af de administrative rutiner i den  

 offentlige forvaltning.
Det er derfor naturligt, i forbindelse med en  

 modernisering afden offentlige sektor, at undersøge mulighederne for en  

 effektivisering af netop disse rutiner.
Et af midlerne hertil er anvendelse  

 af elektronisk tekstbehandling (etb) og i forlængelse af dette elektronisk  

 overførsel af tekster.
Vejledningen henvender sig til beslutningstagere og medarbejdere i statens  

 institutioner.
Vejledningen har ikke til formål at anbefale bestemte  

 produkter.
Formålet er at beskrive de nødvendige overvejelser og aktiviteter,  

 som kan sikre, at anskaffelserne opfylder institutionernes behov, og beskrive  

 de krav, der må stilles til funktionalitet, fleksibilitet og standardisering.
Vejledningen kan bruges som et første hjælpemiddel af institutioner, som  

 påtænker at anskaffe tekstbehandlingssystemer.
Der henvises i øvrigt til  

 følgende publikationer fra Administrationsdepartementet: »Håndbog om ny  

 teknologi«, »Vejledning om anskaffelse af edb-ydelser« og  

 »Datakommunikation i centraladministrationen, vejledning og  

 anbefalinger«, jfr. litteraturlisten i bilag 4.
 Tekstbehanding indgår ofte som en del af et samlet informationssystem og  

 bør altid ses i sammenhæng med institutionens øvrige edb-anvendelse.  

 Vejledningen er derfor ikke en vejledning i tekstbehandling i snæver  

 forstand, men beskriver også andre forhold, som skal tages i betragtning for  

 at sikre, at den elektroniske tekstbehandling kommer til at indgå i en større  

 sammenhæng.
Det kan være hensigtsmæssigt at fastlægge tekstbehandlingssystemet i  

 sammenhæng med udarbejdelse af en samlet edb-langtidsplan.
Hvis der er behov  

 for det, kan en sådan plan udarbejdes i samarbejde med specialister fra et  

 konsulentfirma.
Administrationsdepartementet kan bistå ved igangsætning af en  

 sådan planlægning og kan tilbyde hjælp i forbindelse med udvælgelse af et  

 passende konsulentfirma.
 Vejledningen er udarbejdet af Administrationsdepartementet med bistand fra  

 en arbejdsgruppe med deltagere fra Datacentralen og Direktoratet for Statens  

 Indkøb.
1.1 En statslig politik for tekstbehandling Ved beslutning om anvendelse af tekstbehandling i den statslige  

 forvaltning må det sikres, at en række væsentlige overordnede hensyn er  

 tilgodeset, herunder:
- at de tekniske hjælpemidler udnyttes til at øge effektiviteten og  

 kvaliteten af den offentlige administration, - at der sker en vis standardisering, - at de mest hensigtsmæssige tekstbehandlingsprodukter anskaffes, herunder  

 at det sker på gunstige økonomiske vilkår, - at der er mulighed for sammenhæng med øvrige edb-anvendelser, både inden  

 for den enkelte institution og i relation til andre offentlige myndigheder, - at der tages hensyn til den enkelte medarbejders fysiske og psykiske  

 arbejdsmiljø, - at der tages hensyn til organisatoriske forhold ved anvendelsen af ny  

 teknik.
1.2 Resumee at vejledningen Afsnit 2 er en indledning, som forklarer baggrunden for anvendelse af  

 elektronisk tekstbehandling i den statslige forvaltning, og omtaler den  

 sammenhæng etb skal ses i, og nogle af de konsekvenser integrerede edb- og  

 tekstbehandlingssystemer vil få.
 Afsnit 3 angiver nogle forhold, som skal iagttages i forbindelse med  

 anskaffelse af etb, og nogle anbefalinger fra Administrationsdepartementet af  

 generel karakter.
 Afsnit 4 handler om uddannelse i forbindelse med planlægning,  

 idriftsættelse og daglig anvendelse.
 Afsnit 5 skitserer de behovsovervejelser, der skal gennemføres, når der  

 påtænkes indførelse af elektronisk tekstbehandling eller udskiftning af  

 eksisterende teknik.
Afsnit 6 forklarer baggrunden for de funktionskrav, som må stilles til et  

 tekstbehandlingssystem.
Se også bilag 2.
 I afsnit 7 er begrebet brugervenlighed behandlet, fordi det i særlig grad  

 er nødvendigt at stille krav til et system på dette område.
Afsnit 8 omtaler forskellige forhold omkring standardisering, som har  

 væsentlig betydning for tekstbehandling.
Afsnittet giver en generel  

 introduktion til de relevante områder for standardisering.
 Afsnit 9 behandler arbejdet med vurdering af systemer, som kan løse  

 tekstbehandlingsopgaverne i overensstemmelse med de krav, der er stillet.
 Afsnit 10 indeholder en kort omtale af forskellige typer af udstyr til  

 elektronisk tekstbehandling.
 Afsnit 11 gennemgår de vigtigste forhold omkring installation af  

 tekstbehandlingsudstyr.
 Bilag 1 indeholder en beskrivelse af standarder for tegnsæt.
 Som Bilag 2 er tilføjet en etb-checkliste, med en oversigt over krav  

 og/eller ønsker, som kan stilles til et elektronisk tekstbehandlingssystem.
 Bilag 3 er en ordforklaring, som er taget med, fordi det ikke helt har  

 kunnet undgås at bruge tekniske fagudtryk i vejledningen.
 En litteraturliste er medtaget som bilag 4 og en cirkulæreoversigt som  

 bilag 5.
 Endelig indeholder bilag 6 en oversigt over adresser på myndigheder og  

 virksomheder, som det kan være gavnligt at kontakte i forbindelse med  

 anskaffelse af tekstbehandlingssystem.
2. Anvendelse af elektronisk tekstbehandling i den  

 statslige forvaltning Elektronisk tekstbehandling i den statslige forvaltning omfatter i dag  

 hovedsagelig rene sekretærfunktioner.
Det er kontoruddannet personale, som  

 arbejder med etb, medens sagsbehandlernes arbejde hidtil kun i ringe omfang  

 har været berørt af udviklingen på dette område.
Indførelsen har kun i mindre grad været præget af langsigtet planlægning,  

 idet der ofte har været tale om anskaffelser af specielt etb-udstyr uden  

 særlige overvejelser om tværgående sammenhæng.
Der er dog herigennem  

 oparbejdet en erfaring og en indsigt, som utvivlsomt vil lette overvejelserne  

 om den videre udvikling.
Dels er der opnået en fortrolighed med brugen af  

 teknisk udstyr og systemer, dels er der gjort erfaringer, som understreger  

 betydningen af at vurdere opgaver, teknik, organisation, personale m.v. under  

 et.
Erfaringerne viser, at en tilfredsstillende udnyttelse af de tekniske  

 hjælpemidler alene opnås, hvis der samtidig med indførelsen gennemføres  

 justeringer med hensyn til opgavernes fordeling i organisationen samt  

 uddannelse af medarbejdere.
Udviklingen inden for datakommunikation gør det teknisk og økonomisk  

 muligt at anvende flere edb-systemer fra den samme skærmterminal.
Der kan  

 enten være tale om opkobling på forskellige lokale og eksterne edb-systemer,  

 f.eks. med henblik på registeropslag, eller om overførsel af data mellem to  

 systemer.
De data, som overføres, kan være meddelelser (elektronisk post) og  

 dokumenter, som skal viderebearbejdes i modtagerens tekstbehandlingsanlæg  

 eller blot udskrives.
Der tilbydes i stigende omfang systemer, som opfylder ønsket om  

 elektronisk sammenkobling af udstyr.
De offentlige teletjenester udbygges og  

 forbedres, så data kan transmitteres over de offentlige net.
F.eks. kan  

 nævnes telex og teletex til overføring af tekst, telefax til overføring af  

 tekst og billede, databoks til udveksling af elektroniske meddelelser samt  

 videotex (teledata), som er en kombineret tjeneste til informationssøgning og  

 udveksling afmeddelelser.
Endelig er der datanettjenesterne -  

 kredsløbskoblede og pakkekoblede net, Datex og Datapak - der giver mulighed for at overføre  

 store datamængder med stor hastighed og til priser, som kan konkurrere med  

 traditionel postforsendelse.
Udviklingen går i retning af at integrere tekstbehanding med andre  

 edb-systemer til kontorautomatisering, dvs. generelle edb-systemer, der  

 understøtter almindeligt forekommende kontorrutiner som talbehandling,  

 registrering, arkivering osv.
Fremtidige edb-systemer kan også omfatte  

 støttesystemer til brug i sagsbehandlingen.
De integrerede anvendelser af edb  

 og etb vil få stor betydning for den fremtidige opgaveløsning og  

 arbejdstilrettelæggelse.
Den tekniske udvikling kan således resultere i et behov for  

 organisatoriske ændringer i den offentlige forvaltning, og en konsekvens af  

 udviklingen kan være, at jobindholdet og dermed kvalifikationskravene for  

 mange ansatte ændres, og at de eksisterende jobgrænser opblødes.
De nuværende  

 sagsbehandlere vil formentlig selv udføre tekstbehandling som led i  

 sagsbehandlingen, og de kontoruddannede vil i højere grad få sagsforberedende  

 og sagsbehandlende opgaver.
Desuden vil der komme nye arbejdsområder som  

 f.eks. edb-brugerrådgivning, systemadministration, disketteadministration og  

 administration af tekstarkiv.
 Anvendelse af etb bør derfor ses i sammenhæng med øvrige edb-anvendelser  

 og med udvikling af de ansattes jobindhold.
3. Krav og anbefalinger Der kan ikke gives noget  

 simpelt og umiddelbart svar på spørgsmålet: »»Hvilket etb-system  

 skal vi vælge?»» Valget må altid tage udgangspunkt i en kravspecifikation.
Denne opstilles  

 på grundlag af behov og ønsker set ud fra de opgaver, som skal løses, og den  

 tekniske og organisatoriske sammenhæng løsningen skal indgå i.
 Udbudet af etb-løsninger ændrer sig desuden så hastigt, at det alene af  

 den grund kræver fornyede overvejelser, hver gang der skal anskaffes  

 tekstbehandlingssystem.
Ved anskaffelse af tekstbehandlingssystem skal statsinstitutioner  

 overholde nogle formelle regler fastsat ved lov eller administrative  

 forskrifter.
F.eks. skal der i visse tilfælde indhentes godkendelse fra  

 Administrationsdepartementet.
I det følgende redegøres for disse regler og de  

 krav, som udspringer heraf.
 Desuden indeholder afsnittet nogle anbefalinger af teknisk, praktisk eller  

 kommerciel karakter.
3.1 Godkendelse af anskaffelse af udstyr til tekstbehandling I følge Finansministeriets cirkulære af 31. marts 1982 om anvendelse af  

 edb og anskaffelse af edb-udstyr, herunder udstyr til elektronisk  

 tekstbehandling, kan statslige myndigheder kun indgå aftale om anskaffelse  

 (køb eller leje) af edb-udstyr og udstyr til elektronisk tekstbehandling  

 efter forudgående godkendelse fra Administrationsdepartementet.
Planer om  

 anskaffelse af udstyr skal forelægges så tidligt som muligt, og inden køber  

 endeligt specificerer sine krav.
Undtaget fra kravet om godkendelse er - anskaffelser, hvis samlede købspris er mindre end 300.000 kr. ekskl.  

 moms og - anskaffelser, der sker som led i gennemførelsen af en langtidsplan for  

 anvendelse og anskaffelse af edb, som er godkendt af  

 Administrationsdepartementet.
3.2 Lov om offentlige myndigheders registre Loven gælder for edb-registre, der føres for den offentlige forvaltning,  

 og som indeholder oplysninger, der kan henføres til bestemte personer.
Registre, der føres for en statslig myndighed, må kun oprettes i henhold  

 til godkendelse af vedkommende minister efter forhandling med  

 Finansministeren.
Forinden der meddeles godkendelse, skal der indhentes en  

 udtalelse fra Registertilsynet.
 Forinden ministeren eller den, ministeren bemyndiger hertil, fastsætter  

 forskrifter (registerforskrifter), skal der indhentes en udtalelse fra  

 Registertilsynet.
De tekster, der frembringes ved hjælp af elektronisk tekstbehandling, vil  

 normalt ikke have karakter af »»registre« i registerlovens  

 forstand, j fr. lovens § 1, stk. 2, der taler om »»registre og  

 andre systematiserede fortegnelser, hvor der gøres brug af elektronisk  

 databehandling«».
Det kan dog ikke udelukkes, at der som led i  

 anvendelsen af elektronisk tekstbehandling opstår registre, der omfattes af  

 loven og dermed af kravet om godkendelse og fastsættelse af forskrifter.
De fleste tekstbehandlingssystemer åbner således mulighed for oprettelse  

 afmindre kartoteker, der kan opbevares på disk eller et andet medium.
Et  

 typisk eksempel er oprettelse af navne- og adresselister, der kan  

 »»flettes«» med standardbreve.
Sådanne registre vil, selv  

 om de måske formelt er omfattet af registerloven, oftest være uinteressante i  

 forhold til de hensyn, der ligger bag registerloven og hensynet til  

 beskyttelse af den enkeltes integritet.
Det kan dog blive aktuelt at  

 fastsætte forskrifter m.m., f.eks. hvis registrene indeholder oplysninger  

 udover navne og adresser, hvis oplysningerne er af »»følsom«  

 karakter, eller hvis der er mulighed for samkøring med andre registre.
Det kan ligeledes komme på tale at opfatte teksterne som et register i  

 lovens forstand, hvis systemet åbner mulighed for fritekstsøgning.
Hertil må  

 dog kræves, at teksterne indgår i et system, der er indrettet med henblik på  

 søgning i større (ustrukturerede) datamængder.
De »»søg« og  

 »»søg og erstat« faciliteter, der indgår i de fleste  

 tekstbehandlingssystemer til hjælp ved redigering af tekster, er uden  

 betydning i denne forbindelse.
 I tvivlstilfælde bør man kontakte Registertilsynet.
 Registerloven forventes i øvrigt ændret i folketingssamlingen 1988/87.
3.3 Underretning til Retsinformationsrådet I følge Justitsministeriets cirkulære af 18. marts 1983 om den tekniske  

 produktion af retskildemateriale samt om oprettelse af databaser og  

 tekstsøgningssystemer til juridisk informationssøgning, § 3, skal statslige  

 myndigheders planer om eller medvirken til oprettelse af juridiske  

 tekstdatabaser, herunder tekstsøgningssystemer til juridisk  

 informationssøgning, i rimelig tid inden oprettelsen forelægges  

 Retsinformationsrådet.
Det samme gælder væsentlige ændringer af sådanne  

 tekstdatabaser.
 Henvendelse kan ske til Sekretariatet for Retsinformation.
3.4 Anskaffelsesprocedurer og kontraktforhold Hensigtsmæssige anskaffelsesprocedurer er beskrevet i  

 Administrationsdepartementets »»Vejledning om anskaffelse af  

 edb-ydelser«».
Endvidere henvises til »»Statens  

 indkøbsvejledning«».
Ved førstegangsanskaffelser af tekstbehandlingssystem bør institutionen i  

 forhandling med leverandøren udarbejde en kontrakt.
I denne kontrakt er det  

 vigtigt, at institutionen får indføjet alle de krav, der er stillet fra  

 institutionens side, og som leverandøren har lovet at opfylde.
Som grundlag bør man anvende statens standardkontrakter for henholdsvis  

 køb, leje og vedligeholdelse af edb-udstyr.
Kontraktblanketterne kan fås ved  

 henvendelse til Administrationsdepartementet.
Ved anvendelse af individuelt  

 udformede kontrakter bør institutionen ikke acceptere vilkår, der er ringere  

 end standardkontrakternes.
Standardkontrakterne er i øvrigt under revision.
Nye kontrakter kan  

 forventes udsendt i 1987.
 Ved efterfølgende anskaffelser kan institutionen ofte nøjes med at sende  

 leverandøren en indkøbsordre, der henviser til de punkter i den oprindelige  

 kontrakt, som også skal være gældende for den aktuelle ordre.
 Ved anskaffelser, der sker i henhold til statens indkøbsaftaler for  

 edb-udstyr, jfr. afsnit 3.7, er det tilstrækkeligt i indkøbsordren at henvise  

 til de betingelser, der er gældende efter den pågældende statsaftale -  

 eventuelt suppleret med de individuelle betingelser, der måtte være aftalt  

 med leverandøren.
3.5 Samarbejde med personalet om indførelse at tekstbehandlingssystemer En succesfuld indførelse og anvendelse af etb og edb hænger i høj grad  

 sammen med en grundig forberedelse i institutionen og en tilstrækkelig  

 uddannelse af medarbejderne.
Teknologiaftalen for samarbejde ved indførelse og brug af ny teknologi i  

 statens virksomheder og institutioner er en rammeaftale, som søger at give  

 retningslinjer i denne henseende.
Rammeaftalen kan suppleres af en lokal  

 aftale i den enkelte institution.
 Teknologiaftalen skal benyttes ved indførelse af ny teknologi, også når  

 det drejer sig om anvendelse af tekstbehandling.
 - Det må stærkt anbefales, at medarbejderne så tidligt som muligt  

 inddrages i et samarbejde om anvendelsen af den nye teknologi, og at der i  

 forbindelse med budgetteringen af et teknologiprojekt også tages højde for  

 omkostningerne til uddannelse, inventar, lokaleindretning etc.
3.6 Tekstbehandlingsudstyr eller generelt anvendeligt udstyr Tekstbehandlingsudstyr, som udelukkende er bestemt til tekstbehandling  

 (også kaldet dedikeret tekstbehandlingsudstyr), vil i de fleste tilfælde vise  

 sig at være for begrænset i sit anvendelsesområde, idet tekstbehandling  

 efterhånden skal integreres med andre edb-anvendelser.
Tekstbehandlingsudstyret har haft sin styrke som en skræddersyet løsning  

 af netop tekstbehandlingsopgaver.
Denne type udstyr er fremstillet med  

 henblik på at tilfredsstille flest mulige krav til indskrivning, redigering,  

 arkivering og udskrivning af tekst.
Ofte er dette opnået med specielt  

 udformet materiel med anvendelse af mange funktionstaster til aktivering af  

 de specielle tekstbehandlingsfunktioner.
Disse forhold har hidtil kunnet  

 begrunde valget af denne type udstyr.
Grænserne mellem tekstbehandlingsudstyr og generelt anvendeligt edb-udstyr  

 udviskes dog mere og mere, idet tekstbehandlingsudstyr efterhånden også kan  

 anvendes til andre opgaver.
Omvendt vil tekstbehandlingsløsningerne på det  

 generelle udstyr ofte være lige så tilfredsstillende som en løsning på  

 dedikeret tekstbehandlingsudstyr.
Administrationsdepartementet fraråder, at der vælges  

 tekstbehandlingsløsninger baseret på udstyr, der udelukkende kan bruges til  

 tekstbehandling, medmindre ganske særlige forhold kan begrunde dette.
Sådanne forhold kunne  

 f.eks. være, at det klart er isolerede tekstbehandlingsopgaver, om skal  

 løses, eller at der er tale om et supplementskøb, hvor en afskrivning over få  

 år (2-3 år)kan retfærdiggøres.
3.7 Valg af leverandør For at få det mest hensigtsmæssige tekstbehandlingsystem bør leverandøren  

 vælges udfra en afvejning af krav til systemet og de økonomiske vilkår for  

 anskaffelse og drift.
 Staten har indgået indkøbsaftaler til brug for statslige institutioner.  

 Direktoratet for Statens Indkøb har distribueret disse aftaler og udsender  

 meddelelse til institutionerne, når der sker ændringer i aftalerne.
Der er indgået aftaler om lokaldatamater, dataskærme,  

 arbejdspladsdatamater (PC'er) og skrivere.
Aftalerne omfatter altså ikke  

 udstyr udelukkende bestemt til tekstbehandling.
Selv om aftalerne primært  

 vedrører levering af materiel, er der mulighed for at få leveret  

 standardprogrammel - herunder til tekstbehandling - med en vis rabat.
I  

 indkøbsordningerne indgår endvidere aftaler om terminalborde og -stole samt  

 en række forbrugsvarer som magnetbånd, disketter, edb-lister og farvebånd.
Det bør altid overvejes, om indkøbsaftalerne med fordel kan anvendes.
Med  

 mindre institutionen har behov, som medfører særlige tekniske krav, bør  

 leverandører, som staten har indgået indkøbsaftaler med, foretrækkes.
Se også  

 Administrationsdepartementets publikation »»Vejledning om  

 anskaffelse afedb-ydelser«», side 24.
3.8 Standarder Ved anskaffelse af tekstbehandlingssystem bør man satse på en løsning, der  

 i videst muligt omfang tager hensyn til eksisterende standarder.
Det gælder  

 både internationalt udarbejdede standarder og »»de facto«  

 standarder, som er udarbejdet af store leverandører.
Derved får man de bedste  

 muligheder for at sikre en investering i udstyr, som programmelmæssigt vil  

 være anvendeligt i lang tid, og som har gode muligheder for at passe sammen  

 med fremtidige løsninger.
Udstyret behøver derfor ikke at blive kasseret, før  

 det er slidt ned eller er urentabelt at vedligeholde.
Hvis man allerede har udstyr og en omfattende edb-anvendelse, bør det  

 overvejes, om det er hensigtsmæssigt at tage hensyn til bindinger til dette  

 udstyr.
Under alle omstændigheder må det overvejes, om og hvordan der skal  

 foretages en overgang til mere standardiserede systemer, og lægges planer  

 for, hvorledes man på længere sigt kan nærme sig til disse.
EF's ministerråd har den 22. december 1986 vedtaget retningslinjer for  

 standardisering inden for informationsteknologi og datakommunikation.  

 Retningslinjerne indeholder bl.a. bestemmelser om, at medlemslandene er  

 forpligtet til at fremme anvendelsen af standarder og  

 funktionsspecifikationer i forbindelse med offentlige indkøb.
Fra 1988 skal  

 der således stilles krav om overholdelse af standarder, i det omfang disse  

 findes enten som europæiske, foreløbige standarder og  

 funktionsspecifikationer eller som egentlige internationale standarder.
Det forventes, at de internationale dokumentstandarder, der betegnes  

 ODA/ODIF, vil foreligge i en godkendt udgave i 1987, hvorefter der  

 sandsynligvis vil gå endnu nogen tid, før de første produkter, som følger  

 standarderne, vil være på markedet.
Det er således ikke muligt i dag at  

 stille krav om, at tekstbehandlingssystemerne skal kunne udveksle dokumenter  

 efter denne standard.
Man bør imidlertid i en anskaffelsessituation stille  

 krav om en hensigtserklæring fra leverandøren om, at denne vil udvikle  

 kommende produkter i overensstemmelse med de internationale  

 dokumentstandarder.
Indtil internationale dokumentstandarder foreligger, anbefales det at  

 stille krav om, at tekstbehandlingssystemet kan udveksle dokumenter i  

 overensstemmelse med IBM-standarden DCA.
Tekstbehandlingssystemer, som kan  

 arbejde med dette format, kan foruden af IBM også leveres af mange andre  

 leverandører.
Udvekslingen kan eventuelt opnås ved, at leverandøren leverer  

 programmel til at omsætte mellem sit eget interne format og DCAformatet.
Det  

 anbefales at få leverandøren til at give garanti for, at sådant programmel  

 vil kunne leveres.
 Til elektronisk overførsel af ikke-reviderbar tekst kan desuden anbefales  

 TELETEX-standarden (CCITT T.61).
 For en simpel overførsel af en tekststreng (råtekst)kan det anbefales at  

 skrive teksten i overensstemmelse med DS 646 svarende til standarden for  

 ASCII 7-bit-kodet tegnsæt.
Selv om en leverandør oplyser, at et produkt overholder en standard, viser  

 erfaringen, at der hos forskellige leverandører forekommer afvigelser fra  

 specifikationerne, som kan give anledning til fejl, f.eks. i  

 systemsammenkoblingen mellem produkter af forskelligt fabrikat.
Inden endelig  

 købsbeslutning træffes, må det derfor stærkt anbefales, at institutionen i  

 samarbejde med leverandøren eller en konsulent gennemfører en afprøvning af  

 udstyrets og programprodukternes mulighed for den ønskede kommunikation, og  

 at det i praksis dokumenteres, at kommunikationen opfylder kravene til  

 funktioner og dokumentstandarder.
 I afsnit 8 er redegjort for den standardisering, som kan være relevant i  

 forbindelse med anskaffelse af etb.
3.9 Ekstern konsulentbistand Ekstern konsulentbistand kan omfatte hjælp til analyse af behov,  

 opstilling af kravspecifikation, tilbudsindhentning, valg af tilbud,  

 installation og uddannelse i brug af systemet.
 Står man overfor en større anskaffelse af tekstbehandlingssystemer, kan  

 det være fordelagtigt at rådføre sig med en konsulent med særlig viden på  

 tekstbehandlingsområdet.
 Datacentralen og UNI.C kan tilbyde bistand på dette område, men der vil  

 også kunne anvendes anden privat konsulentbistand.  

 Administrationsdepartementet kan være behjælpelig med at pege på egnede  

 konsulenter.
 Direktoratet for Statens Indkøb vil kunne rådgive om anvendelse af  

 indkøbsaftalerne.
 Der henvises i øvrigt til Administrationsdepartementets vejledning om  

 anskaffelse af edb-ydelser side 15-16.
3.10 Inddatering til Retsinformation Inddatering på maskinlæsbart medium til statens juridiske  

 informationssystem, Retsinformation, for hvilket I/S Datacentralen er  

 servicebureau, vil kunne ske i RFTDCA (redigerbart DCA-format) eller andet  

 format.
 Inddatering i andet format end RFTDCA vil indebære en omsætning  

 (konvertering).
Datacentralen har udarbejdet programmer, som kan omsætte visse andre  

 formater til DCA-format.
Inddatering i et format, hvortil der ikke findes  

 omsætningsprogram, vil indebære en førstegangsomkostning til udvikling  

 afsådanne programmer.
 Det anbefales, at RFTDCA-formatet anvendes som inddateringsformat til  

 Retsinformation.
Dokumenter kan overføres direkte til databasen på Datacentralen ved en  

 datatransmission.
Ved dokumentoverførsel an befales IBM L U 6.2 protokollen.  

 I særlige tilfælde kan IBM 3270/SNA anvendes efter nærmere aftale.
Når  

 filmaskinetjenesten er etableret, jfr. afsnit 8.3, vil inddatering kunne ske  

 via denne tjeneste, hvilket vil give mulighed for at anvende yderligere  

 protokoller.
 Endvidere kan der efter nærmere aftale afleveres disketter, magnetbånd  

 etc.
 Det tegnsæt, dokumenterne skal gøre brug af, afhænger af  

 afleveringsformen, og aftales inden afleveringen.
 Nærmere oplysnlnger kan fås hos Sekretariatet for Retsinformation eller  

 Datacentralen.
3.11 Trykning at tekster Tekstdokumenter, som skal mangfoldiggøres i et større antal, kan med  

 fordel overføres maskinelt til en trykkeproces, så ny manuel indskrivning og  

 efterfølgende korrekturlæsning undgås.
For at kunne anvende et dokument til fremstilling af fotosats, skal der  

 indføjes styrekoder (typografiske koder), der giver fotosætterudstyret  

 oplysning om skriftgrader, linjelængde, tabuleringer, overskrifter m.v.
Disse  

 koder kan enten indsættes af trykkeriet eller af kunden selv.
Hvis man selv  

 vil indsætte koder, skal der på forhånd træffes aftale med trykkeriet om,  

 hvordan dette skal gøres, jfr. afsnit 8.4 om manglende standardisering på  

 dette område.
 Det anbefales, at institutioner med behov for dokumentoverførsel til  

 trykning retter henvendelse til Statens Informationstjeneste for nærmere  

 afklaring af løsningsmulighederne i den konkrete situation.
Det er en forudsætning for at overføre et tekstdokument maskinelt til  

 trykning, at trykkeriets udstyr kan modtage teksten, enten via diskette eller  

 via datatransmission, og læse denne.
De problemer, der er forbundet hermed,  

 er beskrevet i afsnit 8.
4. Uddannelse Indførelse af elektronisk tekstbehandling er ikke kun et spørgsmål om  

 anskaffelse af ny teknik, men drejer sig også om ændret organisation og ikke  

 mindst om uddannelse af medarbejdere.
 Det er derfor vigtigt, at der bliver budgetteret med midler til  

 uddannelse, ikke blot i forbindelse med indførelsen af ny teknik, men også  

 efterfølgende, f.eks. til uddannelse af nye medarbejdere.
Etb-teknikken skal som regel ses i sammenhæng med andre edb-systemer, og  

 etb er i øvrigt baseret på den samme teknik som edb-systemer.
Det kan derfor  

 være relevant at give en generel introduktion til edb for de medarbejdere,  

 som ikke i forvejen er bekendt med dette område.
Det generelle  

 uddannelsesbehov og mulighederne for at tilfredsstille dette er omtalt i  

 »»Håndbog om ny teknologi«».
Administrationsdepartementet udgiver desuden een gang årligt et  

 kursuskatalog over brugerorienterede edb-kurser for medarbejdere i den  

 offentlige forvaltning.
Kursuskataloget kan anvendes ved planlægning af  

 medarbejderuddannelserne på dette område.
 Køb af uddannelse kan eventuelt foretages ved at indhente tilbud fra flere  

 kursusudbydere - altså en procedure svarende til den, der anvendes ved  

 anskaffelse af udstyr.
4.1 Uddannelse ved indførelse af etb Det er almindeligt at betragte indførelsen af etb i en institution som et  

 selvstændigt projekt, og der bør derfor nedsættes en projektgruppe, som får  

 til opgave at planlægge og forestå idriftsættelsen af det nye system.  

 Efterfølgende overgår den daglige drift og ansvarsplaceringen til den  

 almindelige basisorganisation.
Uddannelsesbehovet kan ses i sammenhæng med  

 dette tidsforløb og faserne:
- planlægning - idriftsættelse - daglig drift.
4.1.1 Uddannelse i forbindelse med planlægning På planlægningstidspunktet vil der være behov for en videnopbygning hos de  

 medarbejdere, som er medlemmer af projektgruppen.
Det er vigtigt, at denne  

 videnopbygning planlægges så tidligt som muligt i projektforløbet.
Medlemmerne i gruppen kan søge viden ved selvstudier i litteraturen og ved  

 deltagelse i generelle kurser om etb og edb.
Det kan også være en god idee at  

 indhente oplysninger om eksisterende etb-løsninger, f.eks. ved at rekvirere  

 skriftligt materiale hos leverandørerne og ved at se demonstrationer enten på  

 udstillinger, hos leverandører eller ved at besøge institutioner, som har  

 erfaring med brug af etb.
På denne måde kan der hentes inspiration til at  

 opstille egne krav til et kommende system.
For de øvrige medarbejdere i institutionen kan der gennemføres generelle  

 edb-introduktionskurser, som med fordel kan rekvireres hos kursusudbydere til  

 afholdelse i institutionens eget regi.
Derved opnår man at få orienteret en  

 stor gruppe medarbejdere på et kursus, som er målrettet mod institutionens  

 eget behov.
Sådanne kurser er som regel mindre omkostningskrævende end  

 deltagelse i kurser uden for institutionen.
4.1.2 Uddannelse i forbindelse med idriftsættelsen Når det er besluttet, hvilket etb-system der skal vælges, kan en egentlig  

 uddannelse i anvendelsen planlægges.
Uddannelsen bør tidsmæssigt placeres således, at det indlærte kan anvendes  

 straks efter kurset.
Det vil være en dårlig idee at gennemføre et kursus i  

 brug af systemet et par måneder før systemet installeres.
Kurset bør tilrettelægges i samarbejde med leverandøren og bør indgå i  

 kontrakten som en del af leverancen.
Hvis leverandøren ikke selv kan  

 gennemføre et kursus, bør man sørge for, at en underleverandør kan tilbyde  

 dette.
Det kan være fordelagtigt at dele et indlæringskursus op i to eller flere  

 moduler.
På første modul indlæres systemets grundlæggende funktioner, så  

 systemet kan tages i brug.
På de efterfølgende moduler kan systemets mere  

 avancerede funktioner indlæres, og medarbejderne får lejlighed til indbyrdes  

 og med instruktøren at drøfte konstaterede problemer og indvundne erfaringer.
4.1.3 Uddannelse under daglig drift Selv om systemet er sat i drift og kører rutinemæssigt, vil der stadig  

 være situationer, hvor der skal tilbydes uddannelse.
Når nye medarbejdere skal oplæres i brug af systemet, kan det gøres gennem  

 deltagelse i kurser hos leverandøren eller andre kursustilbydere, og det kan  

 gøres ved en intern oplæring, hvor en erfaren medarbejder forestår  

 undervisningen.
Ofte kan man med fordel anvende en kombination af disse to  

 muligheder.
 Der kan desuden være brug for uddannelse i de tilfælde, hvor medarbejdere  

 får brug for funktioner i systemet, som de ikke kender, fordi de ikke hidtil  

 har haft behov for dem.
 Endelig er der behov for uddannelse, når der anskaffes nye versioner af  

 programmerne, som ændrer brugen og giver nye muligheder.
 I disse situationer kan det være en fordel at have udpeget en medarbejder,  

 som har ansvaret for at være særlig godt orienteret om alle systemets  

 muligheder.
4.2 Uddannelse med henblik på at organisere tekstbehandlingsarbejdet Foruden den direkte undervisning i anvendelse af tekstbehandlingssystemet  

 vil det være nødvendigt med mere bred uddannelse i, hvorledes  

 tekstbehandlingsopgaverne bedst organiseres.
Det er vigtigt at betragte  

 tekstbehandlingsopgaverne i sammenhæng med de øvrige opgaver i institutionen,  

 hvad enten disse løses ved hjælp af edb eller ej.
Denne uddannelse skal sikre  

 den størst mulige sammenhæng i institutionens informationsgrundlag.
 Det er desuden vigtigt at gøre medarbejdere bevidste om sikkerhed i bred  

 betydning - både fortrolighed i forbindelse med data i registerlovens  

 betydning og sårbarhedsproblemer, som især vedrører sikkerhed mod tab af data  

 samt »»back-up«»-muligheder på tidspunkter, hvor systemet  

 ikke fungerer på grund af tekniske svigt.
5. Analyse af tekstbehandlingsbehov Anskaffelse af etb skal altid indledes med en behovsanalyse.
Derved kan  

 programmel og materiel afpasses bedst muligt efter organisationens behov, og  

 ved at tage udgangspunkt i egne behov sikres det, at man fra begyndelsen er  

 opmærksom på, hvilke kompromisser man senere vælger at acceptere.  

 Behovsanalysen skal give svar på følgende spørgsmål:
- hvilke opgaver skal løses - hvor stor er tekstmængden - hvilke tilgrænsende systemer skal der tages hensyn til nu og eventuelt i fremtiden - er der særlige sikkerhedskrav - er der andre specielle forhold.
Man skal som hovedregel formulere alle krav og ønsker til det nye system  

 skriftligt.
Selv om en ikke-edb-kyndig er i tvivl om, hvorvidt et krav er  

 relevant, bør det noteres, så det kan indgå i vurderingen.
For at klargøre  

 behovene er det vigtigt at skelne mellem krav, som er ultimative, og ønsker,  

 som ikke skal tillægges den samme vægt.
 En checkliste som vist i bilag 2 med tilpasninger til de aktuelle krav og  

 ønsker er velegnet til systematisk indsamling af oplysninger om forskellige  

 tekstbehandlingssystemers egenskaber.
Opstilling af krav efter en sådan checkliste vil imidlertid ikke være  

 tilstrækkeligt.
Det er også vigtigt at registrere, hvordan  

 tekstbehandlingssystemet udfører de enkelte funktioner, og hvordan det  

 fremtræder over for brugeren.
Sammenligning af besvarelserne på alle disse enkeltpunkter og  

 sammenholdelse af besvarelserne med de faktiske behov er en selvstændig  

 opgave, som skal løses - eventuelt med ekstern konsulentbistand.
Den  

 grundighed, hvormed projektet gennemføres, afhænger naturligvis af  

 anskaffelsens størrelse.
5.1 Hvilke opgaver skal løses Først skal der tages stilling til, hvilke opgaver der skal løses, herunder  

 eksisterende skriveopgaver og eventuelle nye opgaver.
Desuden sksl det  

 fastlægges, i hvilket omfang tekstbehandling skal indgå i sammenhæng med  

 andre edb-systemer.
En gennemgang og prioritering af de dokumenter, tekstbehandlingssystemet  

 skal bruges til at producere, er et væsentligt led i behovsopgørelsen.  

 Hvordan fordeler den samlede dokumentproduktion sig på individuelle breve,  

 standardbreve formularer, notater, store rapporter, dokumenter, der skal  

 trykkes etc.
Det er vigtigt at skelne væsentligt fra uvæsentligt.
Dokumenter,  

 der kun bliver fremstillet få gange om året, skal som regel have mindre vægt  

 end dokumenter, der fremstilles hver dag.
Man skal ligeledes passe på ikke at  

 videreføre vaner og uvaner.
Det kan være nødvendigt f.eks. at revurdere, hvad  

 der vil være en hensigtsmæssig opstilling af tekster.
Som regel vil den være  

 anderledes på et tekstbehandlingssystem end på en skrivemaskine.
 Ved gennemgangen kommer spørgsmålet om fremtidige udvidelser allerede ind  

 i billedet, hvad enten det drejer sig om en planlagt udvidelse af  

 tekstbehandlingskapaciteten, eller der er ønske om at kunne udføre andre  

 opgaver end tekstbehandling ved hjælp af det udstyr, der skal anskaffes.
5.2 Hvor stor er tekstmængden Det er vigtigt at beregne, hvor store mængder tekst systemet samtidig skal  

 kunne lagre og behandle.
Har man behov for at kunne arbejde på ældre tekster  

 og eventuelt genbruge dele af dem i nye, må man være opmærksom på, at dette  

 kan være besværligt, f.eks. fordi de opbevares som diskette- eller båndkopier  

 af den faste disk.
Opgørelsen af de krævede datamængder beregnes i første omgang i kendte og  

 let målelige størrelser som f.eks.
A4-sider.
1 Kbyte eller KB (kilo byte) svarer til 1024 bytes.
I hver byte kan lagres  

 et tegn, dvs. et bogstav, tal, special- eller kontroltegn.
Som en  

 tommelfingerregel regnes der med, at en normalbeskrevet A4-side har behov for  

 en lagerplads på 5-6 KB.
I forbindelse med datamatanskaffelse skal man være opmærksom på, at  

 behovsopgørelsen almindeligvis er udtryk for et minimumsbehov eller snarere  

 en undervurdering.
Man bør derfor, selv efter gennemførelsen af en grundig og  

 detaljeret analyse, overdimensionere systemet 50 til 100 pct. i forhold til  

 det opgjorte kapacitetsbehov.
Dette kan lyde drastisk, men i sammenligning  

 med en installations samlede omkostninger kan en fordobling af f.eks.  

 lagerkapaciteten ofte foretages for en forholdsvis beskeden merpris.
Endelig skal man være opmærksom på, at de fleste datamater ikke kan  

 udnyttes helt til den teoretiske grænse.
Fyldes det eksterne lager f.eks.  

 mere end 80-90 pct, vil systemet som regel ikke fungere hensigtsmæssigt.
5.3 Tilgrænsende systemer Der skal træffes beslutning om, hvordan tekstbehandlingssystemet skal  

 indgå i den interne organisation, samt hvilke berøringsflader der skal være  

 udadtil.
 Der kan udover de organisatoriske forhold være rent tekniske spørgsmål at  

 tage stilling til, herunder behovet for udveksling af dokumenter med det  

 formål direkte at genanvende disse.
 De potentielle afsendere og modtagere af dokumenter kan befinde sig såvel  

 inden for som uden for organisationen.
5.3.1 Fælles programmer og dokumenter Fælles programmer og dokumenter hører fortrinsvis sammen med et  

 flerbrugersystem.
Her kan den enkelte brugers data beskyttes mod uautoriseret  

 adgang, men data kan også gøres tilgængelige for andre.
Sikkerhedskopiering af dokumenter vil på flerbrugersystemer som regel  

 blive udført af en systemansvarlig, som har fået speciel uddannelse, og vil  

 ikke være den almindelige brugers opgave.
I modsætning hertil er det på  

 enkeltbrugersystemet brugeren selv, der er ansvarlig for sikkerhedskopiering.
Anvendelse af samme program er en stor fordel, hvis der er behov for  

 udveksling af dokumenter mellem arbejdspladserne.
Det vil på denne måde være  

 muligt at redigere videre i dokumenter på en vilkårlig arbejdsplads.
Overførslen kan ske ved anvendelse af fælles lager, ved datakommunikation  

 eller simpelt hen ved udskrivning på en diskette, der flyttes til den anden  

 arbejdsplads.
Det aktuelle systems muligheder og brugerens behov for  

 tekstudveksling afgør, hvilken metode der skal anvendes.
Der findes tekstbehandlingsprogrammer til PC'er, som kan anvendes fra et  

 antal PC-arbejdspladser bundet sammen af et lokalnet.
Programmet er fælles,  

 og dokumenterne kan være det.
5.3.2 Overførsel af tekster mellem arbejdspladser med forskellige  

 tekstbehandlingsprogrammer De vidt forskellige formater, der findes i forbindelse med  

 tekstbehandlingsprogrammer, vanskeliggør udveksling af dokumenter mellem  

 arbejdspladser, der anvender forskellige programmer.
Disse problemer er  

 behandlet i afsnit 8 om standardisering.
 Det er vigtigt at få belyst, om der er behov for overførsel af dokumenter  

 til arbejdspladser, som anvender et andet tekstbehandlingsprogram, og om det  

 er muligt at finde en teknisk og økonomisk forsvarlig løsning på de hermed  

 forbundne problemer.
5.3.3 Overførsel af tekster til edb-systemer inden for organisationen Der kan være behov for overførsel af en tekst til et andet edb-system  

 inden for organisationen, hvis en organisations dokumenter skal gøres  

 tilgængelige i et søgesystem eller et fælles tekstarkiv på en lokal datamat.
Næsten uanset hvilken type tekstbehandlingssystem der vælges, vil der være  

 behov for en omdannelse af dokumenterne, inden disse indlægges i et  

 søgesystem.
Et led i denne omdannelse kan være den manuelle tilføjelse af  

 faste felter, f.eks. journalnummer, dato og måske afmærkning af bestemte  

 tekstafsnit, som det har særlig interesse at skille ud.
 Tilsvarende skal de fysiske lagringsmedier, f.eks. disketter, kunne  

 flyttes og læses, eller den fornødne datakommunikation kunne etableres, jfr.  

 afsnit 8. Om der anvendes fysisk flytning eller datakommunikation, vil  

 afhænge af de edb- og tekstbehandlingssystemer, der anvendes.
5.3.4 Overførsel af tekster til edb-systemer uden for organisationen Skal dokumenter være tilgængelige uden for organisationen, f.eks. i store  

 databaser til fritekstsøgning, gælder de samme forhold som ved overførsel til  

 en lokal datamat.
 Overføres i forvejen dokumenter til en lokal datamat, som er forsynet med  

 kommunikationsfaciliteter, kan en løsning være overførsel fra  

 tekstbehandlingssystemet til den lokale datamat og videreførsel fra denne til  

 det eksterne edb-system.
5.4 Særlige sikkerhedskrav Det bør overvejes, om der skal stilles særlige sikkkerhedskrav til  

 tekstbehandlingssystemet.
Sikkerhed kan dels være et spørgsmål om at hindre  

 uvedkommende i at få adgang til data og tekster, dels et spørgsmål om at  

 sikre sig mod tab af data og tekster.
Endelig kan der være spørgsmål om at  

 sikre, at ikke alle etb-arbejdspladser bliver sat ud af funktion på een gang  

 på grund af tekniske svigt.
Brugeren må definere forskellen på brug og misbrug af de enkelte data med  

 henblik på at sikre sig bedst muligt mod utilsigtet anvendelse.
Er der  

 tekster og data, som enhver kan have adgang til, medens andre skal beskyttes,  

 så kun autoriserede brugere har adgang til dem? Skal alle have adgang til  

 opslag i data, medens kun visse brugere skal kunne tilføje, ændre eller  

 slette data? Sådanne regler skal overvejes og i givet fald formuleres som  

 krav til systemet.
Registerloven sætter visse rammer.
Indeholder registrene oplysninger, der  

 kan relateres til bestemte personer, giver loven også retningslinjer for  

 registrenes beskyttelse og sikkerhed (se afsnit 3.2).
På enkeltbrugerdatamater skal man ikke forvente et højt sikkerhedsniveau  

 ved hjælp af systemets programmel, idet der normalt ikke er nogen adgangskode  

 eller lignende.
En fysisk sikring af data kan være nødvendig, f.eks. i form  

 af at disk eller diskette anbringes under lås og slå, når de ikke er i brug.
Brugeren må ligeledes tage stilling til, i hvilket omfang data og tekster  

 skal sikkerhedskopieres.
Sikkerhedskopiering vil altid kunne ske ved  

 overførsel af kopier til disketter, men er der behov for megen og hyppig  

 kopiering, kan arbejdet hermed lettes ved anskaffelse af særlige  

 databåndstationer til back-up formål.
 Hensynet til at sikre, at nogle arbejdspladser fortsat kan bruges i  

 tilfælde af tekniske svigt, kan få indflydelse på valget af teknisk løsning.  

 Hvis alle etb-arbejdspladser er koblet til eet centralt anlæg, vil systemet  

 være sårbart over for driftsstandsninger, hvorimod en løsning med  

 decentraliseret datakraft og lagringskapacitet vil kunne give større  

 sikkerhed mod driftsstandsninger, der berører hele organisationen.
5.5 Andre specielle forhold Specielle forhold kan være krav til andre komponenter end selve  

 tekstbehandlingsprogrammet, f.eks. udstyrets udformning og miljøforhold samt  

 antallet af arbejdspladser og disses placering i forskellige lokaler.
Der kan  

 også være ønske om selv at kunne udarbejde programmer eller at kunne  

 kommunikere med en eller flere andre datamater, hvor tekstbehandlingsudstyret  

 virker som terminal med eller uden mulighed for udveksling af tekst.  

 dokumenter.
6. Funktionskrav Tegningerne på de følgende sider viser dokumenters opbygning og indeholder  

 eksempler på de spørgsmål, der anvendes ved analyse af dokumenterne.  

 Tegningerne kan bruges som inspiration, når institutionens dokumenter  

 analyseres med henblik på opstilling af krav til tekstbehandlingsfunktioner.
En lang række krav kan dog hverken udmøntes af en gennemgang af dokumenter  

 eller en checkliste.
Det gælder spørgsmål om lagring, genfinding, sletning,  

 flytning og kopiering af dokumenter samt om administration af lagerpladsen,  

 som alle vanskeligt kan besvares med ja eller nej.
Hvilke muligheder har man for at genfinde sine dokumenter? Er det  

 nødvendigt at huske dokumentnavne, eller kan man når som helst få en  

 oversigt, som kan bruges til at vælge ud fra? Kan det eksterne lager opdeles i logiske enheder (kataloger), der letter  

 genfinding? Kan man ubesværet flytte et dokument fra een sådan enhed til en  

 anden? Hvilke værktøjer er der til administration af lagerpladsen? Selv simple spørgsmål som automatisk orddeling kan ikke besvares med et ja  

 eller nej.
Hvis systemet orddeler, kan det så »lære« ny ord? Hvis  

 det deler forkert, hvor let er det så at rette fejlen? Hvis der fremstilles mange opstillinger eller tabeller, er det ikke nok at  

 spørge, om tabellerne kan indskrives, og derefter udskrives pænt på papir.  

 Kan systemet flytte, kopiere, indsætte og slette kolonner? Kan det summere  

 rækker og kolonner? Kan det foretage andre relevante beregninger? Fremstilles der ofte store dokumenter? Ved store kan enten forstås meget  

 store sider, f.eks.
A3, A4 tværformat osv., eller lange dokumenter, dvs. et  

 stort antal sider.
Hvordan skal systemet bruges? Er der krav om, at brugeren skal kunne  

 arbejde videre samtidig med, at et dokument udskrives på papir? Er der behov for integration af tekstbehandlingssystemet med andre  

 systemer? Skal f.eks. grafiske fremstillinger eller tabeller kunne indgå i  

 dokumenterne? Skal dokumenter kunne sendes og modtages ved hjælp af et  

 elektronisk postsystem, som også har forbindelse til andre datamater? Og skal  

 disse dokumenter da kunne viderebearbejdes i modtagerens  

 tekstbehandlingssystem? Hvordan systemet skal bruges, er et nøglespørgsmål i forbindelse med  

 opstilling af krav til et tekstbehandlingssystem.
Det er ikke muligt at  

 opstille krav til systemets funktioner uden den viden om organisationens  

 arbejde og struktur, som findes i den enkelte organisation.
Ovenstående eksempler skal kun illustrere, at et krav til et system i så  

 godt som alle tilfælde vil kræve yderligere præcisering.
Man kan ikke bare  

 opstille krav om, at en funktion findes i systemet.
Systemet skal helst også  

 kunne udføre funktionen på en bestemt måde, hvis faciliteten skal bruges til  

 bestemte formål.
Det kan være en fordel at opstille et eller flere prøvedokumenter til brug  

 i forbindelse med en demonstration af et system hos leverandøren.
Et  

 prøvedokument skal udfærdiges, så der til dets fremstilling skal gøres brug  

 af flest mulige af de faciliteter, som man vil lægge vægt på, f.eks.  

 tabuleringer, flere formater i samme dokument, spaltetekst og opstilling af  

 »maske« til brev.
7. Brugervenlighed Brugervenlighed er et individuelt begreb.
Hvad een bruger finder  

 anvendelsesvenligt, kan en anden bruger opleve som uhensigtsmæssigt.
Det  

 brugervenlige system vil derfor ofte være det system, som tilbyder den  

 højeste grad af individualisering, hvor der gives brugeren mulighed for at  

 indrette systemet i overensstemmelse med den enkeltes arbejdsrytme og  

 -metode.
 Brugervenlighed kan opdeles i to hovedområder:
- fysiske forhold og - betjeningsvenlighed.
 Ved fysiske forhold forstås begreber som siddestilling, syn, luft, varme,  

 støj, stråling fra dataskærme, lys m.m.
Betjeningsvenlighed omfatter bl.a. systemdialog, tilgængelighed (let/svært  

 at lære) og mulighed for at anvende forskellige hjælpemidler som  

 funktionstaster, ikoner, mus og pegeredskaber.
Som en vigtig del af  

 betjeningsvenligheden indgår sprogbrugen og graden af mulighed for at undgå  

 overflødige oplysninger - informationsstøj.
Desuden indgår opfyldelse af udsagnene »»What you see is what  

 you get«» og »You get what you need«.
Disse to udtryk  

 dækker over, at der dels skal være overensstemmelse mellem det, man ser på  

 skærmen, og det, der kommer ud på skriveren, dels at den enkelte bruger ikke  

 får overfyldt sin skærm med funktioner, som den pågældende ikke har adgang  

 til eller ikke har brug for.
 Følgende er eksempler på spørgsmål, der kan tjene til at vurdere et  

 systems bruger- og betjeningsvenlighed:
- foregår dialogen mellem bruger og systemet helt, delvis eller slet ikke  

 på dansk? - hvordan reagerer programmet på simple fejltastninger, som f.eks. en  

 kommando, der staves forkert? - er dialogen let at lære og let at huske, også selv om man ikke benytter  

 systemet dagligt? - en totalt menustyret dialog bliver let tung at arbejde med for den øvede  

 bruger.
Er der muligheder for spring i menuerne? - er der eventuelt mulighed for, at den øvede bruger kan lave egne  

 funktioner, såkaldte makroer? - er det nødvendigt med særligt uddannede systemadministratorer? - hvordan foretages sikkerhedskopiering? - kræves der en særlig uddannelse i forbindelse med klargøring og drift af  

 programmerne? Erfaringerne omkring måling af brugervenlighed er endnu meget begrænsede,  

 og præcise måleenheder kan ikke angives.
Det bedste vil være, hvis den  

 enkelte før afprøvning sætter sig nogle mål og derefter kontrollerer, om  

 målene kan opfyldes.
7.1 Brugergrænsefladens egenskaber Brugergrænsefladen er den del af et system, som brugeren har direkte  

 kontakt med, dvs. selve udstyret på arbejdspladsen og den/de måder, det  

 betjenes på, eller sagt med andre ord: Den måde brugeren kommunikerer med  

 systemet på.
 Brugervenlighed og brugergrænsefladens funktionalitet og sammensætning  

 hænger meget tæt sammen, men udgør ikke de eneste elementer i  

 sammenstillingen af et brugervenligt miljø. Brugergrænsefladens egenskaber er  

 dog så væsentlige, at de har topprioritet, når brugervenligheden skal  

 vurderes.
 Da det ikke er muligt at få den perfekte brugergrænseflade til hver enkelt  

 bruger, må man i stedet undersøge, om brugergrænsefladen kan leve op til de  

 fleste af nedenstående kriterier.
Fuldstændighed Inden for sprogets rammer skal man kunne håndtere alt, hvad brugerens  

 arbejde omfatter.
Fuldstændigheden vil imidlertid kun komme til udtryk ud fra  

 en subjektiv betragtning (enhver kan udføre sit eget arbejde, men ikke alt  

 arbejde). Systemet skal altså have tilstrækkelige funktioner til at løse den  

 enkeltes tekstbehandlingsbehov.
Ensartethed Samme funktion skal hedde det samme og fungere ens over alt i systemet.  

 F.eks. bør det i et menu-styret system være samme funktionstast eller  

 kommando, der bruges for at komme fra en »lavere« menu til en  

 »højere« menu i hierarkiet.
Enkelhed Funktionerne skal have brugerrelevans og ikke være præget af systemets  

 interne opbygning.
Kommandoer skal være nemme at lære, og funktionerne skal  

 bygge på kendte begreber fra kontorverdenen.
Afskærmning Brugeren skal ikke bekymre sig om systemets interne virkemåde, og  

 styresystemets opbygning må ikke virke begrænsende f.eks. med hensyn til  

 opbygning af kataloget over tekster og længden på dokumentnavne.
Robusthed Dialogen må ikke være fintfølende og konfliktskabende.
Det medfører, at  

 simple syntaksfejl skal løses uden kommentarer, og at tvivlstilfælde løses i  

 dialog med brugeren, så det ikke er nødvendigt at slå op i manualer eller  

 starte systemet forfra.
Nationalitet Kommandoer og udskrifter fra systemet skal være på dansk.
Effektivitet Systemets svartider skal være rimelige i relation til størrelsen og arten  

 af den opgave, der skal løses.
F.eks. vil man forvente, at svartiden for en  

 søgning i et dokument er afhængig af dokumentets størrelse.
8. Standardisering i forbindelse med udveksling af tekster mellem forskellige systemer Det ville være ideelt, hvis tekst fremstillet med etb kunne overføres,  

 lagres og bearbejdes uafhængigt af det udstyr og programmel, som anvendes af  

 de parter, der ønsker at udveksle et dokument.
På grund af manglende teknisk  

 standardisering vil overførsel af dokumenter mellem forskellige systemer  

 imidlertid oftest være forbundet med store vanskeligheder eller i praksis  

 være uigennemførlig.
I dette afsnit gennemgås kort de tekniske problemer, der er forbundet med  

 udveksling af dokumenter.
Der henvises i øvrigt til afsnit 3, som omtaler de  

 standarder i forbindelse med tekstbehandling, som det i øjeblikket anbefales  

 statsinstitutioner at kræve overholdt.
 Der skelnes mellem internationale standarder og »»de facto  

 standarder« (industristandarder, markedsstandarder). Førstnævnte  

 udarbejdes af de internationale standardiseringsorganisationer, medens  

 sidstnævnte bygger på store leverandørers produkter, der har opnået en sådan  

 udbredelse, også hos andre leverandører, at de kan betragtes som faktiske  

 standarder på markedet.
 Standardiseringen i forbindelse med etb vedrører navnlig følgende områder:
- lagringsformater - tegnsæt og styretegn - dokumentformater - kommunikation sprotokoller - trykkeformater.
Når to systemer ikke kan samarbejde, fordi de følger forskellige  

 standarder, eller fordi de bygger på firma-specifikke produkter, kan  

 problemet undertiden afhjælpes ved hjælp af program-produkter, der fungerer  

 som »»oversætter« mellem dem.
Sådanne oversættere findes dog  

 langt fra altid som standardprodukter, og det kan være forbundet med  

 betydelige omkostninger at lade dem udvikle.
Desuden vil fuld viden om begge  

 leverandørers produkter være en forudsætning for udvikling af oversættere -  

 og denne forudsætning vil ikke altid være til stede.
8.1 Udvekslingsmåder Når et dokument fremstillet ved hjælp af etb ønskes overført til  

 bearbejdning på en anden type udstyr og med et andet tekstbehandlingsprogram,  

 kan den fysiske flytning af dokumentet ske på to måder.
Dokumentet kan lagres på et flytbart edb-medium, i praksis en diskette,  

 hvorfra det så indlæses i den modtagende datamat, eller flytningen kan ske  

 ved datatransmission over et lokalt eller offentligt datanet.
I begge  

 tilfælde skal en række problemer løses, før udvekslingen kan finde sted.
8.2 Udveksling ved hjælp af diskette Det første problem vedrører selve det fysiske format af de diskettetyper,  

 der kan anvendes i de respektive datamaters diskettestationer, idet disketter  

 fås i forskellige størrelser: 8tommer, 5 1/4 tomme, 3 1/2 tomme m.fl.
Selv om  

 to disketter umiddelbart ser ens ud, kan de være fremstillet med henblik på  

 at lagre information på een side hhv. begge sider eller med henblik på  

 forskellig »»tæthed« af lagret information  

 (lagringskapacitet), og en datamat vil stille krav om en diskette af en  

 bestemt type.
Inden en diskette kan tages i brug i en given type datamat, skal den'  

 formateres'», dvs. opdeles i spor og sektorer, hvilket sker ved hjælp af  

 et særligt formateringsprogram tilknyttet datamatens styresystem.
Ved  

 formateringen fastlægges diskettens lagringsformat.
Et givet systems lagringsformat er den form, hvorunder en tekst bliver  

 gemt på lagringsmediet (disk, diskette m.v.), så teksten senere kan findes og  

 gendannes med sit oprindelige udseende.
Lagringsformatet er bl.a. afgørende  

 for, hvor megen information der kan lagres på disketten.
Lagringsformater er  

 som regel defineret som et sæt af interne regler, og programmerne, som skal  

 lagre, hente og gendanne dokumenter, bygger på disse regler.
Lagringsformatet  

 har typisk nær sammenhæng med det styresystem og øvrige basisprogrammel, som  

 anvendes, idet lagringsformatet har en vis sammenhæng med den måde, som  

 styresystemet organiserer sine filer og filkataloger på.
Det vil være uhyre svært for en datamat at anvende et ukendt  

 lagringsformat, specielt hvis det anvendte tegnsæt, jfr. nedenfor, også er  

 ukendt.
De enkelte leverandørers formater er ofte så forskellige, at  

 udveksling vil kræve anvendelse af et eller flere programmer til at omforme  

 fra eet format til et andet.
 Der findes ingen officielle standarder på disse områder, der alle vedrører  

 selve den fysiske diskette: men for visse datamattypers vedkommende (PC'er)  

 har der udviklet sig nogle markedsstandarder i tilknytning til et bestemt  

 styresystem (MS-DOS).
En leverandørs påstand om, at disketter kan udveksles mellem dennes og en  

 anden leverandørs udstyr bør afprøves i praksis.
Nogle virksomheder,  

 heriblandt UNI.C, tilbyder i øvrigt at flytte data mellem et udvalg af  

 forskellige disketteformater.
En sådan flytning kan imidlertid være både  

 besværlig og dyr.
Under den internationale standardiseringsorganisation ISO er der nedsat en  

 undergruppe, som beskæftiger sig med tekst og kontorsystemer.
Her er igangsat  

 et arbejde omkring udveksling af tekstinformation på flytbart medium.
 Endelig skal der være overensstemmelse mellem de udvekslende systemers  

 tegnsæt og dokumentformat.
Tegnsættet er dels den samlede mængde af bogstaver, tal og specialtegn,  

 dvs. de synlige tegn i teksten, dels forskellige styretegn.
Disse er ikke  

 synlige i en udskrevet tekst, men styrer behandlingen og udskrivningen af  

 teksten, f.eks. tabuleringer, linjeskift og vognretur.
Normalt, men måske lidt misvisende, kalder man den samlede mængde af  

 synlige tegn og styretegn for et tegnsæt.
Tegnsættet repræsenteres internt i  

 et etb- eller edb-anlæg ved en talkode udtrykt i et bit-mønster, og der skal  

 naturligvis være enighed om, hvilken talkode der repræsenterer hvilket tegn,  

 hvis der skal udveksles tekster.
Om styretegnene skal det specielt nævnes, at  

 der skal være overensstemmelse mellem de udvekslende parters udlægning af det  

 enkelte styretegns betydning.
Bilag 1 indeholder en beskrivelse af standarder  

 for tegnsæt.
Et dokument er en logisk sammenhængende og afgrænset mængde af data.
Et  

 dokuments indhold kan i princippet bestå af tekst, tegn, grafik, faksimile,  

 tale og video.
Tekstsystemer, der også kan indeholde faksimiie, tale og  

 video, hører dog fremtiden til.
 I international standardiseringssammenhæng har man valgt at betragte et  

 dokument som bestående af to strukturer:
- en logisk struktur og - en layout-struktur der kan behandles indbyrdes uafhængigt, men alligevel har en vis  

 sammenhæng.
Den logiske struktur er en beskrivelse af dokumentets opdeling i  

 kapitler, afsnit, overskrifter, fodnoter, figurer og bilag, medens  

 layout-strukturen deler dokumentet op i sider, rammer og blokke inden for en  

 side, og fortæller, hvordan positionering og præsentation skal ske på det  

 valgte medium (skærm, papir m.m.).
 Selve indholdet i dokumentet - den meddelelse, der har interesse for  

 brugeren - er således beskrevet ved hjælp af de to strukturer, som har hver  

 deres betydning for præsentation og forståelse af dokumentet.
Den internationale standardiseringsorganisation ISO arbejder på at  

 fastlægge standarder for dokumentformater.
I forbindelse med  

 Teletex-tjenesten har CCITT desuden specificeret et dokumentformat.
 Som en udbredt industristandard kan nævnes IBM-standarden DCA (Document  

 Content Architecture). DCA standarden inkluderer anvendelse af bestemte  

 EBCDIC tegnsæt (se bilag 1, punkt 6). Mange andre leverandører kan bruge  

 dette dokumentformat i forbindelse med deres tekstbehandlingssystem, idet der  

 medfølger et program til omformning af en tekst fra leverandørens eget format  

 til DCA-format og omvendt.
Som et praktisk eksempel på udvekslingsmulighed kan nævnes overførsel afet  

 dokument mellem to forskellige tekstbehandlingsprogrammer, der afvikles på to  

 PC'er, som anvender samme styresystem, diskettetype og lagringsformat, og  

 hvor omformning til og fra DCA-format kan finde sted.
Omformningen løser dog  

 ikke nødvendigvis alle problemer.
Hvis teksten er fremstillet ved hjælp af et  

 program, der kan håndtere tekst i flere spalter, vil bearbejdningen af en  

 tekst i flere spalter give anledning til problemer, dersom det program, der  

 skal bearbejde teksten, ikke kan håndtere spaltetekst.
Desuden kan man  

 risikere, at fremhævninger, understregninger m.m. går tabt i forbindelse med  

 omformningen.
8.3 Udveksling ved hjælp af datatransmission Udveksling af tekster ved hjælp af datakommunikation forudsætter, at der  

 etableres en fysisk og en logisk forbindelse mellem afsender og modtager.
 Den fysiske forbindelse etableres ved anvendelse af et offentligt eller  

 privat netværk, og edb-udstyret skal som regel udvides med særligt  

 tilkoblingsudstyr, f.eks. et modem, der omformer edb-udstyrets signaler, så  

 de kan sendes via en almindelig telefonlinje.
Den logiske forbindelse skal sikre, at data overføres uden tab eller  

 forvanskning af information.
Det datakommunikationsprogrammel, der anvendes,  

 bygger på et aftalt sæt af regler for, hvordan udvekslingen af data skal  

 foregå.
Disse regler benævnes »protokoller«.
Afsender og modtager  

 skal anvende samme protokoller.
Erfaringsmæssigt kræver det tid og nogen teknisk viden at etablere en  

 datakommunikationsforbindelse mellem to vilkårlige edb-systemer.  

 Datacentralen planlægger i løbet af 1987 at etablere en ny service, som bl.a.  

 vil kunne anvendes til udveksling af dokumenter (»filmaskinen«).  

 Princippet i denne service er, at afsenderen af et dokument overfører dette  

 til Datacentralen, hvorfra modtageren vil kunne hjemtage det.
Denne service  

 vil mindske problemerne omkring datakommunikation mellem statslige  

 myndigheder, idet det kan være teknisk enklere at etablere forbindelse til  

 Datacentralen end til flere modtagere.
 Ved at anvende datakommunikation i stedet for udveksling via diskette  

 undgår man de problemer, der er forbundet med diskette- og lagringsformater.  

 Problemerne vedrørende tegnsæt og dokumentformater vil dog være de samme.
Der findes i dag et bredt spektrum af kommunikationsprotokoller, og det er  

 ikke realistisk at forestille sig, at der vil kunne opnås enighed om, at alle  

 bruger samme protokoller, bl.a. fordi forskellige protokoller er udformet med  

 henblik på forskellige anvendelser.
Løsningen må derfor bestå i at begrænse  

 og standardisere til brug af så få protokoller som muligt.
Administrationsdepartementet har i 1986 udmeldt generelle anbefalinger for  

 kommunikationsprotokoller i publikationen »Datakommunikation i  

 centraladministrationen, Vejledning og anbefalinger«.
Denne vejledning  

 bygger på en foranalyse af datakommunikationsbehov og -muligheder i  

 centraladministrationen, jfr. litteraturlisten.
For en nærmere teknisk  

 beskrivelse af problemer i forbindelse med datakommunikation henvises til  

 foranalysen, herunder navnlig bilag 1 om tekstkommunikation og  

 dokumentformater.
8.4 Specielt om trykkeformater Hvis tekster fremstillet med etb skal trykkes, er der behov for at kunne  

 overføre teksterne og bruge dem til automatisk satsfremstilling, uden at  

 teksten skal indtastes igen i trykkeriet.
I trykt tekst anvendes forskellige skriftstørrelser for overskrifter og  

 hovedtekster, fremhævelse af vigtige ord i kursiv eller halvfed, indrykning,  

 centrering af tekst m.v.
Desuden kan der bruges mange flere tegn og symboler,  

 end der normalt findes i et tekstbehandlingssystem.
Hvis man vil overføre en tekst til fotosats, skal teksten derfor forsynes  

 med specielle styretegn, som, når de læses af satssystemet, styrer  

 fotosætterens anvendelse af de grafiske hjælpemidler.
Desværre er  

 standardisering på dette område trængt meget dårligt igennem, men der  

 arbejdes på fastlæggelse af en international standard, idet den  

 internationale standardiseringsorganisation ISO har udsendt et forslag til et  

 kommandosprog til elektronisk publicering (SGML) til høring.
9. Vurderingskriterier I afsnit 5, 6, 7 og 8 er beskrevet nogle forhold, der kan bruges som  

 grundlag for opstilling af krav til tekstbehandlingssystemer.
 Når institutionens behov er gjort op, påbegyndes en undersøgelse af  

 udbudet af tilgængelige standardprogrammer.
Til tekstbehandling bør anvendes standardsystemer, hvilket betyder, at man  

 må tilpasse sig de muligheder, standardsystemet giver.
I almindelighed må en  

 tilretning af standardprogrammel stærkt frarådes, selv om den umiddelbart ser  

 ud til at være teknisk og økonomisk mulig, idet det kan forventes, at den  

 senere vil give anledning til vedligeholdelses- og ajourføringsproblemer.  

 Yderligere er udbudet af standardprogrammel efterhånden så stort og af en  

 sådan kvalitet, at man normalt kan finde en tilfredsstillende løsning.
Undersøgelsen af programmel må godtgøre, om de funktionelle krav, der er  

 opstillet, bliver opfyldt.
Et standard tekstbehandlingsprogram vil ifølge  

 sagens natur være indrettet med en række almindeligt efterspurgte funktioner.  

 Oftest vil de kun delvis opfylde behovet.
Hvis ingen af de systemer, der  

 undersøges, helt kan opfylde alle krav, må man prioritere sine krav for at  

 kunne vælge et standardsystem.
 Programmel til tekstbehandling er ofte så relativt billigt, at det kan  

 være en fordel at afprøve forskellige programmer, før det endelige valg  

 træffes.
9.1 Kapacitet Hvis der er tale om et flerbrugersystem, må det undersøges, hvor mange  

 brugere programmet kan betjene samtidig.
Man skal forvisse sig om, at ikke  

 alene maskinel og styresystem, men også det pågældende program er indrettet  

 til at håndtere det antal skærme, som skal kunne bruges samtidig.
Nogle programmer har en øvre grænse for mængden af data, uanset hvor store  

 eksterne lagre man anskaffer.
For tekstbehandlingsprogrammer er der desuden  

 ofte en øvre grænse for, hvor stort et dokument kan være.
 Det skal også undersøges, hvor meget intern og ekstern lagerplads de  

 forskellige standardprogrammer kræver for at lagre og behandle de ønskede  

 tekstmængder.
Specielt i forbindelse med arbejdspladsdatamater kan man komme ud for, at  

 det er antallet af dokumenter og ikke den totale lagerkapacitet, som sætter  

 grænsen for lagring på disketten.
Det kan betyde, at det antal dokumenter,  

 der kan oprettes på hver diskette, er så lille, at disketten kun kan fyldes  

 halvt, med mindre hvert dokument er på mange sider.
Sådanne »logiske  

 begrænsninger« fremgår ikke altid af salgsmaterialet og kræver derfor  

 særlig opmærksomhed.
 Vurderingen af et systems samlede kapacitet må desuden ses i sammenhæng  

 med svartiderne, dvs. systemets arbejdshastighed ved topbelastning.  

 Svartiderne undersøges bedst ved en demonstration af det samlede system med  

 realistiske datamængder og det ønskede antal brugere i samtidig aktivitet på  

 systemet.
 En god måde at få realistiske informationer om et systems kapacitet er at  

 spørge en bruger, der har haft et system i drift så længe, at eventuelle  

 indkøringsproblemer er overstået, og som har opsamlet erfaringsmateriale og  

 holdninger til det samlede systems forinden under normal og topbelastning.  

 Leverandørerne vil kunne opgive referencer.
9.2 Udvidelsesmuligheder Med udvidelsesmuligheder menes både funktionelle og kapacitetsmæssige  

 muligheder.
Visse programmer består af en række moduler, der kan anskaffes  

 særskilt.
Dette åbner mulighed for at starte med nogle grundlæggende moduler  

 og senere tilføje nye moduler og dermed funktioner til disse programmer,  

 naturligvis forudsat at materiellet har - eller kan udbygges med -  

 tilsvarende kapacitet.
 Hvis mulighederne skal belyses, vil det altså være nødvendigt at få  

 opklaret, hvilke krav til materiellet der stilles i forbindelse med senere  

 tilføjelse afsådanne ekstra funktioner.
Mange tekstbehandlingssystemer giver mulighed for fletning med data fra et  

 kartotek.
En del af disse kartoteker er opbygget, så data kan anvendes til  

 andre formål, f.eks. danne grundlag for udtræk efter forskellige kriterier.  

 Disse kartoteker eller registre giver således tekstbehandlingssystemet nogle  

 ekstra anvendelsesmuligheder.
 Desuden er der i nogle tekstbehandlingssystemer mulighed for at anvende  

 grafiske præsentationer fra et grafikprogram som en del af tekstdokumentet.
Sådanne muligheder vil man ofte begynde at udnytte, når  

 tekstbehandlingssystemet har kørt i nogen tid.
Der er altså tale om en  

 funktionel udvidelse, som bør være med i billedet ved vurderingen.
Hvis man allerede på anskaffelsestidspunktet kan se, at der bliver behov  

 for større kapacitet, skal man sikre sig, at udstyret på et senere tidspunkt  

 kan udbygges.
Det er ikke givet, at de samme programmer kan køre på en større  

 eller hurtigere datamat, selv ikke når den kommer fra samme leverandør.
Denne  

 opadtil-kompatibilitet er vigtig, da en hel eller delvis mangel herpå i  

 værste fald vil betyde anskaffelse af nye programmer med heraffølgende  

 omskoling af medarbejdere og i bedste fald vil betyde driftsforstyrrelser og  

 ekstraomkostninger.
Lige så vigtigt kan det være at sikre sig, at de dokumenter, der dannes  

 under den første udgave af systemet, kan anvendes i efterfølgende udgaver  

 uden vanskeligheder.
Ofte vil leverandørerne kunne give en hensigtserklæring  

 om denne kompatibilitet med kommende udgaver af systemet.
9.3 Brugervenlighed Ved brugervenlighed menes både de fysiske forhold og systemets  

 betjeningsvenlighed.
 Afde fysiske forhold skal man bl.a. være opmærksom på, om udstyret støjer  

 eller afgiver varme, og skærmenes og tastaturets udformning er af betydning  

 for arbejdspladsens indretning og dermed bl.a. brugerens arbejdsstilling.
Specielt hvad dataskærme angår, bør man være opmærksom på, om der  

 foreligger målinger for stråling (lavfrekvent elektromagnetisk feltvariation  

 og elektrostatisk felt) for den pågældende skærmtype, og hvor højt  

 strålingsniveauet i givet fald angives at være.
Der er ikke fastsat statslige  

 grænseværdier for stråling, men der er enighed mellem  

 personaleorganisationerne og Administrationsdepartementet om, at stråling fra  

 dataskærme er en uønsket egenskab, der skal søges begrænset mest muligt,  

 hvilket også forventes at ske som led i den teknologiske udvikling.
I  

 forbindelse med indgåelse af fremtidige statslige indkøbsaftaler for  

 edb-udstyr vil der blive taget hensyn til skærmenes strålingsniveau.
Med hensyn til betjeningsvenligheden skal man bl.a. være opmærksom på, om  

 systemets reaktioner er vanskelige at gennemskue for brugeren, og om der kan  

 være andre irritationsmomenter, som f.eks. en strengt hierarkisk  

 menuopbygning af systemet uden mulighed for at springe direkte mellem  

 forskellige funktioner.
Det er en fordel, hvis brugeren har mulighed for at  

 indrette systemet, så det er i overensstemmelse med den enkeltes arbejdsrytme  

 og -metode.
 Brugervenlighed er nærmere beskrevet i afsnit 7.
9.4 Dokumentation I brugervejledningen og andre beskrivelser skal der være anvendt et let  

 forståeligt dansk sprog.
Der kan være stor forskel på en dansk tekst og en  

 tekst oversat til dansk.
En god dokumentation skal fungere både som opslagsværk (håndbog) og som  

 generel beskrivelse (lærebog). Der bør være afsnit for nye brugere med  

 beskrivelse af de almindeligste funktioner.
For at fungere som opslagsværk  

 for den erfarne bruger må dokumentationen være logisk struktureret og  

 forsynet med gode indholdsfortegnelser og stikordsregistre.
 Det er desuden en fordel, hvis man altid kan se sammenhængen mellem  

 dokumentationen og skærmens meddelelser.
Udarbejdelse af en god dokumentation er en væsentlig del af  

 programudviklingen, omend den alt for ofte er forsømt, da denne del af  

 arbejdet også koster tid og penge.
Derfor kan tilstedeværelsen af god  

 dokumentation som regel tages som et tegn på, at selve programmet også er  

 tilsvarende gennemarbejdet.
9.5 Integrationsmuligheder Hvis man vil udnytte en generel datamat til flere funktioner end  

 tekstbehandling, kan det være ønskeligt, at programmerne kan benytte de samme  

 data.
F.eks. kan et fælles kunderegister for tekstbehandling og bogføring  

 være af interesse.
En anden nærliggende mulighed vil være at kombinere  

 tekstbehandling med intern elektronisk post.
 Ønsker man at anvende telex eller teletex, vil det være en fordel, at  

 dokumenterne kan sendes og modtages direkte fra og til  

 tekstbehandlingssystemet som telex- eller teletexmeddelelse, så de ikke skal  

 genindskrives på en speciel terminal.
9.6 Hvem har udviklet programmellet I udenlandske tekstbehandlingsprogrammer støder man stadig på problemer  

 med æ, ø og å.
Alene af den grund er det vigtigt at vide, om systemet er  

 udviklet i Danmark eller i udlandet.
 Det skal undersøges, om programmet kan håndtere danske bogstaver:
- som almindelig tekst - ved konvertering mellem store og små bogstaver - i kommandoer og meddelelser - ved orddeling - til stavekontrol (dansk ordbog) - i dokumentnavne og -beskrivelser.
Råd og vejledning i indkøringsperioden kan være meget værdifuld.
Her kan  

 den danske leverandør være til megen hjælp.
Dette gælder selvfølgelig også  

 det danske agentur, som leverer programmellet i Danmark.
Det er ikke givet, at nye programversioner straks bliver oversat til  

 dansk.
Som regel vil den danske importør af programmet bestemme, om og i  

 givet fald hvornår et system skal være tilgængeligt på dansk.
De store internationale firmaer har betydelige udviklings- og  

 vedligeholdelsesressourcer i ryggen, hvilket på længere sigt giver sikkerhed  

 for kontinuitet og stabilitet.
En dansk producent er til gengæld kendt med de  

 danske forhold og er til at få fat på, hvis man har problemer.
9.7 Vedligeholdelse og service Den enkelte leverandør vil ofte tilbyde flere former for  

 vedligeholdelsesabonnement på materiel.
F.eks. abonnementer med maksimalt 2,  

 4 eller 8 timers tilkaldetid for reparation, eller et abonnement, hvor  

 brugeren selv må transportere udstyret til vedligeholderens værksted.  

 Brugeren må, på grundlag af det skønnede behov for hurtig reparation  

 sammenholdt med den vedligeholdelsesafgift man er villig til løbende at  

 betale, vælge mellem de foreliggende muligheder.
I nogle situationer, f.eks.  

 hvis der alene anskaffes et par enkeltstående PC'er, bør det overvejes at  

 lade udstyret reparere efter regning.
Uanset hvor grundigt gennemarbejdet programmet måtte være, må man i  

 praksis regne med, at det indeholder fejl, som måske først opdages i helt  

 specielle situationer hos en bruger.
Rettelser af sådanne fejl, løbende  

 forbedring af programmets faciliteter og fordeling af disse rettelser til  

 kunderne, som har købt kopier af programmet, kaldes programvedligeholdelse.
 Meget få brugerbehov er så statiske, at man kan undvære en eller anden  

 form for programvedligeholdelse.
Det er vigtigt at fastslå, hvem der kan påtage sig denne løbende  

 vedligeholdelse, samt hvilke former for aftaler vedkommende er villig til at  

 indgå med kunden.
Vedligeholdeise og service på programmel kan f.eks.  

 omfatte:
- rettelse af fejl - mulighed for telefonisk henvendelse til leverandørens  

 serviceorganisation, når der opstår problemer (»hot line«) - mulighed for at tilkalde personer fra leverandørens serviceorganisation  

 for at drøfte problemer - levering af nye versioner af programmet, uden særskilt betaling eller  

 til nedsat pris - installation af nye versioner - uddannelse i brug af nye versioner.
Det er i denne forbindelse vigtigt at erindre, at  

 tekstbehandlingsprogrammel er standardprogrammel.
Leverandøren vil måske  

 afvise at rette konstaterede fejl hos den enkelte bruger, men først være  

 villig til at rette fejl, når der udsendes en ny version til alle brugere.
Er programmet udviklet i udlandet, har den danske importør måske slet ikke  

 mulighed for selv at foretage fejlrettelse, men kan kun anmelde fejlen til  

 producenten - med deraf følgende usikkerhed om, hvornår fejl vil blive  

 rettet.
Det kan derfor være en god idee, inden man anskaffer et bestemt  

 tekstbehandlingssystem, at forhøre sig hos andre brugere af produktet, om  

 disse har konstateret væsentlige fejl i den eksisterende version.
Vælger man at undlade opdatering af programmellet til nye versioner, kan  

 konsekvensen være, at det med tiden bliver umuligt at finde nogen med  

 tilstrækkelig viden om systemet til, at det kan videreføres.
Problemet kan  

 f.eks. opstå, når tekstbehandlingsudstyret er forældet og skal udskiftes.
I  

 værste fald kan det biive nødvendigt at kasssere det gamle program og købe et  

 nyt med fare for, at tekster fra det gamle system ikke kan bruges uden en ny  

 manuel indskrivning.
Desuden kan der opstå oplæringsproblemer ved overgang  

 til et nyt system.
Den bedste sikkerhed for løbende vedligeholdelse får man ved at tegne et  

 vedligeholdelsesabonnement.
I den enkelte situation må prisen for et  

 abonnement vejes op mod de ulemper og omkostninger, der vil opstå ved at  

 undlade at betale for en løbende vedligeholdelse.
Faktorer, som indgår i en  

 sådan vurdering, kan være:
- investeringens størrelse - antallet af berørte arbejdspladser - sikkerhed for at kunne bevare og videreføre tekster og data under et  

 senere system - omkostningerne ved at kassere et system og anskaffe et nyt - systemets forventede levetid.
 Et vedligeholdelsesabonnement koster en fast løbende afgift, men  

 forpligter til gengæld leverandøren til at opretholde de nødvendige  

 ressourcer - hovedsageligt i form af uddannet personale.
9.8 Træning og uddannelse i betjening Som beskrevet i afsnit 4 er uddannelse og træning en vigtig del i alle  

 faser afet anskaffelsesforløb.
 Hvilken form for uddannelse er leverandøren indstillet på at yde? Hvis  

 svaret er ingen eller under en dags tid - som regel med henvisning til, at  

 systemet er »»selvforklarende« - får spørgsmålene om systemets  

 betjeningsvenlighed og dokumentationens kvalitet forhøjet prioritet.
Til nogle programmer kan der købes en diskette med undervisningsmateriale.  

 Enkelte leverandører og firmaer, der har specialiseret sig i uddannelse,  

 afholder korte kurser.
Uddannelse i disketteadministration vil også være en  

 god idee, hvis ikke de voksende datamængder skal ende i totalt kaos.
 Ved flerbrugersystemer skal man også sørge for uddannelse af personale til  

 den daglige drift, sikkerhedskopiering m.v. (systemadministratorer). Det skal  

 dog understreges, at et mini- eller mikrodatamat baseret etb-system ikke bør  

 kræve, at der opbygges en egentlig edb-organisation.
Det er vigtigt, at der efter nogen tids brug er lejlighed til at drøfte  

 tvivlsspørgsmål med leverandøren og at få undervisning i avanceret brug af  

 systemet.
I modsat fald risikerer man, at kun en meget begrænset del af  

 systemets faciliteter udnyttes af brugerne.
9.9 Leverandørens stabilitet Som det fremgår af ovenstående, er man i nogen grad afhængig af  

 leverandørens stabilitet, dvs. vilje og evne til at yde teknisk bistand, også  

 ud over salgssituationen.
Den bedste måde at vurdere, om en leverandør er  

 seriøs, vil være at bede om referencer til andre kunder.
Leverandørens økonomiske stabilitet kan man få indtryk af gennem firmaets  

 seneste årsregnskaber og beretninger.
Er det et firma i fremgang? Er  

 størrelsen betryggende? Er der lokal repræsentation af firmaet? 9.10 Omkostninger Det må undersøges, hvor meget af de enkelte ydelser, der er inkluderet i  

 selve anskaffelsesprisen, og hvor mange omkostninger man derudover må regne  

 med.
Prisen skal derfor specificeres for henholdsvis anskaffelse,  

 vedligeholdelse, installation, dokumentation og undervisning og desuden  

 indeholde særlig angivelse af, hvad der er - og specielt ikke er - inkluderet  

 i disse priser.
 Det er vigtigt at gøre sig klart, at »»følgeomkostninger« i  

 form af omkostninger til uddannelse, lokaleindretning, vedligeholdelse m.m.  

 kan udgøre betydelige beløb set i forhold til udgifterne til anskaffelse af  

 materiel og programmel.
10. Udstyr til elektronisk tekstbehandling Tekstbehandlingsudstyr kan groft opdeles i tre grundtyper:
- tekstbehandlingsanlæg (enkeltstående eller flerbrugeranlæg) - tekstbehandling på en generel arbejdspladsdatamat (PC) - tekstbehandling på en lokaldatamat (generel flerbruger mini- eller  

 mikrodatamat).
10.1 Tekstbehandlingsanlæg Tekstbehandlingsanlæg findes til een eller flere brugere.
Der er tale om  

 systemer udviklet specifikt til tekstbehandling, og såvel programmel som  

 materiel er udformet til at udgøre en tekstbehandlingsarbejdsplads.
På  

 tekstbehandlingsanlæg er tastaturet udformet med henblik på de mange  

 specielle tekstbehandlingsfunktioner, og indgraveringen på den enkelte tast  

 angiver ofte direkte tastens funktion.
 Der er en glidende overgang fra den avancerede elektroniske skrivemaskine  

 til egentlige tekstbehandlingsanlæg, idet nogle skrivemaskiner i dag kan  

 udbygges med internt lager, diskettestationer, skærm etc.
Tidligere har tekstbehandlingsanlæg være vanskelige at indpasse i samlede  

 edb-løsninger, idet denne type udstyr kun i ringe grad har været præget af  

 standardisering.
Der kommer imidlertid flere og flere typer  

 tekstbehandlingsanlæg, som kan kommunikere med og overføre tekst til andre  

 systemer, også hvor der er tale om systemer af forskellige fabrikater.
10.2 Arbejdspladsdatamat Arbejdspladsdatamaten - med synonymerne den personlige datamat, Personal  

 Computer eller PC - er i dag relativ billig.
Den er generelt anvendelig, dvs.  

 at mange forskellige programmer kan afvikles på den.
Primært anvendes  

 standardprogrammer, der er generelt anvendelige værktøjer for den enkelte  

 bruger, f.eks. tekstbehandling, regneark og databaser, og sekundært færdige  

 løsninger på specielle problemer.
På en generelt anvendelig datamat skifter funktionstasterne ofte  

 betydning, afhængig af det program der anvendes.
Som regel følger der en  

 skabelon eller lignende med det enkelte program.
Denne er tilpasset til  

 funktionstasterne på tastaturet og angiver den funktion, der er knyttet til  

 den enkelte tast eller tastkombination.
Arbejdspladsdatamaten er beregnet til anvendelse af een person og til  

 lagring af denne persons tekster, beregningsmodeller, databasesystemer,  

 programmer og data.
Der findes dog tekstbehandlingsprogrammer, som kan  

 anvendes fra et antal PC'er bundet sammen i et lokalnet.
10.3 Lokaldatamat Lokaldatamaten - den generelle flerbruger mini- eller mikrodatamat - kan  

 ligesom arbejdspladsdatamaten både udføre tekstbehandlingsopgaver og andre  

 opgaver.
Der er tale om maskinel med større kapacitet end arbejdspladsdatamater og  

 til anvendelse for mere end een bruger ad gangen.
Desuden er der både  

 mulighed for en bedre beskyttelse af data, og for nem udveksling af tekster  

 mellem brugerne ved anvendelse af fælles program og fælles disk-enhed.
10.4 Skriver-udstyr Ved udskrivning af tekster stilles typisk krav om en høj skriftkvalitet.  

 Dette gælder ikke alene for dokumenter, der skal sendes ud af huset som  

 breve.
Ofte stilles der også krav om høj udskriftskvalitet for interne  

 notater og lignende.
Der er i dag mulighed for at anskaffe flere forskellige typer skrivere  

 (printere) til brug i forbindelse med tekstbehandling.
De forskellige typer  

 og fabrikater varierer betydeligt i henseende til faktorer som  

 udskriftskvalitet, pris, støjniveau, driftssikkerhed m.m.
Den traditionelle etb-skriver har været og er stadig skønskriftskriveren  

 (typehjulsskriveren), der udskriver tegn ved hjælp af et skrivehjul magen til  

 det, der anvendes i en moderne elektrisk skrivemaskine.
Skriftkvaliteten  

 svarer til den, der fås på en elektrisk skrivemaskine.
Papirfremføringen kan  

 ske ved hjælp af en »»traktor-føder«», der styrer papir i  

 »»endeløse baner«», men sker hyppigst ved hjælp af en  

 »arkføder«, der henter enkeltark fra en eller flere papirbakker,  

 hvorafen f.eks. kan indeholde brevpapir med fortryk og en anden blankt papir.
Skønskriftskrivere kan dog have flere ulemper.
De er forholdsvis  

 langsomme, ofte under en side pr. minut, og prisen stiger i takt med  

 udskrivningshastigheden.
Desuden kan disse skrivere kun bruges til  

 fremstilling af skrifttegn (bogstaver, tal og specialtegn), men kan - i  

 modsætning til øvrige skrivertyper nævnt i dette afsnit - ikke bruges til  

 grafiske udskrifter.
Matrix-skriveren frembringer tegn m.v. ved hjælp af et antal nåle, der  

 hver afsætter en prik i et bestemt mønster.
Denne type skriver er generelt  

 billigere end skønskriftskrivere.
Udskriftskvaliteten afhænger af det antal  

 nåleprikker, der bruges til at danne et tegn.
»Normal« matrix-udskrift vil ikke være acceptabel til f.eks.  

 korrespondance, men de bedste matrixprintere kan i dag frembringe udskrifter  

 i »brevkvalitet«, der næsten er på højde med udskriften fra en  

 skønskriftskriver.
For at frembringe sådanne udskrifter, må matrix-skrivere -  

 der ellers er væsentligt hurtigere end skønskriftskrivere - dog nedsætte  

 udskriftshastigheden betydeligt.
Matrix-skrivere har under alle omstændigheder interesse i forbindelse med  

 tekstbehandling, hvis der kan tilsluttes flere skrivere til etb-systemet.
Den  

 første udskrift af en tekst vil ofte kun være en kladde, og en udskrift af  

 forholdsvis ringe kvalitet kan derfor meget vel være brugbar.
Skønskriftskriveren og matrix-skriveren frembringer begge et højt  

 støjniveau.
De må derfor enten anbringes i lyddæmpende støjkabinetter eller  

 samles i et lokale, hvor mennesker ikke opholder sig.
I de seneste år er der fremkommet nye typer af skrivere, som næsten ikke  

 støjer.
Her skal nævnes blæksprøjteskriveren og laserskriveren.
Blæksprøjte-skriveren (jet-ink printeren) danner et mønster af blækprikker  

 på papiret, jfr. matrix-skriveren.
Denne form for skriver er i dag primært et  

 alternativ til den traditionelle matrix-skriver.
De bedste skrivere af denne  

 type kan dog frembringe udskrifter af høj kvalitet.
Laserskriveren overfører tekst til papiret ved hjælp af et elektrostatisk  

 princip og laserteknik.
Denne type skriver er hurtig (op til 10 A4 sider pr.  

 minut for de billigstes vedkommende) og frembringer udskrifter af høj  

 kvalitet, men kan have miljømæssige ulemper, f.eks. i form af udsendelse af  

 skadelige luftarter.
I det omfang det nødvendige programmel findes, vil der  

 være mulighed for valg mellem mange skrifttyper, grafiske udskrifter, tryk af  

 egne blanketter med logo etc.
Laser-skriveren er i øjeblikket noget dyrere  

 end skønskriftskrivere, hvilket medfører, at flere personer må deles om samme  

 skriver: men det forventes, at prisen på laserskrivere vil falde i de  

 kommende år.
Med materiel og programmel, der kan kombinere tekst, grafik og udskrifter  

 afhøj kvalitet, vil det være muligt at frembringe dokumenter, som eventuelt  

 kan mangfoldiggøres umiddelbart, således at man kan undgå omkostninger til  

 satsfremstiiling og trykning.
Man skal dog være opmærksom på, at  

 »»høj« skriftkvalitet fra en laser-skriver til elektronisk  

 tekstbehandling ikke nødvendigvis er af samme kvalitet som tryk fra et  

 professionelt trykkeri.
 På lidt længere sigt vil laser-skriveren formentlig afløse  

 typehjulsskriveren som etb-skriver, men i de kommende år vil man opleve en  

 hastig udvikling på skriver-området, herunder udvikling og markedsføring af  

 andre typer skrivere end de ovenfor omtalte.
Ved valg af skrivere til tekstbehandling bør der ikke alene ses på  

 anskaffelsesprisen.
Man bør tillige søge oplyst, hvilke driftsudgifter den  

 enkelte skriver vil påføre institutionen i form af udgifter til  

 vedligeholdelse og til forbrugsvarer såsom farvebånd, skrivehjul samt, for de  

 nye skrivertypers vedkommende, dele der skal udskiftes efter udskrift af et  

 vist antal sider.
På basis af leverandørens oplysninger vil der kunne  

 udregnes en ca. pris pr. udskrevet A4-side for hver type skriver.
Hvis skrivere ikke anskaffes fra leverandøren af øvrigt materiel og  

 programmel, må køber være meget opmærksom på, om det valgte etb-system  

 »understøtter« de(n) skriver(e), som man ønsker at anskaffe.
I  

 modsat fald kan der blive tale om, at man må give afkald på værdifulde  

 faciliteter i forbindelse med udskrivning af dokumenterne.
10.5 Valg af udstyr og leverandør Det primære er, om systemet opfylder de funktionelle krav og ønsker.
Disse  

 retter sig hovedsagelig mod programmellets funktioner, og valg af udstyr  

 kommer derfor i anden række.
Mange standard tekstbehandlingsprogrammer til  

 PC'er kan bruges på udstyr fra et stort antal leverandører, da disse anvender  

 samme styresystem m.v., medens der endnu ikke er helt så store  

 valgmuligheder, når det drejer sig om lokaldatamater.
 Det må generelt frarådes at anskaffe tekstbehandlingsanlæg, som  

 udelukkende er anvendelige tii tekstbehandling, da dette udstyr vil lægge  

 begrænsninger på fremtidige integrerede løsninger til kontorautomatisering.
Staten har indgået aftaler om lokaldatamater, dataskærme,  

 arbejdspladsdatamater (PC'er) og skrivere.
Oplysning om disse aftaler kan fås  

 hos Direktoratet for Statens Indkøb.
11. Installation af tekstbehandlingsudstyr Allerede på et meget tidligt tidspunkt i anskaffelsesforløbet skal de  

 efterfølgende planlægnings- og installationsaktiviteter igangsættes.
11.1 Leverandørens gennemgang af lokalerne Afhængig af installationens omfang gennemgår leverandøren eventuelt  

 lokalerne med henblik på at undersøge forhold, der kan påvirke  

 installationen.
Med leverandørens kendskab til maskinens krav til plads,  

 såvel i form afgulvareal som i form af rumindhold i lokalet, krav til køling  

 m.v., er der mulighed for at få den bedst mulige udnyttelse af de lokaler,  

 der er til rådighed for installationen.
Gennemgangen bør foretages, inden  

 endelig købsbeslutning træffes.
11.2 lnstallationsplan I god tid inden installationen skal den fysiske installation planlægges.  

 Dette sker bedst ved at indtegne udstyrets placering på en tegning over  

 lokalerne/bygningen.
I samarbejde med leverandøren indtegnes den nødvendige  

 kabelføring, og håndværkerne bestilles.
Det typiske arbejde i forbindelse med  

 en ny tekstbehandlingsinstallation vil bestå i:
- kabeltræk Dette arbejde giver ofte støj- og støvgener.
Hvis der er tale om  

 nyindrettede lokaler, vil det derfor være hensigtsmæssigt at foretage  

 arbejdet, inden lokaler færdigindrettes.
- nye el-installationer En eller flere nye grupper kan blive nødvendige, hvis man vil undgå  

 jævnlige driftsstop på grund af sprængte sikringer.
Desuden skal edb- og  

 etbudstyr ofte være forbundet til jord.
 Installationen må tage hensyn til vinduer og lys samt varmeudvikling fra  

 skærmene.
-installation af skrivere Skrivere overholder sjældent krav til et rimeligt lavt støjniveau.
De bør  

 derfor afskærmes eller anbringes i et andet lokale.
Ovenstående er ikke udtømmende, og der henvises til Arbejdstilsynets  

 meddelelse nr. 4.04.4, »Vejledning om arbejde ved skærmterminaler«,  

 samt anden relevant litteratur om emnet.
Se litteraturlisten.
11.3 Indretning af arbejdsplads Ved indretning af enhver type arbejdsplads bør der tages ergonomiske  

 hensyn.
Der kan være behov for at få ekspertbistand fra en fysioterapeut  

 eller lign. med speciale i ergonomiske forhold på kontorarbejdspladsen.
Et  

 ønske om en sådan bistand kan f.eks. diskuteres i teknologiudvalget.
Man bør  

 være opmærksom på, at udgifter til indretning af arbejdspladsen kan være af  

 betydeligt omfang.
 Nogle af de grundlæggende hensyn ved arbejdspladsens indretning er:
 - planlægning af udstyrets placering under hensyntagen til lokalets  

 orientering i forhold til lys og sol samt til bestående installationer m.v.
- maling af lokaler, hvor udstyr skal installeres.
Samspillet mellem  

 farver og lys på og omkring dataskærmen har afgørende indflydelse på forhold  

 som blænding, træthed, fysisk velvære m.m.
- anskaffelse og installation af belysning.
Loftsbelysning og  

 lokalebelysning ved den enkelte arbejdsplads skaber tilsammen en rimelig  

 fordeling aflyset i arbejdslokalet.
Dårlig belysning eller reflekterende lys i  

 dataskærmen kan give anledning til træthed, hovedpine, muskelsmerter m.m. -  

 anskaffelse af møbler.
Terminalborde og stole skal kunne tilpasses i højde og hældning til den person, der skal arbejde ved dem.
11.4 Indretning af maskinrum Skal større flerbrugerdatainater installeres, kan der være behov for  

 indretning af et egentligt maskinrum.
 Ud over de nævnte forhold skal der ved denne indretning tages hensyn til:
- øvrige installationer.
Af hensyn til eventuelle vandskader bør det  

 undgås at etablere edb-rum lige under vandinstallationer på etagerne  

 ovenover.
- udstyrets vægt.
Det bør undersøges, hvilken vægt bygningen kan bære pr.  

 kvadratmeter.
Både datamaskiner og pladelagre kan være meget tunge, så der  

 kan være risiko for, at gulvet ikke kan bære udstyret, eller at hele  

 bygningen synker.
- vibrationer fra pladelagre, skrivere m.m.
Specielt i gamle bygninger bør  

 det undersøges, om bygningerne skal forstærkes, inden tungt, vibrerende  

 materiel installeres.
- behov for køleanlæg.
Selv om meget etb-udstyr i princippet kan  

 installeres uden køling af hensyn til elektronikken, kan det alligevel være  

 nødvendigt at køle af hensyn til mennesker.
Kølebehovet må derfor altid  

 vurderes.
- lokalets orientering.
Store vinduer i solsider bør afskærmes, hvis et  

 bedre egnet lokale ikke kan findes.
BILAG Bilag 1 Standarder for tegnsæt I afsnit 3 i denne vejledning angives de standarder med relation til  

 tekstbehandling og tekstkommunikation, som det i øjeblikket anbefales  

 statsinstitutioner at følge.
I afsnit 8 omtales de områder, hvor der er tilvejebragt eller arbejdes på  

 at tilvejebringe standarder.
For en mere teknisk præget gennemgang af  

 problemerne i forbindelse med dokumentformater, dokumentoverførsel og  

 datakommunikation henvises til foranalysen om datakommunikation i  

 centraladministrationen, jfr. litteraturlisten.
Foranalyserapporten gennemgår  

 imidlertid ikke standarder for tegnsæt, som derfor omtales kort i dette  

 bilag.
Standarder for tegnsæt 1. 7-bit kodet tegnsæt for informationsudveksling -  

 ASCII eller ISO 646 og dansk version DS 646 Dette er den ældste og mest udbredte standard for tegnsæt i forbindelse  

 med edb.
ASCII står for American Standard Code for Information Interchange og  

 er den amerikanske udgave af den internationale 7-bit kode.
ASCII findes dog  

 også i en 6-bit version + en hel del leverandørvarianter, herunder nogle  

 8-bit versioner.
 ISO 646 foreligger i en dansk version DS 646, som inkluderer de danske  

 tegn (æ, ø og å). I øvrigt er de nævnte standarder næsten identiske.
7 bit giver kodemuligheder for op til 128 tegn, i ISO 646 95 grafiske tegn  

 og 33 styretegn.
Da 128 tegn til nogle anvendelser er utilstrækkeligt, er der  

 i tegnsættet indeholdt styretegn, som giver mulighed for kodeudvidelse.  

 Procedurer for en sådan kodeudvidelse er specificeret i en standard med  

 nummer ISO 2022.
 2. 8-bit kodet tegnsæt for informationsudveksling -  

 ISO 4873 Denne standard specificerer en 8-bit kode, som er afledt af og i  

 overensstemmelse med 7-bit koden specificeret i ISO 646.
Dette tegnsæt er primært beregnet på generel informationsudveksling med  

 anvendelse af 8-bit bytes mellem databehandlingssystemer og tilsluttet udstyr  

 samt i datakommunikationssystemer.
Tegnsættet inkluderer de 52 store og små  

 bogstaver i det basale latinske alfabet og giver mulighed for at inkludere  

 bogstaver med accenter, specielle varianter af de latinske bogstaver og/eller  

 bogstaver fra et eller flere ikke latinske alfabeter.
 ISO 8859 beskriver versioner af denne kode, idet ISO 4873 indeholder dels  

 nogle tegn, som kodemæssigt er låst fast, og dels nogle koder, som f.eks. kan  

 vælges til at repræsentere nationale tegnvarianter.
3. 8-bit enkelt byte kodet grafisk karaktersæt - ISO  

 8859 Denne internationale standard består af flere dele (i dag er 2 fastlagt),  

 som hver kan specificere et sæt af grafiske karakterer og deres  

 koderepræsentation i en enkelt 8-bit byte.
Hver del af denne standard dækker  

 et sprogområde.
Del I, som betegnes latinsk alfabet nr. 1, dækker bl.a.  

 Danmark.
4. Kodede karaktersæt for tekstkommunikation - ISO  

 6937 Denne internationale standard definerer et sæt af latinske alfabetiske og  

 ikke alfabetiske tegn til brug for kommunikation af tekst på europæiske  

 sprog.
Denne standard er mere omfattende end ISO 8859 og indeholder ikke kun  

 »»færdige« enkelttegn, men også tegnenes bestanddele.
Derfor  

 kan nye sammensatte tegn produceres.
Desuden er antallet af grafiske tegn  

 ikke som i ISO 8859 begrænset til 191. Der er standardiserede mekanismer til  

 at angive alle mulige sæt af variationer i det latinske alfabet.
ISO 8859 kan  

 betegnes som en delmængde af ISO 6937.
5. TELETEX-tegnkode - CCITT T.61 Tegnkoden i TELETEX bygger på ISO 6937. Koden er fastlagt af de  

 internationale teleorganisationer og definerer 309 forskellige tegn, som  

 TELETEX-udstyr skal kunne udskrive.
Dette store tegnsæt gør det muligt at  

 gengive dokumenter skrevet på et stort antal sprog med bibeholdelse af alle  

 specielle nationale bogstaver og accenter.
Der er endvidere defineret 10  

 styretegn.
Disse anvendes både til enkle kontrolfunktioner (linieskift,  

 vognretur m.v.), og til at markere starten af særlige kontrolsekvenser, der  

 f.eks. angiver horisontal eller vertikal skrivning på papiret eller antal  

 tegn pr. cm.
6. EBCDIC (Extended Binary Coded Decimal Interchange Dette er IBM's 8-bit standardtegnsæt, der anvendes både internt og  

 eksternt i forbindelse med næsten samtlige IBM-produkter.
Afhængigt af  

 udstyr, kommunikationsform og aktuelt anvendelsesprogram er der mulighed for  

 anvendelse af en større eller mindre del af det totale EBCDIC tegnsæt.
 IBM PC'er udgør en undtagelse fra reglen om anvendelse af EBCDIC, idet de  

 anvender 8-bit ASCII-kode.
 Specielt om tekstdatabaser:
 I forbindelse med tekstdatabaser, der skal kunne anvendes fra flere  

 forskellige terminaltyper, måske på tværs af landegrænser, kan der være behov  

 for specielle EBCDIC tegnsæt.
Det vil være en fordel at kunne vise alle disse tegn på skærm/skriver og  

 at kunne føde tekstdatabaser med relevante tegnsæt.
Det bør derfor søges  

 oplyst, hvilken udgave af EBCDIC tegnsættet et givet  

 databasevedligeholdelsessystem arbejder med, samt sikres, at leverandøren af  

 et tekstbehandlingssystem kan levere dette.
Bilag 2 Checkliste Denne checkliste indeholder en oversigt over tekstbehandlingsfunktioner og  

 andre forhold, der kan komme i betragtning ved valg af system.
Listen kan bruges som udgangspunkt, når et givet system skal vurderes i en  

 anskaffelsessituation.
I den enkelte situation må kravene bearbejdes,  

 prioriteres og eventuelt suppleres med yderligere krav, idet listen ikke kan  

 betragtes som en fuldstændig oversigt over mulige funktioner i et  

 tekstbehandlingssystem.
Det er ikke tilstrækkeligt at konstatere, at en bestemt funktion findes.  

 Man må også foretage en kvalitativ vurdering, dvs. se på, hvor vel udbygget  

 funktionen er, hvor let den er at lære og at huske, og hvor let den vil være  

 at anvende i det daglige.
Det vil derfor ikke være hensigtsmæssigt blot at  

 bruge listen som en afkrydsningsliste for, om en bestemt funktion findes i  

 systemet.
I stedet bør kravene til de enkelte funktioner så vidt muligt  

 præciseres på forhånd.
De omtalte funktioner bør heller ikke betragtes som ligeværdige.
Nogle  

 funktioner har karakter af grundlæggende tekstbehandlingsfunktioner, hvis  

 tilstedeværelse og udformning vil have afgørende betydning for systemets  

 værdi, medens andre i højere grad vil have karakter af raffinementer.
Et  

 givet system bør derfor på ingen måde fravælges, fordi det ikke indeholder  

 alle de funktioner, der er opregnet i checklisten.
 De forhold, der omtales i det følgende, kan eventuelt prioriteres som:
1. Krav 2. Ønsker Ved valget af tekstbehandlingssystem kan der startes med en vurdering og  

 frasortering på grundlag af de ufravigelige krav.
De resterende muligheder  

 vurderes derefter i forhold til hinanden, dels ud fra en vurdering af, i  

 hvilket omfang ønsker kan opfyldes, og dels ud fra kvaliteten af  

 kravopfyldelsen.
Checklisten er opdelt i fire hovedområder:
1. Generelle krav 2. Funktionskrav 3. Edb-tekniske krav 4. Betjeningskrav.
1. Generelle krav 1.1 Uddannelse Tilbud om uddannelse på flere niveauer, hyppig afholdelse af kurser.
 Mulighed for at rekvirere kurser uden for leverandørens kursusplan,  

 herunder kurser som holdes hos kunden.
 Selvstudiekurser, eventuelt datamatstøttet.
 Dansksproget dokumentation, som indeholder lærebogsafsnit til selvstudier.
 Rimelige kursuspriser.
1.2 Service Afstand til serviceteknikere og garanterede tilkaldetider for teknisk  

 fejlretning og reparation.
 Rådgivningsservice på programmel.
 Vedligeholdelse og opdatering af programmel.
1.3 Leverandørforhold Produktion, filial, kontor eller agentur i Danmark.
 Firmaets størrelse og produktets markedsandel.
 Leverandørens udviklingspotentiale og fortsatte eksistens på markedet.
 Systemets forventede sammenhæng med fremtidige produkter (materiel og  

 programmel), herunder nuværende og erklærede fremtidige  

 standardiseringsbestræbelser.
 Tilliden til leverandøren og dennes hensigter.
 Dansksproget dokumentation for alle produkter.
2. Funktionskrav 2.1 Generelt 2. 1.1 Funktionstaster Hensigtsmæssig anvendelse af funktionstaster til at aktivere de hyppigst  

 anvendte funktioner.
2. 1.2 Hjælpefunktion Mulighed for under arbejdet at kalde en hjælpefunktion, som på dansk giver  

 en kort vejledning om den aktuelle funktion.
2. 1.3 Fortrydelsesfunktion Mulighed for at fortryde en eller flere af de sidst foretagne kommandoer  

 og automatisk vende tilbage til tilstanden før disse.
2.1.4 Positionsangivelse for skrivemarkøren Mulighed for at kunne se på hvilket sted i dokumentet, der aktuelt skrives  

 (side, linje, kolonne).
2.1.5 »Makroer« Mulighed for selv at definere en kæde af funktioner og lagre denne  

 »makro«, så den hurtigt kan aktiveres.
2.1.6 Dokumentstørrelse Det maksimale antal sider, linjer eller tegn, der kan lagres som eet  

 dokument.
2.1.7 Side- eller dokumentorienteret system Er systemet orienteret mod behandling af enkeltsider - eller mod  

 behandling af (flersidede) dokumenter som eet sammenhængende dokument,  

 således at brugeren i mindre grad behøver at bekymre sig om sideskift,  

 flytning aftekst fra een side til en anden etc.
2.1.8 Kartoteksfunktion Programmondul til opbygning af kartoteker med henblik på indfletning af  

 data i tekster, f.eks. navne og adresser.
Mulighed for sortering af data  

 efter forskellige kriterier, f.eks. alfabetisk, eller mulighed for udsøgning  

 af registrerede enheder efter forskellige kriterier.
2.1.9 Grafisk eller semi-grafik Mulighed for grafiske fremstillinger i teksten i form af diagrammer eller  

 egentlige tegninger.
 Mulighed for visning på skærmen af forskellige skrifttyper (store hhv. små  

 typer, kursiv etc.).
 Mulighed for brug af semigrafiske virkemidler, f.eks. lodrette og  

 vandrette streger, som kan bruges til tegning af firkanter med korrekt  

 tegnede hjørner.
2.1.10 Samtidig bearbejdning af flere dokumenter Mulighed for at arbejde med flere dokumenter samtidigt, f.eks. ved  

 opsplitning af skærmen i »vinduer«, således at to eller flere  

 dokumenter vises på een gang.
2.2 Indskrivning 2.2.1 Dansk tegnsæt De danske bogstaver æ, ø og å skal være til stede på den normale plads på  

 tastaturet, kunne vises på skærmen og udskrives på papir.
2.2.2 Tabulering og margin Mulighed for forskellige former for tabulering, f.eks. alfabetisk  

 tabulering (venstrestillet), numerisk tabulering (højrestillet) og decimal  

 tabulering (centrering omkring decimalkomma, eventuelt valgfrihed mellem  

 »,» og ».« som decimalpunkt).
 Mulighed for at kunne aflæse tabuleringsindstilling og marginsætning  

 gældende for den aktuelle skrivelinje.
2.2.3 Skrivning i venstre margin område Mulighed for at undertrykke afgrænsningen for venstre margin, således at  

 der kan skrives f.eks. bilagstegn i venstre margin område.
Mulighed for at  

 sikre, at tegn i venstre margin område, f.eks. afsnitsnumre, forbliver i  

 marginområdet efter en eventuel reformatering af teksten. 2.2.4 Ændring af  

 layout under skrivning Mulighed for frit at ændre layout under indskrivningen, f.eks. midlertidig  

 venstre margin, ændring af linjeafstand eller tabuleringer.
 2.2.5 Centrering m. m.
 Mulighed for at centrere teksten midt på linjen, omkring et vilkårligt  

 punkt på linjen eller »flugtende« med højre margin.
2.2.6 Masker Mulighed for at definere og gemme masker, f.eks. i form af  

 brevopstillinger eller blanketter, som kan hentes og være grundlag for  

 udarbejdelse af et nyt dokument.
 Mulighed for at kunne indsætte ledetekster på skærmen, som ikke udskrives  

 på papir, men som vejleder ved udfyldning af maske.
 2.2.7 Hurtig indsætning af meget brugte ord eller standardvendinger  

 Mulighed for at kunne indsætte lagrede ord eller standardvendinger ved nogle  

 få tastaturtryk.
2.2.8 Fletning Mulighed for at flette en variabel tekst ind i et standarddokument, f.eks.  

 indsætte variabel tekst bestemte steder i et dokument med inddata fra  

 tastatur eller flette navne og adresser fra et navnekartotek ind i et brev.
2.2.9 Sammenredigering Mulighed for at kopiere dele af dokumenter til et andet dokument, hvor  

 de(t) indsættes og bliver en del af teksten.
2.2.10 Automatisk linjeskift Mulighed for automatisk linjeskift, så ord, der ikke kan være på linjen,  

 automatisk flyttes til næste linje.
2.2.11 Orddeling Mulighed for at indsætte skjulte (»bløde«) bindestreger, som kun  

 vises, når ordet deles ved slutningen af en linje, og som forsvinder igen,  

 hvis ordet efter en ombrydning af teksten ikke længere deles.
 Automatisk orddeling på grundlag af grammatiske regler og/eller ordbog  

 eller halvautomatisk orddeling, således at systemet foreslår en orddeling,  

 hvorefter operatøren enten kan acceptere eller flytte den bløde bindestreg.  

 Mulighed for at sætte orddelingsfunktion ud af kraft.
2.2.12 Top- og bundmargin tekster Mulighed for at definere tekster, som skrives i top- eller bundmargin på  

 hver side, enten den samme på alle sider eller valgfrit med een tekst på lige  

 og een tekst på ulige sider.
 Mulighed for at ændre tekster i top- eller bundmargin efter et vilkårligt  

 sideskift.
2.2.13 Sideskift Automatisk sideskift på grundlag af valg af sidestørrelse.
Mulighed for at  

 undertrykke det automatiske sideskift ved manuelt indsat (tvungent)  

 sideskift.
2.2.14 Sidenummerering Mulighed for automatisk sidenummerering enten startende fra side 1 eller  

 fra et valgfrit sidenummer.
Mulighed for at vælge placering af sidetal på  

 siden (top, bund, centreret, højrestillet m.m.).
2.2.15 Afsnitsnummerering Mulighed for automatisk afsnitsnummerering, der også revideres automatisk,  

 hvis nye afsnit indføjes.
2.2.16 Fodnoter Mulighed for indsættelse af fodnoter på samme side som et bestemt  

 tekstafsnit, således at disse følger med til en ny side, hvis teksten  

 ombrydes.
Mulighed for automatisk nummerering af noter.
2.2.17 Spalter Mulighed for indskrivning af tekst i flere spalter med automatisk  

 linjeskift, sædvanlige orddelingsfaciliteter m.m. i hver spalte.
 Mulighed for »slangetekst«, dvs. spaltetekst med fortløbende  

 tekst fra spalte til spalte.
2.2.18 Understregning, kursiv og fremhævet skrift Mulighed for at skrive ord, linjer, sætninger eller hele afsnit med  

 understregning, kursiv eller fremhævet skrift (skyggeskrift). Den valgte  

 effekt skal så vidt muligt vises på skærmen.
F.eks. bør en understregning  

 vises som en understregning og ikke som et kodetegn eller lign.
 Mulighed for at udføre funktionen automatisk for en linie, et afsnit eller  

 en side.
2.2.19 Halv linjeafstand op/ned Mulighed for at rykke udskriften en halv linje op eller ned for et eller  

 flere tegn på en linje til skrivning af f.eks. m2, kemiske formler, brøker,  

 potenser m.m.
2.2.20 Regnefunktion Mulighed for automatisk beregning af felter i teksten på grundlag af tal i  

 andre felter ved addition, subtraktion, multiplikation og division.
2.2.21 Specialtegn Mulighed for at definere specialtegn, f.eks. svenske eller tyske nationale  

 skrifttegn, græske bogstaver, matematiske operatorer m.m.
2.2.22 Stavekontrol Mulighed for stavekontrol enten under indskrivningen eller ved et senere  

 gennemløb af teksten.
2.2.23 Sammenhængende tekst Mulighed for at gruppere et antal linjer, f.eks. et antal blanke linjer  

 med plads til figurer, så disse linjer holdes samlet på samme side, uanset at  

 senere redigeringer i andre dele af teksten giver anledning til ombrydning.
2.2.24 Brede formater (maksimalt antal tegn pr. linje) Mulighed for at skrive på A-4 tværformet eller bredere format.
2.2.25 Mellemlagring Mulighed for nem lagring af allerede skrevet tekst på disk/diskette, så  

 man hurtigt kan gå videre med skrivningen.
2.3 Redigering 2.3.1 Hurtig markørflytning Mulighed for med et eller to tastaturtryk at flytte markøren fra een  

 position i teksten til en anden, f.eks. til:
- øverst hhv. nederst på skærmbilledet - begyndelsen af linjen - yderste højre tegn på linjen - næste hhv. forrige skærmbillede og/eller side - en vilkårlig side (angivet med sidetal) - begyndelsen hhv. slutningen af dokumentet - fra første tegn i et ord til første tegn i næste hhv. forrige ord - begyndelsen af aktuelt afsnit - begyndelsen af næste afsnit.
2.3.2 Rettelse/tilføjelse/sletning Mulighed for nem rettelse/tilføjelse/sletning af et tegn, et ord, en linje  

 eller et afsnit, herunder alene tilføjelse/sletning af understregning, kursiv  

 og fremhævet skrift uden ændring i selve teksten.
 Mulighed for at vælge mellem at arbejde i »overskriv-tilstand«  

 (et tegn på skærmen på markørens plads overskrives ved ny indtastning) og  

 »indsættilstand« (allerede indskrevne tegn rykker til højre og om  

 nødvendigt ned på næste linje, så der gøres plads til indsætning af nye  

 tegn).
 Mulighed for, hvis teksten er indskrevet i flere spalter, at bestemme, om  

 redigeringer skal have virkning for alle spalter eller kun en enkelt spalte,  

 f.eks. om »slet linje«»-funktionen kun skal have virkning for  

 en enkelt spalte hhv. hele skærmen.
2.3.3 Flytning/kopiering Mulighed for at flytte og/eller kopiere dele af et dokument til et andet  

 sted i dokumentet.
2.3.4 »Søg« og »søg og erstat«-funktion Mulighed for at søge på bestemte ord eller dele af ord og sætninger.
Mulighed for i forbindelse med søgning halv- eller helautomatisk at  

 erstatte med andet ord eller tekst.
Benyttes funktionen halvautomatisk, søges  

 teksten igennem, der stoppes ved hver forekomst, og der tages stilling til,  

 om erstatningen skal foretages.
 Mulighed for at udstrække søgningen til flere dokumenter.
2.3.5 Ombrydning (reformatering) Mulighed for automatisk ombrydning af hele dokumentet hhv. et enkelt  

 afsnit efter redigering af tekstdele eller efter ændring af tabulering og  

 marginsætning.
Ved ombrydning af hele dokumentet mulighed for at markere  

 afsnit, der ikke må reformateres.
2.3.6 Store og små bogstaver Mulighed for at ændre små bogstaver til store og omvendt for en angiven  

 tekstdel uden konsekvens for tal eller specialtegn i tekstdelen.
2.3.7 Indholdsfortegnelse Mulighed for automatisk at få udarbejdet indholdsfortegnelse for  

 afsnits/kapiteloverskrifter.
2.3.8 Stikordsregister Mulighed for automatisk at få udarbejdet alfabetisk sorteret  

 stikordsregister med sidehenvisninger på grundlag af udvalgte ord i teksten.
2.3.9 »Horeunger« Mulighed for at sikre, at sidste linje i et afsnit ikke skrives øverst på  

 en side (»horeunge«), eller at første linie af et afsnit hhv.  

 overskriften til et afsnit ikke skrives i sidste linje på en side  

 (»»fransk horeunge«»).
2.3.10 Korrekturfremhævelse Mulighed for at fremhæve redigeret tekst, så det fremgår, hvor ændringen  

 er foretaget fra een version af teksten til en anden.
2.3.11 Beregning af LIX-tal Mulighed for automatisk beregning af LæsbarhedsIndeX for et dokument.
2.4 Udskrivning 2.4.1 Udskrivning som baggrundsfunktion Mulighed for at igangsætte udskrivning og lagre udskriften i en skrivekø,  

 hvis der er anden udskrift igang, og mulighed for at arbejde videre på  

 skærmen uden at afvente færdiggørelse af udskrift på papir.
2.4.2 Samledokument Mulighed for i forbindelse med udskrivning at samle flere dolumenter til eet dokument, herunder med korrekt fortlæbende sidenummerering.
2.4.3 Stop af udskrift Mulighed for at stoppe en udskrift på et vilkårligt tidspunkt.
2.4.4 Udskrift af dele af et dokument Mulighed for at udskrive fra og til et vilkårligt sidenummer.
2.4.5 Udskrivningsformat/layout Mulighed for at ændre dokumentlayout ved udskrivningen, f.eks. indrykning  

 af venstre margin, linjeafstand, linjer pr. side og sidenummerering.
2.4.6 Skrifttyper Mulighed for at vælge mellem forskellige skrifttyper, evt. valg af flere  

 skrifttyper inden for et dokument.
 2.4.7 Streger m. m.
Mulighed for at udskrive streger vandret og lodret, f.eks. til  

 skemaopstillinger eller indramning af figurer.
Mulighed for andre former for  

 grafiske eller semi-grafiske udskrifter.
2.4.8 Antal kopier til udskrift Mulighed for at bestemme, at samme dokument skal udskrives i et bestemt  

 antal eksemplarer.
2.4.9 Etiketter Mulighed for udskrift af etiketter, eventuelt på grundlag af et navne- og  

 adresseregister.
2.4.10 Lige højre margin Mulighed for at udskrive med lige højre margin med varierende mellemrum  

 mellem ordene på den enkelte linje.
2.4.11 Proportionalskrift Mulighed for at udskrive således, at der afsættes plads i bredden til  

 hvert bogstav afhængigt af, hvilket bogstav der er tale om (bogstavet  

 »i« kræver f.eks. mindre plads i bredden end bogstavet  

 »m«).
2.4.12 Skrivemaskinefunktion Mulighed for at skrive direkte på papir i skriveren, f.eks. på en kuvert.  

 2.4.13 Fotosats Mulighed for at udskrive dokumenter i maskinlæsbar form (diskette eller  

 magnetbånd) med nødvendige styrekarakterer til styring af fotosatsudstyr.  

 2.4.14 Mikrofilm Mulighed for at udskrive dokumenter til bånd, diskette eller direkte med  

 henblik på fremstilling af mikrofilm.
3. Krav til edb-teknik (programmel og udstyr) 3.1 Programmel 3.1.1 Styresystem Anvendelse af et styresystem, som flere maskinleverandører anvender  

 (f.eks.
MS-DOS eller UNIX), eller et styresystem, som mange  

 programmelleverandører leverer programmer til.
3.1.2 Tegnsæt Mulighed for at anvende:
- 7-bit kodet tegnsæt DS 646 (dansk version af ISO 646) - 8-bit kodet tegnsæt (ISO 4873) - 8-bit enkelt byte kodet grafisk karaktersæt (ISO 8859) - kodede karaktersæt for tekstkommunikation (ISO 6937) - Teletex-tegnkode - CCITT T.61.
3.1.3 Dokumentformater Systemet bør enten anvende et standardformat for dokumenter eller  

 indeholde programmel til konvertering mellem systemets interne format og et  

 standardformat, jfr. vejledningens afsnit 3.
 Mulighed for at anvende:
- IBM DCA-format (redigerbar/ikke redigerbar) - ODA-format (ISO 8613) - Teletex-format - CCITT anbefaling T.73.
3.1.4 Kommunikation Mulighed for at anvende de anbefalede statslige kommunikationsprotokoller  

 til:
- elektronisk post - filoverførsel - dokumentoverførsel - interaktiv trafik.
 (Der henvises til »Datakommunikation i centraladministrationen,  

 vejledning og anbefalinger«, jfr. litteraturlisten).
3.1.5 Integration med andre opgaver Mulighed for overflytning af data fra andre systemer - f.eks.  

 regnearksprogrammer - til tekstbehandlingssystemet for her at blive en del af  

 et dokument.
3.2 Materiel 3.2.1 Skærm Skærm kan vurderes på:
- mulige farvekombinationer, f.eks. gul/brun eller sort/hvid (for monokrom  

 skærm). Mulighed for valg af farveskærm, herunder antal farver og  

 opløsningsgrad - mulighed for visning af grafik - antallet af linjer samt tegn pr. linje - tegnenes størrelse og skarphed - eventuel »flimmer« - stråling.
3.2.2 Tastatur Tastaturet kan vurderes på:
- ergonomisk udformning - antallet af programmerbare funktionstaster - markering af tekstbehandlingsfunktioner på taster - danske tegn (æ,ø,å) - andre specialtegn.
3.2.3 Lagermedier Forhold som kan indgå i vurdering:
- typer af mecier (disketter, fast disk m.m.) - fysiske formater for lagringsmedier (eks.: diskettestørrelse 8 tommer, 5  

 1/4 tomme, 3 1/2 tomme m.fl.) - kapacitet - holdbarhed - sikkerhed og mulighed for beskyttelse - udvekslingsmuligheder for disketter (internt/eksternt).
3.2.4 Skrivere Styretegn, som skal sendes til skrivere for styring af udskrift, skal  

 kunne defineres afhængigt af den aktuelle skrivers krav.
Tilslutningsmulighed  

 for skrivere:
- typehjulsskrivere (skønskriftskrivere) - matrixskrivere - blæksprøjteskrivere - andre typer.
3.2.5 Øvrigt udstyr Af andet særligt udstyr kan nævnes id-kortlæser for brugeridentifikation,  

 »mus« afforskellige typer, hvormed felter udpeges på skærmen, eller  

 optisk læser for maskinskreven tekst.
3.2.6 Sammenhæng med øvrigt edb-udstyr Er udstyret af samme type, som anvendes til andre edb-opgaver i  

 institutionen, eller kan udstyret kobles sammen med dette, f.eks. ved hjælp  

 af lokalnet.
3.2.7 Udbygningsmuligheder Mulighed for udbygning af datakraft, arbejdslager, diskkapacitet m.m.  

 og/eller mulighed for udskiftning til kompatibelt udstyr med større  

 kapacitet.
4. Betjeningskrav 4.1 Systemadministration 4.1.1 Utilsigtet sletning Funktioner, der forhindrer utilsigtet sletning af dokumenter/dele af  

 dokumenter på grund af betjeningsfejl m.m.
4.1.2 Dokumentbeskyttelse Funktioner, der ved hjælp af kodeord el. lign. giver mulighed for  

 adgangskontrol til dokumenter eller samlinger af dokumenter.
4.1.3 Diskettenavn Mulighed for at navngive den enkelte diskette med en maskinlæsbar  

 identifikation.
4.1.4 Indeks Mulighed for oversigt over lagrede dokumenter, med automatisk opdatering  

 af et indeks indeholdende oplysninger om dokumentnavn, kort beskrivelse af  

 dokumentet, størrelse, forfatter, datoer for oprettelse og sidste rettelse  

 m.m.
 Mulighed for udskrivning af indeks for alle dokumenter eller for en  

 afgrænset mængde af dokumenter udvalgt og eventuelt sorteret på grundlag af  

 de enkelte grupper af oplysninger (dokumentnavn, forfatter, dato osv.).  

 Mulighed for søgning i indeks og den lagrede tekst.
Sikkerhedskopier Mulighed for at tage back-up kopier til sikring mod tab af dokumenter ved  

 betjeningsfejl eller tekniske svigt.
Eventuelt automatisk dannelse af backup  

 version een generation bagud, hver gang en rettet version lagres.
Mulige  

 fysiske medier til back-up (diskette, data-båndoptager m.m.). Tidsforbrug til  

 kopiering af fast disk, betjeningsvenlighed ved kopiering og eventuel  

 tilbagekopiering til disk.
4.2 Miljø, ergonomi og brugervenlighed Med hensyn til den fysiske ergonomi vurderes der foruden på skærm og  

 tastatur på:
- støjniveau - varmeafgivelse - udstyrets pladskrav - mulighed for hensigtsmæssig arbejdsstilling.
 I øvrigt vurderes brugervenlighed på faktorer som:
- systemdialog (dansksprogede, ensartede og letforståelige meddelelser fra  

 systemet) - menu- eller kommandostyring, eventuel mulighed for valg mellem disse  

 former for styring - sikkerhed mod utilsigtede kommandoer, der har alvorlige konsekvenser,  

 (f.eks. kan systemet stille kontrolspørgsmål: »Skal hele dokumentet  

 slettes - svar ja/nej«) - tilgængelighed (let at lære og at huske) - særlige hjælpemidler, f.eks. ikoner - overensstemmelse mellem skærmbillede og udskrift på papir (»What  

 you see is what you get«).
Bilag 3 Ordliste anvendelsesprogram Program, som udfører en eller flere opgaver for  

 brugeren, f.eks. et tekstbehandlingsprogram.
 arbejdslager Se internt lager.
 arbejdspladsdatamat Personlig mikrodatamat (PC).
arkføder Papirmagasin på skriver, hvorfra der hentes et enkelt ark ad  

 gangen.
Kan være udstyret med flere bakker, så der i forbindelse med  

 udskrivningen kan vælges mellem forskellige typer papir.
 autoriseret adgang Adgang til f.eks. at læse eller skrive data på en disk  

 eller til at benytte et bestemt program.
back-up 1. Sikkerhedskopi af data og programmer.
 2. Nødprocedurer for situationer, hvor edb-systemet er  

 ude af drift.
 baggrundslager Se eksternt lager.
 basisprogrammel En datamats grundlæggende programmer, herunder  

 styresystemet (cfr. anvendelsesprogrammer).
bit Den mindste enhed i en datamat.
Kan antage de binære cifre 0 og 1.  

 Afbinary digit.
blæksprøjteskriver Eng.: jet-ink printer.
Skriver, der frembringer  

 udskrifter ved hjælp af blækstråler.
Blækdråberne danner et mønster på  

 papiret, f.eks. i form af et bogstav eller et tal.
 brugergrænseflade Den grænseflade edb-systemet har mod brugeren, herunder  

 den måde data indlæses og præsenteres på.
byte 8 bits, der behandles som en enhed, og typisk det antal bits, som  

 bruges for at repræsentere et tegn i maskinens lager.
Bruges som enhed til at  

 måle lagerkapacitet på en disk(ette) eller i et arbejdslager.
Størrelsen  

 angives normalt i KB (1 KiloByte = 1024 bytes) eller MB (1 MegaByte =  

 1.048.576 bytes).
 CCITT Den internationale rådgivende komitee for telegrafi og telefoni.  

 Udarbejder internationale standarder på telekommunikationsområdet.
data Repræsentation af fakta eller ideer på en sådan form, at de kan  

 kommunikeres eller omformes ved en proces.
En datamat arbejder med data og  

 programmer.
database Foreningsmængden af alle filer i et system, hvis denne  

 foreningsmængde er lagret og organiseret på en sådan måde, at dens data i  

 væsentligt omfang kan udnyttes til formål, der ikke kunne fastlægges ved  

 filernes konstruktion.
Begrebet ses dog undertiden anvendt i lidt  

 forskellige, mindre præcise betydninger.
Databoks P æt T's offentlige elektroniske postboks tjeneste, som kan  

 kaldes op via datel-, datex-, telex- eller teletexforbindelser for at sende  

 breve til en eller flere modtagere.
Hver abonnent har en  

 »»postkasse« i systemet og må selv kalde op for at få adgang  

 til meddelelser i postkassen.
databåndoptager Magnetbåndstation til brug ved kopiering af data fra en  

 datamats disk til bånd.
Bruges i forbindelse med sikkerhedskopiering af  

 diskens indhold eller i forbindelse med tømning af disk, når denne er fyldt  

 op. datakommunikation Elektronisk eller optisk overførsel af data mellem to  

 datamater.
Dataoverførslen kan ske ved filoverførsel eller ved, at den ene  

 datamat fungerer som teminal over for den anden.
datanet Et system, der sammenkobler datamater, så de kan udveksle  

 information og dele ressourcer.
Afde offentlige datanet findes  

 kredsløbskoblede, dvs. at man har en fysisk forbindelse gennem nettet under  

 hele kommunikationen (Datex), og pakkekoblede, dvs. at data deles i pakker,  

 som hver især kan sendes ad uafhængige veje gennem nettet (Datapak) og samles  

 hos modtageren i den rigtige rækkefølge.
Datapak PætT's offentlige pakkekoblede datanet.
Benytter CCITT-standarden  

 X.25. (Se datanet).
 dataskærm Se skærm.
 datatransmission Se datakommunikation.
 Datel Datatransmission over det almindelige telefonnet.
Datex PætT's offentlige kredsløbskoblede datanet.
Benytter  

 CCITT-standarden X.21. (Se datanet).
DCA Document Content Architecture.
IBM's arkitektur for dokumenters  

 indhold i såvel redigerbare dokumenter som dokumenter, der er formateret til  

 præsentation på f.eks. en skriver eller en dataskærm.
 dedikeret tekstbehandlingsudstyr Datamat konstrueret specielt til  

 tekstbehandling.
 de facto standard Se standarder.
dialog Program, der gør det muligt for brugeren at stille spørgsmål og få  

 svar, som eventuelt kan uddybes med nye spørgsmål osv.
Dialogen indgår som en  

 del af brugergrænsefladen.
 disk En ekstern lagerenhed, hvor store datamængder og programmer kan  

 lagres permanent på magnetplade(r).
diskette En bøjelig cirkulær skive med magnetisk belægning, hvorpå data og  

 programmer kan lagres permanent.
Disketten, der beskyttes af et hylster,  

 findes i flere størrelser, bl.a 3 1/2 tomme, 5 1/4 tomme, og 8 tommer  

 Disketter er udskiftelige, cfr. en fast disk.
disketteadministration Fortegnelse over disketter og deres indhold, der  

 benyttes til at administrere diskettesamlingen.
Kan enten foregå manuelt  

 eller ved hjælp af et register på en datamat.
 dokument En logisk sammenhængende mængde tekst, tal, grafik, faksimile  

 m.m., f.eks. et brev, et notat, en rapport eller en vejledning.
 dokumentation Formålsorienteret beskrivelse af et edb-system.  

 Dokumentationen kan bestå af f.eks. tekniske beskrivelser og  

 brugervejledninger.
 dokumentformat Oplysninger om et dokuments opbygning, f.eks. antal linjer  

 pr. side, antal tegn pr. linje, fodnoter, top- og bundmargintekster etc.
 dokumentoverførsel Her anvendt i betydningen elektronisk forsendelse af et  

 dokument mellem to datamater.
 edb Forkortelse for elektronisk databehandling.
 eksternt lager Lager til permanent opbevaring af data og programmer,  

 f.eks. diskette eller disk. (Cfr. internt lager).
elektronisk post Udveksling af korte meddelelser mellem brugere via en  

 eller anden form for datanet.
Et elektronisk postsystem vil endvidere ofte  

 indeholde faciliteter til distribution af den samme meddelelse til et antal  

 modtagere.
 etb Forkortelse for elektronisk tekstbehandling.
 faksimile Overførsel af tekst og billeder via datakommunikation, f.eks.  

 via P æt T's telefax-tjeneste.
fast disk Disk, hvis magnetplade(r) ikke kan udskiftes af brugeren.
Diske på mikrodatamater er af denne type.
 fil Afengelsk »file«, der betyder register, kartotek (ordnet  

 samling af data).
 filoverførsel Her brugt i betydningen elektronisk forsendelse af fil  

 mellem to datamater.
formatering For dokumenters vedkommende fastlæggelse af opstilling  

 (layout), f.eks. udskrivning med lige højremargin, valg af linjeafstand,  

 sidestørrelse m.v.
Se også disketteformat.
fotosætning Fremstilling af sats ved fotografisk proces.
I forbindelse med  

 indskrivningen af teksten skal denne forsynes med specielle styre- og  

 kontroltegn, der styrer formatering af teksten og udskrivning af tekstafsnit  

 med f.eks. kursiv, fed skrift etc.
 fritekstsøgning Søgning i en almindelig ustruktureret tekst efter en  

 bestemt kombination af tegn, f.eks. ord(dele) eller kombinationer af ord.  

 Søgekriterier kan eventuelt angives med logiske udtryk, der angiver  

 betingelser for, om kriterierne er opfyldt, f.eks. find et sted i teksten,  

 hvor både »etb« og »edb« forekommer i samme sætning.
funktionstast Test, der ikke udskriver et tegn på skærmen, men bevirker,  

 at en eller flere kommandoer sendes til datamaten, f.eks. at en linje skal  

 slettes, eller at der skal skiftes linje.
Funktionstaster kan være faste  

 eller programmerbare.
grafik Præsentation af data på anden måde end som bogstaver og tal, f.eks.  

 diagrammer, kurver, tegninger.
Egentlig grafik (fuldgrafik) forudsætter en  

 højopløselig skærm, hvor man kan bringe de enkelte punkter på skærmen til at  

 lyse uafhængigt af hinanden. (Se også semigrafik).
ikon Billede af objekt, f.eks. dokument, hængemappe eller papirkurv, på en  

 skærm.
Ved at pege på f.eks. papirkurven med markøren vælger brugeren den  

 funktion, der består i at kassere (slette) data.
 industristandard Se standarder.
 informationssystem Database med tilhørende programmer til forespørgsel.  

 Ofte er der sammenhæng med programmer til andre formål som f.eks.  

 tekstbehandling.
integration Tæt sammenhæng.
Integration kan f.eks. bestå i, at systemer  

 med forskellige funktioner eller programmer kan anvendes i sammenhæng og  

 umiddelbart udveksle data med hinanden.
 international standard Se standarder.
internt lager Elektronisk lager, indbygget i datamaten.
Indeholder de  

 programmer og data, som datamaten p.t. arbejder med.
Hyppigst foregår  

 lagringen på integrerede kredse, de såkaldte »»chips«»,  

 og således at data i dette lager forsvinder, når der slukkes for strømmen.  

 (Cfr. eksternt lager).
ISO Den internationale standardiseringsorganisation.
Danmark er  

 repræsenteret ved Dansk Standardiseringsråd.
katalog Den indholdsfortegnelse, som datamatens styresystem opretter for  

 at kunne administrere de filer, der lagres på f.eks. en disk eller en  

 diskette.
Hver fil skal navngives i overensstemmelse med systemets regler.
 kilobyte Se byte.
kode 1. En repræsentation af data, f.eks. bitmønstrene for  

 tegn i et tegnsæt.
 2. Sætninger (instruktioner) i et edb-program.
 3. Se password.
kompatibel Ordet betyder forenelig.
Angiver som oftest, at to datamater af  

 forskellig type kan køre de samme programmer.
kontorautomatisering Automatisering af grundlæggende kontorfunktioner som  

 f.eks. skrivning, talbehandling, registrering, arkivering m.m.
Der anvendes  

 standardiserede edb-systemer på lokalt udstyr i form af elektronisk  

 tekstbehandling, elektroniske regneark, kartoteksprogrammer, grafikprogrammer  

 m.m. (kontorsystemer).
 lager Sted, hvor programmer og data opbevares.
 lagringsformat Den form, hvorunder en tekst gemmes på f.eks. disk eller  

 diskette, så teksten senere kan findes og gendannes på skærm eller papir med  

 sit oprindelige udseende.
laser-skriver Skriver, der »brænder« trykket på papiret ved  

 hjælp af laserstråler.
Princippet anvendes også i moderne  

 fotokopieringsmaskiner.
Laserskrivere er forholdsvis hurtige, og udskrifterne  

 er af høj kvalitet.
 lokaldatamat Mini- eller mikrodatamat, der kan levere datakraft til flere  

 skærmarbejdspladser (flerbrugeranlæg).
lokalnet Eng.: LAN = Local Area Network.
Privatejet datanet, ofte med stor  

 transmissionhastighed, som anvendes inden for et begrænset geografisk område  

 og i enkelt organisation.
Giver ofte mulighed for, at udstyr af forskellig  

 type kan bruge samme kabel.
 makro En instruktion til datamaten, som bevirker udførelse af en række  

 forud fastlagte funktioner.
 markedsstandard Se standarder.
markør Eng.: cursor.
Et tegn på skærmen, f.eks. en lysende firkant eller  

 en »understregning«.
Et indtastet tegn vil blive anbragt på  

 markørens position på skærmen.
materiel Eng.: hardware.
De maskinelle dele af et edb-system, f.eks.  

 datamat, skærm og skriver.
 matrix-skriver Skriver, der ved hjælp af et antal nåle og et farvebånd  

 frembringer et mønster af prikker på papiret, f.eks. i form af et bogstav  

 eller et tal.
 megabyte Se byte.
 menu Oversigt på en skærm over de funktioner eller programmer, der kan  

 vælges mellem.
 mikrodatamat En mindre datamat, som kan karakteriseres ved at være relativ  

 langsom og have lille kapacitet, men lav pris (i forhold til større  

 datamater).
 minidatamat En middelstor datamat, som - uden faste grænser - kan placeres  

 mellem en mikrodatamat og en stor datamat (mainframe).
modem Udstyr, der omformer en datamats signaler, så de kan transmitteres  

 over en almindelig telefonlinje.
Der skal anbringes et modem hos afsender og  

 et hos modtager.
mus Lille kasseformet redskab.
Kan, når den køres henover bordet eller en  

 plade på bordet, bruges til at styre markøren på skærmen.
Er desuden forsynet  

 med specielle funktionstaster.
 ODA/ODIF Office Document Architecture/Office Document Interchange Format.  

 ISO's kommende dokumentstandarder.
 operativ-system Se styresystem.
password Det kodeord, som skal anvendes for at få adgang til datamatens  

 programmer, til et bestemt program eller til bestemte data PC Personal Computer.
Arbejdspladsdatamat (enkeltbrugeranlæg).
 pladelager Se disk.
 printer Engelsk ord for edb- eller etb-skriver.
 program En samling instruktioner, udtrykt i et bestemt sprog.  

 Instruktionerne sætter datamater i stand til at udføre bestemte opgaver.
programmel Eng.: software.
Programmer tilknyttet en datamat.
Udtrykket  

 bruges f.eks. som betegnelse for flere programmer, der udfører en bestemt  

 opgave, eller som betegnelse for samtlige datamatens programmer.  

 programvedligeholdelse Ændringer af et program, med henblik på  

 videreudvikling, rettelse af fejl eller uhensigtsmæssigheder, tilpasning til  

 ændrede forhold hos brugeren etc.
 protokol Sæt af regler for, hvordan data overføres mellem to datamater.
 regneark Standardprogram til beregnings- og simuleringsopgaver, f.eks.  

 økonomiske opstillinger og modeller.
RFTDCA Revisable Form Text Document Content Architecture.
Redigerbart  

 tekstformat.
Egnet til udveksling af dokumenter, der af modtager skal kunne  

 ændres i såvel indhold som opstilling.
semigrafik Fuldgrafik forudsætter en højopløselig skærm, hvor de enkelte  

 punkter på skærmen kan bringes til at lyse uafhængigt af hinanden.
Ved  

 semigrafik kan kun forud definerede grupper af punkter i et bestemt mønster  

 bringes til at lyse.
Grafiske figurer dannes således ved hjælp af  

 »faste« grafiske tegn, f.eks. en lodret streg eller et hjørne af en  

 firkant.
I forbindelse med etb bruges semigrafik typisk til tegning af  

 firkanter, til indramning etc.
 sikkerhedskopiering Se back-up.
 skrivemarkør Se markør.
skærm Oftest en skærm med katodestrålerer (jfr. en TV-skærm), der kan  

 anvendes til at vise data, tekst og eventuelt grafik.
Skærme kan være baseret  

 på andre teknikker, f.eks. flydende krystaller: men sådanne skærme er i dag  

 enten relativt dyre eller giver for dårlig billedkvalitet, og de bruges  

 derfor oftest kun til specielle datamater, f.eks. transportable PC'er.
skønskriftskriver Skriver med høj skriftkvalitet.
Frembringer tegn ved  

 hjælp af skrivehjul (typehjul) og farvebånd.
standarder Beskrivelse af en anbefalet metode til løsning af et teknisk  

 problem, således at uafhængige grupper og firmaer bliver i stand til at  

 udvikle udstyr og programmel, som kan fungere sammen.
Der skelnes mellem  

 internationale standarder, som udarbejdes af bl.a.
ISO, og de facto  

 standarder (industristandarder, markedsstandarder), som bygger på en stor  

 leverandørs produkter, og som har opnået en sådan udbredelse, at de må  

 betragtes som standarder.
Disse standarder understøttes ofte af en lang række  

 mindre leverandører.
standardsystem Standardprogrammel, et eller flere samarbejdende  

 standardprogrammer.
Ordet system bruges dog undertiden som omfattende såvel  

 programmel som materiel.
 styresystem De programmer, der styrer og overvåger afviklingen af opgaver  

 i en datamat.
 styretegn Tegn i et tegnsæt, der har specielle funktioner, f.eks.  

 vognretur, ny linje, understregning etc.
 svartid Den tid, det tager for systemet at reagere eller svare på inddata.
systemadministrator Person hos brugeren, der har ansvaret for driften af  

 et edb-system.
Afopgaver for systemadministrator kan nævnes fremstilling  

 afsikkerhedskopier, rådgivning om brug af systemet og håndtering af mindre  

 fejlsituationer, der ikke kræver tilkald af tekniker.
søgesystem System til fremfinding af bestemte data i lageret.
Enten ved  

 hjælp af bestemte forudfastsatte nøgledata (nøgleord) eller ved  

 fritekstsøgning.
 tastekombination Kombination af to eller flere taster på tastaturet, som  

 bevirker, at der udføres en bestemt funktion.
 tegnsæt Den samlede mængde tegn, der anvendes af en datamat, en skriver  

 etc.
 teknologiaftalen Rammeaftale om retningslinjer for samarbejde ved  

 indførelse og brug af ny teknologi i statens virksomheder og institutioner.
tekstbehandlingsfunktion Funktion, som kan udføres i forbindelse med  

 behandlingen af en tekst.
Se eksempler i bilag 2.
 tekstbehandlingsudstyr Se dedikeret tekstbehandlingsudstyr.
 tekstkommunikation Her anvendt i betydningen elektronisk forsendelse afen  

 tekst mellem to datamater.
 Teledata Dialogorienteret kommunikationssystem for data, tekst eller  

 grafik, hvor man via telefonnettet kan kommunikere med en database fra en  

 terminal eller et TV-apparat.
 Telefax Fjernkopiering af alle typer håndskrevet eller trykt materiale via  

 telefonnettet med særlige telefaxanlæg.
 telekommunikation Kommunikation over det almindelige telefonnet.
Teletex Internationalt standarciseret system til datakommunikation, der  

 bl.a. er ca 40 gange hurtigere end Telex, indeholder langt bedre  

 redigeringsmuligheder og giver mulighed for at præsentere tekster af samme  

 kvalitet og udseende som breve.
Teletex kan ofte tilsluttes et  

 tekstbehandlingssystem.
Systemet er endnu ikke så udbredt som Telex, men  

 Teletex-meddelelser kan videresendes som Telex-meddelelser, idet den udvidede  

 funktionalitet dog herved går tabt.
Telex Langsomt internationalt kommunikationssystem, der kan overføre tal,  

 specialtegn samt små bogstaver.
Telex er ikke egnet til overførsel af  

 dokumenter i moderne »kontorkvalitet«.
Terminalerne til telex  

 kaldes også fjernskrivere.
 terminal En enhed til at sende eller modtage data til og fra en datamat  

 enten direkte eller over telefonnettet, f.eks. en skærmterminal.
traktorføder Udstyr til skriver.
Fremfører papir i »»endeløse  

 baner«», idet hullerne i kanten af papirbanen fæstnes til tapper på  

 traktorføderen. (Cfr. arkføder).
 typehjulsskriver Se skønskriftskriver.
 udskrivning Overførsel af data fra et program i datamaten til en ydre  

 enhed, f.eks. en skriver eller en skærm.
 udvekslingsformat Regler for den måde data skal præsenteres på med henblik  

 på udveksling mellem edb-anlæg.
 Videotex Se Teledata.
 vognretur Funktionstast på et tastatur, som medfører skift til ny linje og  

 eventuelt afsendelse af den skrevne linje til en datamat.
Bilag 4 Litteraturliste I.
Generel litteratur om anskaffelse og anvendelse af edb og elektronisk  

 tekstbehandling På grund af det store antal bøger og artikler, der løbende udsendes om  

 disse emneområder, skønnes det ikke hensigtsmæssigt at anføre bestemte  

 titler.
 Det Administrative Bibliotek, telefon 01 92 33 34, kan være behjælpelig  

 med oplysninger om nyere, relevant litteratur.
II.
Arbejdsmiljø Arbejde ved skærmterminaler.
Arbejdsmiljøfondet.
Kbh., 1985. - Vejledning  

 fra Branchesikkerhedsråd 6, kontor og administration.
Arbejdsmiljø ved skærmterminaler.
Prosa.
Kbh., 1984.
Bildsk'termsarbete och halsa.
En utv'tardering av kunskapsl'taget.  

 Arbetarskyddsverket.
Stockholm, 1986.
Godt lys på arbejdspladsen.
Arbejdsimniljøfondet.
Kbh., 1982.
Kontorjob og edb.
En HK-håndbog om arbejdsmiljø. HK.
Kbh., 1986.
Skærmarbejde.
Arbejdsmiljø, planlægning og indretning.
AfTurid Budtz,  

 Annette Prætorius Gottlieb, Hans-Christian Weltz.
Arbejdsmiljøfondet.
Kbh.,  

 1983.
Skærmarbejde og aborter.
Arbejdstilsynet.
Kbh., 1985.
Skærmterminaler - er de farlige? Arbejdsmiljø og skærmterminaler.
En  

 fortegnelse over litteratur om emnet fra Danmark, Norge og Sverige.
Af Jette  

 Balslev.
Roskilde, 1986.
Vejledning om arbejde ved skærmterminaler.
Arbejdstilsynet.
Kbh., 1985. -  

 AT-meddelelse nr. 4.04.4.
III.
Publikationer fra administrationsdepartementet Administrationsdepartementets edb-vejledning (1982).
 Datakommunikation i centraladministrationen, Vejledning og anbefalinger  

 (1986).
Edb-kursuskatalog.
Oversigt over brugerorienterede edb-kurser for  

 medarbejdere i den offentlige forvaltning.
Udgives een gang årligt.
 Foranalyse om etablering af generelle datakommunikationsfaciliteter i  

 centraladministrationen (1986).
 Håndbog om ny teknologi (1984).
 Kontorteknik i staten - en læreproces (1986).
 Vejledning om anskaffelse af edb-ydelser (1985).
Bilag 5 Cirkulæreoversigt Cirkulære om fremgangsmåderne ved statslige indkøb.  

 Administrationsdepartementets cirkulære af 18. december 1980.
 Cirkulære om rammeaftale vedrørende indførelse og brug af ny teknologi.  

 Lønnings- og pensionsdepartementets cirkulære af 20. august 1981.
 Cirkulære om teknologiaftalen af 1. juli 1981. Lønnings- og  

 pensionsdepartementets cirkulære af 24. november 1983.
Cirkulære om anvendelse af edb og anskaffelse af edb-udstyr, herunder  

 udstyr til elektronisk tekstbehandling.
Finansministeriets cirkulære af 31.  

 marts 1982.
 Cirkulære om anvendelse af edb og anskaffelse af edb-udstyr ved statslige  

 og private tilskudsberettigede institutioner under undervisningsministeriet.  

 Undervisningsministeriets cirkulære af 23. november 1982.
Cirkulære om den tekniske produktion af retskildemateriale samt om  

 oprettelse af databaser og tekstsøgningssystemer til juridisk  

 informationssøgning.
Justitsministeriets cirkulære af 18. marts 1983.
Cirkulære om investeringspuljen.
Finansministeriets cirkulære af 17.  

 december 1984.
Bilag 6 Adresseliste Administrationsdepartementet Holmens Kanal 20, 3. sal 1060 København K Tlf. 01 92 60 00 Rådgivning om anvendelse og anskaffelse af edb og etb, herunder rådgivning om edb-planlægning, kontraktforhold og valg af private konsulenter.
 Godkendelse af udstyrsanskaffelser.
 Teknologiske foranalyser i statsinstitutioner.
 Investeringspuljen.
Direktoratet for Statens Indkøb Suomisvej 2 1927 Frederiksberg C Tlf. 01 35 95 00 Etablering og distribution af samt rådgivning om statslige indkøbsaftaler for edb-udstyr.
Statens Informationstjeneste Bredgade 20 Postboks 1103 1009 København K Tlf. 01 92 92 00 Rådgivning om trykningsopgaver.
 Salg af statslige publikationer.
Registertilsynet Christians Brygge 28, 4. sal 1559 København V Tlf. 01 14 38 44 Spørgsmål i forbindelse med lov om offentlige myndigheders registre, herunder udtalelser om registerforskrifter.
Sekretariatet for Retsinformation Vægtergården Axeltorv 6, 5. sal 1609 København V Tlf. 01 32 52 22 Spørgsmål i forbindelse med databasen Retsinformation.
Underretning om oprettelse af statslige tekstdatabaser gives til sekretariatet.
UNI.C Danmarks edb-center for forskning og uddannelse Vermundsgade 5 2100 København Ø Tlf. 01 83 95 11 Edb-servicecenter for forsknings- og uddannelsesinstitutioner.
 Kursusvirksomhed.
 Rådgivning om anvendelse og anskaffelse af edb- og etb-system.
 Diskettekonvertering.
I/S Datacentralen af 1959 Retortvej 6-8 2500 Valby Tlf. 01 46 81 22 Udvikling og drift af edb-systemer.
 Kursusvirksomhed.
 Tekniske spørgsmål i forbindelse med databasen Retsinformation.
 Rådgivning om anvendelse og anskaffelse af edb- og etb-system.
Danmarks Forvaltningshøjskole Lindevangs Alle 10 2000 Frederiksberg Tlf. 01 86 18 70 Kursusvirksomhed.
