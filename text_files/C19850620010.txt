 Det meddeles herved, at finansministeriet og Ingeniørforbundet har indgået  

 vedlagte aftale af 29. marts 1985 om decentralisering af aftaler om  

 puljetillæg med tilhørende protokollat og bemærkninger.
 Ved aftalen åbnes der mulighed for, at finansministeriet og  

 Ingeniørforbundet kan overlade indgåelsen af aftaler om fordeling af  

 puljetillæg og genanvendelse af ledigblevne puljetillæg for så vidt angår  

 akademi- og civilingeniører til de enkelte ministerier, fraktioner og  

 tillidsrepræsentanter.
 I ordningen deltager i første omgang arbejdsministeriet, DSB,  

 energiministeriet, forsvarsministeriet, miljøministeriet, ministeriet for  

 Grønland, ministeriet for offentlige arbejder og Post- og Telegrafvæsenet.  

 Finansministeriet og Ingeniørforbundet kan aftale, at andre ministerier kan  

 deltage i ordningen.
 For ministerier, der ikke deltager i ordningen, indgås aftaler om  

 fordeling af puljetillæg og genanvendelse af ledigblevne puljetillæg fortsat  

 mellem finansministeriet og Ingeniørforbundet i overensstemmelse med de  

 hidtidige regler.
P.
M.
V.
E.
B.
C.
E.
Johansen AFTALE mellem finansministeriet og Ingeniørforbundet om decentralisering af aftaler om puljetillæg.
 § 1.  Finansministeriet kan overlade indgåelsen af  

 aftaler om fordeling af puljetillæg og genanvendelse af ledigblevne  

 puljetillæg til de enkelte ministerier m.v.
 § 2.  Ingeniørforbundet kan overlade indgåelsen af  

 aftaler om fordeling af puljetillæg og genanvendelse af ledigblevne  

 puljetillæg til de enkelte fraktioner og tillidsrepræsentanter.
 § 3.  Puljer fordeles ved overenskomstforhandlingerne  

 med et samlet beløb til hvert af de berørte ministerier m.v.
 § 4.  Oversigter over ledigblevne puljetillæg og  

 tidspunktet for genanvendelse af disse tillæg tilvejebringes ved forhandling  

 mellem finansministeriet og Ingeniørforbundet.
 § 5.  De berørte ministerier m.v., fraktioner og  

 tillidsrepræsentanter kan inden for de rammer, der følger af §§ 3 og 4, indgå  

 aftaler om ydelse af nye kvalifikationstillæg på eller om forhøjelse af  

 bestående kvalifikationstillæg til 18.670 kr., 24.050 kr., 28.050 kr., 29.575  

 kr., 33.375 kr., 36.350 kr. og 40.150 kr. i årligt grundbeløb (niveau april  

 1983).
 Stk. 2.  Til ansatte, der har rådighedstillæg og  

 rådighedsforpligtelse, svarende til juristers og universitetsøkonomers, kan  

 der dog kun ydes tillæg på 8.585 kr. i årligt grundbeløb.
§ 6.  Parterne er enige om, at denne aftale er et  

 forsøg.
Med henblik på gennemførelsen af eventuelle justeringer, som måtte  

 vise sig at være formålstjenlige, tages aftalen op til forhandling i juni  

 1985.
§ 7.  Aftalen har virkning fra underskrivelsen.
Den  

 kan af parterne opsiges med 3 måneders varsel, hvorefter ordningen er  

 bortfaldet.
 København, den 29. marts 1985.
Ingeniørforbundet Knud A.
Pihl / Marianne Lohmann Finansministeriet P.
M.
V.
E.
B.
Finn Hoffmann PROTOKOLLAT Finansministeriet og Ingeniørforbundet er enige om, at Ingeniørforbundet,  

 i det omfang de berørte ministerier m.v. overlader indgåelsen af aftaler til  

 de enkelte styrelser, institutioner og virksomheder, i videst muligt omfang  

 vil overlade indgåelsen af aftaler til de enkelte fraktioner og  

 tillidsrepræsentanter.
 København, den 29. marts 1985.
Ingeniørforbundet Knud A.
Pihl / Marianne Lohmann Finansministeriet P.
M.
V.
E.
B.
Finn Hoffmann Bemærkninger til aftalen.
1. I § 1, stk. 2, i overenskomsten mellem  

 finansministeriet og Dansk Ingeniørforening (nu: Ingeniørforbundet) er det forudsat, at  

 aftaler om ydelse af tillæg til lønnen og eventuelle andre vilkår skal indgås  

 mellem overenskomstens parter.
De enkelte ministerier m.v. har derfor ikke  

 haft mulighed for selv at indgå aftaler f.eks. om ydelse af  

 kvalifikationstillæg.
Det samme gælder for fordeling af de puljer til ydelse  

 af tillæg, der i en række tilfælde er blevet afsat ved  

 overenskomstfornyelserne, samt for genanvendelse af disse puljetillæg.
Ved pkt. 1 i protokollatet af 9. marts 1984 mellem finansministeriet og  

 Ingeniørforbundet, jfr. pkt.
I.A.3 i protokollatet af 16. januar 1984 med en  

 række organisationer på akademikerområdet, blev det aftalt, at bl.a.  

 spørgsmålet om proceduren omkring decentrale § 1, stk. 2-tillægsforhandlinger  

 kunne drøftes i overenskomstperioden.
De nævnte protokollater er udsendt med  

 cirkulæreskrivelser af 13. marts 1984 (LP.nr. 055/84) og 20. januar 1984  

 (LP.nr. 007/84).
 Finansministeriet og Ingeniørforbundet har i overensstemmelse hermed  

 indgået aftale af 29. marts 1985 om decentralisering af aftaler om  

 puljetillæg.
 Aftalen åbner mulighed for, at indgåelsen af visse aftaler om fordeling af  

 puljetillæg og genanvendelse af ledigblevne puljetillæg for så vidt angår  

 overenskomstansatte akademi- og civilinge niører kan overlades til de enkelte  

 ministerier m.v., fraktioner og tillidsrepræsentanter.
 Aftalen berører ikke adgangen til at yde nye tillæg i tilfælde af  

 nyansættelser eller til at yde nye eller forhøje bestående tillæg i tilfælde  

 af, at der sker væsentlige stillingsændringer, jfr. overenskomstens § 1, stk.  

 3. Sådanne tillæg afholdes uden for pulje, og aftaler herom indgås fortsat  

 mellem finansministeriet og Ingeniørforbundet.
 Finansministeriet og Ingeniørforbundet vil under de forhandlinger, som  

 fortsat skal føres mellem overenskomstens parter, kunne bortse fra  

 tillægsniveauer, der måtte være fremkommet som følge af decentrale aftaler.
 2. Ifølge aftalens § 1 kan finansministeriet overlade  

 indgåelsen af aftaler om fordeling af puljetillæg og genanvendelse af  

 ledigblevne puljetillæg til de enkelte ministerier m.v.
 Ifølge aftalens § 2 kan Ingeniørforbundet overlade indgåelsen af de nævnte  

 aftaler til de enkelte fraktioner og tillidsrepræsentanter.
 De berørte ninisterier m.v. kan overlade indgåelsen af disse aftaler til  

 de enkelte styrelser, institutioner og virksomheder.
 Af protokollatet fremgår, at finansministeriet og Ingeniørforbundet er  

 enige om, at Ingeniørforbundet, i det omfang de berørte ministerier m.v.  

 overlader indgåelsen af aftaler til de enkelte styrelser, institutioner og  

 virksomheder, i videst muligt omfang vil overlade indgåelsen af aftaler til  

 de enkelte fraktioner og tillidsrepræsentanter.
3. Det er forudsat, at begge parter tager de fornødne  

 skridt med henblik på optagelse og tilrettelæggelse af de decentrale  

 forhandlinger.
I forbindelse hermed drøftes bl.a. spørgsmålet om, hvem der  

 repræsenterer parterne under de decentrale forhandlinger.
De decentrale  

 forhandlinger søges afsluttet så hurtigt som muligt.
 De aftaler, der i overensstemmelse med aftalen indgås decentralt, skal  

 ikke godkendes af finansministeriet eller Ingeniørforbundet.
Fordeling af puljetillæg og genanvendelse af disse tillæg kan ikke kræves  

 forhandlet direkte mellem overenskomstens parter i de tilfælde, hvor adgangen  

 til at indgå aftaler herom er decentraliseret.
Dette gælder også i tilfælde  

 af uenighed under de decentrale forhandlinger om, hvem der skal have tillæg,  

 og om størrelsen af et tillæg, som der i øvrigt er enighed om at yde.
 Det afhænger af de decentrale forhandlinger, om der i tilfælde af uenighed  

 af den nævnte karakter skal ske udbetaling af øvrige tillæg, eller om  

 udbetalingen skal udsættes, indtil der er enighed om hele fordelingen.
 Uenighed om forståelsen af overenskomsten og decentraliseringsaftalen  

 behandles af finansministeriet og Ingeniørforbundet i overensstemmelse med  

 reglerne i hovedaftalen af 9. november 1978, der er udsendt med cirkulære af  

 21. s.m.
Finansministeriet kan efter drøftelse med Ingeniørforbundet tilbagekalde  

 ministeriernes adgang til at indgå aftaler.
Tilsvarende kan Ingeniørforbundet  

 efter drøftelse med finansministeriet tilbagekalde fraktionernes og  

 tillidsrepræsentanternes adgang til at indgå aftaler.
4. Puljer, der afsættes ved overenskomstfornyelserne,  

 fordeles efter aftalens § 3 med et samlet beløb til hvert af de ministerier  

 m.v., der har fået overladt adgangen til at indgå aftaler.
Denne fordeling  

 foretages ved aftale mellem finansministeriet og Ingeniørforbundet.
 Finansministeriet underretter de berørte ministerier m.v. om de beløb, der  

 kan disponeres over, og om de tidspunkter, der kan disponeres fra.
 Der er i aftalen ikke optaget bestemmelser om fordeling af ministeriets  

 beløbsramme på departement, styrelser, institutioner og virksomheder.  

 Eventuelle aftaler herom forudsættes indgået decentralt.
 5. Oversigter over ledigblevne puljetillæg og  

 tidspunktet for genanvendelse af disse tillæg tilvejebringes ifølge aftalens  

 § 4 ved forhandling mellem finansministeriet og Ingeniørforbundet.
 Aftalen mellem bl.a. finansministeriet og Ingeniørforbundet om  

 genanvendelse (regenerering) af ledigblevne puljetillæg lyder sådan:
 »Fratræder en ansat, der under sin ansættelse oppebar tillæg i  

 henhold til overenskomstens § 1, stk. 2, ydet af pulje ..... uden at der  

 indgås aftale mellem overenskomstens parter om, at tillægget skal ydes til  

 den, der nyansættes i stedet for den fratrådte, kan det aftales, at tillægget  

 skal ydes til en anden ansat/andre ansatte inden for samme ministeriums  

 ressort - så vidt muligt inden for samme styrelse - under forudsætning af, at  

 den pågældende efter hidtidig praksis ville kunne opnå tillæg i forbindelse  

 med fordelingen af en pulje.
 Eventuel genanvendelse af sådanne tillæg forhandles mellem overenskomstens  

 parter to gange årlig pr. 1. april og pr. 1. oktober.
Ordningen kan opsiges af enhver af parterne med 3 måneders varsel,  

 hvorefter ordningen er bortfaldet.« Fremgangsmåden ved fordeling af puljetillæg, der er blevet ledige til  

 genanvendelse, har hidtil været den, at Ingeniørforbundet til  

 finansministeriet har sendt oversigter over ledigblevne puljetillæg og  

 tidspunktet for genanvendelse af disse.
Finansministeriet har hørt  

 ministerierne herover.
På grundlag heraf har finansministeriet og  

 Ingeniørforbundet dels forhandlet spørgsmålet om, hvilke tillæg der kunne  

 anses for frigjort til genanvendelse og tidspunktet for genanvendelsen, dels  

 aftalt fordelingen af tillæg til de enkelte ansatte.
I disse retningslinier sker der den ændring, at Ingeniørforbundet  

 fremtidig sender oversigterne direkte til de berørte ministerier m.v., som  

 gennemgår oversigten og sender den til finansministeriet med eventuelle  

 bemærkninger.
Finansministeriet og Ingeniørforbundet gennemgår herefter  

 oversigterne.
 Finansministeriet underretter efter gennemgangen de berørte ministerier  

 m.v. om de beløb, der kan disponeres over, og om de tidspunkter, der kan  

 disponeres fra.
I meddelelsen vil der være anført et beløb for hver styrelse m.v., idet  

 puljetillæg som nævnt så vidt muligt skal genanvendes inden for samme  

 styrelse.
Det afgøres ved decentral forhandling, om der skal ske overførsel  

 til andre styrelser m.v. inden for ministeriets område.
 6. Ministerier m.v., fraktioner og  

 tillidsrepræsentanter er bundet af de rammer, der følger af aftalens §§ 3 og  

 4. Dette gælder både med hensyn til de beløb, der kan disponeres over, og de  

 tidspunkter, der kan disponeres fra.
7. Af praktiske grunde er det i aftalens § 5, stk. 1,  

 fastsat, at der kun kan anvendes tillæg på 18.670 kr., 24.050 kr., 28.050  

 kr., 29.575 kr., 33.375 kr., 36.350 kr. og 40.150 kr. i årligt grundbeløb.  

 Det er de »kendte« tillægsstørrelser, der normalt har været anvendt  

 ved ydelse af ikke-pensionsgivende tillæg i aftaler mellem finansministeriet  

 og Ingeniørforbundet.
Grundbeløbene er i aftalen angivet i niveau april 1983,  

 og de reguleres på samme måde som tillæg, der er aftalt mellem  

 finansministeriet og Ingeniørforbundet.
Der kan decentralt indgås aftaler om ydelse af tillæg af de nævnte  

 størrelser til ansatte, der ikke i forvejen oppebærer kvalifikationstillæg  

 (nye tillæg). Endvidere kan bestående kvalifikationstillæg forhøjes til en af  

 de nævnte størrelser.
Dette gælder, uanset om det bestående tillæg er helt  

 eller delvis ydet af pulje, og uanset om det bestående tillæg er et  

 »kendt« tillæg.
Af formuleringen følger, at der ikke kan ydes nye pensionsgivende tillæg,  

 at bestående ikke-pensionsgivende tillæg ikke kan forhøjes til tillæg på  

 eller over den pensionsgivende grænse, samt at tillæg på eller over den  

 pensionsgivende grænse ikke kan forhøjes.
Der kan kun ydes eet tillæg til  

 hver ansat.
Der kan kun indgås aftaler om ydelse af kvalifikationstillæg.
Aftalen  

 åbner således ikke mulighed for, at der indføres nye rådighedstillæg,  

 vagtbetalingsordninger el.lign. eller sker forhøjelse af bestående ordninger.
8. Enkelte akademi- og civilingeniører har  

 rådighedstillæg og rådighedsforpligtelse, svarende til juristers og universitetsøkonomers.  

 Til disse vil der ifølge aftalens § 5, stk. 2, kun kunne ydes tillæg på 8.585  

 kr. i årligt grundbeløb.
 9. Det er en forudsætning for ydelse af puljetillæg  

 eller for ydelse af tillæg ved genanvendelse af ledigblevne puljetillæg, at  

 den pågældende er ansat i en stilling, som indtager den i overenskomstens §  

 1, stk. 2, nævnte særstilling i »arbejdsmæssig, administrativ,  

 kvalifikationsmæssig eller anden henseende«.
 Aftalen indeholder ikke nærmere regler for, hvornår denne forudsætning kan  

 anses for opfyldt, ligesom der ikke er fastlagt kriterier for ydelsen af de  

 enkelte tillægsstørrelser.
Det afhænger således af de decentrale forhandlinger, om der skal ydes  

 tillæg og i givet fald størrelsen af tillægget.
Uenighed om disse spørgsmål  

 forudsættes som nævnt afklaret decentralt.
 Den ansattes medlemskab eller ikke-medlemskab af faglige organisationer må  

 ikke tillægges betydning ved fordelingen af tillæg.
10. Udgiften ved ydelse af puljetillæg og  

 genanvendelse af ledigblevne puljetillæg beregnes som forskellen mellem det  

 hidtidige tillægs og det nye tillægs grundbeløb.
Udgiftsberegningen foretages  

 i det grundbeløbsniveau, der er gældende på det tidspunkt, fra hvilket der  

 kan disponeres over puljen.
Ved fordelingen af den pulje, der er afsat til  

 fordeling med virkning fra 1. april 1984, bruges således niveau april 1984.  

 Den særlige lønregulering på O,23 pct. medregnes ikke.
 Ved beregning af udgiften ved ydelse eller genanvendelse af puljetillæg  

 til deltidsansatte tages der hensyn til beskæftigelsesgraden på tillæggets  

 ikrafttrædelsesdato.
Ifølge overenskomstens § 4, stk. 2, ydes løn, herunder  

 kvalifikationstillæg, ved ansættelse på deltid i forhold til den nedsatte  

 tjenestetid.
Ved forhøjelse eller nedsættelse af beskæftigelsesgraden  

 forhøjes eller nedsættes det udbetalte beløb svarende til den ændrede  

 beskæftigelsesgrad.
11. Finansministeriet og Ingeniørforbundet underrettes  

 snarest muligt om indgåede aftaler.
Meddelelsen skal indeholde oplysning om  

 den ansattes navn, hidtidige tillæg, nye tillæg, ikrafttrædelsesdato,  

 udgiftsberegning samt kortfattet begrundelse.
12. Samtidig med decentraliseringen ændres  

 behandlingen af de sager om ydelse og genanvendelse af puljetillæg på de  

 berørte ministeriers område, som fortsat skal forhandles og aftales mellem  

 finansministeriet og Ingeniørforbundet.
Det vil hovedsagelig være sager om  

 ydelse af pensionsgivende tillæg.
Ingeniørforbundet sender fremtidig sine forslag til ydelse af sådanne  

 tillæg direkte til de berørte ministerier m.v., som herefter sender  

 forslagene til finansministeriet med eventuelle bemærkninger.
Hvis  

 ministeriet har forslag, som ikke er fremsat af Ingeniørforbundet, sendes  

 disse samtidig til finansministeriet med en udførlig begrundelse.
En samlet  

 fortegnelse over forslagene med angivelse af den rækkefølge, som ministeriet  

 ønsker disse fremmet i, bedes vedlagt.
