 Til Kriminalforsorgens tjenestesteder.
 Direktoratet bemyndiger herved lederne af kriminalforsorgens anstalter,  

 afdelinger og pensioner samt arrestinspektørerne til at træffe afgørelse  

 vedrørende ansøgninger om tilladelse til at benytte eget befordringsmiddel  

 til tjenstlig kørsel i henhold til nedenstående regler.
 Grundbetingelser.
 1. Benyttelse af eget befordringsmiddel til tjenesterejser kan kun  

 finde sted efter forudgående tilladelse fra direktoratet eller  

 tjenestestedet.
 Tilladelse kan gives efter den til enhver tid gældende aftale mellem  

 Finansministeriet og personaleorganisationerne, for tiden aftale af 1.  

 november 1991 om tjenesterejser, hvortil der henvises i det følgende.
2. Ifølge aftalens § 10, stk. 1, skal der på tjenesterejser  

 fortrinsvis benyttes offentlige transportmidler.
Begrundelsen herfor er en  

 forhåndsformodning om, at dette er det billigste.
Hertil kommer, at  

 direktoratet har indgået en rabataftale, som yderligere billiggør rejser med  

 offentlige transportmidler.
Henset hertil og til mulighederne for også  

 fremover at opnå tilsvarende rabataftaler bør der fortsat som hovedregel  

 benyttes offentlige transportmidler på tjenesterejser.
Tilladelse til at benytte eget transportmiddel på tjenesterejser kan  

 undtagelsesvis gives.
Det er en forudsætning for enhver kørselstilladelse, at  

 det efter en samlet betragtning vil være det mest hensigtsmæssige og  

 økonomiske for tjenestestedet at lade medarbejderen benytte eget  

 transportmiddel.
Opmærksomheden henledes i den forbindelse på, at udgiften  

 til kørselsgodtgørelse i alle tilfælde skal afholdes af tjenestestedet.
 Skriftlig bemyndigelse til kørsel i egen bil eller på egen motorcykel  

 (høj sats).
 3. Hvis der med en stilling er forbundet regelmæssig kørsel af  

 større omfang og/eller speciel art i egen bil eller på egen motorcykel, kan  

 tjenestestedets leder give medarbejderen en skriftlig tilladelse  

 (bemyndigelse) til kørsel med kørselsgodtgørelse efter aftalens § 16, stk. 2.
Skriftlig kørselsbemyndigelse er forbeholdt medarbejdere, der enten  

 forudsættes at stille bil eller motorcykel til rådighed i tjenesten, eller  

 som efter tjenestestedets vurdering kun vanskeligt vil kunne bestride denne,  

 hvis der ikke benyttes eget transportmiddel.
Vurderingen skal ikke baseres på  

 en vejledende årlig kørselsmængde (tidligere mindst 5.000 km. pr. år), men  

 dette kriterium vil naturligt kunne indgå i vurderingen af, om der er tale om  

 kørsel »af større omfang«.
4. Kørselsbemyndigelsen skal være personlig og indeholde en  

 afgrænsning af, hvilke tjenesterejser den omfatter.
Tilladelsen kan normalt  

 kun omfatte tjenesterejser i forbindelse med den pågældendes arbejde ved det  

 pågældende tjenestested og kan ikke omfatte f.eks. kørsel i forbindelse med  

 kursusdeltagelse, kørsel til møder, som ikke er et nødvendigt led i  

 tjenestens udførelse (f.eks. ikke-obligatoriske orienteringsmøder eller  

 tilsvarende), kørsel i forbindelse med udstationering eller midlertidig  

 tjeneste ved andet tjenestested og lignende.
 Kørsel, som ikke falder inden for bemyndigelsens ordlyd, afregnes efter  

 lav sats under forudsætning af, at tjenestestedet har godkendt, at der  

 anvendes eget befordringsmiddel på tjenesterejsen, jfr. nedenfor punkt 8.
5. En kørselstilladelse er kun gældende, så længe den pågældende  

 medarbejder forretter tjeneste i den stilling, der har dannet grundlag for  

 tilladelsen.
Hvis medarbejderen får anden tjeneste eller forflyttes til andet  

 tjenestested, skal tilladelsen inddrages.
 Såfremt en medarbejder efter ændring af tjenesten eller forflyttelse til  

 andet tjenestested fortsat opfylder betingelserne for at få  

 kørselstilladelse, kan ny tilladelse udstedes.
 6. Tilladelser og inddragelse af tilladelser meddeles skriftligt  

 med genpart til direktoratets 1. kontor (standardkoncept vedlægges).
 Efter anmodning fra Rigsrevisionen skal der endvidere på hver enkelt  

 tjenestested forefindes en samling af/oversigt over samtlige  

 kørselstilladelser.
 7. I følgende tilfælde skal spørgsmålet om kørselstilladelse efter  

 aftalens § 16 forelægges direktoratet:
 Anden godkendt kørsel (lav sats).
8. Tjenestestedets leder kan give tilladelse til kørsel på  

 tjenesterejser efter aftalens § 15 Tilladelse kan som nævnt under punkt 2 gives, når det efter en konkret  

 vurdering må antages, at dette er det mest hensigtmæssige og økonomiske for  

 tjenestestedet.
 Tilladelse til kørsel i egen bil eller på egen motorcykel i forbindelse  

 med kursusdeltagelse kan alene gives af Kriminalforsorgens Uddannelsescenter  

 eller direktoratet.
 9. Tjenestestedets leder kan give tilladelse til tjenstlig kørsel  

 med knallert eller cykel med godtgørelse efter aftalen § 18.
 10. Ansøgninger om tilladelse til at benytte egen bil eller egen  

 motorcykel ved tjenestekørsel i udlandet og om leje af bil uden fører skal  

 altid forelægges direktoratet.
 Ikrafttræden m.v.
11. Nærværende cirkulæreskrivelse træder i kraft straks.
Samtidig  

 ophæves direktoratets skrivelse af 10. januar 1973 vedrørende kørsel i  

 forbindelse med deltagelse i kurser, møder og lignende og direktoratets  

 skrivelse af 27. august 1987 vedrørende bortfald af kørselsbemyndigelser.
 Den ved direktoratets skrivelse af 29. februar 1984 (j.nr. 1.k. 17-1-81)  

 givne bemyndigelse til anstaltsledere og arrestinspektører til under visse  

 forudsætninger at meddele personalet tilladelse til at benytte egne biler i  

 forbindelse med transport af indsatte opretholdes.
 E.B.
