Cirkulæreskrivelse  

 om, at en række orgelbyggerier har deponeret princip- og detailtegninger hos  

 orgelkonsulenterne Fra kirkeministeriets konsulent i sager vedrørende  

 kirkeorgler, organist Hans Nyholm, Maling, har ministeriet modtaget  

 indberetning om, at en række orgelbyggerier hos ham har deponeret princip- og  

 detailtegninger til de af dem anvendte vindlade-, traktur-, registratur-, og  

 koblingssystemer samt spillebordsanlæg, jfr. afsnit I, pkt. 7,8,9,10 og 11 i  

 ministeriets cirkulære af 15. oktober 1975 om affattelse af tilbud vedrørende  

 levering og istandsættelse af kirkeorgler m.v.
I tilfælde, hvor der i tilbud på levering af nye orgler henvises  

 til, at princip- og detailtegninger vedrørende de nævnte  

 konstruktionsdetaljer  

 er deponeret hos orgelkonsulenten, vil det herefter ikke længere være  

 nødvendigt, at sådanne tegninger  som i det nævnte cirkulære  

 foreskrevet -  

 medfølger tilbudet.
Det samme gælder med hensyn til tilbud på istandsættelse  

 og  

 ombygning af orgler i tilfælde, hvor tilbudet omfatter fornyelse af orgeldele  

 som de nævnte.
 Det bør af orgelbyggerens tilbud fremgå, at såfremt et  

 menighedsråd af særlige grunde måtte ønske at gøre sig bekendt med tegninger  

 til de omtalte orgeldele, vil et sæt af de pågældende tegninger kunne  

 rekvireres hos vedkommende orgelbyggeri.
