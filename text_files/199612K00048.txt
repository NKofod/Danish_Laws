Nr LSF 48 Forslag til Lov om ændring af sømandsloven og søloven  

 (Fratrædelsesgodtgørelse, hviletid og Luganokonventionen) Fremsat af erhvervsministeren (Mimi Jakobsen) den 30. oktober 1996 Vedtaget ved tredjebehandling den 18. december 1996 Lov nr. 14 af 13/01/1997 § 1 I sømandsloven, jf. lovbekendtgørelse nr. 766 af 19. september 1995,  

 foretages følgende ændringer:
 1. § 42, stk. 2, ophæves, og i stedet indsættes:
 »Stk. 2. Stk. 1 finder ikke anvendelse, hvis skibsofficeren  

 ved fratrædelsen vil oppebære folkepension.
 Stk. 3. Hvis officeren ved fratrædelsen vil oppebære en  

 alderspension fra rederen, og hvis officeren er indtrådt i den pågældende  

 pensionsordning før det fyldte 50. år, bortfalder fratrædelsesgodtgørelsen.
Stk. 4. Stk. 3 finder ikke anvendelse, hvis der den 1. juli 1997  

 ved kollektiv overenskomst er taget stilling til spørgsmålet om nedsættelse  

 eller bortfald af fratrædelsesgodtgørelsen som følge af alderspension fra  

 rederen.« Stk. 3 bliver herefter stk. 5.
 2. § 57, stk. 1, 2. pkt., ophæves, og i stedet indsættes:
»Inden for hvert arbejdsdøgn skal hviletiden være på mindst 10 timer.  

 Hviletiden kan deles i højst 2 perioder, hvoraf den ene skal være på mindst 6  

 timer.« 3. § 65, stk. 2, affattes således:
»Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 4. § 70, stk. 2, affattes således:
»Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 I søloven, lov nr. 170 af 16. marts 1994, som ændret ved lov nr. 205 af  

 29. marts 1995 og lov nr. 394 af 22. maj 1996, foretages følgende ændringer:
 1. I § 310, stk. 5, indsættes efter  

 »(EF-domskonventionen)»: », eller af konventionen af 16.  

 september 1988 om retternes kompetence og om fuldbyrdelse af retsafgørelser i  

 borgerlige sager, herunder handelssager, og de til denne konvention knyttede  

 protokoller m.v. (Luganokonventionen m.v.)».
 2. I § 311, stk. 3, ændres »stk. 2 og 3« til:  

 »stk. 2, 3 og 6«.
 3. I § 348, stk. 1, ændres »eller« til:  

 »og«.
 4. I § 461, 1. pkt., indsættes efter  

 »York-Antwerpen-reglerne af 1974,»: »som ændret i 1990,».
 5. § 515 affattes således:
»§ 515. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 6. I § 519, stk. 1, ændres »nugældende« til:  

 »hidtil gældende«.
§ 3 Loven træder i kraft den 1. februar 1997.
§ 4 Stk. 1. Loven gælder ikke for Færøerne og Grønland.
 Stk. 2. Loven kan ved kongelig anordning sættes i kraft helt eller  

 delvis for Grønland med de ændringer, der følger af de særlige grønlandske  

 forhold.
 Stk. 3. § 2 kan ved kongelig anordning sættes i kraft for Færøerne  

 med de ændringer, der følger af de særlige færøske forhold.
Oprindeligt fremsat forslag § 1 I sømandsloven, jf. lovbekendtgørelse nr. 766 af 19. september 1995,  

 foretages følgende ændringer:
 1. § 42, stk. 2, ophæves og i stedet indsættes:
 » Stk. 2. Stk. 1 finder ikke anvendelse, hvis skibsofficeren  

 ved fratrædelsen vil oppebære folkepension.
 Stk. 3. Hvis officeren ved fratrædelsen vil oppebære en  

 alderspension fra rederen, og hvis officeren er indtrådt i den pågældende  

 pensionsordning før det fyldte 50. år, bortfalder fratrædelsesgodtgørelsen.
Stk. 4. Stk. 3 finder ikke anvendelse, hvis der den 1. juli 1997  

 ved kollektiv overenskomst er taget stilling til spørgsmålet om nedsættelse  

 eller bortfald af fratrædelsesgodtgørelsen som følge af alderspension fra  

 rederen.« Stk. 3 bliver herefter stk. 5.
 2. § 57, stk. 1, 2. pkt., ophæves og i stedet indsættes:
»Inden for hvert arbejdsdøgn skal hviletiden være på mindst 10 timer.  

 Hviletiden kan deles i højst 2 perioder, hvoraf den ene skal være på mindst 6  

 timer.« 3. § 65, stk. 2, affattes således:
»Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 4. § 70, stk. 2, affattes således:
»Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 I søloven, lov nr. 170 af 16. marts 1994, som ændret ved lov nr. 205 af  

 29. marts 1995 og lov nr. 394 af 22. maj 1996, foretages følgende ændringer:
 1. I § 310, stk. 5, indsættes efter  

 »(EF-domskonventionen)»: », eller af konventionen af 16.  

 september 1988 om retternes kompetence og om fuldbyrdelse af retsafgørelser i  

 borgerlige sager, herunder handelssager, og de til denne konvention knyttede  

 protokoller m.v. (Lugano-konventionen m.v.)».
 2. I § 311, stk. 3, ændres »stk. 2 og 3« til:  

 »stk. 2, 3 og 6«.
 3. I § 348, stk. 1, ændres »eller« til:  

 »og«.
 4. I § 461, 1. pkt., indsættes efter »York-Antwerpen  

 reglerne af 1974,»: »som ændret i 1990,».
 5. § 515 affattes således:
»§ 515. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 6. I § 519, stk. 1, ændres »nugældende« til:  

 »hidtil gældende«.
§ 3 Loven træder i kraft den 1. februar 1997.
§ 4 Stk. 1. Loven gælder ikke for Færøerne og Grønland.
 Stk. 2. Loven kan ved kongelig anordning sættes i kraft helt eller  

 delvis for Grønland med de ændringer, der følger af de særlige grønlandske  

 forhold.
 Stk. 3. § 2 kan ved kongelig anordning sættes i kraft for Færøerne  

 med de ændringer, der følger af de særlige færøske forhold.
Bemærkninger til lovforslaget Almindelige bemærkninger Lovforslaget indeholder ændringer i to love: Sømandsloven og søloven.
For så vidt angår sømandsloven, skal lovforslaget ses i sammenhæng med det  

 samtidig fremsatte forslag om lov om skibes besætning.
Det foreslås, at  

 hvileperioden, der samlet skal være på mindst 10 timer, nu kan deles, således  

 at man sikrer, at den søfarende som minimum får 6 timers samlet hvile.  

 Formålet hermed er sammen med ændring af besætningsloven at opfylde de krav,  

 som stilles til Danmark efter den internationale konvention om uddannelse af  

 søfarende, om sønæring og om vagthold (STCW-konventionen). På en  

 IMO-konference i London i 1995 blev der vedtaget væsentlige ændringer i  

 konventionen herunder nye regler om hviletid for vagtgående søfarende.  

 Ændringerne i STCW-konventionen har til formål at forbedre sikkerheden for  

 menneskeliv til søs og formindske risikoen for havmiljøet.
 De nye konventionsregler træder i kraft internationalt den 1. februar  

 1997.
 Lovforslaget indeholder endvidere en konsekvensændring af § 42 som følge  

 af, at lov nr. 287 af 24. april 1996 om retsforholdet mellem arbejdsgivere og  

 funktionærer blev ændret fra 1. juli 1996 vedrørende fratrædelsesgodtgørelse  

 til funktionærer.
 For så vidt angår søloven, omfatter lovforslaget en konsekvensændring som  

 følge af Danmarks tiltræden af konventionen om retternes kompetence og om  

 fuldbyrdelse af retsafgørelser i borgerlige sager, herunder handelssager  

 (Lugano-konventionen). Desuden foretages der en rettelse i sølovens  

 bestemmelse om almindeligt havari (fælleshavari), som følge af en ændring i  

 1990 af York-Antwerpen reglerne af 1974, hvortil søloven henviser.
Høring Forslaget har været sendt til høring hos Dansk Arbejdsgiverforening,  

 Danmarks Rederiforening, Bilfærgernes Rederiforening, Rederiforeningen af  

 1895, Rederiforeningen for Mindre Skibe, DSB Rederi A/S, Hotel-, Restaurant-  

 & Fritidserhvervenes Arbejdsgiverforening, Amtsrådsforeningen i Danmark,  

 Kommunernes Landsforening, Danmarks Fiskeriforening, Skibsværftsforeningen,  

 Landsorganisationen i Danmark, Dansk Navigatørforening,  

 Radiotelegrafistforeningen af 1917, Maskinmestrenes Forening,  

 Specialarbejderforbundet i Danmark, Sømændenes Forbund i Danmark,  

 Metal-Søfart, Dansk Sø-Restaurations Forening, Restaurations- og  

 Bryggeriarbejderforbundet, Specialarbejderforbundet i Danmark (Hanstholm  

 Afdeling), Fiskernes Forbund, Søsportens Brancheforening, Dansk Sejlunion,  

 Finansrådet, Sølovsudvalget, Statsministeriet, Finansministeriet,  

 Udenrigsministeriet, Justitsministeriet, Miljø- og Energiministeriet,  

 Indenrigsministeriet, Skatteministeriet, Forsvarsministeriet,  

 Trafikministeriet, Arbejdsministeriet og Landbrugs- og Fiskeriministeriet.
De administrative, økonomiske og miljømæssige konsekvenser for staten  

 samt de erhvervsøkonomiske konsekvenser Forslaget skønnes ikke at ville få økonomiske eller administrative  

 konsekvenser for staten, ligesom det heller ikke har miljømæssige  

 konsekvenser.
Det skønnes endelig ikke at have væsentlige erhvervsøkonomiske  

 konsekvenser.
Forholdet til EU-retten Med hensyn til sømandsloven indeholder forslaget ikke EU-retlige aspekter.
 Ændringen af sølovens § 310 er en følge af, at Danmark har tiltrådt  

 Lugano-konventionen, som blev vedtaget på en diplomatkonference mellem EFs og  

 EFTAs medlemslande i 1988.
Bemærkninger til lovforslagets enkelte bestemmelser Til § 1 Ad nr. 1 Bestemmelsen svarer i princippet til § 2a, stk. 2-4 i lov om retsforhold  

 mellem arbejdsgivere og funktionærer, som ændret ved lov nr. 287 af 24. april  

 1996. Herefter blev funktionærlovens regler vedrørende  

 fratrædelsesgodtgørelse ændret fra 1. juli 1996. For at sikre de søfarende  

 samme retstilling foreslås en lignende bestemmelse om fratrædelsesgodtgørelse  

 ved pensionering.
Ad nr. 2 Bestemmelsen har til formål, at Danmark kan opfylde den ændrede  

 STCW-konventions hviletidsregler, hvorved den søfarende sikres mindst 6  

 timers samlet hvile.
Det vil efter forslaget ikke længere være lovligt at  

 dele den i loven foreskrevne hviletid på samlet 10 timer i to gange 5 timer.
Der er i Danmark tradition for, at hviletidsregler til søs er ens for alle  

 mandskabskategorier.
Dette princip foreslås fastholdt i forslaget, uanset  

 STCW-konventionens hviletidsregler alene omfatter officerer, som har ansvar  

 for vagten og menige, der deltager i vagten.
Ad nr. 3 og 4 Ved lov nr. 474 af 12. juni 1996 om ændring af straffeloven er der fastsat  

 regler om strafansvar for juridiske personer.
Loven trådte i kraft den 1.  

 juli 1996. De ændrede formuleringer af § 65, stk. 2 og § 70, stk. 2 er en  

 konsekvens heraf.
Til § 2 Ad nr. 1 Jurisdiktionsbestemmelsen i sølovens § 310 har til hensigt at sikre  

 muligheden for værneting i Norden i sager vedrørende transport af stykgods,  

 som har tilknytning til et nordisk land.
Bestemmelsen modificeres i stk. 5,  

 idet den ikke gælder, såfremt andet følger af EF-domskonventionen.
Forslaget er en enkel konsekvensændring som følge af, at  

 EF-domskonventionens geografiske område er udvidet ved Lugano-konventionen.  

 Lugano-konventionen omhandler ligesom EF-domskonventionen retternes  

 internationale kompetence, gensidig anerkendelse og fuldbyrdelse af  

 retsafgørelser i borgerlige sager, men gælder udover landene i EU også  

 EFTA-landene Norge, Schweiz og Island.
Det foreslås, at den gældende  

 modifikation i § 310, stk. 5, vedrørende EF-domskonventionen udvides til også  

 at gælde Lugano-konventionen.
Blandt andet som konsekvens heraf accepteres  

 værnetingsaftaler, som skaber værneting i et EU- eller EFTA-land og er  

 omfattet af de to konventioner, uanset de normalt ville kunne tilsidesættes  

 efter § 310, stk. 1. Således vil fx en aftale om værneting i EU eller EFTA,  

 selvom den begrænser sagsøgerens ret til at rejse sag ved domstolen på det  

 sted, hvor sagsøgte har sit hovedkontor, ikke kunne tilsidesættes.
 Lugano-konventionen trådte i kraft for Danmark den 1. marts 1996, jf.  

 Justitsministeriets bekendtgørelse nr. 70 af 12. februar 1996 om anvendelse  

 af lov om EF-domskonventionen m.v. på konventionen af 16. september 1988 om  

 retternes kompetence og om fuldbyrdelse af retsafgørelser i borgerlige sager,  

 herunder handelssager, og de til denne konvention knyttede protokoller m.v.  

 (Lugano-konventionen m.v.). Regler herom er allerede indsat i Retsplejeloven.
Ad nr. 4 Som en direkte følge af bjærgningskonventionen fra 1989, der blev  

 indarbejdet i søloven ved lov nr. 205 af 29. marts 1995, blev der i 1990  

 foretaget en revision af 1974 York-Antwerpen reglerne om almindeligt havari  

 (fælleshavari). Det foreslås derfor, at der i søloven nu henvises til  

 York-Antwerpen reglerne af 1974, som ændret i 1990.
Bjærgningskonventionen indførte regler om betaling af rederen af det  

 særlige vederlag, der kan komme til udbetaling i forbindelse med bjærgning af  

 fartøj og ladning, der udgør en fare for miljøet.
York-Antwerpen reglerne om  

 fordeling mellem skib, fragt og gods af udgifter i forbindelse med skader og  

 tab indeholder en bestemmelse om bjærgelønnens fordeling.
I 1990-ændringen  

 fastsættes imidlertid, at det særlige vederlag til bjærgeren ikke fordeles  

 efter reglerne om fælles havari, men alene betales af skibets ejer.
Ad nr. 5 Ved lov nr. 474 af 12. juni 1996 om ændring af straffeloven er der fastsat  

 regler om strafansvar for juridiske personer.
Loven trådte i kraft den 1.  

 juli 1996. Den ændrede formulering af § 515 er en konsekvens heraf.
Ad nr. 2, 3 og 6 Der er alene tale om rettelser af skrivefejl.
Til § 3 Loven bør træde i kraft den 1. februar 1997 samtidig med  

 STCW-konventionsændringerne.
Skriftlig fremsættelse (30. oktober 1996) Erhvervsministeren (Mimi Jakobsen):
 Hermed har jeg den ære for det høje Ting at fremsætte:
 Forslag til lov om ændring af sømandsloven og søloven.  

 (Fratrædelsesgodtgørelse, hviletid og Lugano-konventionen).
(Lovforslag nr.
L 48).
Forslaget om ændring af sømandsloven skal først og fremmest sikre, at  

 Danmark opfylder de nye internationale regler om hviletid for vagtgående  

 søfarende.
Hviletidsreglerne træder i kraft internationalt den 1. februar  

 1997 i konventionen om uddannelse, sønæring og om vagthold  

 (STCW-konventionen). Forslaget fremsættes derfor sammen med forslaget til en  

 ny besætningslov, der også indeholder en gennemførelse af konventionen.
STCW-konventionen omfatter kun de søfarende, der er vagtgående.
Derfor vil  

 vi internationalt kun være forpligtet til at skærpe hviletidsbestemmelserne  

 for denne gruppe søfarende.
Forslaget går dog videre, således at også de  

 øvrige søfarende på danske skibe får samme rettigheder til hviletid, som de  

 vagtgående søfarende skal have.
Det passer med den tradition, vi har i  

 Danmark for ens hviletidsregler for alle mandskabskategorier.
Der stilles i den gældende sømandslov krav om, at den søfarendes hviletid  

 inden for arbejdsdøgnet skal være på mindst 10 timer, der kan deles i højst 2  

 perioder.
Efter STCW-konventionens regler skal den søfarende også have 10  

 timers hvile inden for 24 timer, hvoraf der som minimum gives mindst 6 timers  

 samlet hvile.
Det er derfor nødvendigt at justere reglen om deling af  

 hviletiden, idet det ikke længere vil være lovligt at dele de 10 timer i  

 samlet 2 gange 5 timer.
Herudover indeholder forslaget ændrede regler om søfarendes  

 fratrædelsesgodtgørelse ved pensionering.
Herved sikres de søfarende samme  

 retsstilling som for kort tid siden blev gennemført for funktionærer på  

 landjorden.
 Forslaget om ændring af søloven er en følge af Danmarks tiltræden af  

 Lugano-konventionen. Ændringen har betydning for aftaler, som skaber  

 værneting i EU- eller EFTA-lande i sager, der vedrører transport af stykgods.
 Med disse bemærkninger og idet jeg iøvrigt henviser til bemærkningerne til  

 lovforslaget, skal jeg hermed anbefale forslaget til en hurtig og velvillig  

 behandling i det høje Ting.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I sømandsloven, jf. lovbekendtgørelse nr. 766 af 19. september 1995,  

 foretages følgende ændringer:
 1. § 42, stk. 2, ophæves og i stedet indsættes:
 » Stk. 2. Stk. 1 finder ikke anvendelse, hvis skibsofficeren  

 ved fratrædelsen vil oppebære folkepension.
 Stk. 3. Hvis officeren ved fratrædelsen vil oppebære en  

 alderspension fra rederen, og hvis officeren er indtrådt i den pågældende  

 pensionsordning før det fyldte 50. år, bortfalder fratrædelsesgodtgørelsen.
Stk. 4. Stk. 3 finder ikke anvendelse, hvis der den 1. juli 1997  

 ved kollektiv overenskomst er taget stilling til spørgsmålet om nedsættelse  

 eller bortfald af fratrædelsesgodtgørelsen som følge af alderspension fra  

 rederen.« Stk. 3 bliver herefter stk. 5.
 § 42. Opsiges en skibsofficer, der har haft uafbrudt ansættelse i  

 det pågældende rederi i 12, 15 eller 18 år, skal rederen ved officerens  

 fratrædelse betale et beløb svarende til henholdsvis 1, 2 eller 3 måneders  

 hyre.
 Stk. 2. Stk. 1 finder ikke anvendelse, hvis skibsofficeren ved  

 fratrædelsen vil oppebære pension fra rederen eller folkepension.
 Stk. 3. Stk. 1 gælder også, hvis skibsofficeren afskediges  

 uberettiget.
 2. § 57, stk. 1, 2. pkt., ophæves og i stedet indsættes:
»Inden for hvert arbejdsdøgn skal hviletiden være på mindst 10 timer.  

 Hviletiden kan deles i højst 2 perioder, hvoraf den ene skal være på mindst 6  

 timer.« § 57. En sømand skal have fornøden tid til hvile og søvn.
Inden  

 for hvert arbejdsdøgn skal hviletiden være på mindst 10 timer, der kan deles  

 i højst 2 perioder.
Tiden mellem to på hinanden følgende hvileperioder må  

 ikke overstige 14 timer.
Såfremt skibsføreren finder det sikkerhedsmæssigt  

 forsvarligt, kan bestemmelsen dog fraviges ved ankomst til og afgang fra  

 havn.
 Stk. 2. På søn- og helligdage må der ikke pålægges en sømand  

 arbejde, som kan udsættes.
 Stk. 3. På søn- og helligdage bør der endvidere så vidt muligt  

 gives enhver sømand, som ønsker det, lejlighed til uforstyrret at holde  

 gudstjeneste om bord.
 Stk. 4. Efter anmodning fra rederen kan Søfartsstyrelsen tillade,  

 at hviletiden efter stk. 1 beregnes inden for hvert kalenderdøgn.
 3. § 65, stk. 2, affattes således:
»Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 65. Tilsidesætter rederen sine pligter efter § 46, § 49, nr. 1,  

 og § 64 b, stk. 1, straffes han med bøde.
Stk. 2. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunerne styrelse,  

 kan der pålægges staten, kommunen eller det kommunale fællesskab bødeansvar.
 4. § 70, stk. 2, affattes således:
»Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 70. I regler, der udstedes i medfør af loven, kan der fastsættes  

 straf af bøde.
Stk. 2. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
§ 2 I søloven, lov nr. 170 af 16. marts 1994, som ændret ved lov nr. 205 af  

 29. marts 1995 og lov nr. 394 af 22. maj 1996, foretages følgende ændringer:
 1. I § 310, stk. 5, indsættes efter  

 »(EF-domskonventionen)»: », eller af konventionen af 16.  

 september 1988 om retternes kompetence og om fuldbyrdelse af retsafgørelser i  

 borgerlige sager, herunder handelssager, og de til denne konvention knyttede  

 protokoller m.v. (Lugano-konventionen m.v.)».
Domstole og voldgift § 310. Enhver forhåndsaftale, som indskrænker sagsøgerens ret til  

 at få tvist vedrørende transport af stykgods ifølge dette kapitel afgjort ved  

 søgsmål, er ugyldig, for så vidt den begrænser sagsøgerens ret til efter eget  

 valg at rejse sag ved domstol på det sted, hvor 1) sagsøgte har sit hovedkontor eller i mangel heraf der, hvor denne har  

 sit almindelige opholdssted, 2) transportaftalen blev indgået, forudsat at sagsøgte der har et  

 forretningssted, en filial eller et agentur, hvorigennem aftalen er indgået, 3) det aftalte leveringssted efter transportaftalen ligger eller 4) det aftalte eller faktiske udleveringssted efter transportaftalen  

 ligger.
Stk. 2. Stk. 1 er ikke til hinder for, 1) at en part kan rejse sag ved domstol på det sted, der er angivet i  

 transportaftalen, eller 2) at parterne, efter at en tvist er opstået, aftaler, hvordan den skal  

 behandles.
 Stk. 3. Hvis et konnossement er udfærdiget ifølge et certeparti,  

 som indeholder bestemmelser om kompotent domstol eller værneting, uden at  

 konnossementet udtrykkeligt angiver, at disse bestemmelser er bindende for  

 indehaveren af konnossementet, kan transportøren ikke påberåbe sig  

 bestemmelserne mod en indehaver af konnossementet, som har erhvervet det i  

 god tro.
 Stk. 4. Her i riget kan søgsmål vedrørende aftale om transport af  

 stykgods i fart mellem to stater i alle tilfælde rejses på det sted eller på  

 et af de steder, hvortil sagen har en sådan tilknytning som nævnt i stk. 1,  

 eller på et andet sted her i riget, som parterne har aftalt.
 Stk. 5. Stk. 1 og 4 gælder ikke, hvis hverken det aftalte  

 leveringssted eller det aftale eller faktiske udleveringssted efter § 252,  

 stk. 3, ligger i Danmark, Finland, Norge eller Sverige, eller hvis andet  

 følger af konventionen af 27. september 1968 om retternes kompetence og om  

 fuldbyrdelse af retsafgørelser i borgerlige sager, herunder handelssager, med  

 senere ændringer (EF-domskonventionen).
 Stk. 6. Bestemmelserne i stk. 1-5 er ikke til hinder for, at der  

 foretages foreløbige retsskridt her i riget.
 2. I § 311, stk. 3, ændres »stk. 2 og 3« til:  

 »stk. 2, 3 og 6«.
 § 311. Uanset bestemmelsen i § 310, stk. 1, kan parterne  

 skriftligt aftale, at tvister skal afgøres ved voldgift, hvis sagen efter  

 sagsøgerens valg kan rejses, i en af de stater, hvor stedet som nævnt i §  

 310, stk. 1, ligger.
Stk. 2. Voldgiftsretten skal anvende bestemmelserne i dette  

 kapitel.
Bestemmelserne i stk. 1 gælder som en del af voldgiftsaftalen.
 Stk. 3. Bestemmelserne i § 310, stk. 2 og 3, gælder tilsvarende.
 Stk. 4. Hvis hverken det aftalte leveringssted eller det aftalte  

 eller faktiske udleveringssted ligger i Danmark, Finland, Norge eller  

 Sverige, kan parterne ligeledes aftale, at tvister skal afgøres ved voldgift  

 på andet sted med anvendelse af andre bestemmelser, end hvad der fremgår af  

 stk. 1 og 2.
 3. I § 348, stk. 1, ændres »eller« til:  

 »og«.
 § 348. Skal skibet være lasteklart inden et bestemt tidspunkt  

 (kancelleringstid), kan rejsebefragteren hæve befragtningsaftalen, dersom  

 skibet ikke er lasteklart eller meldt lasteklart inden udløbet af fristen.
Stk. 2. Giver rejsebortfragteren meddelelse om, at skibet vil  

 komme, efter at tiden er løbet ud, og opgiver, hvornår skibet vil være  

 lasteklart, må rejsebefragteren, såfremt denne vil hæve, gøre dette uden  

 ugrundet ophold.
Hæves aftalen ikke, bliver det opgivne tidspunkt nyt  

 kancelleringstidspunkt.
 4. I § 461, 1. pkt., indsættes efter »York-Antwerpen  

 reglerne af 1974,»: »som ændret i 1990,».
§ 461. For almindeligt havari (havari grosse, groshavari,  

 fælleshavari), der bæres af skib, fragt eller gods i fællesskab, gælder, hvis  

 ikke andet er aftalt, York-Antwerpen-reglerne af 1974, herunder reglerne om,  

 hvilke skader, tab og omkostninger der skal henregnes til almindeligt havari,  

 og hvorledes dette skal fordeles.
Reglerne bekendtgøres ved industri- og  

 samordningsministerens foranstaltning i deres engelske tekst og i dansk  

 oversættelse.
 5. § 515 affattes således:
»§ 515. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 515. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 6. I § 519, stk. 1, ændres »nugældende« til:  

 »hidtil gældende«.
 § 519. For reglerne i kapitel 13 og 14 om befordring af gods  

 gælder, at aftaler indgået før lovens ikrafttræden følger reglerne i den  

 nugældende sølov, jf. lovbekendtgørelse nr. 653 af 13. oktober 1989.
 Stk. 2. Denne lovs regler gælder for forhold, hvor konnossement  

 eller søfragtseddel er udstedt til tredjemand efter denne lovs ikrafttræden,  

 selv om dette er sket i henhold til aftale om godsbefordring, der er indgået  

 før denne lovs ikrafttræden.
