A.15 Passiv forædling og fremgangsmåden med standardombytning A.15.1 Bevilling til passiv forædling A.15.2 Begrænsninger A.15.3 Den nedsatte told A.15.4 Fremgangsmåden med standardombytning A.15.5 Forudgående indførsel A.15.6 Tresidet passiv forædling A.15.7 INF 2 - oplysningsskema A.15.8 Angivelse af varer under ordningen for passiv  

 forædling A.15.9 Afslutning af proceduren Passiv forædling giver mulighed for hel eller delvis fritagelse for told  

 og moms på varer, der genindføres, efter at de har været udført midlertidig  

 fra EF's toldområde med henblik på forarbejdning eller reparation.
 Fremgangsmåden med standardombytning er en udbygning af passiv forædling.  

 Den giver mulighed for fuldstændig eller delvis fritagelse for told og moms  

 af ombytningsvarer, der erstatter varer, der udføres fra EF's toldområde med  

 henblik på reparation.
 Fremgangsmåden tillader altså, at varer, der er udført til reparation i en  

 virksomhed i et land uden for EF, kan ombyttes med tilsvarende varer i stedet  

 for at blive reparerede.
Det legale grundlag Reglerne for passiv forædling findes i toldkodeksens artikel 84-90,  

 145-160, gennemførelsesbestemmelsernes artikel 496-502 og 748-787 samt  

 momslovens § 29, stk. 6.
A.15.1 Bevilling til passiv forædling Betingelser TK art. 147 og GB art. 759 Efter ansøgning kan der gives bevilling til passiv forædling til den  

 person, der lader forædlingsprocesserne udføre.
Der kan dispenseres herfra.
Således kan en person, der blot udfører  

 varerne midlertidigt uden at lade forædlingsprocesserne udføre, opnå  

 tilladelse til at anvende ordningen.
Herefter kan ordningen omfatte EF-varer, der ikke skal undergå en  

 forædlingsproces, men blot skal indarbejdes i ikke-EF-varer.
De  

 færdigforarbejdede EF-varer sælges til forarbejdere i ikke-EF-lande, hvor de  

 bliver monteret eller indsat i ikke-EF-varer, der derefter genindføres til  

 EF.
Der er fx givet dispensation til, at traktordæk udføres til påmontering  

 på traktorer udenfor EF, hvorefter traktorerne indføres i EF.
 Det er en betingelse for at få en sådan tilladelse, at proceduren styrker  

 eksporten af EF-varen.
Dispensationsmuligheden er især blevet anvendt indenfor radio, tv eller  

 anden elektronikvirksomhed i ikke-EF-lande.
Der er givet tilladelse til, at  

 komponenter, der er fremstillet i EF, midlertidig udføres for at indsættes i  

 apparater, der herefter indføres til EF's toldområde.
 Ansøgninger om dispensation skal sendes til told- og skatteregionen.
TK art. 148 Bevilling til passiv forædling kan udstedes på betingelse af, at:
1. ansøger er etableret i EF, 2. det kan godtgøres, at forædlingsprodukterne er fremstillet på grundlag  

 af de midlertidigt udførte varer.
 Der kan dispenseres fra dette identifikationskrav.
 Ansøgninger om dispensation skal sendes til told- og skatteregionen.
 En af de få anmodninger, der har været forelagt EF's Kommissionsudvalg for  

 disse ordninger, drejede sig om hønseæg, der skulle udruges uden for EF.  

 Anmodningen blev af forskellige årsager ikke endelig afgjort, men under  

 behandlingen var der store betænkeligheder i udvalget ved at dispensere fra  

 dette identifikationskrav.
 3. anvendelse af proceduren ikke i alvorlig grad vil kunne skade  

 væsentlige interesser hos forarbejdningsvirksomhederne i EF.
 4. varer, der skal repareres eller istandsættes; kan repareres.
GB art. 749, stk. 1 e) Udover de i afsnit A.19 nævnte identifikationsmetoder, kan regionen gøre  

 brug af det oplysningsblad der er anført i bilag 40 og 41.
A.15.2 Begrænsninger TK art. 146 Ordningen for passiv forædling kan ikke benyttes for EF-varer:
- hvis udførsel fra EF udløser godtgørelse eller tilbagebetaling af told - som forud for udførslen var overgået til fri omsætning med fuldstændig  

 fritagelse for told på grund af deres anvendelse til særlige formål - end-use  

 -; så længe de betingelser, der er fastsat for denne fritagelse, fortsat  

 finder anvendelse - hvis udførsel fra EF udløser restitutioner, eller hvis der gives en  

 anden finansiel fordel end restitution for varerne som led i den fælles  

 landbrugspolitik.
A.15.3 Den nedsatte told Betingelser TK art. 150 Der er en række betingelser, der skal være opfyldt for at få  

 toldfritagelse, herunder at ansøgningen om at få varerne bragt i fri  

 omsætning skal afgives i bevillingshaverens navn eller i en anden persons  

 navn, der er etableret i EF.
 Den nedsatte told udgør tolden af de indførte forædlingsprodukter med  

 fradrag af det beregnede toldbeløb for de udførte varer.
 Den nedsatte moms beregnes efter reglerne i momslovens § 32, stk. 3.
Beregning af toldbeløb for udførte varer TK art. 151 Toldbeløbet for de midlertidig udførte varer beregnes efter varernes art,  

 sats, værdi og mængde i overensstemmelse med de almindelige regler, der ville  

 gælde, såfremt varerne var indført i EF fra det land, hvor den sidste  

 forædling fandt sted.
 Skæringstidspunktet for fastsættelse af varernes mængde og beskaffenhed er  

 deres angivelse til passiv forædling.
 Skæringstidspunktet for fastsættelse af beskatningselementerne er varernes  

 genindførsel.
Antidumpingtold GB art. 770 Antidumpingtold, udligningstold, tillægsafgifter eller andre belastninger,  

 medregnes ikke ved beregningen af toldbeløbet for de udførte varer.
Værdiansættelse Værdiansættelse af de midlertidig udførte varer og forædlingsvarerne  

 foretages efter de principper, der er anført i afsnittet om toldværdi, se  

 A.6.5.6.1.
Mængdenøglemetoden og værdinøglemetoden GB art. 772-775 Hvis ikke alle forædlingsprodukterne, der er fremstillet ved en bestemt  

 forædlingsproces, bringes i fri omsætning samtidig, kan det være nødvendigt  

 at foretage en beregning af fordelingen af de midlertidig udførte varer på de  

 indførte forædlingsprodukter.
Beregningen foretages efter en mængdefordeling  

 eller værdifordeling, se bilag 42.
Toldsats TK art. 151, stk. 3 Hvis de midlertidig udførte varer kan henføres under en toldposition, der  

 fastsætter en lavere toldsats på grundlag af et særligt anvendelsesformål, -  

 end-use -, anvendes denne toldsats, såfremt varerne har fået denne særlige  

 anvendelse i det land, hvor forædlingen har fundet sted.
TK art. 151, stk. 4 Såfremt forædlingsprodukterne er omfattet af en toldpræferenceordning, som  

 også gælder for de midlertidig udførte varer, bruges den toldsats, der skulle  

 være brugt, hvis de midlertidig udførte varer opfyldte betingelserne for  

 adgangen til præferencebehandling ved beregningen af fradragsbeløbet.
GB art. 776 Gennemsnitstoldsats Under visse nærmere anførte omstændigheder kan der fastsættes en  

 gennemsnitsafgiftssats efter aftale med bevillingshaver i tilfælde, hvor  

 ordningen anvendes i større omfang.
TK art. 152 Fuldstændig toldfritagelse Varer, der uden for EF's toldområde er repareret uden omkostninger i  

 medfør af en garantiforpligtelse eller på grund af fabrikationsfejl, kan  

 indføres toldfrit, medmindre der har været taget hensyn til fejlen ved varens  

 første overgang til fri omsætning.
TK art. 153 Hvis der derimod er betalt vederlag for reparationen, betales told af  

 forædlingsprodukterne på grundlag af en toldværdi, der fastsættes til  

 reparationsudgifterne.
 Dette forudsætter, at der ikke består et indbydes afhængighedsforhold  

 mellem bevillingshaveren og forædleren.
A.15.4 Fremgangsmåden med standardombytning TK art. 155 Standard-ombytning Bestemmelserne for anvendelse af passiv forædling gælder også i  

 forbindelse med anvendelse af ordningen med standardombytning.
 Derudover knytter der sig yderligere en række betingelser for at anvende  

 denne ordning:
 - ombytningsvarerne skal henhøre under samme toldposition, være af samme  

 handelsmæssige kvalitet og have samme tekniske egenskaber, som de  

 midlertidigt udførte varer, hvis disse varer havde undergået den pågældende  

 reparation.
 Kravet om, at varerne skal have samme handelsmæssige kvalitet, indebærer,  

 at fx brugte varer kun kan ombyttes med brugte varer.
TK art. 154, stk. 2 - fremgangsmåden med standardombytning kan ikke anvendes for varer, der er  

 omfattet af den fælles landbrugspolitik eller af særordninger for varer, der  

 fremstilles ved forarbejdning af landbrugsvarer.
GB art. 749 Der kan dog gøres en undtagelse herfra i de tilfælde, hvor  

 ombytningsvarerne leveres vederlagsfrit på grund af en garantiforpligtelse.
 Der må ikke ske en forbedring af varens tekniske ydeevne.
 Told- og skatteregionen sikrer sig, at dette ikke er tilfældet ved  

 gennemgang af kontrakter, fakturaer mv.
A.15.5 Forudgående indførsel TK art. 154, stk. 4 For standardombytning gælder der den specielle regel, at  

 erstatningsvarerne kan tillades indført, forinden de varer udføres, der skal  

 danne basis for toldnedsættelsen.
 Anvendelse af forudgående indførsel kræver sikkerhedsstillelse for tolden.
GB art. 751, stk. 1 Der kan ikke udstedes bevilling til anvendelse af ordningen med  

 forudgående indførsel med tilbagevirkende kraft.
TK art. 157 Frist Udførslen af de varer, der skal sendes til reparation, skal finde sted  

 inden 2 måneder efter indførslen af erstatningsvarerne.
 Denne frist kan forlænges i særlige tilfælde.
A.15.6 Tresidet passiv forædling GB art. 777-783 Ved tresidet passiv forædling forstås den toldordning, der tillader  

 midlertidig udførsel af varer fra et EF-land med henblik på deres  

 genindførsel mod nedsættelse af told og moms i et andet EF-land, efter at de  

 har gennemgået en forædling uden for EF's toldområde.
Begrænsninger Tresidet passiv forædling kan ikke tillades i de tilfælde, hvor ordningen  

 med standardombytning med forudgående indførsel finder anvendelse.
A.15.7 INF 2 - oplysningsskema Hvis man ønsker at benytte tresidet passiv forædling, anvendes et  

 oplysningsskema kaldet INF 2, se bilag 43.
 Skemaet tjener som hjælp til koordinering af oplysninger om mængde, art,  

 identifikationsmærker mv. på de midlertidig udførte varer mellem den told- og  

 skatteregion eller det toldsted, hvor disse varer udføres, og det toldsted,  

 hvor de genindføres i forædlingsprodukter.
 Der udstedes et INF 2 for de varemængder, der henføres under proceduren.  

 Forventes det, at genindførslen af forædlingsprodukterne eller  

 ombytningsvarerne finder sted i flere sendinger ved forskellige toldsteder,  

 udsteder det toldsted, hvor varerne angives til ordningen flere INF 2, der  

 tilsammen dækker de varemængder, der er udført under ordningen.
 Den told- og skatteregion, hvorfra varerne angives til udførsel til passiv  

 forædling, påtegner originalen og kopien af INF 2 og beholder kopien.
 Importøren af forædlingsprodukterne eller ombytningsvarerne forelægger  

 derefter det originale INF 2 for den told- og skatteregion, hvor varerne  

 overgår til fri omsætning.
A.15.8 Angivelse af varer under ordningen for passiv forædling TK art. 145, stk. 2 Reglerne om udførsel af EF-varer, herunder eksportafgifter og  

 handelspolitiske foranstaltninger, finder anvendelse ved henførsel under  

 ordningen.
A.15.9 Afslutning af proceduren GB art. 754, stk. 3 Ordningen for passiv forædling anses for afsluttet, når  

 forædlingsprodukterne eller ombytningsvarerne er:
- overgået til fri omsætning, - anbragt i frizone eller frilager eller henført under proceduren for  

 toldoplag eller aktiv forædling, - henført under proceduren for ekstern forsendelse.
