Ophør,  

 selvstændig, produktionsmaskine, ortopæiske sko, Sahva, driftsmiddel Ankenævnet har behandlet Deres klage på møde den 11.  

 november 2004.
Nævnet traf denne A F G Ø R E L S E De opfyldte ikke betingelserne for at blive anset for  

 ophørt med at drive selvstændig virksomhed som hovedbeskæftigelse ved  

 tilmelding som ledig den 16. januar 2004.
 Derfor har De ikke ret til dagpenge fra dette tidspunkt.
B E G R U N D  

 E L S E Ankenævnet lægger til grund, at De har drevet  

 selvstændig virksomhed som hovedbeskæftigelse, og at virksomhedens  

 væsentligste  

 driftsmiddel var en produktionsmaskine, som stod i et udhus til Deres bolig.
 Da De har drevet selvstændig virksomhed som hovedbeskæftigelse,  

 kan De først anses for ledig og dermed berettiget til dagpenge, når  

 betingelserne for ophør med selvstændig virksomhed er opfyldt.
 Hovedreglen ved ophør med selvstændig virksomhed er, at  

 virksomheden skal være endeligt overdraget eller lukket.
 Det betyder, at medlemmet ikke må have hverken hel eller delvis  

 retlig eller faktisk rådighed over virksomhedens driftsmidler.
 Da virksomhedens produktionsmaskine fortsat befandt sig i det  

 lokale, hvor De brugte den til virksomhedens drift, må De anses for fortsat  

 at  

 have haft faktisk rådighed over maskinen.
 Det vil sige, at betingelserne for endeligt ophør med selvstændig  

 virksomhed først kan anses for opfyldt på det tidspunkt, hvor maskinen er  

 fjernet fra Deres ejendom.
 Det forhold, at produktionsmaskinen blev overdraget til Deres far  

 som betaling og indfrielse af lån, kan ikke tillægges den virkning, at  

 betingelserne for ophør med selvstændig virksomhed anses for opfyldt, fordi  

 det  

 ikke derved er dokumenteret, at De var endeligt afskåret fra at anvende  

 maskinen  

 til drift af selvstændig virksomhed.
 De omstændigheder, at maskinens el-stik er afmonteret, at  

 trykluftanlægget er fjernet, og at De er afmeldt fra momsregistrering, kan  

 ikke  

 føre til en ændret vurdering af sagens udfald, fordi el-stikket kunne  

 påmonteres igen, der var mulighed for at anskaffe trykluftanlæg, og  

 gentilmelding til momsregisteret kunne ske med meget kort varsel.
 Det forhold, at samarbejdsaftalen med Deres eneste kunde ophørte  

 med udgangen af 2003, kan heller ikke bevirke, at virksomheden anses for  

 ophørt, fordi det må anses for en påregnelig erhvervsrisiko, at virksomheden  

 mister eller ændrer sit kundegrundlag.
R E G L E R Ankenævnet henviser til lov om arbejdsløshedsforsikring  

 m.v., jf. lovbekendtgørelse nr. 708 af 13. august 2003 § 57, stk.1 og 3,  

 og Arbejdsdirektoratets bekendtgørelse nr. 850 af 16. oktober 2002 om ophør  

 med  

 udøvelse af selvstændig virksomhed som hovedbeskæftigelse § 2 og  

 § 3,  

 stk. 1.
 Ankenævnet tiltræder således Arbejdsdirektoratets afgørelse af 28.  

 juli 2004.
På ankenævnets vegne De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsløshedskassen  

  

 Arbejdsdirektoratet 1. Sagsforløb Arbejdsdirektoratet fremstillede sagen på denne måde:
Af ledighedserklæring modtaget i Deres a-kasse den 18. februar  

 2004 fremgår det,   

 	  

 at De siden 1. august  

 2000 har drevet selvstændig virksomhed,   

 	  

 at virksomheden var et  

 enkeltmandsfirma,   

 	  

 at virksomheden  

 lukkede den 15. januar 2004,   

 	  

 at Deres sidste arbejdsdag  

 i virksomheden var den 15. januar 2004,   

 	  

 at De er tilmeldt  

 arbejdsformidlingen den 16. januar 2004,   

 	  

 at Deres ugentlige  

 arbejdstid har været 37 timer,   

 	  

 at De har været  

 sygemeldt i perioden 15. september 2002 til 15. november 2002,   

 	  

 at virksomhedens  

 lokaler lå i egen ejendom, og   

 	  

 at virksomhedens  

 driftsmidler ikke er afviklet, men lukket ned.
 Som dokumentation for ophøret har a-kassen modtaget nedenfor  

 nævnte dokumentation:
   

 	  

 Kopi af  

 afmeldelsesblanket til Told og Skat hvoraf fremgår, at virksomheden er ophørt  

 15. januar 2004.
   

 	  

 Ophørsdokument, hvoraf  

 fremgår, at virksomheden har været drevet fra privat bolig, herunder at det  

 anvendte lokale før opstart blev anvendt som udhus, og at lokalet i fremtiden  

 skal anvendes som vaskehus.
  

 	  

 Overdragelseserklæring,  

 hvori De oplyser, at virksomhedens produktionsmaskine fredag den 16. januar  

 2004 er overdraget til Deres far og derfor ikke længere er at betragte som en  

 del af inventaret.
De oplyser også, at De lånte pengene til køb af  

 produktionsmaskinen af Deres far, og at produktionsmaskinen derfor er  

 overdraget som betaling og indfrielse af restgælden.
Endelig oplyser De, at  

 Deres far selv står for afhændelse og videresalg af maskinen.
  

 	  

 Brev til a-kassen af  

 25. marts 2004 hvori Deres far bekræfter, at produktionsmaskinen blev  

 overdraget til ham den 16. januar 2004 som betaling for restgæld.
Han  

 oplyser,  

 at maskinen er af en sådan størrelse, vægt og udformning, at den ikke er til  

 at  

 flytte uden risiko for beskadigelse.
Aftalen blev derfor gjort betinget af,  

 at  

 maskinen kunne blive stående, indtil en køber blev fundet.
Deres far oplyser  

 også, at De ingen ret eller aftale har om at måtte anvende  

 produktionsmaskinen.
 Produktionsmaskinen er endvidere blevet afmonteret det specielle  

 el-stik, og trykluftanlægget er blevet fjernet.
 Ifølge internt notat fra a-kassen af 4. marts 2004 fremgår det, at  

 a-kassen under telefonsamtale med produktionslederen hos Deres kunde har fået  

 oplyst, at samarbejdet mellem kunden og Dem er ophørt ved udgangen af 2003.
 A-kassen har den 15. marts 2004 truffet afgørelse om, at De ikke  

 er berettiget til dagpenge, da De ikke har dokumenteret et endeligt ophør med  

 udøvelse af selvstændig virksomhed som hovedbeskæftigelse.
De har i brev af 2. juni 2004 anmodet a-kassen om, at Deres sag  

 blev genoptaget.
De oplyser blandt andet, at produktionsmaskinen ikke er  

 solgt  

 videre trods jævnlig henvendelse til mulig køber, men at De håber at have  

 godtgjort, at De ikke længere er i stand til at benytte maskinen  

 erhvervsmæssigt.
A-kassen har den 8. juni 2004 truffet afgørelse om, at den ikke  

 finder, at De er ophørt med drift af selvstændig virksomhed.
A-kassen har  

 begrundet afgørelsen med, at De fortsat er i besiddelse af Deres  

 produktionsmaskine, som har været det væsentligste driftsmiddel i  

 virksomheden.
Den 24. juni 2004 har De klaget over a-kassens afgørelse.
De har  

 blandt andet skrevet i klagen, at De ikke kan forstå afgørelsens begrundelse,  

 da De mener at have afviklet Deres virksomhed.
De oplyser, at Deres  

 virksomhed  

 udelukkende eksisterede i kraft af de arbejdsopgaver, De modtog fra Deres  

 eneste kunde.
Den 29. juni 2004 har a-kassen sendt Deres klage og sagens akter  

 til direktoratet.
A-kassen har bemærket, at den i anledning af Deres klage på  

 ny har gennemgået sagen.
A-kassen har på den baggrund oplyst, at den må  

 fastholde afgørelsen, idet den ikke finder, at overdragelsen til Deres far er  

 en egentlig overdragelse.
A-kassen er af den opfattelse, at det tydeligvis  

 aldrig været meningen, at Deres far skulle overtage produktionsmaskinen.  

 A-kassen mener heller ikke, at det forhold, at De kun har arbejdet for én  

 kunde,  

 og at dette samarbejde er ophørt, i sig selv kan dokumentere ophør med drift  

 af  

 selvstændig virksomhed. Sekretariatet er enig i fremstillingen.
2. Arbejdsdirektoratets  

 afgørelse Direktoratet traf den 28. juli 2004denne afgørelse:
 De kan ikke anses for ophørt med drift af selvstændig virksomhed.
 De har derfor ikke ret til dagpenge ved Deres ledigmeldelse den  

 16. januar 2004.
Begrundelse Direktoratet har lagt til grund, at De har drevet  

 selvstændig virksomhed som hovedbeskæftigelse.
De har produceret sko.
Deres  

 væsentligste driftsmiddel har været en produktionsmaskine, som stadig står i  

 det lokale, hvor virksomheden har været drevet.
Dagpenge kan kun udbetales til et medlem, som er ledigt.
En  

 selvstændig erhvervsdrivende anses for ledig, når det personlige arbejde i  

 virksomheden er ophørt mere end midlertidigt.
Det står i § 57,  

 stk. 1  

 og 3, i lov om arbejdsløshedsforsikring m.v., jf. lovbekendtgørelse nr. 708  

 af  

 13. august 2003 (loven).
 De nærmere regler om ophør med drift af selvstændig virksomhed  

 findes i bekendtgørelse nr. 850 af 16. oktober 2002 om ophør med udøvelse af  

 selvstændig virksomhed som hovedbeskæftigelse (ophørsbekendtgørelsen).
 Af § 2 i ophørsbekendtgørelsen fremgår det, at det personlige  

 arbejde anses for ophørt mere end midlertidigt, når medlemmet opfylder en af  

 betingelserne i §§ 3-16.
Det fremgår af § 3, stk. 1, i ovennævnte bekendtgørelse,  

 at et medlem anses for ophørt mere end midlertidigt med det personlige  

 arbejde  

 i virksomheden, når medlemmet dokumenterer, at virksomheden endeligt er  

 overdraget eller lukket.
Ved lukning anses medlemmet for at være ophørt mere  

 end midlertidigt, når afviklingen af virksomheden er så fremskreden, at en  

 eventuel resterende del af virksomheden ikke kan danne grundlag for fortsat  

 virksomhedsudøvelse.
Direktoratet har ved afgørelsen lagt vægt på, at De stadig er i  

 besiddelse af produktionsmaskinen.
Så længe De har faktisk råden over  

 produktionsmaskinen, har De mulighed for at genoptage produktionen af sko.  

 Maskinen vil således kunne danne grundlag for fortsat virksomhedsudøvelse.
 Virksomheden kan derfor først anses for endeligt lukket fra det  

 tidspunkt, hvor der foreligger dokumentation for, at maskinen er fjernet fra  

 Deres ejendom.
Det forhold, at produktionsmaskinen er overdraget til Deres far  

 som betaling og indfrielse af lån, har ingen betydning, da De stadig har den  

 stående i det. lokale, hvor De har udøvet Deres virksomhed.
Det fremgår af  

 sagen, at maskinen ikke skulle anvendes af Deres far, men derimod sælges  

 videre,  

 så snart der var en køber.
Det har heller ingen betydning, at det specielle  

 stik til maskinen er blevet afmonteret, og at trykluftanlægget er fjernet.  

 Begge dele vil kunne påmonteres igen uden større vanskeligheder.
 Direktoratet finder tillige ikke, at det forhold, at De har  

 afmeldt virksomheden hos Told og Skat med virkning fra den 15. januar 2004,  

 kan  

 føre til en ændret vurdering af sagen.
For så vidt angår Deres henvisning til, at Deres virksomhed  

 udelukkende eksisterede i kraft af de arbejdsopgaver, De modtog fra kunden,  

 kan  

 vi oplyse, at det anses som en påregnelig erhvervsrisiko, at man i perioder  

 mister  

 eller ændrer sit kundegrundlag.
Dette vil ikke i sig selv begrunde en ret til  

 dagpenge.
Direktoratet bemærker, at spørgsmålet om at være endeligt ophørt  

 med drift af selvstændig virksomhed ikke afgøres alene på grundlag af, om  

 vedkommende  

 rent faktisk ikke længere beskæftiger sig med virksomhedens drift, men også  

 på  

 grundlag af, om de formelle betingelser i loven og bekendtgørelsen er  

 opfyldt. 3. Klagen til  

 ankenævnet De skrev den 8. august 2004:
 Jeg klager hermed over arbejdsløshedskassens og  

 Arbejdsdirektoratets afgørelser, jf. § 99, stk. 1, i lov om  

 arbejdsløshedsforsikring m.v.
 Begrundelsen for min klage.
Da jeg efter længere tids sygdom på grund af  

 sammenfaldet af private omstændigheder og det pres, der fulgte med det at  

 drive  

 selvstændig virksomhed, valgte jeg i samråd med socialrådgiver X fra Y  

 Kommune  

 at lukke min virksomhed torsdag d. 15.01.04 og dermed ophøre som selvstændig  

 erhvervsdrivende.
Dette valg skete på grund af, at jeg ikke kunne blive på  

 sygedagpenge, men ej heller kunne magte at starte op igen.
 Da jeg efter at havde ansøgt om dagpenge og tilmeldt mig til  

 Arbejdsformidlingen, modtog jeg brev fra arbejdsløshedskassen dateret  

 d.19.02.04, hvori de ønskede dokumentation for, at virksomheden var endeligt  

 ophørt.
Efter at havde svaret på deres brev pr. fax og tilkendegivet, at  

 såfremt jeg ikke kunne få solgt min slibe- og fræsemaskine og dermed betale  

 virksomhedens restgæld til min far, så skulle han overtage den som betaling  

 og  

 dermed indfrielse af restgælden.
Dette fordi virksomheden d. 01.01.02 lånte  

 pengene  

 af min far til at købe maskinen og inventar.
Jeg oplyste tillige, at jeg udover NN A/S ingen samarbejdspartnere  

 havde og ej heller noget lager, idet materialerne fulgte med opgaverne fra NN  

 A/S.
Og at dette samarbejde var ophørt.
 Jeg modtog da brev fra arbejdsløshedskassen dateret d. 04.03.04,  

 hvori de bekræftede, at samarbejdet med NN A/S var ophørt, men at de ønskede  

 dokumentation for, at maskinen var fjernet fra min adresse, og at de ikke  

 kunne  

 anerkende mit ophør som selvstændig, før den var fjernet.
 Dette mener jeg er helt uacceptabelt, idet at de anerkender, at  

 jeg intet samarbejde har mere, men ikke anerkender mit ophør som selvstændig,  

 bare fordi maskinen ikke var fjernet.
Grunden til, at maskinen ikke var fjernet, var, at det ikke var en  

 maskine, man lige sælger til hvem som helst.
Dertil kommer, at det var en  

 meget  

 stor og tung maskine, som ikke kan tåle fugt, så for at minimere risikoen for  

 skader på den af den ene eller anden art ville det være det mest  

 hensigtsmæssige  

 at lade den stå og totalt tåbeligt at flytte rundt på den mere end højst  

 nødvendigt.
 Jeg modtog da brev fra arbejdsløshedskassen dateret d. 15.03.04,  

 hvori de fortsat ikke anerkender mit ophør som selvstændig, men til gengæld  

 gav  

 udtryk for, at jeg har tænkt mig at beholde maskinen, hvilket jeg aldrig selv  

 har givet udtryk for.
De skrev tillige, at et medlem anses for at være ophørt, når  

 afviklingen af virksomheden er så fremskreden, at en eventuelt resterende del  

 at virksomheden ikke kan danne grundlag for fortsat virksomhedsudøvelse.
Og  

 at  

 driftsmidler og inventar som hovedregel skal være solgt eller på anden måde  

 være endeligt afhændet på tidspunktet for ophøret.
Og at medlemmet skal være  

 afmeldt momsregisteret, hvilket jeg også var og derfor ikke måtte drive  

 virksomhed mere.
På trods af, at maskinen var en væsentlig del af virksomheden, var  

 værkstedet pillet ned og maskinen afmonteret, så det var ikke muligt længere  

 at  

 udføre nogen former for arbejde på den.
Og jeg mener ikke, man bare kan bruge  

 en hovedregel, men er nødt til at se realistisk og fornuftigt på tingene og  

 så  

 se bort fra hovedreglen, da det var det mest fornuftige at lade maskinen stå  

 i  

 første omgang, uanset hvor stor en del den så måtte have været i  

 virksomheden.
Jeg sendte så en skriftlig erklæring dateret d. 17.03.04, hvori  

 jeg redegjorde for, at maskinen ikke tilhørte mig.
Og at jeg derfor ikke  

 kunne  

 drive virksomheden videre.
Men for at min far ville acceptere at tage  

 maskinen  

 som betaling, stillede han som krav, at den skulle blive stående, indtil han  

 havde en køber til den, da han heller ikke ønskede, at den skulle flyttes  

 mere  

 end højst nødvendigt.
 Jeg modtog da brev fra arbejdsløshedskassen dateret d. 22.03.04,  

 hvori de ønskede dokumentation fra min far med bekræftelse på overdragelsen,  

 samt hvornår maskinen var flyttet.
 Jeg snakkede med ham om det, og han bekræftede overfor  

 arbejdsløshedskassen, at maskinen var hans, men at han ikke ønskede, at den  

 skulle flyttes, før den var solgt videre.
Jeg modtog da brev fra arbejdsløshedskassen dateret d. 31.03.04,  

 hvori de stadig ikke anerkender mit ophør som selvstændig.
Med den  

 begrundelse,  

 at jeg havde adgang til maskinen.
Nu må de sgu holde op.
En selvstændig maler stopper sin  

 virksomhed, men har stadig nogle pensler liggende i skuffen og en spand  

 maling  

 i skabet.
 Er han så også stadig selvstændig erhvervsdrivende uden ret til  

 dagpenge.
 Jeg sendte så en anmodning dateret d. 02.06.04 om, at min sag  

 måtte blive genoptaget, idet jeg fortsat ikke drev selvstændig virksomhed,  

 men  

 ej heller modtog dagpenge, og det efterhånden var ved at blive svært at klare  

 det økonomisk på bistandshjælp.
I den anmodning blev det fejlagtigt oplyst, at maskinen var sat i  

 kommission.
Det var den ikke, jeg var bare kunde hos pågældende, da jeg var  

 selvstændig, og jeg havde spurgt, om han ville høre omkring sig, om der var  

 nogen, der var interesseret i at købe den, hvilket han gerne ville.
Dette har  

 dog ikke givet noget resultat.
Jeg modtog da brev fra arbejdsløshedskassen dateret d. 08.06.04,  

 hvori de stadig ikke anerkende mit ophør som selvstændig.
Fortsat med den  

 begrundelse, at jeg stadig havde maskinen.
De kan åbenbart ikke forstå, at  

 det  

 ville være tåbeligt at flytte den mere end højst nødvendigt, og at den ikke  

 kunne bruges, fordi den var afmonteret, og at den kun blev stående, for at  

 der  

 ikke skulle ske noget med den.
 Jeg sendte så en klage til Arbejdsdirektoratet i håb om, at de  

 ville have en anden opfattelse af, hvornår en virksomhed er ophørt.
Derefter modtog jeg en kopi af det brev, arbejdsløshedskassen  

 sendte til Arbejdsdirektoratet sammen med min klage og sagens akter.
Af det  

 brev frem gik det tydeligvis, at arbejdsløshedskassen mener, at jeg er fuld  

 af  

 løgn, når jeg siger, at maskinen er overdraget til min far, idet de skriver,  

 at  

 det aldrig har været meningen, at han skulle overtage den.
Det har aldrig været meningen, at den skulle blive her, men den  

 skulle ikke ødelægges på nogen som helst måde, hvis det kunne undgås.
Det var  

 trods alt en dyr maskine, og så længe den stod her, skete der jo ikke noget  

 med  

 den.
Jeg modtog da brev fra Arbejdsdirektoratet dateret d. 28.07.04 med  

 afgørelsen på min klage.
Den gik desværre også mig imod.
Af afgørelsen fremgår det, at jeg jo kunne forsætte med  

 virksomhedsudøvelse, så længe jeg havde adgang til maskinen.
Og det, at den  

 var  

 afmonteret og derfor ikke kunne bruges, havde heller ikke nogen betydning, da  

 den jo bare kunne monteres igen.
Det forstår jeg ingenting af, hvis jeg ønskede at forsætte min  

 virksomhed, hvorfor skulle jeg så lukke den?? Og at den bare kunne monteres  

 igen, nej det kunne den ikke sådan bare lige.
Og hvorfor skulle jeg så  

 meddele  

 Told & Skat, at virksomheden var ophørt, og ikke mindst hvorfor skulle  

 jeg  

 så blande min socialrådgiver ind i det, den selv samme som har hjulpet mig  

 med  

 at starte op som selvstændig tilbage i år 2000.
Det fremgår ligeledes af afgørelsen, at det anses som en  

 påregnelig erhvervsrisiko, at man i perioder mister eller ændrer sit  

 kundegrundlag.
Til det skal det siges, at jeg ikke mistede NN A/S som kunde,  

 men selv stoppede samarbejdet med dem, da jeg ophørte som selvstændig.
At der er nogle overordnede retningslinjer, der skal følges, er  

 jeg godt klar over og helt enig i, men at der ikke kan tages individuelle  

 hensyn, hvis forholdene kræver eller tillader det, såsom at gøre det på den  

 letteste måde, eller at undgå at udsætte materiel for unødige risici.
Det kan  

 jeg ikke forstå og tror ikke, det kan være rigtigt, og er derfor ikke enig i  

 Arbejdsdirektoratet afgørelse.
 Som det fremgår af brev til arbejdsløshedskassen dateret d.  

 07.08.04, har jeg fået min far til at fjerne maskinen fra min adresse fredag  

 d.  

 06.08.04, hvorfor den ikke mere kan ligge til grund for fortsat afslag på min  

 ret til dagpenge.
 Dette ændrer dog ikke ved det, at jeg forsat vil klage over de  

 hidtidige afgørelser, da jeg ikke kan acceptere dem, idet jeg stoppede og  

 lukkede virksomheden og dermed ophørte som selvstændig erhvervsdrivende  

 torsdag  

 d. l5.01.04 og ikke en dag senere.
Nu håber jeg bare, at man i Arbejdsmarkedets Ankenævn kan se  

 tingene fra en lidt anden synsvinkel, end man kan i arbejdsløshedskassen og  

 Arbejdsdirektoratet, og ikke kun ud fra hvad der står i en lille dum bog uden  

 at tage hensyn til virkeligheden. 4. Arbejdsdirektoratets  

 bemærkninger til klagen Arbejdsdirektoratet skrev den 13. august 2004:
 Direktoratet sender klage over afgørelse af 28. juli 2004.
 Der er ikke kommet nye oplysninger, der giver direktoratet  

 anledning til at ændre afgørelsen.
 Medlemmet har i sin klage af 8. august 2004 anført, at den  

 afmonterede produktionsmaskine, som er årsag til, at hun ikke kan anses for  

 ophørt, ikke bare kan monteres igen.
 Medlemmet oplyser også, at hun selv opsagde samarbejdet med sin  

 eneste kunde, da hun ophørte som selvstændig.
 Direktoratet finder ikke, at det af medlemmet anførte i klagen af  

 8. august 2004 kan føre til et ændret udfald af sagen.
 Direktoratet må således fastholde, at medlemmet ikke har ret til  

 dagpenge, idet de formelle betingelser for at kunne anses for ophørt ikke er  

 opfyldt.
 Direktoratet skal bemærke, at sagen d.d. er hjemvist til fornyet  

 behandling i a-kassen, idet medlemmet i sin klage oplyser, at  

 produktionsmaskinen er fjernet fra hendes adresse den 6. august 2004.
 Bilagsfortegnelse og alle bilag i sagen vedlægges.
Kopi af brevet er sendt til medlemmet og a-kassen. 5. Nyt efter  

 klagen Ankenævnets sekretariat spurgte Dem den 21. oktober 2004  

 telefonisk, om der fandtes en saldokvittering, hvorved Deres far kvitterede  

 for  

 overtagelse af produktionsmaskinen til endelig indfrielse af lånet.
 De oplyste, at den fandtes, og at De ville indsende den til  

 sekretariatet.
 Sekretariatet modtog den 25. oktober 2004 ny kopi af Deres fars  

 erklæring af 25. marts 2004 om, at De den 16. januar 2004 overdrog  

 produktionsmaskinen  

 til ham.
 Denne erklæring findes i forvejen i sagen.
6. Regler Lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003 § 57.  

  

 Dagpenge kan kun udbetales til et medlem, som er ledigt, jf. dog kapitel 11  

 b...
Stk. 3.  

  

 En  

 selvstændig erhvervsdrivende anses for ledig, når hans personlige arbejde i  

 virksomheden  

 er ophørt mere end midlertidigt.
Nærmere regler om, hvornår en selvstændig  

 erhvervsdrivendes personlige arbejde i virksomheden anses for ophørt mere end  

 midlertidigt, fastsættes af direktøren for Arbejdsdirektoratet efter  

 forhandling med Beskæftigelsesrådet.
Arbejdsdirektoratets  

 bekendtgørelse nr. 850 af 16. oktober 2002 om ophør med udøvelse af  

 selvstændig  

 virksomhed som hovedbeskæftigelse § 2.  

  

 Det  

 personlige arbejde anses for ophørt mere end midlertidigt, når medlemmet  

 opfylder en af betingelserne i §§ 3-16. Medlemmet skal være afmeldt  

 offentlige registre som selvstændig erhvervsdrivende, medmindre det  

 godtgøres,  

 at registreringen ikke skyldes fortsat udøvelse af selvstændig virksomhed.
 § 3.  

  

 Et medlem  

 anses for ophørt mere end midlertidigt med det personlige arbejde i  

 virksomheden,  

 når medlemmet dokumenterer, at virksomheden endeligt er overdraget eller  

 lukket.
