 I medfør af §§ 3 og 26, stk. 2, og 58, stk. 1 og 3, i lov nr. 291 af 18.  

 juni 1969 om tjenestemænd i staten, folkeskolen og folkekirken, som ændret  

 senest ved lov nr. 278 af 10. juni 1981, fastsættes:
 § 1.  Tjenestemænd i stillinger i lønramme 1-34 -  

 bortset fra forstandere - udnævnes og afskediges af ledelsen for vedkommende  

 instituton.
 Stk. 2.  Uansøgt afskedigelse af varigt eller på åremål  

 ansatte tjenestemænd kan dog kun foretages af industriministeren.
§ 2.  Ledelsen af vedkommende institution kan give en  

 tjenestemand tjenestefrihed uden løn i en på forhånd fastsat periode af  

 mindst en måned og højst et års varighed.
Perioden fradrages ved beregning af  

 lønanciennitet.
 § 3.  Såfremt det er foreneligt med tjenestens tarv,  

 kan ledelsen for vedkommende institution imødekomme en tjenestemands  

 anmodning om nedsat tjenestetid for begrænset tid eller indtil videre mod  

 tilsvarende lønnedsættelse.
 § 4.  Alle tvivlsspørgsmål om anvendelsen af  

 ovenstående bestemmelser skal forelægges industriministeriet.
