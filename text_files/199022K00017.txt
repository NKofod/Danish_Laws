Nr LSF 17 Forslag til Lov om ændring af lov om Danmarks Erhvervsfond Fremsat af industriministeren (Anne Birgitte Lundholt) den 27. december 1990 Vedtaget ved tredjebehandling den 2. april 1991 Lov nr. 212 af 10/04/1991 § 1 I lov nr. 145 af 21. april 1965 om Danmarks Erhvervsfond, jf.  

 lovbekendtgørelse nr. 125 af 17. marts 1986, foretages følgende ændringer:
1. I § 8, stk. 1, ændres »50 milliarder kr.« til:  

 »45 milliarder kr.« 2. I § 8 indsættes som stk. 3:
»Stk. 3. Der kan endvidere i perioden indtil den 31. december 1995  

 ydes garantier og kautioner inden for et beløb på 5 milliarder kr. ved  

 eksportforretninger til Central- og Østeuropa, når disse forretninger  

 bidrager til udviklingen af en markedsøkonomi i lande, der er under  

 omstilling fra en centraldirigeret økonomi.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 145 af 21. april 1965 om Danmarks Erhvervsfond, jf.  

 lovbekendtgørelse nr. 125 af 17. marts 1986, foretages følgende ændringer:
 1. I § 8, stk. 1, ændres »50 milliarder kr.«  

 til: »45 milliarder kr.«.
 2. I § 8 indsættes som stk. 3:
 »Stk. 3. Der kan endvidere i perioden indtil den 31. december  

 1995 ydes garantier og kautioner inden for et beløb på 5 milliarder kr. ved  

 eksportforretninger til Central- og Østeuropa, når disse forretninger  

 bidrager til udviklingen af en markedsøkonomi i lande, der er under  

 omstilling fra en centraldirigeret økonomi«.
§ 2 Loven træder i kraft dagen efter offentliggørelsen i Lovtidende.
Bemærkninger til lovforslaget Almindelige bemærkninger Lovforslaget tager sigte på at muliggøre fortsat eksport på mellem~ og  

 langfristede kreditvilkår af leverancer af betydning for udviklingen af en  

 markedsøkonomi i de Central- og Østeuropæiske lande i en situation, hvor  

 sædvanlig risikovurdering er vanskeliggjort af den igangværende omstilling i  

 disse lande fra en centraldirigeret økonomi til en markedsøkonomi.
Ordningen  

 sigter fortrinsvis mod mellem- og langfristet garantigivning.
På grund af de  

 særlige omstændigheder og hensyn, det er aktuelt at tage i forbindelse med  

 ansøgninger om garantier og kautioner for eksport til de omhandlede lande, er  

 det fundet hensigtsmæssigt at afsætte en særskilt ramme administreret af  

 Eksportkreditrådet (sektion 3) med tilhørende særlige retningslinier.
Garantier og kautioner stillet under den særlige ramme skal - muliggøre eksport, der bidrager positivt til udviklingen af en åben  

 markedsøkonomi - medvirke til de internationale bestræbelser på at fremme den økonomiske  

 og politiske udvikling, f.eks. i form af medfinansiering af projekter, der  

 har opnået finansiering fra multilaterale finansieringskilder, der er  

 etableret med dette formål - fremme virksomhedssamarbejde og handel mellem Danmark og de pågældende  

 lande, f.eks. ved at muliggøre supplerende finansiering for projekter, hvori  

 Investeringsfonden for Østlandene deltager - som hovedregel være dækket af remburs eller bankgaranti Garanti- og kautionsvilkårene tilrettelægges under hensyn til de særlige  

 risikoforhold på disse markeder.
Det betyder blandt andet, at der kan blive  

 tale om at opkræve forhøjet præmie.
Der foretages særlige hensættelser i  

 hvert af finansårene 1991-94 til imødegåelse af mulige tab på ordningen, der  

 ikke kan dækkes af præmieindtægterne.
Præmieindtægter, der går ud over  

 udgifter til administration og indfrielser under ordningen medgår til  

 yderligere hensættelser.
I den forbindelse må det tages i betragtning, at der  

 er en betydelig tidsforskydning mellem indtægter og konstaterede tab på en  

 ordning af den omhandlede karakter.
 Ordningen, der skal opfylde de internationalt aftalte regler om vilkår ved  

 ydelse af eksportkreditgarantier, vil blive forelagt til orientering i den  

 særlige koordinationsgruppe blandt EF-medlemslandene på eksportkreditområdet.
Lovforslaget vil i hvert af finansårene 1991-94 medføre en merudgift på  

 100 millioner kr. til hensættelser.
Spørgsmålet om hensættelser i årene efter  

 1992 tages dog op til revurdering i lyset af den faktiske udnyttelse af  

 garantirammen.
Det tilstræbes, at de løbende præmieindtægter fra garantier og  

 kautioner ydet under ordningen i så vidt omfang som muligt vil kunne dække  

 tab på ordningen.
De forlods bevilgede hensættelser vil afhængigt heraf helt  

 eller delvist kunne tilbageføres til statskassen, når garantier og kautioner  

 ydet under ordningen er endeligt afviklet.
I en meddelelse af 7. november 1990 fra EF-Kommissionen er der fremlagt et  

 forslag til EF-direktiv om en fælles genforsikringsordning for eksport til  

 Central- og Østeuropa.
Udgifter og indtægter ved Eksportkreditrådets  

 deltagelse i en sådan ordning, som dækker tilsvarende risici, vil indgå som  

 udgifter og indtægter for den særlige sektion 3 vedr. garantier på Central-  

 og Østeuropæiske lande, som etableres ved nærværende lovforslag.
Eventuelle  

 tab ved anvendelsen af en fælles EF-genforsikringsordning, der dækker de  

 omhandlede risici, vil således skulle dækkes af de særlige hensættelser, der  

 afsættes i henhold til nærværende lovforslag.
 Lovforslaget får ingen administrative konsekvenser.
Bemærkninger til de enkelte bestemmelser Til § 1 Til nr. 1 Nedsættelsen af garantirammen for den almindelige eksportkreditordning  

 sker, da det ikke er hensigten at udvide den samlede garantiramme for  

 eksportkreditordningen.
Til nr. 2 Industriministeren vil i medfør af lovens § 10 fastsætte særlige  

 retningslinier for garantier og kautioner under den nye sektion 3. I  

 retningslinierne fastsættes bestemmelser om afgrænsningen af ordningen såvel  

 med hensyn til lande, der omfattes som med hensyn til eksport, der kan  

 garanteres og de særlige vilkår herfor, jf. de almindelige bemærkninger.  

 Endvidere vil der blive fastsat retningslinier for garanti- og  

 kautionsdækning samt risiko, præmier og balance.
Disse retningslinier vil  

 afspejle det generelle sigte med ordningen, jf. de almindelige bemærkninger.
