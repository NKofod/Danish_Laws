Skriftlig fremsættelse (8. oktober  

 1998) Arbejdsministeren (Ove Hygum):
 Herved tillader jeg mig for Folketinget at  

 fremsætte:
Forslag til lov om ændring af lov om  

 arbejdsløshedsforsikring m.v. (Udvidet ungeindsats, afkortning af  

 dagpengeperioden, fremrykning af aktivperioden m.v.) (Lovforslag nr.
L 32).
 Lovforslaget er et led i regeringens samlede udspil om den  

 3. fase af arbejdsmarkedsreformen og er udarbejdet på baggrund af den  

 enighed, der er opnået med arbejdsmarkedets parter.
 Forslaget skal ses i sammenhæng med de samtidig  

 fremsatte lovforslag om ændring af lov om en aktiv  

 arbejdsmarkedspolitik (Tidlig aktivering m.v.) samt forslag til lov om  

 ændring af lov om orlov og lov om arbejdsmarkedsuddannelser (Lediges  

 muligheder for selvvalgt orlov til uddannelse og selvvalgt deltagelse i  

 arbejdsmarkedsuddannelser).
 De væsentlige elementer i dette lovforslag  

 er:
 1.	Målgruppen for ungeindsatsen udvides til at omfatte alle unge  

 under 25 år.
 2.	Fremrykning af aktivperioden og afkortning af dagpengeperioden,  

 så den samlede ydelsesperiode bliver 4 år.
 3.	Ændring af reglerne om forlænget dagpengeret for de  

 50-59 årige.
 4.	Ændring af reglerne om sygdoms indflydelse på  

 dagpengeperioden (?døde  

 perioder?).
 5.	Formidling af ?rimeligt? arbejde fremrykkes til efter 3 måneders  

 ledighed.
 6.	Der gives mulighed for, at alle, der før det fyldte 18.  

 år har gennemført en erhvervsmæssig uddannelse af mindst  

 18 månders varighed, kan optages i en arbejdsløshedskasse.
 7.	Der gives mulighed for at undtage visse former for  

 beskæftigelse, der udføres som en del af det civile beredskab,  

 fra timeoverførselsreglerne.
 8.	Ændring af reglerne om kontingentfritagelse.
 Idet jeg i øvrigt henviser til den generelle  

 fremsættelse vedrørende den samlede lovpakke om den 3. fase af  

 arbejdsmarkedsreformen samt til lovforslaget og bemærkningerne hertil,  

 skal jeg på regeringens vegne anbefale forslaget til Tingets velvillige  

 behandling.
