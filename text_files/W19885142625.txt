Patentdirektoratet gav den 21. juli 1986 indehaveren af et dansk  

 patent meddelelse om, at patentet var bortfaldet som følge af manglende  

 betaling af patentafgiften for 5. patentår.
Klageren anmodede den 18.  

 september 1986 om genoprettelse i henhold til patentlovens § 72, stk. 1 og  

 anførte, at den manglende indbetaling skyldtes, at tiden var løbet fra ham,  

 og at han havde ventet på en påmindelse fra direktoratet.
Den 7. december  

 1987 afslog Patentdirektoratet ansøgningen om genoprettelse, idet klageren  

 ikke efter direktoratets opfattelse havde udvist al den omhu, som med  

 rimelighed kunne kræves af ham ved at afvente direktoratets påmindelse.
Denne  

 afgørelse indbragte klageren den 4. februar 1988 for Patentankenævnet og  

 forklarede, at han ejede et lile firma og på betalingstidspunktet var eneste  

 beskæftigede i virksomheden samt, at han dengang var ved at udvikle tre  

 patentansøgninger, hvorfor papirarbejdet blev henvist til de sene aftentimer.  

 Derfor blev tiden forpasset.
Patentankenævnet stadfæstede Patentdirektoratets  

 afgørelse.
År 1988, den 9. juni afsagde patentankenævnet (Grønning-Nielsen, Hans Chr.  

 Thomsen, Terndrup Pedersen) følgende k e n d e l s e i sagen j.nr.
P. 5/88: Klage fra Rådgivende ingeniør P.
Jurgensen, »Kirkebæk«, Dorf, 9330 Dronninglund over patentdirektoratets afgørelse af 7. december 1987 af patentansøgning  

 5391/81.
Efter at Patentdirektoratet i skrivelse af 21. juli 1986 havde meddelt  

 indehaveren af dansk patent nr. 147.233 P.
Jurgensen, Dronninglund, at  

 patentet var bortfaldet som følge af, at patentafgiften for 5. patentår ikke  

 var betalt, anmodede klageren i skrivelse af 18. september 1986 om  

 genoprettelse af patentrettighederne i henhold til patentlovens § 72.
 Klageren anførte bl.a., at forglemmelsen af indbetalingen skyldtes, at  

 tiden var løbet fra ham, og at han havde ventet en påmindelse om betalingen  

 fra direktoratet.
 I skrivelse af 7.december 1987 afslog Patentdirektoratet ansøgningen om  

 genoprettelse, idet direktoratet bl.a. udtalte følgende:
 »Afgørende for, om rettigheder kan genoprettes i medfør af  

 patentlovens § 72 er, om De som ansøger har udvist al den omhu som med  

 rimelighed kunne kræves.
Direktoratet finder ikke, at De efter det oplyste har udvist den fornødne  

 omhu ved at afvente direktoratets påmindelse, idet denne påmindelse kun  

 udsendes som en service for ansøgere ligesom det telefonisk den 20. december  

 1984 var meddelt Deres fuldmægtig Søren Skovgaard, at meddelelser vedrørende  

 betaling af årsafgifter kun ville blive udsendt til patenthavere med patent  

 udstedt efter 1. februar 1985. Endelig skal opmærksomheden henledes på, at  

 det i den meddelelse om betaling af årsafgifter, der er tilsendt Dem sammen  

 med patentbrevet, er oplyst, at der ikke fra patentmyndigheden vil tilgå en  

 påmindelse om årsafgiftens betaling.« Denne afgørelse har klageren ved skrivelse af 4. februar 1988 indbragt for  

 Patentankenævnet.
Klageren har henvist til, at han kun ejer et meget lille  

 firma, som på det tidspunkt, hvor afgiften blev glemt, kun beskæftigede  

 klageren selv, og klageren var dengang ved at udvikle 3 patentansøgninger på  

 samme tid.
I disse hektiske år var papirarbejdet henvist til de sene  

 aftentimer, og her blev tidspunktet forpasset.
Klageren er i mellemtiden  

 kommet godt igang med produktion af den patenterede bremseløfter, og det vil  

 komme klageren meget til skade, hvis det skal bortfalde, idet det omgående  

 vil blive kopieret.
Det er klagerens agt at søge patentet udvidet til at  

 gælde hele Skandinavien, da markedet specielt i Norge er stort for tiden.
 Nævnet har behandlet sagen i sit møde den 7. juni 1988.
 Klageren gav personligt møde og henholdte sig til den indsendte  

 klagebegrundelse, som han havde lejlighed til at uddybe.
 Nævnet skal udtale:
I henhold til de af Patentdirektoratet anførte grunde, og idet det for  

 ankenævnet anførte ikke findes at kunne føre til noget andet resultat bestemmes:
 Den påklagede afgørelse stadfæstes.
