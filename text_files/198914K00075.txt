Nr BTL 75 Betænkning over Forslag til lov om gymnasiet m.v.   

 Nr L 75 1989-90, 1. samling Afgivet af Uddannelsesudvalget Afgivet: 19900515 Udvalget har behandlet lovforslaget i en række møder og har herunder stillet spørgsmål til undervisnings- og forskningsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Amtsrådsforeningen i Danmark, Dansk Ungdoms Fællesråd, Gymnasieskolernes Lærerforening, Gymnasieskolernes Rektorforening, Italiensklærerforeningen, Lærerrådene ved gymnasierne i Københavns Amt, Matematiklærerforeningen, Nykøbing Katedralskole, Religionslærerforeingen for Gymnasieskolerne og HF, Russisklærerforeninigen og Viborg Katedralskole.
 Der er af undervisnings- og forskningsministeren og af nogle mindretal  

 stillet ændringsforslag, hvorom der henvises til de ledsagende bemærkninger.
 Udvalget har noteret sig, at undervisnings- og forskningsministeren over  

 for udvalget har oplyst følgende vedrørende forskellige elementer i  

 lovforslaget:
Fordelingsudvalg Undervisnings- og forskningsministeren agter i henhold til bemyndigelsen  

 i lovforslagets § 5, stk. 3, at udstede en bekendtgørelse, som i lighed med  

 den eksisterende bekendtgørelse opretter fordelingsudvalg i amtskommunerne  

 med den opgave at fordele de af rektorerne optagne ansøgere.
Fordelingen skal  

 ske således, at ansøgerne optages på den skole, de har søgt, såfremt der er  

 plads, ligesom ansøgernes ønsker herudover skal følges mest muligt.
Der kan  

 således ikke henvises elever eller klasser til andre skoler, så længe skolens  

 kapacitet ikke overskrides.
Fordelingsudvalget nedsættes som i dag i henhold  

 til en bekendtgørelse og omfatter rektorerne i den pågældende amtskommune  

 samt 1-3 repræsentanter for amtskommunen.
Økonomistyring Hensigten med bestemmelsen i § 16, stk. 3, om, at ministeren kan  

 fastsætte bestemmelser, som regulerer amtskommunernes driftsudgifter pr.  

 elev, er at undgå en standardglidning som den, der har fundet sted på  

 folkeskoleområdet.
Med standardglidning tænkes der ikke på  

 arbejdstidsforkortelse og lignende.
Ungdomsårgangene vil i de kommende år blive stærkt reduceret.
Hvis en  

 deraf følgende elevnedgang ikke imødegås på den rigtige måde, vil der ske en  

 standardglidning forstået som en forøgelse af udgifterne pr. elev.
 Der er ikke med bestemmelsen påtænkt en sænkning af standarden i forhold  

 til den standard, der har været karakteristisk i 1980'erne.
 Pædagogisk råd m.v.
Det har ikke været tanken, at lærere og elever skal inddrages i mindre  

 omfang end hidtil i skolernes pædagogiske virke.
Det vil således være  

 naturligt, at f.eks. spørgsmål om skolens undervisningstilbud, om time- og  

 fagfordelingsplaner, om forsøgsundervisning, om principper for ekskursioner  

 og om koordinering af elevernes arbejdsbyrde drøftes med pædagogisk råd og  

 elevrådet.
Herudover vil det pædagogiske råd være et udmærket forum for  

 drøftelse af alle pædagogiske spørgsmål på skolen.
 Det fremgår af ændringsforslag nr. 2, at det pædagogiske råd selv  

 fastsætter sin forretningsorden og vælger sin formand.
 Lærernes og elevernes medbestemmelse sikres herudover ved deres medlemskab  

 af skolebestyrelsen, ligesom man lokalt kan beslutte at oprette et  

 fællesudsvalg i lighed med det, der eksisterer i dag.
Bestyrelsen Den præcise sammensætning af bestyrelsen er ikke fastlagt i lovforslaget,  

 som hermed åbner mulighed for forskellige ordninger, ligesom der også kan  

 være forskel på bestyrelsernes kompetence afhængig af amtsrådenes  

 beslutninger om at tillægge dem yderligere kompetenceområder.
Denne frihed  

 til at finde frem til den sammensætning, man lokalt finder mest  

 hensigtsmæssig, anses for at være en fordel.
Det forventes dog, at man vil stræbe efter en rimelig fordeling mellem  

 repræsentanter udefra og fra skolen selv.
Den mindst mulige bestyrelse vil  

 efter lovforslaget være på 5 medlemmer, nemlig 3 udefra og 2 fra skolen.
En  

 bestyrelse på f.eks. 9 medlemmer forventes også at have en fordeling mellem  

 disse to grupperinger, så de udefra kommende ikke bliver antalsmæssigt  

 dominerende.
Andre uddannelser på skolen En gymnasieskole kan efter lovforslaget omfatte kurser til andre  

 uddannelser.
Der lægges ikke hermed op til en ændring af den eksisterende  

 uddannelsesstruktur, men der åbnes mulighed for et samarbejde mellem  

 forskellige uddannelsesinstitutioner.
En sammenlægning af to  

 uddannelsesinstitutioner vil ikke være det normale, men kan ske f.eks. for at  

 fastholde et uddannelsestilbud i tyndt befolkede områder, hvis der sker en  

 nedgang i ansøgertallet, eller hvor andre lokale forhold taler for det.
Pædagogisk tilsyn Bestemmelsen i § 15, stk. 2, om mulighed for at omgøre afgørelser truffet  

 i forbindelse med eksamen betyder ikke, at ministeren kan gribe vilkårligt  

 ind.
Ifølge lovforslaget skal der udarbejdes regler (en bekendtgørelse) om  

 omgørelse af eksamen.
Af disse regler skal det fremgå, under hvilke  

 betingelser ministeren kan gribe ind.
Bestemmelsen er en sikkerhedsventil,  

 som kun kommer i brug i helt ekstraordinære tilfælde.
Deregulering Det fremgår af de almindelige bemærkninger til lovforslaget, at det er  

 hensigten at søge gennemført en række bekendtgørelsesændringer, således at  

 skolerne kan få flere frihedsgrader, så de får en reel mulighed for  

 alternative løsninger inden for nogle rammer.
Disse regelændringer vil ikke  

 blive gennemført uden en høring af de berørte parter, og de vil tillige blive  

 drøftet med de partier, der står bag vedtagelsen af loven.
 Herefter indstiller et flertal (Socialdemokratiets, Socialistisk  

 Folkepartis og Centrum-Demokraternes medlemmer af udvalget) lovforslaget til  

vedtagelse med de under nr. 2-4 og 6-10 stillede ændringsforslag.  

 Ændringsforslag nr. 4, der er stillet af Socialdemokratiet og Socialistisk  

 Folkeparti, indebærer, at muligheden for brugerbetaling bortfalder.
Et mindretal inden for flertallet (Socialistisk Folkepartis medlemmer af  

 udvalget) ønsker samtidig at give udtryk for, at SF fortsat er af den  

 opfattelse, at den ideelle styring af gymnasier sker ved, at det først og  

 fremmest er de mennesker, der er på skolen, dvs. lærere og elever, som har  

 hovedindflydelsen.
Dette har SF tidligere givet udtryk for ved fremsættelse  

 af beslutningsforslag nr.
B 89, folketingsåret 1987-88. Da SF imidlertid har  

 konstateret, at der er et klart flertal for den styrelsesstruktur, som ligger  

 i lovforslaget, har SF opfattet det som sin væsentligste opgave at få drejet  

 lovforslaget lidt i den retning, som SF ønsker.
For SF er det i den  

 forbindelse vigtigt, at lærerne selv vælger deres formand i det pædagogiske  

 råd, og at lærerne bl.a. derved er mere synliggjort i beslutningsprocesserne.  

 Endelig betragter SF det som vigtigt, at forligspartierne er enige om i  

 betænkningen at fremhæve, at det pædagogiske råd mindst vil få de samme  

 arbejdsområder at varetage, som hidtil har ligget i lærerrådet.
Derudover er  

 det også for SF vigtigt, at elevrådet fremhæves, samtidig med at der også  

 lægges op til, at der kan nedsættes fællesudvalg som i dag.
På denne måde er  

 det SF's opfattelse, at de samarbejdsformer, som i dag findes på gymnasierne,  

 fortsat vil kunne opretholdes.
 Et mindretal (Det Konservative Folkepartis, Venstres og Det  

 Radikale Venstres medlemmer af udvalget) indstiller lovforslaget til  

vedtagelse med de af undervisnings- og forskningsministeren stillede  

 ændringsforslag.
 Et andet mindretal (Kristeligt Folkepartis og Fremskridtspartiets  

 medlemmer af udvalget) indstiller lovforslaget til vedtagelse med det  

 under nr. 1 og de af undervisnings- og forskningsministeren stillede  

 ændringsforslag.
Ændringsforslag Af et mindretal (KRF), tiltrådt af et mindretal (FP):
Til § 3 1) Paragraffen udgår.
 Af undervisnings- og forskningsministeren, tiltrådt af udvalget:
Til § 13 2) Efter stk. 2 indsættes som nyt stykke:
» Stk. 3. Det pædagogiske råd fastsætter selv sin  

 forretningsorden og vælger sin formand.« Til § 16 3) Stk. 1 og stk. 2 affattes således:
 »De offentlige gymnasieskoler drives af amtsrådene, som herunder  

 sikrer midler til efteruddannelse af personalet.
Stk. 2. Undervisnings- og forskningsministeren kan yde tilskud til  

 forsøgs- og udviklingsarbejde, til efteruddannelse og eventuelt til andre  

 formål.« Til § 17 Af et mindretal (S og SF), tiltrådt af et mindretal (CD):
 4) Paragraffen affattes således:
» § 17. Undervisningen på de offentlige gymnasieskoler er  

 vederlagsfri.« Af undervisnings- og forskningsministeren, tiltrådt af et  

mindretal (KF, V, FP, RV og KRF):
 5) Paragraffen affattes således:
 » § 17. Undervisningen på de offentlige skoler er  

 vederlagsfri.
 Stk. 2. De undervisningsmidler, der er nødvendige for  

 undervisningen, skal af amtsrådet stilles til rådighed for eleverne uden  

 betaling, jf. dog stk. 3.
Stk. 3. Undervisnings- og forskningsministeren kan bestemme, at  

 eleverne i begrænset omfang selv anskaffer undervisningsmidler.
Betaling for  

 fotokopier til undervisningsbrug kan fastsættes som en gennemsnitsbetaling  

 for skolens elever eller for gruper af elever på skolen.
Stk. 4. Undervisnings- og forskningsministeren kan delegere sin  

 beføjelse efter stk. 3 til vedkommende amtsråd eller til skolen efter  

 amtsrådets bestemmelse, jf. § 8, stk. 3.« Af undervisnings- og forskningsministeren, tiltrådt af udvalget:
Til § 19 6) Efter stk. 1 indsættes som nyt stykke:
» Stk. 2. Amtskommunerne betaler bidrag til staten for de i  

 stk. 1 nævnte elever efter bestemmelserne i lov om kommuners og amtskommuners  

 bidrag til statslige og private skoler og kurser (bidragsloven).  

 Undervisnings- og forskningsministeren kan fastsætte nærmere regler om  

 ordningen og kan herunder fravige § 6 i bidragsloven.« Til kapitel 6 7) Kapiteloverskriften affattes således:
 »Befordring for elever i ungdomsuddannelser«.
Til § 29 8) Stk. 1 affattes således:
»Lovens § 15 træder i kraft dagen efter bekendtgørelsen i Lovtidende.  

 De øvrige bestemmelser træder i kraft den 1. januar 1991. Lov om  

 gymnasieskoler og studenterkursus, jf. lovbekendtgørelse nr. 715 af 18.  

 november k1987, ophæves.« 9) Stk. 5 affattes således:
 » Stk. 5. I lov om styrelsen af kommunernes skolevæsen bortset  

 fra folkeskolen og af virksomhed efter lov om fritidsundervisning m.v., jf.  

 lovbekendtgørelse nr. 437 af 20. juni 1989, foretages følgende ændringer:
 1. I lovens titel indsættes efter »folkeskolen«  

 ordene: »og gymnasieskolen«.
 2. §§ 38, 41 og 42 ophæves.
 3. Kapitel 6 og kapitel 8 ophæves.
 4. § 67 med hertil hørende overskrift ophæves.
 5. §§ 72 a og 72 b med hertil hørende overskrift  

 ophæves.
 6. I overskriften til § 73 udgår ordene »og  

 lærerråd«, og § 73, stk. 2-4, ophæves.
 7. § 76 med hertil hørende overskrift og § 76 b  

 ophæves.
 8. § 78 ophæves.
 9. § 80 ophæves.
10. §§ 80 a og 80 b ophæves.' Til § 33 10) Paragraffen affattes således:
» § 33. Loven gælder ikke for Færøerne og Grønland, men kan  

 ved kongelig anordning sættes i kraft for disse landsdele med de afvigelser,  

 som de særlige færøske og grønlandske forhold tilsiger.« Bemærkninger Til nr. 1 Forslagsstillerne finder ikke, at der er nogen begrundelse for fritagelse  

 for religionsundervisning i gymnasiet.
Faget har et så alment idehistorisk  

 præg, at alle bør deltage i undervisningen.
 I øvrigt finder forslagsstillerne, at bestemmelsen indeholder en vis  

 diskrimination af medlemmer af folkekirken, idet undervisning i andre  

 religioner end kristendom indgår i undervisningen som en væsentlig del af  

 fagets indhold.
Til nr. 2 Efter det fremsatte lovforslag skal amtsrådet træffe beslutning om,  

 hvorvidt rektor skal lede det pædagogiske råd, eller rådet selv skal vælge en  

 formand.
Med dette ændringsforslag slås det fast, at rådet selv fastsætter  

 sin forretningsorden og vælger sin formand.
Til nr. 3 Ændringerne vedrører efteruddannelsen.
Den fremtidige ordning af  

 gymnasielærernes efteruddannelse tænkes gennemført således, at det  

 principielt er amtskommunernes opgave at sikre midler til lærernes  

 efteruddannelse, og at betalingen skal dækkes af skolernes bevillinger, men  

 at staten kan yde tilskud til de enkelte kurser.
Der skal således fortsat  

 afsættes midler på finansloven til efteruddannelse, og staten får herved  

 mulighed for bl.a. at sikre efteruddannelse af særlig betydning for  

 gymnasiets udvikling, sikre de små fags efteruddannelse, afholde konferencer  

 og lignende.
For finansåret 1991 søges en uændret bevilling på 13 mio. kr.
Ministeriet vil fortsat udbyde kurser, herunder i samarbejde med de  

 faglige foreninger, således som det sker i dag.
Også disse kurser vil blive  

 omfattet af tilskudsordningen.
Men det foreudses, at flere parter vil give  

 efteruddannelsestilbud til skolerne.
Til nr. 4 Ændringsforslaget indebærer, at brugerbetaling ikke er mulig.
Til nr. 5 Af den foreslåede ændrede affattelse af § 17 fremgår det i stk. 3, at der  

 med udgangspunkt i, at undervisningsmidlerne normalt er gratis for eleverne,  

 kan træffes bestemmelse om, at eleverne i et begrænset omfang selv skal  

 anskaffe undervisningsmidler.
Det gælder således ordbøger, lommeregnere,  

 papir og lignende til eget brug, herunder fotokopier.
Men herudover åbnes der  

 mulighed for, at eleverne i et vist omfang selv køber og dermed kommer til at  

 eje lærebøger, der kan have en varig værdi for de pågældende elever.
Det  

 forudsættes dog, at det offentlige som hidtil afholder størsteparten af  

 udgifterne til de undervisningsmidler, der er nødvendige for undervisningen.
Hensigten er at åbne for en mulighed for en forøgelse af bogindkøbene i  

 det omfang, eleverne for fremtiden kommer til selv at anskaffe  

 undervisningsmidler.
Undervisnings- og Forskningsministeriet vil således ikke  

 kræve bloktilskudsregulering for elevbetaling af undervisningsmidler ud over  

 ordbøger, lommeregnere, papir og lignende til eget brug, herunder fotokopier.
 Med hensyn til den vederlagsfri undervisning bemærkes det, at opholds- og  

 rejseudgifter i forbindelse med ekskursioner og lignende ikke betragtes som  

 undervisningsudgifter.
Til nr. 6 Det foreslås, at amtskommunerne bidrager til staten efter bestemmelserne i  

 lov om kommuners og amtskommuners bidrag til statslige og private skoler og  

 kurser (bidragsloven). Der foreslås endvidere indført en hjemmel for  

 ministeren til at fastsætte nærmere regler om bidragsordningen, herunder til  

 at fravige § 6 i bidragsloven.
Ifølge § 6 i bidragsloven anses en elev inden  

 for gymnasieområdet for hjemmehørende i den amtskommune, hvor elevens  

 folkeregisterkommune er beliggende.
Den foreslåede bemyndigelse vil bl.a.  

 blive anvendt til at fastsætte regler om, at en elev, der optages på en skole  

 i udlandet, anses for at være hjemmehørende i den amtskommune, hvor elevens  

 folkeregistgerkommune på optagelsestidspunktet er beliggende.
Til nr. 7 Der er tale om en redaktionel ændring.
Til nr. 8 Da bestemmelsen i lovens § 15 allerede skal kunne anvendes ved den  

 kommende eksamen, foreslås det, at bestemmelsen træder i kraft snarest  

 muligt.
Ikrafttrædelsestidspunktet foreslås i øvrigt rykket frem til 1. januar  

 1991 bl.a. af hensyn til bestemmelsen i § 17. I året 1990 er der på  

 finansloven optaget en tekstanmærkning, som giver den fornødne hjemmel til at  

 kræve, at eleverne selv anskaffer sig ordbøger, lommeregnere, papir og  

 lignende til eget brug, samt til at lade amtskommunerne opkræve betaling for  

 fotokopier.
Denne hjemmel, der overføres til gymnasieloven, må derfor træde i  

 kraft 1. januar 1991. Hertil kommer, at det af hensyn til  

 styringsbestemmelserne er hensigtsmæssigt, at ikrafttrædelsestidspunktet er  

 begyndelsen af et finansår.
Til nr. 9 Ændringsforslaget er dels redaktionelt, dels en konsekvens af det af  

 kulturministeren fremsatte forslag til lov om støtte til folkeoplysning (L  

 115).
