Klage over forkert blodprøvesvar Nævnet fandt grundlag for at kritisere speciallægens behandling af patienten den 15. september 2004 ved en telefonisk konsultation.
Nævnet lagde blandt andet vægt på, at speciallægen til sagen havde oplyst, at vedkommende fejlagtigt opfattede svaret fra Seruminstituttet som en positiv HIV infektion, hvilket lægen beklagede.
Nævnet fandt, at det af hensyn til patientsikkerheden var afgørende, at der i forbindelse med svar på prøver blev foretaget den rette identifikation af patient og resultat, herunder korrekt aflæsning af prøveresultater og oplysning om dette.
