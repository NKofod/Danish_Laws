Fremsat den 20. april 2005 af  

 økonomi- og erhvervsministeren (Bendt Bendtsen) Forslag til Lov  

 om detailsalg fra butikker m.v.
Lovens område § 1.  

  

 Denne lov omfatter butikker, hvorfra der foregår detailsalg.
 Stk. 2.  

  

 Foregår der  

 fra de i stk. 1 nævnte butikker udover detailsalg også selvstændig  

 erhvervsvirksomhed ved servering af spise- eller drikkevarer, finder  

 bestemmelserne i lov om hotel- og restaurationsvirksomhed m.v. anvendelse på  

 denne del af virksomheden.
 Stk. 3.  

  

 Loven  

 gælder ikke for apoteker.
Generelle lukketider § 2.  

  

 Fra  

 de i § 1, stk. 1, nævnte butikker må der ikke ske detailsalg fra  

 lørdag kl. 17.00 til mandag kl. 6.00 samt på helligdage, grundlovsdag og  

 juleaftensdag og efter kl. 15.00 på nytårsaftensdag.
Stk. 2.  

  

 Uanset bestemmelsen i stk. 1 må der fra de i § 1, stk. 1,  

 nævnte butikker ske detailsalg fra kl. 10.00 til kl. 17.00  

 den første søndag i hver måned.
Dette  

 gælder dog ikke, hvis en sådan søndag falder på en helligdag eller  

 grundlovsdag.  

 I december måned må  

 detailsalg endvidere ske  

 fra kl. 10.00 til kl. 17.00  

 på de søndage, der falder forud for  

 juleaftensdag.
Den sidste søndag før juleaftensdag kan der fra butikkerne ske  

 detailsalg fra kl. 10.00 til kl. 20.00.
Stk. 3.  

  

 Endvidere  

 må der fra de i § 1, stk. 1, nævnte butikker ske detailsalg fra kl.  

 10.00 til kl. 17.00 yderligere seks søndage om året.
De to af disse søndage  

 skal placeres i perioden 1. juli til 1. september.  


  

 De fire øvrige søndage  

 må ikke placeres på helligdage, grundlovsdag, juleaftensdag og efter kl.  

 15.00  

 på nytårsaftensdag.
 Stk. 4.  

  

 Påske- og  

 pinselørdag samt den sidste lørdag før juleaftensdag kan der fra de i  

 § 1,  

 stk. 1, nævnte butikker ske detailsalg til kl. 20.00.
 Stk. 5.  

  

 Stk. 1  

 finder ikke anvendelse på salg fra automater.
Særlige varer § 3.  

  

 § 2,  

 stk. 1, gælder ikke for salg af følgende varer:
 1)  

 	  

 Brændsel.
 2)  

 	  

 Motorkøretøjer,  

 traktorer, landbrugs- og entreprenørmaskiner, skibe og luftfartøjer samt  

 brændstof  

 og tilbehør hertil.
 3)  

 	  

 Lystbåde og tilbehør  

 hertil, campingvogne, telte og andet lejrudstyr.
 4)  

 	  

 Planter, blomster,  

 kranse og tilbehør hertil samt havebrugsvarer.
 5)  

 	  

 Husdyr.
 6)  

 	  

 Løsøre, der afhændes  

 ved tvangsauktion eller er indleveret fra et bo og afhændes ved frivillig  

 offentlig auktion.
 7)  

 	  

 Brugte genstande, der  

 sælges fra en butik, hvis indehaver har bevilling til handel med brugte  

 genstande, jf. lov om handel med brugte genstande samt pantelånervirksomhed.
 Stk. 2.  

  

 Brød,  

 mejeriprodukter og aviser må på søn- og helligdage, grundlovsdag og  

 juleaftensdag i tidsrummet fra kl. 7.00 til kl. 11.00 sælges fra butikker,  

 hvorfra der på hverdage sælges aviser eller mejeriprodukter.
Særlige butikker § 4.  

  

 § 2, stk. 1, gælder  

 ikke for:
 1)  

 	  

 Butikker i  

 udstillingslokaler, forlystelseshaver, dyreparker og lignende.
 2)  

 	  

 Serviceanlæg  

 beliggende på motorvejsnettet.
 3)  

 	  

 Butikker beliggende i  

 passagerskibe, fly og tog til betjening af de rejsende.
 4)  

 	  

 Butikker beliggende i  

 lufthavne, hvorved forstås butikker i samme bygning som lufthavnens egne  

 faciliteter til betjening af de rejsende.
 5)  

 	  

 Butikker beliggende  

 på lejrpladser for den tid af året, hvor lejrpladsen er åben for lejrgæster.
6)  

 	  

 Butikker beliggende i  

 jernbanestationer og rutebilstationer, hvorved forstås butikker i samme  

 bygning  

 som stationens egne faciliteter til betjening af de rejsende.
Omsætningen må  

 dog ikke overstige den i henhold til § 5, stk. 1, jf. stk. 8,  

 fastsatte beløbsgrænse.
 Stk. 2.  

  

 Erhvervs-  

 og Selskabsstyrelsen kan fastsætte nærmere regler om afgrænsningen af de i  

 stk. 1  

 nævnte butikker.
Mindre dagligvarebutikker § 5.  

  

 Undtaget fra § 2, stk. 1,  

 er eksisterende butikker, hvis realiserede omsætning for seneste  

 regnskabsperiode  

 ikke overstiger 27,1 mio. kr. inkl. moms, samt nye butikker, hvis  

 budgetterede omsætning for første regnskabsperiode ikke overstiger 27,1 mio.  

 kr. inkl. moms.
Omsætningen skal omregnes til helårstal og opgøres inkl.  

 punktafgifter.
Butikker, der udelukkende eller hovedsagelig sælger  

 udvalgsvarer, er ikke omfattet af undtagelsen.
Stk. 2.  

  

 Eksisterende butikker skal for  

 at kunne gøre brug af undtagelsen i stk. 1 inden tre måneder efter  

 seneste  

 regnskabsperiodes udløb indsende en erklæring til Erhvervs- og  

 Selskabsstyrelsen om, at den bogførte omsætning inkl. moms og punktafgifter  

 for  

 seneste regnskabsperiode ikke overskrider grænsen i stk. 1. Butikker,  

 der  

 har en regnskabsperiode på mere end 12 måneder, skal dog tillige inden tre  

 måneder efter udløbet af de første 12 måneder i regnskabsperioden indsende en  

 tilsvarende erklæring som nævnt i 1. pkt. for de første 12 måneder.
Indsendes  

 erklæringen ikke inden indsendelsesfristens udløb, kan butikken først gøre  

 brug  

 af undtagelsen i stk. 1 fra det tidspunkt, erklæringen er modtaget i  

 Erhvervs- og Selskabsstyrelsen.
 Stk. 3.  

  

 Nye  

 butikker skal for at kunne gøre brug af undtagelsen i stk. 1 indsende en  

 erklæring til Erhvervs- og Selskabsstyrelsen om, at den budgetterede  

 omsætning  

 inkl. moms og punktafgifter for første regnskabsperiode ikke overskrider  

 grænsen i stk. 1. Butikken kan først gøre brug af undtagelsen i  

 stk. 1  

 fra det tidspunkt, erklæringen er modtaget i Erhvervs- og Selskabsstyrelsen.
Stk. 4.  

  

 Eksisterende  

 butikker er ikke omfattet af indsendelseskravet i stk. 2, og nye  

 butikker  

 er ikke omfattet af indsendelseskravet i stk. 3, hvis den realiserede  

 omsætning for seneste regnskabsperiode henholdsvis den budgetterede omsætning  

 for første regnskabsperiode inkl. moms og opgjort efter stk. 1, 2. pkt.,  

 ikke overstiger 11,7 mio. kr.
Disse butikker skal dog til enhver tid kunne  

 dokumentere,  

 at omsætningen ligger under denne grænse.
Erhvervs- og Selskabsstyrelsen  

 fastsætter nærmere regler herom.
Stk. 5.  

  

 De i stk. 2  

 og 3 nævnte erklæringer skal være underskrevet af en registreret eller  

 statsautoriseret  

 revisor.
Erhvervs- og Selskabsstyrelsen fastsætter nærmere regler for  

 erklæringernes indhold samt for indsendelse og offentliggørelse heraf.
Stk. 6.  

  

 De i stk. 1 nævnte butikker  

 skal til enhver tid kunne dokumentere, at omsætningen ikke udelukkende eller  

 hovedsagelig består af udvalgsvarer.
Erhvervs- og Selskabsstyrelsen  

 fastsætter  

 nærmere regler herom.
 Stk. 7.  

  

 De i stk. 1 nævnte butikker  

 må ikke stå i indvendig forbindelse, herunder med andre butikker.
Stk. 8.  

  

 De i stk. 1 og 4 nævnte  

 beløbsgrænser reguleres årligt i overensstemmelse med stigningen i Danmarks  

 Statistiks forbrugerprisindeks respektive detailomsætningsindeks.
Erhvervs-  

 og  

 Selskabsstyrelsen bekendtgør hvert år beløbene efter den stedfundne  

 regulering.
Dagligvarebutikker i landområder § 6.  

  

 Erhvervs- og Selskabsstyrelsen kan tillade, at butikker, der udelukkende  

 eller  

 hovedsagelig sælger dagligvarer, og som er beliggende i landområder, undtages  

 fra § 2, stk. 1. Erhvervs- og Selskabsstyrelsens afgørelser kan  

 ikke  

 indbringes for anden administrativ myndighed.
Straffebestemmelser § 7.  

  

 Overtrædelse af § 2, stk. 1,  

 straffes med bøde.
Der skal ved udmålingen af bøde tages særligt hensyn til  

 størrelsen af en opnået eller tilsigtet økonomisk fordel.
 Stk. 2.  

  

 I regler,  

 der udstedes i medfør af loven, kan der fastsættes straf af bøde samt træffes  

 bestemmelse  

 om, at der ved udmålingen af bøde skal tages særligt hensyn til størrelsen af  

 en opnået eller tilsigtet økonomisk fordel.
 Stk. 3.  

  

 Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.
 Ikrafttrædelses- og overgangsbestemmelser m.v.
 § 8.  

  

 Loven træder i kraft den 1. juli  

 2005, jf. dog stk. 2.
 Stk. 2.  

  

 §§ 14  

 og 15 træder i kraft den 1. juli 2010.
 Stk. 3.  

  

 Lov nr. 1260 af 20. december 2000 om  

 butikstid ophæves den 1. juli 2005. Lovens §§ 18 og 19 ophæves dog den  

 1.  

 juli 2010.
 § 9.  

  

 Gældende tilladelser givet af kommunalbestyrelsen inden den 1. juli 1995 i  

 henhold til tidligere love om butikstid bevarer deres gyldighed  

 tidsubegrænset.
 Stk. 2.  

  

 Butikker i  

 områder, der i henhold til tidligere love om butikstid er udlagt af  

 kommunalbestyrelsen  

 som områder, der i det væsentlige benyttes til sommer- og weekendophold, er  

 undtaget fra bestemmelserne i § 2, stk. 1. Dette gælder dog kun for  

 de butikker, som den 5. oktober 2000 var beliggende i de pågældende områder  

,  

  

 samt butikker i de pågældende områder,  

 hvor driften er påbegyndt efter den 5. oktober 2000, og som har en omsætning,  

 der ikke overstiger den i henhold til § 5, stk. 1, jf. stk. 8,  

 fastsatte beløbsgrænse.
 Stk. 3.  

  

 Butikker, der sælger proviant  

 til skibe og luftfartøjer, og som forud for den 5. oktober 2000 har holdt  

 åbent  

 i overensstemmelse med  

 undtagelsesbestemmelsen  

 i § 3, stk. 4, i lov om butikstid m.v., jf. lovbekendtgørelse nr.  

 614  

 af 26. juni 2000, kan fortsætte hermed indtil den 1. juli 2007. Det samme  

 gælder butikker, der er beliggende på eller ved havnearealer, og som forud  

 for  

 den 5. oktober 2000 har holdt åbent i overensstemmelse med  

 undtagelsesbestemmelsen  

 i § 3, stk. 5, i lov om butikstid m.v., jf. lovbekendtgørelse nr.  

 614  

 af 26. juni 2000.
 Stk. 4.  

  

 Kommunalbestyrelsen kan  

 beslutte, at der fra de butikker i kommunen, der er omfattet af stk. 3,  

 2.  

 pkt., i en nærmere angivet periode også efter den 1. juli 2007 kan ske  

 detailsalg i overensstemmelse med undtagelsen nævnt i stk. 3, 2. pkt.
 § 10.  

  

 Gældende tilladelser givet af  

 Erhvervs- og Selskabsstyrelsen i henhold til lov om butikstid m.v., jf.  

 lovbekendtgørelse nr. 614 af 26. juni 2000, og lov nr. 1260 af 20. december  

 2000 om butikstid bevarer deres gyldighed.
 § 11.  

  

 Økonomi- og erhvervsministeren  

 fremsætter forslag om revision af loven i folketingsåret 2009-10.
 Samdrift m.v.
 § 12.  

  

 I  

 lov nr. 256 af 6. maj 1993 om restaurations- og hotelvirksomhed m.v., jf.  

 lovbekendtgørelse nr. 163 af 11. marts 2003, som ændret ved lov nr. 366 af  

 19.  

 maj 2004 og lov nr. 487 af 9. juni 2004, foretages følgende ændringer:
 1.  


  

 § 6, stk. 2,  

  

 ophæves.
 2.  

  

 I  

  

 § 8, stk. 3,  

  

 ændres »jf. stk. 2,  

 2. pkt.« til: »jf. stk. 3, 2. pkt.«.
 3.  


  

 § 9  

  

 og overskriften til denne paragraf  

 ophæves.
 4. Overalt i  

 § 16  

  

 ændres ordene »eller  

 forhandler« til: »eller en gros forhandler«.
 5.  


  

 § 20, stk. 4,  

  

 ophæves.
 Stk. 5 og 6 bliver herefter stk. 4 og 5.
 6.  


  

 § 24, stk. 1,  

  

 affattes således:
»I og fra butikker og lignende forretningslokaler må der ikke  

 udleveres stærke drikke til nydelse på eller ved forretningsstedet, medmindre  

 der til forretningsstedet er udstedt alkoholbevilling.« 7.  

  

 I  

  

 § 25  

  

 indsættes før stk. 1 som nyt  

 stk.:
»I lokaler, hvorfra der udøves virksomhed omfattet af denne lov,  

 kan detailsalg ske under iagttagelse af reglerne i lov om detailsalg fra  

 butikker m.v.« Stk. 1 bliver herefter stk. 2.
 8.  


  

 § 28, stk. 8,  

  

 affattes således:
»  

 Stk. 8  

. I lukketiden  

 må der ikke ske servering, men detailsalg er tilladt i overensstemmelse med  

 reglerne i § 25, stk. 1. Senest et kvarter efter lukketidens  

 indtræden må der ikke ske indtagelse af mad og drikkevarer.
I lukketiden må  

 der  

 dog ske servering for sammenkomster af foreninger eller sluttede selskaber,  

 rejseselskaber og lignende, når det foregår i særlige fra restaurationen  

 adskilte selskabslokaler, eller der foreligger tilladelse fra politiet.« 9.  


  

 § 30, stk. 2,  

  

 ophæves.
 10.  

  

 I  

  

 § 34, stk. 1,  

  

 indsættes efter »§ 15  

 a«: »og godkendelse efter § 15 c«.
 11.  

  

 I  

  

 § 37, stk. 1, nr. 1,  

  

 udgår: »§ 9,  

 stk. 1,«.
 12.  

  

 I  

  

 § 37, stk. 1, nr. 1,  

  

 ændres »§ 20,  

 stk. 2, 3, 4 og stk. 6, 1. og 2. pkt.« til: »§ 20,  

 stk. 2,  

 3 og stk. 5, 1. og 2. pkt.« og »§ 30, stk. 1 og stk. 2,  

 1.  

 pkt.,« til: »§ 30«.
 13.  


  

 § 37, stk. 5,  

  

 affattes således:
»  

 Stk. 5  

. Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.« § 13.  

  

 I  

 næringsloven, jf. lovbekendtgørelse nr. 185 af 25. marts 1988, som senest  

 ændret ved lov nr. 306 af 30. april 2003, foretages følgende ændringer:
 1.  


  

 § 2, stk.1, nr. 1,  

  

 ophæves.
 Nr. 2 og 3 bliver herefter nr. 1 og 2.
 2.  

  

 I  

  

 § 3, stk. 1,  

  

 udgår: »dansk indfødsret  

 og«.
 3.  

  

 I  

  

 § 3, stk. 2,  

  

 ændres »nr.1-3« til: »nr.  

 1 og 2«.
 4.  

  

 I  

  

 § 10  

  

 indsættes som stk. 3:
»  

 Stk. 3  

. Erhvervs- og  

 Selskabsstyrelsen kan fastsætte regler om, at varer i helt særlige tilfælde  

 kan  

 afsættes uden for en butiks sædvanlige, faste forretningssted.« 5.  


  

 § 15, stk. 3,  

  

 ophæves.
 6.  

  

 I  

  

 § 27, stk. 1,  

  

 ændres »§ 15,  

 stk. 2, 2. pkt., og stk. 3,« til »§ 15, stk. 2, 2.  

 pkt.,«.
 7.  


  

 § 27, stk. 3,  

  

 affattes således:
»  

 Stk. 3  

. Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.« § 14.  

  

 I  

 lov nr. 934 af 20. december 1999 om leje af erhvervslokaler m.v., som senest  

 ændret ved lov nr. 1235 af 27. december 2003, foretages følgende ændringer:
 1.  

  

 I  

  

 § 39, stk. 2, 2. pkt.,  

  

 affattes  

 således:
»Det kan ikke uanset modstående aftale pålægges lejere af  

 forretninger i butiksfællesskaber at holde åbent mandag til fredag efter kl.  

 20.00 og fra lørdag kl. 17.00 til mandag kl. 06.00.« 2.  


  

 § 89, stk. 5,  

  

 ophæves.
 § 15.  

  

 I lov om leje, jf.  

 lovbekendtgørelse nr.  

 920 af 10. september 2004, affattes § 30,  

 stk. 2, 2. pkt. således:
1.  

  

 »Det kan  

 ikke uanset modstående aftale pålægges lejere af forretninger i  

 butiksfællesskaber  

 at holde åbent mandag til fredag efter kl. 20.00 og fra lørdag kl. 17.00 til  

 mandag kl. 06.00.« § 16.  

  

 Loven gælder ikke for Færøerne og  

 Grønland.
Bemærkninger til lovforslaget Almindelige bemærkninger 1. Indledning Den gældende lov om butikstid trådte i kraft den 1. juli  

 2001. Loven indeholder en revisionsklausul, hvorefter økonomi- og  

 erhvervsministeren skal fremsætte forslag om revision af loven i  

 folketingsåret  

 2004/2005.
Ved lovændringen i 2001 blev der foretaget en række  

 justeringer og præciseringer, der inden for de gældende rammer skulle sikre  

 en  

 større konkurrencemæssig ligestilling mellem butikkerne.
Tidligere lukkelove  

 indeholdt en række konkurrencemæssige skævheder, som stillede butikkerne i en  

 ulige konkurrencemæssig situation, og som gav anledning til, at lovens  

 rækkevidde blev afprøvet.
Ved revisionen af loven blev der rettet op på en  

 lang  

 række af disse forhold. Ændringerne i 2001 synes at have skabt en sådan  

 klarhed  

 og konkurrencemæssig ligestilling, at der ikke er behov for at foretage  

 yderligere ændringer heri.
 Den debat, der har været om revisionen af loven, herunder  

 også de drøftelser, der har været med organisationerne herom, har da også i  

 det  

 væsentligste koncentreret sig om det antal søndage, butikkerne kan holde  

 åbent.
Det er regeringens opfattelse, at en liberalisering skal  

 ske over en årrække, så detailhandelen og samfundet i sin helhed får mulighed  

 for gennem en periode at indstille sig på og tilpasse sig til de ændrede  

 forhold.
En liberalisering skal derfor ske på en sådan måde, at der tages  

 hensyn til en kombination af forbrugernes, de ansattes og de  

 forretningsdrivendes behov.
Dette er lovforslagets sigte.
1. De særrettigheder, som  

  

 butikstidsloven  

  

 i et vist omfang stadig indeholder, berøres ikke,  

 men bibeholdes uændret.
Det gælder f.eks. bestemmelsen om omsætningsgrænsen  

 for  

 dagligvarebutikker, bestemmelsen om særlige butikker samt havne- og  

 sommerhusbestemmelserne.
Antallet af »løse« søndage over året foreslås  

 fastsat  

 til 6, hvoraf de to søndage skal ligge i månederne juli/august af hensyn til  

 turisterne.
Herudover får butikkerne mulighed for at holde åbent den første  

 søndag i hver måned.
I julemåneden december kan butikkerne yderligere holde  

 åbent søndagene før juleaften, hvis de ønsker det, så forbrugerne kan få  

 overstået deres juleindkøb.
Af hensyn til personalet foreslås det til  

 gengæld,  

 at butikkerne skal lukke kl. 15.00 på nytårsaftensdag.
Bestemmelsen gælder  

 kun  

 de butikker, der er omfattet af de almindelige lukketidsregler.
Med udvidelsen af antallet af søndage, hvor det vil være  

 muligt for butikkerne at holde åbent, herunder butikkernes mulighed for selv  

 at  

 placere de »løse« søndage, skønnes behovet for dispensationsmuligheder at  

 være  

 forsvundet.
Det foreslås derfor, at den dispensationsmulighed, som Erhvervs-  

 og  

 Selskabsstyrelsen har haft til at give tilladelse til søndagsåbent ved ganske  

 særlige lejligheder, afskaffes.
 Butikkernes åbningstider i øvrigt berøres ikke ved  

 lovforslaget.
Detailsalg af alkohol er blevet særskilt reguleret ved lov  

 nr. 213 af 31. marts 2004 om forbud mod salg af tobak og alkohol til personer  

 under 16 år.
Da detailsalg af alkohol er underlagt særskilt regulering, er  

 forbudet  

 i lov om butikstid mod salg af alkohol efter kl. 20 overflødiggjort og  

 foreslås  

 derfor ophævet.
Fjernelse af forbudet vil samtidig betyde en administrativ  

 lettelse for butikkerne, som slipper for at foretage afskærmning af alkohol  

 efter kl. 20.
2.  

  

 Restaurationsloven  

  

 er ikke blevet liberaliseret i takt med lov om butikstid.
Med den  

 liberalisering af reglerne i lov om butikstid, der er sket gennem de senere  

 år  

 - både med hensyn til den udvidede åbningstid og de varegrupper, der må  

 sælges  

 - er forskellen mellem en række butikker og restaurationer uden  

 alkoholbevilling udvisket i nogen grad.
Forskellen mellem f.eks. en  

 smørrebrødsforretning  

 eller en Seven Eleven på den ene side og en McDonalds eller et pizzeria på  

 den  

 anden side vil således oftest være en disk eller enkelte borde, hvor burgeren  

 eller pizzaen kan spises og kaffen kan drikkes.
Salget ud af butikken vil  

 formentlig i begge situationer være af afgørende betydning.
I takt med samfundsudviklingen er der kommet flere torve,  

 centre m.v., hvor der sker såvel detailsalg som restaurationsdrift, og ikke  

 mindst sådanne steder har der været en voksende interesse for at få mulighed  

 for at kombinere detailsalg og restaurationsdrift.
En sådan mulighed vil  

 ligestille små butikker og restaurationer med større supermarkeder,  

 stormagasiner, varehuse m.v., hvor en kombination af detailsalg og  

 restaurationsdrift  

 (udskænkning) i dag er tilladt, hvis det samlede gulvareal i  

 forretningslokalerne er mindst 800 m2. I takt med liberaliseringen af lov om  

 butikstid er der ikke sket en tilsvarende liberalisering af restaurationernes  

 mulighed for salg ud af huset.
Som led i regeringens strategi »Vækst med Vilje« og  

 handlingsplan for regelforenkling og administrative lettelser er gennemført  

 en  

 række analyser om konkurrencebegrænsende regler.
Herunder er der også set på  

 forbudet mod detailsalg fra restaurationer.
Analysen konstaterede, at  

 reglerne  

 om samdrift er konkurrenceforvridende, idet store butikker har lov til at  

 kombinere servering med anden virksomhed.
Det har butikker under 800 m2 ikke.  

 Der er begrænsede muligheder for såkaldt brancheglidning og konceptudvikling.  

 Forretninger, der måtte have til hensigt at lave et forretningskoncept, hvor  

 f.  

 eks. salg af udvalgsvarer eller forarbejdede fødevarer kombineres med  

 udskænkning af kaffe øl eller vin, har ikke mulighed for at etablere et  

 sådant  

 koncept.
Tiden er derfor fundet moden til at fjerne uhensigtsmæssige  

 og konkurrencemæssige barrierer for nye kombinationer af samdrift mellem  

 restaurationsvirksomheder og detailhandel.
Lovforslaget fjerner de  

 eksisterende  

 begrænsninger i restaurationernes mulighed for salg ud af huset.
Der skabes  

 dermed mulighed for detailsalg i restaurationer i det omfang, dette er muligt  

 efter lov om butikstid m.v.
Tilsvarende vil der i butikker også kunne ske servering, f.eks.  

 et glas vin eller en kop kaffe.
Ved detailsalg vil reglerne i lov om  

 detailsalg  

 fra butikker m.v. gælde, og ved servering vil reglerne i lov om  

 restaurations-  

 og hotelvirksomhed m.v. gælde.
Det betyder, at der ikke vil kunne ske  

 servering  

 af alkohol i en butik, medmindre butikken samtidig har opnået næringsbrev og  

 alkoholbevilling hertil på lige fod med restaurationer.
Tilsvarende vil der  

 ikke fra restaurationer kunne ske detailsalg i videre omfang, end der i  

 overensstemmelse med butikstidsloven kan ske fra butikker.
3. Ulykken i Seest ved Kolding, hvor en fyrværkerifabrik  

 sprang i luften, medførte stærkt skærpede regler for opbevaring og salg af  

 fyrværkeri.
Der er derfor behov for, at der skabes en mere præcis adgang til  

 i  

 særlige situationer, hvor det er af samfundsmæssig betydning, at kunne  

 fastsætte regler, som gør det muligt, at kravet om fast forretningssted  

 fraviges.
Det foreslås derfor, at Erhvervs- og Selskabsstyrelsen får mulighed  

 for at fastsætte regler i  

  

 næringsloven  

  

 om fravigelse af kravet om fast forretningssted, hvor det skønnes nødvendigt  

 at  

 kunne fravige de almindelige regler på grund af fare for ulykker eller  

 lignende.
 Det foreslås endvidere, at kravet om indfødsret ophæves,  

 som det er tilfældet i en række andre næringsretlige love.
 4. Det foreslås, at der foretages en ændring i såvel  

  

 erhvervslejeloven  

  

 som lejeloven, så  

 vilkår i lejeaftaler om, at butikker i centre m.v. kan pålægges at holde  

 åbent  

 på søndage samt på hverdage efter kl. 20, ikke længere vil være gyldige.
I takt med den liberalisering af bestemmelserne i  

 butikstidsloven, der er sket gennem det sidste tiår, er der fastsat  

 bestemmelser,  

 der skal beskytte små butikker beliggende i butikscentre fra at være tvunget  

 til at holde åbent på søndage eller efter kl. 20 på hverdage.
Der eksisterer  

 imidlertid stadig centerkontrakter, der er indgået forud for bestemmelsernes  

 ikrafttræden, og som derfor ikke er omfattet af beskyttelsen.
Med  

 liberaliseringen  

 af muligheden for søndagsåbent, finder regeringen det rimeligt, at der  

 samtidig  

 tages yderligere hensyn til de butikker i centrene, som er bundet af de gamle  

 aftaler.
Ændringen i erhvervslejeloven og lejeloven skal nu gælde,  

 uanset hvornår aftalen er indgået.
For at give udlejere og andre  

 rettighedshavere mulighed for at indstille sig på den ændrede retstilstand,  

 træder ændringerne, der vedrører de ældre aftaler, dog først i kraft efter en  

 periode på 5 år.
 5. Som det er tilfældet med den gældende lov, indeholder  

 lovforslaget også en  

  

 revisionsklausul  

  

 ,  

 hvorefter loven foreslås taget op til revision i folketingsåret 2009/10.  

 Forinden skal der gennemføres en analyse af, hvordan loven påvirker  

 detailhandelens  

 struktur.
2. Gældende ret 1. Efter  

  

 lov om  

 butikstid  

  

 kan alle butikker frit holde åbent fra kl. 6.00 mandag morgen til  

 kl. 17.00 lørdag eftermiddag.
Butikkerne kan således i denne periode selv  

 fastsætte deres åbningstid ud fra lokale behov og omsætningsmuligheder.  

 Butikkerne skal være lukkede fra lørdag kl. 17.00 til mandag kl. 6.00 samt på  

 helligdage, grundlovsdag og juleaftensdag.
Butikker, der fortrinsvis sælger  

 dagligvarer, og som har en omsætning inkl. moms og alle punktafgifter på  

 under  

 27,1 mio. kr. årligt, kan dog holde åbent i den fastsatte lukketid.  

 Omsætningsgrænsen reguleres årligt af Erhvervs- og Selskabsstyrelsen ved  

 bekendtgørelse.
Butikker, der udelukkende eller hovedsageligt sælger  

 udvalgsvarer, er ikke omfattet af denne undtagelse.
 Herudover kan alle butikker - såvel udvalgsvarebutikker som  

 dagligvarebutikker - holde åbent 4 søndage i turistmånederne juli-august.  

 Butikkerne kan selv vælge, hvilke søndage i juli-august, de vil benytte.  

 Endelig har alle butikker 4 »løse« søndage, som butikkerne selv kan placere  

 over året, f.eks. i forbindelse med juletravlhed eller lokale arrangementer.  

 Søndagene kan dog ikke placeres på helligdage, grundlovsdag eller  

 juleaftensdag.
 Loven indeholder et forbud mod salg af alkohol fra kl.  

 20.00 til kl. 6.00. Dagligvarebutikker, der må holde søndagsåbent, fordi  

 deres  

 omsætning falder under omsætningsgrænsen, må således også sælge alkohol på  

 søndage indtil kl. 20.
Loven indeholder undtagelser for en række varer, som uanset  

 bestemmelserne i butikstidsloven kan sælges i den fastsatte lukketid.
Det  

 gælder f.eks. motorkøretøjer o.lign., lystbåde, campingvogne o.lign.,  

 planter,  

 blomster m.v. samt husdyr.
Endvidere kan en række butikker med særlig placering holde  

 åbent i den generelle lukketid.
Det gælder f.eks. butikker beliggende i  

 lufthavne og jernbanestationer.
 Herudover kan Erhvervs- og Selskabsstyrelsen efter  

 indstilling fra kommunalbestyrelsen tillade, at butikker ved ganske særlige  

 lejligheder kan få udvidet åbningstiden samt i den udvidede åbningstid sælge  

 alkohol.
 2.  

  

 Lov om  

 restaurations- og hotelvirksomhed m.v. indeholder et forbud mod samdrift,  

 dvs. et forbud mod at der fra lokaler, hvor der drives  

 restaurationsvirksomhed  

  såvel med som uden alkoholbevilling  kan ske detailsalg af  

 varer.
Efter § 6, stk. 2, i restaurationsloven må der  

 således fra restauranter ud af huset kun sælges tillavet mad, brød, kager  

 samt  

 drikkevarer - dog ikke stærke drikke.
Har virksomheden alkoholbevilling, må  

 stærke drikke dog sælges sammen med og som forholdsmæssigt tilbehør til  

 tillavet mad.
Herudover er der ikke mulighed for at foretage salg ud af huset  

 fra restaurationer.
Restaurationsloven indeholder endvidere i § 9 et  

 forbud mod at drive restaurationsvirksomhed med servering af stærke drikke i  

 lokaler, der benyttes til anden næringsvirksomhed.
Bestemmelsen indeholder  

 dog  

 muligheder for enkelte undtagelser.
3. I henhold til  

  

 næringsloven  

  

 ,  

 jf. lovbekendtgørelse nr. 185 af 25. marts 1988 med senere ændringer, må  

 varer  

 med enkelte undtagelser kun afsættes fra fast forretningssted, dvs. typisk en  

 butik.
Ved omførsel må personer dog uanset denne bestemmelse sælge en nærmere  

 opregnet række varer.
3. Lovforslagets indhold 3.1. Liberalisering af søndagsåbent Med lovforslaget sker der en liberalisering, idet  

 muligheden for at holde søndagsåbent udvides, så butikkerne kan holde åbent  

 den  

 første søndag i hver måned samt søndagene i december før juleaften.
Desuden  

 får  

 butikkerne 6 »løse« søndage, hvoraf de 2 dog skal placeres i månederne  

 juli/august.
Af hensyn til butikspersonalet foreslås det, at butikkerne skal  

 lukke kl. 15.00 nytårsaften.
De særrettigheder, som loven i et vist omfang stadig  

 indeholder, berøres ikke, men bibeholdes uændret.
Det gælder f.eks.  

 bestemmelsen om omsætningsgrænsen for dagligvarebutikker og bestemmelsen om  

 særlige  

 butikker.
 Derimod sker der, som nævnt, en udvidelse af butikkernes  

 mulighed for at holde søndagsåbent.
Der er tale om en kombination af »faste søndage«, dvs.  

 søndage, hvor det er fastlagt i loven, at der kan holdes åbent, og »løse  

 søndage«, dvs. søndage, hvor det er op til den enkelte butik selv at  

 fastlægge,  

 hvornår den vil holde åbent.
Som hidtil er det både for så vidt angår »faste«  

 og »løse« søndage op til den enkelte butik, om den ønsker at benytte  

 muligheden  

 for at holde søndagsåbent.
 De faste søndage omfatter muligheden for, at butikkerne kan  

 holde åbent den første søndag i hver måned.
December måned synes såvel butikker som forbrugere at have  

 taget til sig som en stor indkøbs- og handelsmåned - en måned, hvor alle  

 juleindkøbene skal foretages.
Mange butikker har derfor under den gældende  

 lov  

 lagt de »løse« søndage - eller en del af dem - netop i december.
Lovforslaget  

 indeholder derfor endvidere mulighed for, at alle butikker kan holde åbent de  

 søndage i december, der ligger før juleaftensdag.
Juleaftensdag skal  

 butikkerne  

 holdes lukket, medmindre der er tale om dagligvarebutikker, der ligger under  

 omsætningsgrænsen,  

 eller butikker, der er undtaget fra lukketiderne i henhold til andre  

 bestemmelser.
Selvom butikkerne således får forøget antallet af »faste«  

 søndage, hvor de kan holde åbent, er der fortsat behov for at beholde et  

 antal »løse«  

 søndage, som butikkerne selv kan placere over året, f.eks. i forbindelse med  

 byfester, særlige begivenheder el.lign.
Disse »løse« søndage må dog ikke  

 placeres på helligdage, grundlovsdag og juleaftensdag.
Lovforslaget  

 fastholder  

 derfor muligheden for, at butikkerne, som det er tilfældet efter den gældende  

 lov, får mulighed for selv at placere fire søndage helt frit i løbet af året,  

 samt  

 to søndage, der skal placeres i juli/august.
Til gengæld foreslås det, at den dispensationsmulighed, som  

 Erhvervs- og Selskabsstyrelsen har til at give tilladelse til søndagsåbent  

 ved  

 ganske særlige lejligheder, afskaffes.
Det behov, bestemmelsen har opfyldt,  

 opvejes nu i høj grad af den liberalisering, der er sket med udvidelsen af  

 antallet af søndage, der kan holdes åbent.
Det behov, butikkerne herudover  

 kan  

 have for at holde åbent i forbindelse med f.eks. lokale festivaler, byfester  

 og  

 indkøbscentres åbning, kan nu også dækkes ved, at butikkerne gør brug af de  

 yderligere  

 søndage, som lovforslaget indeholder.
Butikkernes åbningstider - dvs. de tidsrum, hvori der kan  

 ske detailsalg - berøres ikke.
Alle butikker kan herefter - ud over de  

 tilladte  

 søndage - lovligt holde døgnåbent for detailsalg uafbrudt fra mandag morgen  

 kl.  

 06.00 til lørdag eftermiddag kl. 17.00.
3.2. Afskaffelse af reglerne om forbud mod salg af  

 alkohol efter kl. 20 Efter den gældende lov er det forbudt at sælge, udlevere  

 eller udbringe drikkevarer med 2,8 pct. vol. alkohol eller derover mellem kl.  

 20.00 og kl. 06.00. Ydermere er der et krav om, at de omhandlede varer i det  

 nævnte tidsinterval skal være afskærmet over for publikum.
 Fjernelse af forbudet vil betyde en administrativ lettelse  

 for butikkerne, som slipper for at foretage afskærmning af alkohol efter kl.  

 20.
Fjernelse af forbudet vil næppe få den store betydning for  

 danskernes alkoholforbrug.
Langt de fleste danskere har det forbrug, som de  

 ønsker, og langt de fleste planlægger deres indkøb, således at de ikke  

 behøver  

 at købe alkohol efter kl. 20. Tidligere ændringer af lukkeloven har ikke haft  

 betydning for det samlede salg af alkohol, som har været ret konstant de  

 seneste 30 år.
Detailsalg af alkohol til unge er særligt reguleret ved lov  

 nr. 213 af 31. marts 2004 om forbud mod salg af tobak og alkohol til unge  

 under  

 16 år.
En ophævelse af forbudet mod salg af alkohol efter kl. 20 vil derfor  

 næppe heller få nogen betydning for de under 16-åriges forbrug af alkohol.
 Derimod må man formode, at unge over 16 år vil købe mere  

 alkohol ved impulskøb i aften- og nattetimer, fx i forbindelse med ture i  

 byen.  

 Indenrigs- og Sundhedsministeriet og Sundhedsstyrelsen planlægger at  

 gennemføre  

 en særlig indsats for at få de unge i 16 års alderen og opefter til at  

 nedsætte  

 forbruget af alkohol.
3.3. Mulighed for samdrift mellem butik og  

 restauration Regeringen har i sine analyser om konkurrencebegrænsende  

 regler bl.a. set på forbudet mod samdrift, dvs. et forbud mod, at der fra  

 lokaler, hvor der drives restaurationsvirksomhed  såvel med som uden  

 alkoholbevilling  

  kan ske detailsalg af varer.
Analysen konstaterede, at de gældende  

 regler om  

 samdrift, er konkurrenceforvridende, idet kun store butikker har lov til at  

 kombinere udskænkning med anden virksomhed.
Der er som følge heraf under den  

 gældende restaurationslov begrænsede muligheder for brancheglidning og  

 konceptudvikling.  

 Butikker, der måtte have til hensigt at lave et forretningskoncept, hvor f.  

 eks. salg af udvalgsvarer eller forarbejdede fødevarer kombineres med  

 servering,  

 har ikke mulighed for at etablere en sådan butik.
Med lovforslaget foreslås de eksisterende begrænsninger i  

 restaurationernes mulighed for salg ud af huset derfor fjernet.
Der skabes  

 dermed mulighed for detailsalg i restaurationer i det omfang, dette er muligt  

 efter lov om detailsalg fra butikker m.v.
Forslaget vil således medføre, at der fra en restauration  

 ud over tillavet mad også vil kunne sælges f.eks. krus, T-shirts, egne kaffe-  

 og theblandinger og alkohol ud af huset.
Tilsvarende vil der i butikker også  

 kunne ske servering, f.eks. vil et bageri kunne servere kaffe og kage, eller  

 en  

 boghandel vil kunne servere en kop kaffe eller et glas hvidvin.
Der er  

 således  

 tale om en brancheglidning, hvorved der sker en større grad af ligestilling  

 mellem de to typer virksomheder.
Såvel lukkelovens som restaurationslovens regler vil dog  

 fortsat være gældende.
Sker der detailsalg - hvad enten det sker fra en butik  

 eller en restauration - vil reglerne i lov om detailsalg fra butikker altid  

 være gældende.
Tilsvarende vil reglerne i lov om restaurations- og  

 hotelvirksomhed m.v. gælde, så snart der er mulighed for servering.
Det  

 betyder, at der ikke fra restaurationer vil kunne ske detailsalg i videre  

 omfang, end reglerne i lov om detailsalg fra butikker - eller andre regler,  

 som  

 regulerer salg og opbevaring af varer - tillader.
Tilsvarende vil der ikke  

 kunne ske servering af stærke drikke i en butik, med mindre butikken samtidig  

 har opnået næringsbrev og alkoholbevilling hertil på lige fod med  

 restaurationer.
Det betyder endvidere, at andre regler om restaurationsdrift,  

 herunder regler om indretning, brandsikkerhed, hygiejne m.m., også skal være  

 opfyldt.
3.4. Ændring af næringsloven I henhold til næringsloven, jf. lovbekendtgørelse nr. 185  

 af 25. marts 1988 med senere ændringer, må varer med enkelte undtagelser kun  

 afsættes fra fast forretningssted, dvs. typisk en butik.
Ulykken ved Seest ved Kolding, hvor en fyrværkerifabrik  

 sprang i luften, medførte stærkt skærpede regler for opbevaring og salg af  

 fyrværkeri.
For en lang række butikker, der allerede havde hjemkøbt eller  

 bestilt fyrværkeri til videresalg, var det derfor nødvendigt at finde en  

 løsning, der gjorde det muligt for disse butikker på en sikker måde at  

 opbevare  

 og sælge fyrværkeri uden for deres sædvanlige forretningssted.
Dette har vist behovet for, at Erhvervs- og  

 Selskabsstyrelsen får en mere præcis adgang til i særlige situationer, hvor  

 det  

 er af samfundsmæssig betydning, at kunne fastsætte regler, som gør det  

 muligt,  

 at kravet om fast forretningssted fraviges.
Bestemmelsen vil ikke kunne  

 benyttes til at fravige kravet i forbindelse med dagligdags forekommende  

 situationer, men alene med henblik på at løse problemer, der er af en  

 karakter  

 som gør det nødvendigt at kunne fravige de almindelige regler på grund af  

 fare  

 for ulykker eller lignende.
 Det foreslås, at kravet om indfødsret ophæves, som det er  

 tilfældet i en række andre næringsretlige love.
3.5. Ændring af erhvervslejeloven og lejeloven I forbindelse med ændringerne af butikstidsloven i  

 henholdsvis 1995 og 2001 blev der indsat en bestemmelse i lejeloven og  

 erhvervslejeloven, som skulle hindre, at det blev pålagt lejere i  

 butikscentre  

 eller lignende butiksfællesskaber  uanset centrenes eller  

 fællesskabernes  

 åbningstider i øvrigt  at holde små specialbutikker åbent efter kl.  

 20.00 på  

 hverdage samt på søndage.
Bestemmelsen var begrundet i, at små  

 specialbutikker  

 typisk  i modsætning til større dagligvarebutikker  benytter  

 faglært og dyr  

 arbejdskraft, og at det derfor kan være tabsgivende for en lille specialbutik  

 at holde åbent i samme omfang som de store dagligvarebutikker.
 Bestemmelsen fastslog i overensstemmelse hermed, at  

 butikker i centre eller lignende butiksfællesskaber ikke kan pålægges at  

 holde  

 åbent på hverdage efter kl. 20 samt i perioden lørdag kl. 17.00 til mandag  

 kl.  

 6.00. Bestemmelsen gælder ikke, hvis lejeaftalen er indgået inden den 1. juli  

 1995.
Med den foreslåede liberalisering af bestemmelserne om  

 søndagsåbent er der et større behov for at sikre, at små butikker i  

 butikscentre ikke fremover kan pålægges at holde åbent på søndage og efter  

 kl.  

 20 på hverdage.
På den baggrund finder regeringen det rimeligt, at der  

 samtidig  

 med liberaliseringen af butikstidsloven tages yderligere hensyn til de  

 butikker  

 i centrene, som ikke ønsker at holde søndagsåbent.
Der eksisterer stadig centerkontrakter, der er indgået  

 forud for bestemmelsernes ikrafttræden, og dermed butikker, som ikke er  

 omfattet af beskyttelsen.
Det foreslås derfor at ændre erhvervslejeloven, så  

 bestående vilkår i lejeaftaler, der er indgået før ændringen i  

 butikstidslovene, ikke længere vil være gyldige.
Bestemmelser i kontrakter,  

 der  

 pålægger butikker i centre m.v. at holde åbent på søndage samt hverdage efter  

 kl. 20, vil derfor ikke længere være gyldige, uanset hvornår de er indgået.
Også lejeloven indeholder bestemmelser, der kan være af  

 betydning for butikker, som er beliggende i centre.
Reglerne i lejeloven  

 foreslås derfor ligeledes ændret, så de har virkning også på lejekontrakter,  

 der er indgået før 1995.
 For at give centrene den fornødne tid til at tilpasse sig  

 ordningen, foreslås det, at ændringen først træder i kraft efter en periode  

 på  

 5 år, dvs. den 1. juli 2010.
3.6. Revisionsklausul Loven træder i kraft den 1. juli 2005. På baggrund af de  

 liberaliseringer, der foreslås, er det fundet hensigtsmæssigt, at  

 Folketinget,  

 efter at bestemmelserne har været i kraft i en periode, får mulighed for at  

 vurdere, hvordan justeringerne har virket, og om de har haft indflydelse på  

 den  

 nuværende butiksstruktur.
Lovforslaget indeholder derfor en revisionsklausul,  

 hvorefter økonomi- og erhvervsministeren fremsætter forslag om revision af  

 loven i folketingsåret 2009/10. Ministeren kan dog på et tidligere tidspunkt  

 fremsætte forslag til revision, hvis ministeren finder, at der er behov for  

 justeringer i loven.
4. Høring Forslaget har været sendt i høring hos A/S Dansk Shell,  

 Advokatrådet, Afholdsforeningen i Danmark, Amtsrådsforeningen i Danmark,  

 Arbejderbevægelsens Erhvervsråd, Bager- og Konditormestrene i Danmark,  

 Benzinforhandlernes Fælles Repræsentation, Beskæftigelsesministeriet,  

 Brancheorganisationen for Forbrugerelektronik, Bryggeriforeningen, Camping  

 Branchen, Camping-Rådet, Danmarks Frugthandlere, Danmarks Restauranter og  

 Caféer  DRC, Danmarks Skohandlerforening, Danmarks Tapet- og  

 Farvehandlerforening,  

 Danmarks Turistråd, Dansk Arbejdsgiverforening, Dansk Automat  

 Brancheforening,  

 Dansk Automobilhandler Forening, Dansk Blomsterhandlerforening, Dansk  

 Dagligvareleverandør Forening, Dansk Familielandbrug, Dansk Frisør- og  

 Kosmetikerforbund, Dansk Frisørmesterforening, Dansk Fødevareråd, Dansk  

 Handel  

 og Service, Dansk Industri, Dansk Isenkramforening, Dansk Supermarked A/S,  

 Dansk Textil & Beklædning, Dansk Textil Union, Danske Slagtermestres  

 Landsforening, De Danske Landboforeninger, De Samvirkende Købmænd (DSK), De  

 Selvejende Statoil Forhandlere, Den Danske Dommerforening, Det Danske  

 Handelskammer, Det Kooperative Fællesforbund, DSB restauranter og kiosker  

 A/S, COOP  

 Norden Danmark A/S, Forbrugerrådet, Foreningen af Dagligvare Grossister,  

 Foreningen af Politimestre i Danmark, Foreningen af Statsautoriserede  

 Revisorer, Foreningen af VideogramDistributører og Brancheforeningen af  

 Videoforhandlere, Foreningen Registrerede Revisorer FRR, Forsvarsministeriet,  

 Frederiksberg Kommunalbestyrelse, Frederiksberg Kommune, Handels-,  

 handelskartellet,  

 HK/Handel, Hotel- , Restaurations- og Turisterhvervets Arbejdsgiverforening  

   

 HORESTA, HTS - Handel, Transport og Serviceerhvervene, Håndværksrådet,  

 Indenrigs- og Sundhedsministeriet, Kirkeministeriet, Kommunernes  

 Landsforening,  

 Kristelig Arbejdsgiverforening, Kulturministeriet, Københavns City Center,  

 Københavns Kommune, Københavns Magistrat, Københavns Vin- og  

 Tobakshandlerforening af 1885, Landbrugsrådet, Landsforeningen Loyal Handel,  

 Landsorganisationen i Danmark, Leverandørforeningen for Tobaks- og  

 Konfekturevarer, Miljøministeriet, Ministeriet for Familie og  

 Forbrugeranliggender, Ministeriet for Flygtninge Indvandrere og Integration,  

 Ministeriet for Fødevarer, Landbrug og Fiskeri, Landsorganisationen af  

 Danmarks  

 Detailfiskehandlere og Ostehandlerforeningen for Danmark, Ministeriet for  

 videnskab, teknologi og udvikling, Møbelhandlernes Centralforening i Danmark,  

 Nærbutikkernes Landsforening, Oliebranchens Fællesrepræsentation,  

 Politidirektøren  

 i København, Q8 Forpagtere og Forhandlere, Restaurations Branchens Forbund  

   

 RBF, Rigspolitichefen, Afdeling E, Sammenslutningen af Danske  

 Benzinforhandlere, Skatteministeriet, Socialministeriet, Statsministeriet,  

 Trafikministeriet, Turismens Fællesråd, Udenrigsministeriet,  

 Undervisningsministeriet,  

 Vinhandlerforeningen for Danmark, Vin- og Tobakshandlernes Landsforening.
5. Økonomiske og administrative konsekvenser for  

 stat, kommuner og amtskommuner Lovforslaget forventes ikke at få hverken økonomiske eller  

 administrative konsekvenser for stat, kommuner eller amtskommuner.
6. Økonomiske konsekvenser for erhvervslivet Lovforslaget indeholder en række initiativer, der forventes  

 at have positive økonomiske konsekvenser for erhvervslivet.
Der foreslås i § 2, stk. 2, en liberalisering af  

 reglerne for søndagsåbent, der giver alle butikker mulighed for at holde  

 åbent  

 den første søndag i hver måned samt de søndage i december, der ligger forud  

 for  

 juleaftensdag.
Endvidere har butikkerne 6 søndage om året, hvor de kan holde  

 åbent efter den enkelte butiks eget valg, dog således at de to af disse skal  

 placeres i juli/august.
Dette vurderes at være gavnligt for butikkernes  

 afsætningsmuligheder.
Den hidtidige bestemmelse om, at alkohol ikke må sælges i  

 tidsrummet fra kl. 20.00 til kl. 06.00, afskaffes.
Foruden muligheden for at  

 forøge butikkernes afsætning indebærer dette forslag, at butikkerne ikke  

 længere behøver at foretage afskærmning overfor publikum, hvorved der opnås  

 såvel en økonomisk som administrativ besparelse for disse butikker.
7. Administrative konsekvenser for erhvervslivet Reglerne om indsendelse af revisorerklæring som betingelse  

 for at kunne holde søndagsåbent for dagligvarebutikker med en omsætning, der  

 ligger under 27,1 mio. kr., er uændrede i forhold til den gældende lov om  

 butikstid.
Lovforslaget påfører således ikke erhvervslivet ekstra byrder i  

 forhold til den bestående lov.
Derimod medfører afskaffelsen af forbudet mod salg af  

 alkohol efter kl. 20, at den gældende lovs krav om afskærmning over for  

 publikum forsvinder.
Dette vil betyde såvel en økonomisk som en administrativ  

 lettelse for de butikker, der udnytter åbningstiderne.
Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget skal forelægges et af Økonomi- og  

 Erhvervsministeriets virksomhedspaneler.
Styrelsen vurderer ikke, at  

 forslaget  

 indeholder administrative konsekvenser for erhvervslivet i et omfang, der  

 berettiger, at det bliver forelagt et virksomhedspanel.
Forslaget bør derfor  

 ikke forelægges et af Økonomi- og Erhvervsministeriets virksomhedspaneler.
8. Konsekvenser for miljøet Lovforslaget forventes ikke at få konsekvenser for miljøet.
9. Forholdet til EU-retten Lovforslaget indeholder ikke EU-retlige aspekter.
10. Oversigt over økonomiske og administrative  

 konsekvenser i skemaform Positive konsekvenser/mindre omkostninger Negative konsekvenser/meromkostninger Økonomiske konsekvenser for stat, kommuner og amtskommuner Ingen Ingen Administrative konsekvenser for stat, kommuner og amtskommuner Ingen Ingen Økonomiske konsekvenser for erhvervslivet Liberaliseringen af lukkelovens åbningstider og  

 afskaffelsen af forbudet mod samdrift i restaurationsloven vurderes at være  

 gavnligt for butikkernes og restaurationernes afsætningsmuligheder.
 Afskaffelsen af forbudet mod salg af alkohol efter kl.  

 20 betyder, at den gældende lovs krav om afskærmning over for publikum  

 forsvinder.  

 Dette vil betyde såvel en økonomisk som en administrativ lettelse for de  

 butikker, der udnytter åbningstiderne.
Ingen Administrative konsekvenser for erhvervslivet Afskaffelsen af forbudet mod salg af alkohol efter kl.  

 20 betyder, at den gældende lovs krav om afskærmning over for publikum  

 forsvinder.  

 Dette vil betyde såvel en økonomisk som en administrativ lettelse for de  

 butikker, der udnytter åbningstiderne.
Ingen Miljømæssige konsekvenser Ingen Ingen Administrative konsekvenser for borgerne Den foreslåede liberalisering må forventes at gøre det  

 nemmere for borgerne at foretage deres indkøb.
 Ingen, idet arbejdstid, løn m.m. forhandles ved  

 overenskomster.
Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Lovens anvendelsesområde er uændret i forhold til den  

 gældende lov.
Loven omfatter efter stk. 1 butikker, hvorfra der foregår  

 detailsalg.
Ved detailsalg forstås salg af varer direkte til forbrugere,  

 hvorimod eksempelvis en gros salg, dvs. salg af varer til andre  

 næringsdrivende  

 til videresalg eller forarbejdning, ikke er omfattet.
Butiksbegrebet er  

 således  

 uændret i forhold til den gældende lov.
Butikker omfatter salgs- og  

 udleveringssteder,  

 herunder selvstændige boder og stadepladser.
Ved salg fra permanente  

 kræmmermarkeder o.lign. omfatter det derfor den enkelte bod.
Lagre og  

 håndværkeres  

 salg fra lagre vil fortsat være omfattet af loven, når disse fungerer som  

 salgs- eller udleveringssted.
Enkeltstående kræmmermarkeder, hvortil der kan gives  

 dispensation til salg af nye varer efter næringslovens § 13, vil som  

 hidtil ikke være omfattet af denne lovs bestemmelser.
Permanente  

 kræmmermarkeder, der afholdes f.eks. ugentligt i en bestående bygning eller  

 hal, og hvor kræmmerne opfylder næringslovens krav om fast forretningssted,  

 vil  

 derimod falde ind under lovens regler.
Detailsalg af udvalgsvarer vil derfor  

 alene kunne ske herfra på de 20 søndage, der er omhandlet i forslagets  

 § 2.
Loven omfatter detailsalg af varer.
Tjenesteydelser er således  

 ikke omfattet.
Dinér transportable-virksomhed, der primært består i udførelse  

 af tjenesteydelser, er derfor heller ikke omfattet af loven.
Det samme gælder  

 f.eks. fremkaldelse af film, samt salg af billetter, lodsedler,  

 totalisatorvirksomhed, herunder tips, lotto og lignende.  

 Videoudlejningsvirksomheder,  

 der i begrænset omfang sælger videofilm, er heller ikke omfattet, sålænge den  

 primære virksomhed består i udlejning af videofilm.
Sælges der herudover  

 andre  

 varer fra videobutikken, vil den derimod være omfattet af loven.
Hvis en  

 sådan  

 butik skal kunne holde åbent i den generelle lukketid, må omsætningen af  

 dagligvarer derfor ikke overstige den omsætningsgrænse, der er fastsat i  

 henhold til § 5.
 Salg på messer, kortvarige udstillinger, dyrskuer,  

 festivaler, omrejsende forlystelsesetablissementer m.v. foregår ikke fra fast  

 forretningssted og er som hidtil ikke omfattet af loven, men kræver  

 tilladelse  

 efter reglerne i næringsloven.
 Som i den gældende lov er apoteker omfattet af lov om  

 apoteksvirksomhed, og derfor undtaget fra loven, jf. stk. 3.
Stk. 2 er nyt og hænger sammen med ændringen af  

 restaurationsloven, så »samdrift« bliver tilladt, dvs. at det bliver muligt  

 fra  

 en restauration at foretage detailsalg af varer  og på tilsvarende måde  

 i en  

 detailbutik at foretage servering.
Betydningen af stk. 2 er, at en  

 butik,  

 der foretager servering, f.eks. udskænker vin eller kaffe, vil være underlagt  

 butikstidsreglerne, når der foretages detailsalg og restaurationslovens  

 regler,  

 når der foretages servering.
Det betyder, at en butik, der benytter sig af  

 muligheden for at servere for gæsterne, skal have næringsbrev og evt.  

 alkoholbevilling hertil, samt i øvrigt opfylde de betingelser om indretning,  

 brandsikkerhed, hygiejne m.m., som andre myndigheder stiller.
Til § 2 Stk. 1 viderefører de generelle lukketidsregler.
Den  

 generelle lukketid er således fortsat fra lørdag kl. 17.00 til mandag kl.  

 6.00  

 samt på helligdage, grundlovsdag og juleaftensdag.
Som noget nyt foreslås  

 det,  

 at der heller ikke må ske detailsalg nytårsaftensdag efter kl. 15.00.
 Følgende dage anses i relation til lov om detailsalg for helligdage:  

 1. og 2. juledag, nytårsdag, skærtorsdag, langfredag, 1. og 2. påskedag, 1.  

 og  

 2. pinsedag, Store Bededag og Kr. himmelfartsdag.
 Alle butikker uanset placering, størrelse, sortiment m.v.  

 vil således kunne holde døgnåbent og foretage detailsalg fra mandag morgen  

 kl.  

 6.00 til lørdag eftermiddag kl. 17.00.
Som følge af lovforslagets mulighed for at etablere  

 samdrift vil den hidtil snævre fortolkning af butikkernes mulighed for i den  

 generelle lukketid at holde åbent for udstillinger, rundvisninger o.lign.  

 ikke  

 længere kunne opretholdes.
Forslaget vil således betyde, at en butik i den  

 generelle lukketid kan holdes åben for sådanne arrangementer, men at der ikke  

 må foregå detailsalg fra butikken i dette tidsrum.
Butikker, der benytter sig af muligheden for også at have  

 servering for kunderne i overensstemmelse med restaurationslovens regler, kan  

 altså holdes åbne også i de perioder, hvor de ellers efter lovforslaget  

 skulle  

 være lukket.
Der må dog i disse perioder ikke finde detailsalg sted fra  

 butikkerne.
I lovforslaget benyttes derfor ikke længere den ellers gængse  

 betegnelse »butikkernes åbningstid« eller »butikkernes lukketid«, men derimod  

 »at  

 der må ske detailsalg«, henholdsvis »at der ikke må ske detailsalg«.
Det foreslås i stk. 2, at alle butikker - såvel  

 dagligvarebutikker som udvalgsvarebutikker - må holde søndagsåbent den første  

 søndag i måneden.
Falder den første søndag i en måned på en helligdag eller  

 grundlovsdag skal butikkerne dog holde lukket denne dag.
 I december måned må der fra butikkerne endvidere foregå  

 detailsalg på de søndage, der falder forud for juleaftensdag i tidsrummet  

 mellem kl. 10.00 og kl. 17.00. Den sidste søndag før juleaftensdag må  

 butikkerne dog holde åbent til kl. 20.00.
Herudover giver lovforslaget i stk. 3 mulighed for, at  

 butikkerne yderligere kan holde åbent et antal »løse« søndage om året.
Der er  

 tale om 6 søndage, som kan placeres efter butikkernes eget frie valg.
De to  

 af  

 disse søndage skal dog placeres i turistmånederne juli/august.
De øvrige 4  

 kan  

 placeres efter eget ønske, f.eks. i forbindelse med lokale arrangementer,  

 hvor  

 butikkerne ønsker ekstraordinært at kunne holde søndagsåbent.
Det kunne  

 f.eks.  

 være naturligt, at butikkerne reserverer en søndag til en eventuel festuge,  

 regatta eller en anden større lokal begivenhed, der tiltrækker mange  

 mennesker.  

 De »løse« søndage kan dog ikke placeres på helligdage samt juleaftensdag og  

 grundlovsdag og kan ikke benyttes til at udvide åbningstiden nytårsaftensdag  

 til efter kl. 15.
 Butikkerne kan på såvel de »faste« som de »løse« søndage  

 holde åbent fra kl. 10.00 til kl. 17.00 og vil kunne sælge øl, vin og  

 spiritus  

 i åbningstiden - nytårsaftensdag dog kun til kl. 15.
 Påske- og pinselørdag samt den sidste lørdag før  

 juleaftensdag har butikkerne som hidtil mulighed for at holde åbent til kl.  

 20.00. Nytårsaftensdag er lukketiden dog som noget nyt fastsat til kl. 15.
 Stk. 5 viderefører den hidtidige bestemmelse om salg  

 fra automater, hvorefter automatsalg kan finde sted døgnet rundt.
Til § 3 § 3 er en uændret videreførelse af bestemmelsen i den  

 gældende lovs § 4, der vedrører salg af bestemte varer.
Der er således  

 ikke foretaget nogen ændringer i forhold til de gældende bestemmelser.
Bestemmelsen opregner alene de varegrupper, der må sælges i  

 den almindelige lukketid.
Bestemmelsen indeholder således ikke begrænsninger  

 i  

 hvilke butikker, der må sælge de omhandlede varer.
Der er derfor ikke noget i  

 vejen for, at f.eks. scootere, som er omfattet af reglen i stk. 1, nr.  

 2,  

 om motorkøretøjer, sælges i den almindelige lukketid fra en cykelforretning.  

 Forretningen må dog i lukketiden ikke sælge andre varer end angivet i  

 § 3.
I medfør af stk. 1, nr. 4, er planter, blomster,  

 kranse og tilbehør hertil, samt havebrugsvarer undtaget.
Der er hermed først  

 og  

 fremmest taget højde for de varer, som sædvanligvis sælges fra  

 blomsterbutikker, planteskoler og gartnerier.
Ved havebrugsvarer forstås  

 varer,  

 som anvendes ved og i forbindelse med dyrkning af planter og træer i haver.  

 Der  

 kan f.eks. være tale om frø, løg, gødning, ukrudtsmidler og mindre  

 haveredskaber,  

 men ikke havemøbler og fliser.
Efter stk. 1, nr. 5, er husdyr undtaget fra de  

 almindelige lukketidsbestemmelser.
Ved husdyr forstås dyr, der sædvanligvis  

 indgår i almindelige landbrugsbedrifter.
Undtagelsen omfatter således ikke  

 kæledyr.
Som hidtil er løsøre, der afhændes ved tvangsauktion eller  

 er indleveret fra et bo og afhændes ved frivillig offentlig auktion, undtaget  

 fra de almindelige lukketider efter stk. 1, nr. 6. Herved gives mulighed  

 for, at tvangsauktionssalg og auktioner over effekter indleveret fra et bo  

 kan  

 finde sted uden for den almindelige åbningstid.
Samme mulighed gælder ikke  

 for  

 frivillige offentlige auktioner, hvor effekterne ikke stammer fra et bo.
Det  

 skyldes, at denne form for auktion i realiteten ikke adskiller sig fra  

 almindeligt  

 erhvervsmæssigt detailsalg af varer.
Dette salg er derfor omfattet af de  

 almindelige lukketidsregler.
Tæppesalg under en frivillig offentlig auktion  

 må  

 således ikke foregå på en søndag, da der er tale om salg af en almindelig  

 udvalgsvare, som ikke er særskilt undtaget.
Ved revisionen af loven i 2001 blev der indsat en  

 bestemmelse, hvorefter salg af brugte genstande kan finde sted i den  

 almindelige lukketid.
Herved fik bl.a. antikvitetsforretninger mulighed for  

 at  

 holde åbent om søndagen.
Bestemmelsen er videreført i forslagets stk. 1,  

 nr. 7. Det er dog en forudsætning, at indehaveren har bevilling til handel  

 med  

 brugte genstande.
Udøves virksomheden fra flere forretningssteder, kan kun ét  

 af disse forestås af bevillingshaveren.
Driften af de øvrige  

 forretningssteder  

 skal forestås af bestyrere, der er godkendt af politiet.
Ved kontrolbesøg kan  

 politiet således konstatere, om indehaveren har en bevilling til handel med  

 brugte genstande og dermed lovligt kan holde åbent i den generelle lukketid.
Stk. 2 svarer til den gældende lovs § 4, stk. 2.  

 Bestemmelsen har kun selvstændig betydning for butikker med en omsætning over  

 27,1 mio. kr.
Denne omsætningsgrænse pristalsreguleres årligt, jf. forslagets  

 § 5,  

 stk. 8.
Til § 4 § 4 omfatter - i modsætning til § 3 - bestemte  

 butikker, herunder butikker med særlig beliggenhed.
Bestemmelsen viderefører  

 i  

 uændret form den gældende lovs § 5.
Salg fra butikker i udstillingslokaler, forlystelseshaver,  

 dyreparker o. lign. i stk. 1, nr. 1, er således fortsat undtaget fra  

 reglerne  

 om den almindelige lukketid.
Også museers salg af plakater, postkort,  

 souvenirs  

 m.v. vil være undtaget fra lukketidsreglerne.
Under bestemmelsen hører også  

 dyreparker og faste forlystelseshaver.
Mens faste dyreparker og faste forlystelseshaver således er  

 undtaget fra lovens generelle lukketider, gælder det samme ikke for  

 kortvarige  

 udstillinger og omrejsende forlystelser.
Disse vil imidlertid som følge af  

 den  

 foreslåede ændring af næringslovens § 12 kunne sælge dagligvarer, jf.  

 forslagets § 13, nr. 5, om omførsel.
Stk. 1, nr. 2, viderefører bestemmelsen om, at der ved  

 serviceanlæg på motorvejsnettet er adgang til køb af såvel benzin som andre  

 varer.
Anlæggene er karakteriseret ved, at der alene er adgang dertil direkte  

 fra motorvejene, dog for så vidt angår enkelte serviceanlæg tillige adgang  

 via  

 tilslutningsanlæg.
Formålet bag etableringen af disse anlæg på motorvejene  

 er,  

 at de alle ugens syv dage, 24 timer i døgnet, skal kunne forsyne de  

 trafikanter, der allerede benytter motorvejsstrækningerne.
Anlæggene skal  

 derimod ikke i kraft af deres vareudbud i sig selv kunne tiltrække kunder og  

 dermed øge trafikken på motorvejsnettet.
Ifølge forslagets stk. 1, nr. 3, er butikker  

 beliggende i passagerskibe, fly og tog undtaget fra lukketidsreglerne.
Der  

 skal  

 være tale om butikker, der betjener de rejsende.
En væsentlig del af salget  

 skal således ske til rejsende, for at en butik er omfattet af undtagelsen.
I stk. 1, nr. 4, præciseres det, at der ved butikker  

 beliggende i lufthavne forstås butikker i samme bygning som lufthavnens egne  

 faciliteter til betjening af de rejsende.
Bestemmelsen eksisterer af hensyn  

 til  

 rejselivet, og den har samme udstrækning som bestemmelsen vedrørende butikker  

 i  

 jernbane- og rutebilstationer.
Bestemmelsen om lejrpladser videreføres i stk. 1, nr.  

 5. Lejrpladser (campingpladser) omfatter mere permanent organiserede  

 lejrpladser, men også nye lejrpladser, som etableres med henblik på varig  

 anvendelse for gæster.
Ved sådanne lejrpladser er der tale om permanente  

 sanitære installationer.
Butikken skal især henvende sig til pladsens gæster.  

 Det er derfor en forudsætning, at der er gæster på pladsen.
Bestemmelsen i stk. 1, nr. 6, om butikker beliggende i  

 jernbane- og rutebilstationer viderefører den hidtidige bestemmelse.
Herefter  

 kan såvel dagligvare- som udvalgsvarebutikker holde åbent, hvis deres årlige  

 omsætning  

 ikke overstiger omsætningsgrænsen på 27,1 mio. kr. inkl. moms og  

 punktafgifter.  

 Ved butikker beliggende i jernbane- og rutebilstationer forstås butikker  

 beliggende i samme bygninger som stationens egne faciliteter til betjening af  

 de rejsende.
Bestemmelsen i stk. 2, foreslås videreført i uændret  

 form.
Erhvervs- og Selskabsstyrelsen kan fastsætte nærmere regler, der  

 præciserer afgrænsningen af de lokaliteter, der er nævnt i § 4,  

 stk. 1.  

 Bestemmelsen kan ikke anvendes til at fastsætte regler, der begrænser de  

 omhandlede butikkers lovligt eksisterende rettigheder, men kan alene benyttes  

 til at præcisere lokaliteternes afgrænsning.
Til § 5 Bestemmelsen indeholder betingelserne for, at mindre  

 dagligvarebutikker kan holde åbent i den generelle lukketid.
Bestemmelsen er  

 med enkelte præciseringer videreført uændret fra den gældende lovs § 6.
For, at en dagligvarebutik kan holde åbent i den generelle  

 lukketid, skal en statsautoriseret eller registreret revisor indsende en  

 erklæring til Erhvervs- og Selskabsstyrelsen om, at omsætningen for butikken  

 ligger under omsætningsgrænsen på p.t. 27,1 mio. kr.
Som under den tidligere  

 lov vil der blive fastsat bestemmelse om, at revisors erklæring kun kan  

 indsendes  

 elektronisk ved brug af elektronisk signatur.
Omsætningen opgøres for eksisterende butikkers vedkommende  

 ud fra den realiserede omsætning for den seneste regnskabsperiode.
For nye  

 butikkers vedkommende opgøres omsætningen ud fra den budgetterede omsætning  

 for  

 første regnskabsperiode.
Omsætningen skal i begge tilfælde opgøres inkl. moms  

 og alle punktafgifter, men kan fratrækkes omsætningen fra de varetyper, som  

 er  

 nævnt i § 3, stk. 1 (særlige varer), samt omsætningen fra  

 tjenesteydelser og en gros salg, som ikke omfattes af loven.
Omsætningen skal  

 i  

 tilfælde af, at regnskabsperioden er kortere eller længere end 12 måneder,  

 omregnes til helårstal.
Ved eksisterende butikker forstås butikker, der på  

 indsendelsestidspunktet har overstået første regnskabsperiode.
Ved nye  

 butikker  

 forstås butikker, der på indsendelsestidspunktet ikke har overstået første  

 regnskabsperiode.
En eksisterende butik kan, hvis den væsentligt ændrer  

 karakter, ændre status til en ny butik i relation til § 5. Hvis  

 ejerskabet  

 og butikkens beliggenhed ikke ændres, skal der dog meget til, at  

 karakterændringen kan karakteriseres som væsentlig.
Alene det, at en butik  

 indskrænker eller udvider sortimentet evt. kombineret med en ombygning er  

 således som hovedregel ikke tilstrækkelig til, at der er tale om en ny butik  

 i  

 relation til bestemmelsen.
Til § 6 Som under den gældende lovgivning kan Erhvervs- og  

 Selskabsstyrelsen tillade, at dagligvarebutikker, der ligger i landområder,  

 og  

 hvis omsætning overstiger omsætningsgrænsen på 27,1 mio. kr., undtages fra  

 lukketidsreglerne.  

 Der skal være tale om butikker, der har stor betydning for  

 indkøbsmulighederne  

 i lokalsamfundet, og som typisk udgør den eneste indkøbsmulighed i området.  

 En  

 dagligvarebutik er en butik, der hovedsageligt sælger dagligvarer, hvorved  

 forstås  

 varer, der forbruges samtidig med, at de bruges.
Til § 7 I lovforslaget foreslås det, at særreglerne om salg af  

 alkohol efter bestemte tidspunkter udgår.
Straffebestemmelsen er derfor  

 ændret  

 i overensstemmelse med dette forslag.
Principperne i den gældende  

 sanktionsbestemmelse  

 opretholdes i øvrigt uændret, således at der ved udmålingen af bøde skal  

 tages  

 særligt hensyn til størrelsen af en opnået eller tilsigtet økonomisk fordel.
Til § 8 Paragraffen indeholder lovforslagets ikrafttrædelsesbestemmelse.  

 Lovens ikrafttræden foreslås fastsat til den 1. juli 2005. §§ 14 og 15,  

 der vedrører henholdsvis erhvervslejeloven og lejeloven, foreslås sat i kraft  

 den 1. juli 2010, så butikscentrene får en rimelig overgangsperiode.
Til § 9 § 9 vedrører tilladelser og særbestemmelser, der  

 består i henhold til tidligere butikstidslove, som enten givet lokalt af  

 kommunalbestyrelsen, eller som direkte er fremgået af tidligere  

 butikstidslove.  

 For enkelte af disse gælder, at der ved lovændringen i 2001 blev fastsat en  

 udløbsdato, således at de inden for en nærmere afgrænset periode ophører med  

 at  

 have virkning, jf. nedenfor.
I henhold til stk. 1 bevarer lovligt givne tilladelser  

 fra kommunalbestyrelsen deres gyldighed tidsubegrænset.
Der er tale om  

 tilladelser, der er givet inden lovændringen i 1995. Tilladelserne kan f.eks.  

 vedrøre butikker beliggende i haveforeninger, ved sygehuse o.lign., butikker,  

 der i særlig grad betjener turister, eller butikker beliggende i grænse-  

 eller  

 sommerhusområder.
I takt med liberaliseringen af åbningstiderne, herunder  

 ikke  

 mindst lovforslagets mulighed for at alkohol vil kunne sælges i hele  

 åbningstiden, forventes disse tilladelsers betydning at falde.
Stk. 2 viderefører bestemmelsen i den gældende lovs § 15,  

 stk. 2, og omhandler tilladelser givet af kommunalbestyrelsen til  

 sommerhus- og weekendområder.
Den særlige ordning for butikker i disse  

 områder  

 kan dog kun benyttes af butikker, der den 5. oktober 2000 var beliggende i et  

 udlagt område samt af butikker, der falder under lovens omsætningsgrænse på  

 27,1 mio. kr.
Reglen er ikke begrænset til dagligvarebutikker.
 Stk. 3 viderefører den gældende lovs § 13, stk. 2.  

 Herefter gælder tidligere loves særregler for skibsprovianteringsforretninger  

 og butikker beliggende på eller ved havnearealer kun for butikker, der har  

 holdt åbent forud for den 5. oktober 2000. Disse butikker kan fortsætte  

 hermed  

 indtil den 1. juli 2007, hvorefter særreglen ophører med at have virkning,  

 jf.  

 dog nedenfor om modifikationen for havnebutikker i stk. 4.
Reglen i stk. 3 om ophør af særreglen for  

 havnebutikker modificeres i stk. 4, hvorefter kommunalbestyrelsen kan  

 beslutte,  

 at de butikker i kommunen, der er omfattet af havnebestemmelsen, kan  

 fortsætte  

 hermed i en nærmere angivet periode efter 1. juli 2007. Perioden fastsættes  

 af  

 kommunalbestyrelsen, og en forlængelse vil omfatte de butikker, der benyttede  

 reglen før 5. oktober 2000, jf. stk. 3. Nye butikker, der er kommet til  

 efter denne dato, og butikker, der ikke før denne dato benyttede sig af  

 reglen,  

 vil således ikke kunne blive omfattet.
Reglen viderefører bestemmelsen i  

 § 13,  

 stk. 3, i den gældende lov.
Til § 10 Bestemmelsen viderefører § 16 i den gældende  

 butikstidslov, hvorefter tilladelser, der er givet af Erhvervs- og  

 Selskabsstyrelsen,  

 bevarer deres gyldighed.
Tilsvarende gælder tilladelser givet i medfør af den  

 gældende § 7.
Til § 11 Som det har været tilfældet med de seneste butikstidslove,  

 er der også i dette lovforslag indsat en bestemmelse om, at loven tages op  

 til  

 revision.
Dette skal senest ske i folketingsåret 2009/10.
Til § 12 Til nr. 1 Bestemmelsen i restaurationslovens § 6, stk. 2,  

 foreslås ophævet.
Ifølge den gældende bestemmelse må der fra restaurationer  

 ud  

 af huset kun sælges tillavet mad m.v., og stærke drikke må kun sælges sammen  

 med og som forholdsmæssigt tilbehør til tillavet mad.
Forslaget betyder, at  

 der  

 nu skabes mulighed for, at detailsalg af alle typer varer vil kunne ske fra  

 restaurationer.
Samtidig foreslås restaurationslovens § 9 ophævet, jf.  

 forslagets § 12, nr. 3. Denne bestemmelse indeholder et forbud mod  

 servering af stærke drikke i lokaler, der benyttes til anden  

 næringsvirksomhed.  

 Ophævelsen af de to bestemmelser giver mulighed for, at der kan ske samdrift,  

 dvs. at der fra restaurationer kan ske detailsalg, og at der i butikker kan  

 ske  

 servering.
Salg ud af huset er ikke omfattet af serveringsbegrebet i  

 restaurationslovens § 1, stk. 3, hvorefter der ved servering  

 forstås  

 salg af spise- eller drikkevarer til nydelse på eller ved salgsstedet.
Som en  

 konsekvens af forslaget, vil salg ud af huset ikke længere være omfattet af  

 restaurationsloven.
Salg af varer vil være omfattet af lov om detailsalg fra  

 butikker m.v., se bemærkningerne til lovforslagets § 12, nr. 7.
Som nævnt, foreslås også adgangen til fra virksomheder med  

 alkoholbevilling at sælge stærke drikke ud af huset som tilbehør til tillavet  

 mad, ophævet.
Denne adgang har hidtil gjort det muligt for restaurationer at  

 sælge øl og vin på tidspunkter, hvor det ikke er lovligt efter den gældende  

 lov  

 om butikstid.
Med ophævelsen af bestemmelsen kan restaurationerne sælge vin  

 og  

 øl ud af huset, når det er muligt efter lov om detailsalg fra butikker m.v.  

 Salget skal herefter ikke længere ske som forholdsmæssigt tilbehør til  

 tillavet  

 mad.
Til nr. 2 Der er alene tale om tilretning af en forkert henvisning.
Til nr. 3 Bestemmelsen foreslås ophævet.
Den gældende § 9, stk. 1,  

 indeholder et forbud mod at drive virksomhed med servering af stærke drikke i  

 lokaler, der benyttes til anden næringsvirksomhed, eller i lokaler, som står  

 i  

 forbindelse med andre salgslokaler, medmindre lokalerne har hver sin indgang  

 fra et sted, hvortil der er offentlig adgang.
Der vil herefter kunne være  

 lokalesammenfald mellem restaurationsvirksomhed og detailhandel.  

 Undtagelserne  

 i den gældende lovs § 9, stk. 2, er herefter overflødige og  

 foreslås  

 ligeledes ophævet.
Forbudet i § 9 omfatter næringsvirksomhed og ikke kun  

 detailsalg.
Med forslaget om at ophæve bestemmelsen bliver det muligt at  

 drive  

 restaurationsvirksomhed sammen med anden næringsvirksomhed, medmindre det er  

 særskilt  

 forbudt i anden lovgivning.
Restaurationsvirksomhed kan således foruden med  

 detailsalg også drives sammen med f.eks. galleridrift eller anden  

 udstillingsvirksomhed.
Til nr. 4 Formålet med den gældende § 16 er at sikre en  

 uafhængig restauratørstand.
Bestemmelsen er opbygget, så den skal hindre  

 leverandører i at få økonomisk indflydelse på en restaurationsvirksomhed, der  

 har alkoholbevilling.
Der er således i stk. 1 et forbud mod  

 aktiebesiddelse eller aktieoverdragelse til nogen, der fremstiller eller  

 forhandler drikkevarer.
Stk. 2 indeholder et forbud mod finansiering, og  

 stk. 4 og 5 indeholder forbud mod, at personer eller selskaber, som  

 fremstiller eller forhandler drikkevarer, får alkoholbevilling.
Erhvervs- og  

 Selskabsstyrelsen kan dog i alle situationer give tilladelse, hvis  

 betingelserne herfor skønnes at foreligge.
I forbindelse med afskaffelsen af forbudet mod samdrift må  

 det forventes, at en række detailhandlende vil benytte sig af muligheden for  

 at  

 opnå alkoholbevilling, så der i deres butik kan ske servering  også af  

 stærke  

 drikke.
Tilsvarende må det forventes, at en række restauratører med  

 alkoholbevilling ønsker at benytte sig af muligheden for, at der fra  

 restaurationen  

 kan ske detailsalg.
Med den foreslåede ændring, hvorefter kun forhandling en  

 gros vil være omfattet, løses der op for det gældende forbud mod, at  

 detailforhandlere af drikkevarer kan få alkoholbevilling.
Herefter vil der  

 rent  

 faktisk kunne finde en kombination af detailsalg og servering af stærke  

 drikke  

 sted fra samme butik/restauration.
Det vil naturligvis ikke være alle butikker, der er lige  

 egnede til også at kunne udskænke alkohol.
Mulighed herfor vil kræve en  

 alkoholbevilling, som gives af bevillingsmyndigheden, der i hvert enkelt  

 tilfælde må tage konkret stilling til, om betingelserne er til stede.
Som en konsekvens af at samdrift tillades, foreslås det, at  

 ordet »forhandler« erstattes med »en gros forhandler«.
Bestemmelsen vil  

 herefter alene berøre engrossalg.
Salg fra grossister til handlende er  

 således  

 stadig omfattet af forbudet i § 16. Hvis der sker videresalg til andre  

 handlende, vil forholdet derfor være omfattet af forbudet i § 16 og vil  

 således ikke kunne finde sted, med mindre der foreligger en konkret  

 tilladelse  

 hertil fra Erhvervs- og Selskabsstyrelsen.
Hvis en vinhandler derimod  

 importerer vine udelukkende til salg i egen butik, vil dette ikke være  

 omfattet  

 af forbudet i § 16.
Til nr. 5 Ifølge den gældende bestemmelse i § 20, stk. 4,  

 må der fra kantiner, også til medtagelse uden for virksomheden, sælges  

 tillavet  

 mad, brød, kager og drikkevarer, dog ikke stærke drikke.
Bestemmelsen  

 foreslås  

 ophævet, således at der også fra kantiner kan ske detailsalg.
Der må ske  

 detailsalg af stærke drikke fra en kantine, hvorimod der ikke må ske  

 servering  

 af stærke drikke fra en kantine uden alkoholbevilling.
Til nr. 6 Bestemmelsen i § 24, stk. 1, skal modvirke  

 såkaldt smugkrovirksomhed.
En købmand, som ikke har bevilling, må således  

 ikke  

 servere øl for sine kunder.
Dette forbud opretholdes.
Da samdrift imidlertid  

 skal være mulig, er det foreslået tydeliggjort, at forbudet naturligvis ikke  

 gælder, når der er udstedt en alkoholbevilling.
I disse tilfælde må der  

 selvsagt ske servering for kunderne i restaurationen på vilkår, der i øvrigt  

 gælder herfor i restaurationsloven.
Til nr. 7 Restaurationer vil efter forslaget få mulighed for at drive  

 detailhandel på lige fod med butikker.
Stk. 1 præciserer, at detailsalg  

   

 også fra restaurationslokaler  er underlagt lukketidsreglerne i lov om  

 detailsalg m.v.
Selv om der sker samdrift, dvs. både detailsalg fra og  

 restaurationsdrift i samme virksomhed, så skal virksomheden overholde begge  

 regelsæt.
Virksomheden er således underlagt lov om detailsalg m.v., når der  

 sker detailsalg, og er underlagt restaurationsloven, når der sker servering.
Ved sådan samdrift må en restauration med alkoholbevilling  

 udskænke alkohol, men skal ophøre med enhver form for udskænkning og  

 servering  

 ved lukketidens indtræden efter restaurationslovens regler.
Derimod kan  

 restaurationen godt ud af huset som detailsalg sælge øl og vin, når blot  

 reglerne i lov om detailsalg fra butikker m.v. overholdes.
Tilsvarende må en butik sælge øl og vin m.v. i  

 overensstemmelse med reglerne i lov om detailsalg fra butikker m.v., ligesom  

 der i butikken må ske servering, sålænge det sker i overensstemmelse med  

 restaurationslovens regler.
Men der må naturligvis ikke ske servering af  

 nogen  

 art  hverken af mad eller drikkevarer  uden for det tidsrum, i  

 hvilket restaurationsdelen  

 må holde åbent.
I restaurationslovens § 27 er det bestemt, at på  

 serveringssteder, hvor der serveres stærke drikke, må personer under 18 år  

 ikke  

 være beskæftiget i serveringslokaler, garderobe eller på toiletter i  

 åbningstiden.
Ved samdrift med servering af stærke drikke må der ikke  

 beskæftiges personer under 18 år i forbindelse med restaurationsvirksomheden.  

 Personer, som er under uddannelse i tjenerfaget eller er uddannet i dette  

 fag,  

 er i henhold til restaurationsloven dog undtaget fra dette forbud.
Butikker, der er indrettet med mulighed for  

 restaurationsdrift, skal overholde lov om detailsalg fra butikker m.v. for så  

 vidt angår detailsalget og restaurationsloven for så vidt angår driften af  

 restaurationen.
De særlige regler i lov om detailsalg fra butikker, der giver  

 mindre dagligvarebutikker mulighed for at holde søndagsåbent, skal for  

 butikker/restaurationer,  

 hvori der sker samdrift, alene opgøres på basis af den omsætning, der stammer  

 fra detailsalget.
Ved opgørelse af omsætningen skal den omsætning, der  

 stammer  

 fra serveringen, således ikke medtages.
En udvalgsvarebutik kan således ikke  

 via sin restaurationsdrift blive til en dagligvarebutik.
Det vil derfor  

 eksempelvis  

 ikke være muligt at åbne en café i en udvalgsvarebutik - f.eks. en tøjbutik -  

 og herefter holde åbent om søndagen for salg af tøj, da dette ikke er tilladt  

 i  

 henhold til lov om detailsalg fra butikker.
Tilsvarende vil en restauration  

 heller ikke lovligt kunne sælge udvalgsvarer i det tidsrum, som butikker, der  

 hovedsalig sælger udvalgsvarer, skal holde lukket.
 Hvis der åbnes en café i forbindelse med butik, skal den i  

 lighed med andre caféer søge om næringsbrev og eventuelt om alkoholbevilling.  

 Indretningen skal naturligvis opfylde gældende bygge- og sundhedsmæssig  

 lovgivning, og lokalerne må ikke tages i brug, før de er godkendt af den  

 pågældende myndighed, jf. restaurationsloven § 2, stk. 4.
Ved bevillingsansøgninger i forbindelse med samdrift skal  

 bevillingsmyndigheden - som det er tilfældet ved almindelig  

 restaurationsdrift  

 - inddrage samfundsmæssige, ædruelighedsmæssige, ordensmæssige og dermed  

 sammenhængende hensyn.
Det må være op til bevillingsmyndigheden at skønne i  

 konkrete tilfælde, om betingelserne for alkoholbevilling er opfyldt under  

 iagttagelse af lovgivningens regler.
En bevilling kan eventuelt begrænses.  

 F.eks. kan en bevilling begrænses til øl og bordvin og til bestemte tidsrum.  

 Det må påregnes, at en række butikker ud fra en samlet bedømmelse vil være  

 uegnede til samdrift.
Der vil formentlig være visse virksomhedstyper, hvor  

 restaurationsdrift i en butik ud fra f.eks. hygiejnemæssige eller  

 samfundsmæssige  

 betragtninger ikke vil være acceptabelt.
Samtidig skal der også være de  

 nødvendige faciliteter til rådighed for publikum.
Restaurationer uden alkoholbevilling vil også have mulighed  

 for at sælge dagligvarer og stærke drikke en detail efter reglerne i lov om  

 detailsalg fra butikker m.v.
Restaurationernes detailsalg vil dermed være  

 omfattet  

 af lov om detailsalg fra butikker m.v. samt lovens undtagelser med de  

 begrænsninger, der følger af restaurationsloven.
Det vil dog fortsat være  

 forbudt  

 i medfør af restaurationsloven § 30 at nyde de stærke drikke i  

 serveringslokalerne eller stille lokaler til rådighed for nydelse af stærke  

 drikke.
Tilsvarende gælder for en butik, som må holde åbent under  

 forudsætning  

 af, at den årlige omsætning ikke overstiger den fastsatte grænse i lov om  

 detailsalg  

 fra butikker m.v.
I dette tilfælde skal virksomheden i tilfælde af samdrift i  

 øvrigt tilrettelægges således, at butikkens egen årlige omsætning kan  

 dokumenteres.
Ved ansøgning om alkoholbevilling kan der være tale om, at  

 ansøgeren i forbindelse med detailhandlen forhandler drikkevarer.
Efter den  

 gældende restaurationslovs § 16 skal der søges om tilladelse til at opnå  

 alkoholbevilling, da forhandlere af drikkevarer ikke må drive  

 restaurationsvirksomhed.
Da lovforslaget imidlertid nu netop foreslår en  

 adgang  

 til samdrift, er § 16 foreslået justeret i overensstemmelse hermed, jf.  

 bemærkningerne  

 til nr. 4.
Den gældende stk. 1, som bliver stk. 2,  

 bibeholdes uændret.
Bestemmelsen indeholder en adgang for Erhvervs- og  

 Selskabsstyrelsen  

 til at fastsætte regler om indretning og benyttelse af lokaler og lignende.  

 Viser der sig behov for at fastsætte nærmere regler om indretning af  

 restaurationer i tilfælde af samdrift, vil styrelsen kunne udstede en  

 bekendtgørelse herom i medfør af denne bestemmelse.
Til nr. 8 Som en konsekvens af forslaget om samdrift foreslås det  

 endvidere, at forbudet mod at opholde sig i restaurationslokaler ikke  

 opretholdes i sin nuværende udformning.
Efter forslaget undtages  

 restaurationer, hvor lokalerne tillige anvendes til anden næringsvirksomhed,  

 fra forbudet mod ophold.
Når udtrykket »lukket« fortsat anvendes i § 28,  

 betyder det således lukket for servering, dvs. nydelse af spise- og  

 drikkevarer  

 i restaurationen.
 Som det er tilfældet under den gældende lov, må der dog i  

 lukketiden ske servering for sammenkomster af foreninger eller sluttede  

 selskaber, rejseselskaber og lignende, når det foregår i særlige fra  

 restaurationen adskilte selskabslokaler, eller der foreligger tilladelse fra  

 politiet.
Til nr. 9 § 30, stk. 1, indeholder et forbud imod, at der  

 nydes stærke drikke i lokaler uden alkoholbevilling.
Efter den gældende  

 stk. 2  

 er dette forbud udvidet til også at gælde på den måde, at lokaler uden  

 alkoholbevilling ikke må stå i forbindelse med lokaler, hvorfra der sælges  

 stærke drikke.
Bestemmelsen i stk. 2 foreslås ophævet som konsekvens af  

 muligheden for detailsalg af stærke drikke fra restaurationer uden  

 alkoholbevilling, jf. lovforslagets § 6, stk. 2. Der må herefter  

 godt  

 sælges stærke drikke en detail efter reglerne i lov om detailsalg fra  

 butikker  

 m.v. i restaurationer uden alkoholbevilling.
Til nr. 10 I § 34 er angivet de af politiets afgørelser, som kan  

 indbringes for justitsministeren.
Politiets nægtelse af autorisation som  

 dørmand kan således indbringes for justitsministeren, og det foreslås, at  

 også  

 nægtelse af godkendelse af andre ansatte skal kunne indbringes for  

 justitsministeren.
Til nr. 11 og 12 Ændringerne er en konsekvens af nr. 1, 3 og 9. Der henvises  

 i øvrigt til de almindelige bemærkninger.
Til nr. 13 Bestemmelsen i § 37, stk. 5, foreslås ændret i  

 overensstemmelse med Straffelovrådets anbefalinger, således som det er kommet  

 til udtryk i lov nr. 474 af 12. juni 1996 om ændringen af straffeloven  

 (strafansvar for juridiske personer), jf. bemærkningerne til lovforslaget (L  

 201). Straffelovens kapitel 5 er ændret ved nævnte lov.
Af lovbemærkningerne  

 fremgår det, at eksisterende bestemmelser om selskabsansvar ved først givne  

 lejlighed ændres i overensstemmelse med de nye regler i straffeloven.
Til § 13 Til nr. 1-3 I henhold til lovens § 2, stk. 1, nr. 1, stilles  

 der krav om dansk indfødsret for at drive næring som handlende, håndværker og  

 industridrivende samt som speditør og vognmand.
Kravet om indfødsret gælder  

 dog  

 ikke for personer, der er omfattet af De Europæiske Fællesskabers eller  

 EØS-aftalens regler om etablering og tjenesteydelser.
I praksis er kravet  

 afløst af et krav om opholds- og arbejdstilladelse, uanset om personen har  

 tilhørsforhold til et land uden for EU eller EØS-området.
I overensstemmelse med, hvad der er sket i andre næringsretlige  

 love, foreslås det, at kravet om indfødsret udgår af loven.
Kravet i  

 næringsloven om bopæl i Danmark vil herefter gælde for borgere uden for EU  

 eller EØS-området.
Til nr. 4 Reglerne om fast forretningssted i næringslovens § 10  

 fortolkes efter fast praksis således, at der fra et udsalgssted skal være  

 åbent  

 mindst én gang om ugen (det samme tidspunkt) i en sammenhængende periode på  

 mindst fire måneder, for at kravet om fast forretningssted er opfyldt.
En  

 nystartet butik skal således have til hensigt at etablere sig varigt i  

 næringslovens  

 forstand.
Den foreslåede bestemmelse i stk. 3 er en hjemmel, der  

 gør det muligt for Erhvervs- og Selskabsstyrelsen at fastsætte regler om  

 fravigelse af kravet om fast forretningssted i sådanne helt særlige  

 situationer, hvor det på grund af fare for ulykker eller lignende er  

 nødvendigt  

 at kunne fravige de almindelige regler herom.
Bestemmelsen vil ikke kunne  

 benyttes  

 til at fravige kravet om fast forretningssted i forbindelse med dagligdags  

 forekommende situationer, men alene i sådanne helt særlige tilfælde, hvor det  

 af samfundsmæssige grunde skønnes nødvendigt at fastsætte særlige regler om  

 opbevaring og salg af varer, der kan udgøre en risiko, hvis de opbevares i  

 almindelige butikker.
Til nr. 5 § 15, stk. 3, ophæves som følge af, at den ikke  

 længere har selvstændig betydning, jf. bemærkningerne til forslagets  

 § 2,  

 stk. 1. Der må således holdes udstilling i butikker.
Der må dog  

 naturligvis ikke ske detailsalg i lukketiden.
Til nr. 6 Der er tale om en konsekvensrettelse som følge af  

 ophævelsen af § 15, stk. 3.
Til nr. 7 Der er tale om en modernisering af ordlyden, så den kommer i  

 overensstemmelse med Straffelovrådets anbefalinger, jf. nærmere herom under  

 bemærkningerne til forslagets § 12, nr. 13.
Til § 14 Det fremgår af § 39, stk. 2, 2. pkt. i  

 erhvervslejeloven, at »Det kan ikke pålægges lejere af forretninger i  

 butiksfællesskaber at holde åbent mandag til fredag efter kl. 20.00 og fra  

 lørdag kl. 17.00 til mandag kl. 06.00.« Af samme lovs § 89, stk. 5,  

 fremgår det, at reglen om længste åbningstid ikke gælder, hvis lejeaftalen er  

 indgået inden den 1. juli 1995.
Det foreslås derfor, at § 89, stk. 5, ophæves, samtidig  

 med, at der i § 39, stk. 2, 2. pkt., indsættes ordene »uanset  

 modstående aftale«.
Herefter vil ingen lejeaftaler, der pålægger lejere  

 videregående åbningsforpligtelser end dem, der følger af § 39,  

 stk. 2, 2. pkt., kunne gøres gældende over for lejerne.
Dette vil gælde,  

 uanset hvornår lejeaftalen er indgået.
Det vil herefter stå lejere i  

 butiksfællesskaber frit, om de vil holde åbent i de i paragraffen nævnte  

 tidsrum.
Der er dog en overgangsperiode på fem år, jf. lovforslagets  

 § 8,  

 stk. 2, så denne bestemmelse først træder i kraft den 1. juli 2010.
Til § 15 Der henvises til bemærkningerne til erhvervslejelovens  

 § 39, stk. 2, 2. pkt., i § 14.
