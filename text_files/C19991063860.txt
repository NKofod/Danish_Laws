NOA-Meddelelse om manglende hjemmel til at  

 have barn i offentligt dagtilbud samtidig med afholdelse af  

 børnepasningsorlov I forbindelse med vedtagelsen af reglerne om  

 børnepasningsorlov som en del af arbejdsmarkedsreformen var det bl.a.  

 en klar forudsætning for et flertal i Folketinget, at der som  

 hovedregel ikke skulle kunne bevilges orlov for perioder, hvori barnet blev  

 passet i et offentligt dagtilbud.
 Bestemmelsen herom er indholdt i lov om orlov, § 10 a, som  

 er sålydende:
"10 a.
Er det barn, der giver orlovsmuligheden, i  

 alderen 0   2 år, kan der i orlovsperioden for dette barn ikke benyttes  

 offentligt dagtilbud.
Er det barn, der giver orlovsmuligheden, i alderen 3  

 8 år, kan der i orlovsperioden for dette barn højst benyttes  

 halvdagsplads i offentligt dagtilbud.
Stk. 2. Uanset bestemmelsen i stk. 1 kan barnet benytte  

 offentligt dagtilbud, hvis kommunalbestyrelsen inden eller under orloven  

 træffer beslutning om, at barnet skal søge offentligt dagtilbud,  

 jf. lov om social service." På given foranledning skal styrelsen  

 præcisere, at det kun er kommunalbestyrelsen, der har adgang til at se  

 bort fra bestemmelsen i orlovslovens § 10 a, stk. 1.
 Ved henvendelser fra orlovssøgende om  

 ovennævnte skal AF og a-kasserne gøre opmærksom på,  

 at der ikke   bortset fra lovens § 10 a, stk. 2   er mulighed for at  

 dispensere fra lovens § 10 a, stk. 1.
 Der er således ikke hjemmel til, at en orlovsperson  

 kan lade det barn, hvortil der er søgt børnepasningsorlov,  

 benytte heldags- henholdsvis halvdagsplads i offentligt dagtilbud i f.eks. en  

 måned forud for orlovsperiodens udløb, fordi det findes  

 hensigtsmæssigt for barnet med en sådan indkøringsperiode  

 i en offentlig pasningsordning.
