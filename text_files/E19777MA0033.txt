 Såkaldte piratmærker, dvs spillemærker, der ikke er virksomhedens egne, og  

 som uden om branchen sælges under den sædvanlige pris af 25 øre pr stk, skal  

 medregnes ved opgørelsen af den afgiftspligtige omsætning i automaterne, idet  

 disse mærker efter det oplyste behandles af virksomhederne på samme måde som  

 virksomhedens egne spillemærker.
 Nævnet vedrørende merværdiafgift mv har truffet afgørelse om, at veksling  

 af godkendte spillemærker i forlystelsesetablissementer og hos restauratører  

 m fl, der har spilleautomater, ikke er omfattet af afgiftspligten, idet der  

 er tale om omsætning af fordringer.
