 Den 23. december 1983 udsendte den daværende Byggestyrelse et cirkulære om  

 kunstnerisk udsmykning i statsligt byggeri (vedlagt til orientering).
 Da der har vist sig nogen usikkerhed om cirkulærets anvendelse, skal  

 Bygge- og Boligstyrelsen særligt understrege følgende:
1. Ved statsligt nybyggeri, ved ombygning og  

 tilbygning skal der indenfor byggebevillingen afsættes et beløb på normalt 1%  

 af bygningsudgiften til kunstnerisk udsmykning, jf. cirkulærets § 1 og § 2,  

 stk. 1-3 og § 3. Indenfor det enkelte finansår skal der samlet være afsat 1%  

 til udsmykning, men der kan anvendes et større eller mindre beløb på det  

 enkelte byggeri, afhængig af bygningens egnethed for kunstnerisk udsmykning.  

 Det enkelte byggeris egnethed for kunstnerisk udsmykning skal drøftes med  

 Statens Kunstfond, jf. § 4, se nedenfor.
Cirkulæret omfatter kun arbejder,  

 hvor bygningsudgiften incl. moms er over 1 mill. kr.
 2. Kunstnerisk udsmykning kan ifølge cirkulæret være  

 en integreret del af bygningens form og farvesætning, eller det kan være  

 udsmykning eller kunstværker anbragt i, på eller uden for bygningen, jf. § 2,  

 stk. 4.
 3. Kunstnerisk udsmykning i henhold til cirkulæret  

 skal drøftes med Statens Kunstfond, jf. § 4. Ved cirkulæreskrivelse af  

 6.10.1993 blev det dog fastsat, at udsmykningsopgaver, der ikke overstiger  

 250.000 kr., kan besluttes af den byggende styrelse uden forelæggelse for  

 Statens Kunstfond.
 Henvendelsen til Statens Kunstfond skal have karakter af egentlige  

 drøftelser og skal ske på så tidligt et tidspunkt, at fonden får en reel  

 mulighed for at komme med forslag til udsmykning, også af mur- og nagelfast  

 karakter.
 Henvendelsen skal derfor så vidt muligt ske allerede under udarbejdelse  

 af byggeprogrammet og før bygherrens godkendelse af projektforslaget.
4. Man kan også drage nytte af fondens viden om  

 kunstnerisk udsmykning, i tilfælde hvor udsmykning ikke er obligatorisk efter  

 cirkulæret.
Det gælder f.eks. ved udsmykning i bygninger, som staten lejer,  

 eller ved udsmykning af broer e.l.
 Som bilag vedlægges en orientering om Statens Kunstfonds formål og  

 organisation.
Venlig hilsen Birgitte Fæster BILAG 1 Statens Kunstfond, som er en statsinstitution under Kulturministeriet, har  

 til opgave at fremme dansk skabende kunst.
Fonden støtter skabende kunstnere  

 inden for arkitektur, billedkunst, design og kunsthåndværk, film- og  

 teaterkunst, litteratur og tonekunst.
Statens Kunstfonds midler bevilges på  

 finansloven.
Fondens kunstkyndige udvalg er sikret uafhængighed i deres kunstneriske  

 afgørelser.
Det er kvaliteten af den kunstneriske produktion og det  

 kunstneriske talent, som er afgørende for tildeling af støtte eller opgaver.  

 Udvalgsmedlemmerne beskikkes af kulturministeren for 3 år og kan ikke  

 umiddelbart genvælges.
Fondens billedkunstneriske udsmykningsudvalg består af 3 kunstkyndige  

 medlemmer, hvoraf det ene vil være en arkitekt.
De skiftende udvalg har et  

 alsidigt og dybtgående kendskab til danske billedkunstnere og kunst i  

 offentlige rum.
Udsmykningsudvalget vil med baggrund i sin samlede  

 sagkundskab på området rådgive om byggeriets egnethed for billedkunstnerisk  

 udsmykning, og i givet fald hvilken form for udsmykning/kunstnerisk  

 bearbejdning, der i forbindelse med det konkrete byggeri egner sig.
Udvalget  

 vil endvidere rådgive om valget af kunstner til byggeriet samt vurdere  

 skitseforslag til udsmykningen, når det foreligger fra kunstneren.
 Hermed sikres en gennemgående billedkunstnerisk kvalitetsvurdering af  

 udsmykninger i statslige byggerier svarende til den vurdering, der foretages  

 i forbindelse med udsmykninger, som igangsættes af Statens Kunstfond med  

 støtte af fondens midler.
 Henvendelser til Statens Kunstfonds udsmykningsudvalg i spørgsmål om  

 udsmykning af statsligt byggeri vil normalt kunne forventes besvaret inden  

 for 1 måned.
 Statens Kunstfond, Sankt Annæ Plads 10 B, 1250 København K.
Telefon 33 11 36 01 Telefax 33 11 35 06 BILAG 2 Cirkulære af 23. december 1983 om kunstnerisk udsmykning af statsligt  

 byggeri.
