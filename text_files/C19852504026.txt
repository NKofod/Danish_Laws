 1. Bestemmelserne i denne kundgørelse er med de  

 undtagelser og supplerende bestemmelser, der er optaget som bemærkninger  

 (Bmk.) til de enkelte paragraffer i loven, gældende for værnepligtige  

 lønmodtagere, der modtager meddelelse om indkaldelse eller genindkaldelse den  

 1.juli 1985 eller senere.
 Bestemmelserne i kundgørelsen medfører iøvrigt ingen ændringer i de  

 gældende bestemmelser om aflønning m.v. af personel til pligtig tjeneste.
 2. Lov nr.148 af 17.april 1985 om værnepligtsorlov.
§ 1.  Loven omfatter værnepligtige lønmodtagere, som  

 har modtaget meddelelse om tidspunktet for indkaldelsen, og som ved  

 indkaldelsen i mindst 9 måneder vil have været uafbrudt ansat i samme  

 virksomhed gennemsnitlig mindst 15 timer ugentlig.
Hvis et ansættelsesforhold  

 følger i umiddelbar forlængelse af lære-, elev- eller praktiktid, medregnes  

 denne i de 9 måneder.
 Bmk.:
a.
Loven omfatter værnepligtige lønmodtagere, d.v.s. der skal være tale om  

 et ansættelsesforhold forud for aftjening af værnepligten.
Det er en  

 betingelse, at lønmodtageren har været uafbrudt ansat hos virksomheden i 9  

 måneder på indkaldelsestidspunktet og i denne periode været beskæftiget med  

 en gennemsnitlig ugentlig arbejdstid på ikke under 15 timer.
Lovens bestemmelser får virkning for den enkelte på det tidspunkt, hvor  

 meddelelsen om indkaldelsestidspunktet er modtaget.
Eksempelvis er en  

 værnepligtig lønmodtager, der modtager en indkaldelsesordre efter 3 måneders  

 ansættelse, til aftjening af værnepligt 6 måneder senere, omfattet af loven  

 fra dette tidspunkt.
Det bemærkes, at perioder, hvor lønmodtageren har haft  

 lovligt forfald - f.eks. under sygdom, forældreorlov m.v. - medregnes i den  

 forudgående ansættelsesperiode.
b.
Fortsætter en efg-elev eller en lærling i virksomheden efter endt  

 uddannelse, medregnes uddannelsestiden i anciennitetskravet på 9 måneder.  

 Aftjenes værnepligt imidlertid umiddelbart ved uddannelsestidens udløb eller  

 iøvrigt ved ophøret af en tids- eller opgavebegrænset ansættelse, gælder  

 loven ikke.
Flere tidsbegrænsede ansættelser i samme virksomhed, der følger  

 umiddelbart efter hinanden/afløser hinanden, vil samlet indgå i beregningen  

 af, om 9 måneders kravet er opfyldt.
Er en egentlig fratrædelse sket i  

 9-månedersperioden, er denne brudt, og optjening af 9-måneders  

 ansættelsesanciennitet begynder da forfra.
c.
Enhver form for kontraktmæssig ansættelse i forsvaret, der enten  

 erstatter værnepligtstjenesten, eller som sker i tilslutning til  

 værnepligtstjenesten, indebærer, at den pågældende lønmodtager falder uden  

 for lovens område.
 Derimod omfattes ordningen med »frivillig værnepligt« af loven,  

 jfr. de herfor gældende bestemmelser.
 § 2.  En værnepligtig lønmodtager har ret til fravær  

 fra arbejdet på grund af aftjening af værnepligt.
 Stk.2.  En arbejdsgiver må ikke afskedige en  

 lønmodtager, fordi han vil udnytte retten til fravær på grund af aftjening af  

 værnepligt eller har været fraværende af denne grund.
 Stk.3.  En arbejdsgiver må heller ikke i øvrigt  

 afskedige en lønmodtager på grund af aftjening af værnepligt.
 Bmk.:
a.
Det bemærkes, at der intet er til hinder for, at lønmodtageren i løbet  

 af værnepligtsperioden selv siger arbejdsforholdet op med sædvanligt varsel.  

 Dette gælder uanset om arbejdsgiveren på et tidligere tidspunkt har modtaget  

 underretning om, hvornår den værnepligtige lønmodtager påregner at genoptage  

 arbejdet efter aftjent værnepligt i henhold til §§ 5 - 6. Loven medfører  

 ingen ændringer i den gældende retstilstand, hvorefter en arbejdsgiver altid  

 må være forberedt på, at de ansatte siger op med det varsel, som gælder i  

 ansættelsesforholdet.
Omvendt vil en lønmodtager, der udebliver, efter at  

 have givet tilsagn om tilbagevenden, uden siden at have sagt sin stilling op,  

 udsætte sig for misligholdelsesvirkninger.
b.
Lønmodtagerens ret til at vende tilbage til arbejdet forudsætter på  

 tilsvarende måde, at han ikke forinden er blevet lovligt opsagt, f.eks. på  

 grund af arbejdsmangel, virksomhedsindskrænkninger m.v.
c.
Endelig bemærkes det, at loven ikke regulerer det økonomiske  

 mellemværende mellem lønmodtageren og arbejdsgiveren.
 § 3.  En lønmodtager optjener ikke anciennitet under  

 aftjening af værnepligt.
 Bmk.:
Lønmodtageren optjener ikke anciennitet i ansættelsesforholdet i den  

 periode, hvori han aftjener værnepligt.
Den værnepligtige indtræder ved sin  

 tilbagevenden til arbejdet med den hidtil optjente anciennitet, se dog Bmk.  

 til § 7.
 § 4.  Den værnepligtige lønmodtager skal underrette  

 arbejdsgiveren om tidspunktet for indkaldelsen senest to uger efter, at han  

 har modtaget meddelelse herom.
 Stk.2.  Afgiver lønmodtageren ikke underretning efter  

 stk.1, kan arbejdsgiveren hæve ansættelsesforholdet fra indkaldelsesdagen.
 Bmk.:
a.
Det bemærkes, at ordningen med »indkaldelse snarest« fremover  

 vil blive administreret på en sådan måde, at værnepligtige lønmodtagere, der  

 er i beskæftigelse, vil blive indkaldt med mindst 4 ugers varsel.
b.
Stk.2 indebærer, at arbejdsgiveren kan hæve arbejdsforholdet fra  

 indkaldelsesdagen, hvis den værnepligtige lønmodtager undlader at give  

 meddelelse om indkaldelsen.
§ 5.  En værnepligtig lønmodtager, der udnytter sin  

 ret til fravær efter § 2, skal under aftjeningen af værnepligten underrette  

 arbejdsgiveren om, hvornår han påregner at genoptage arbejdet efter aftjent  

 værnepligt.
Underretningen skal gives mellem 3 og 4 måneder før det  

 forventede hjemsendelsestidspunkt.
 Stk.2.  Lønmodtageren skal uden ugrundet ophold  

 underrette arbejdsgiveren om enhver ændring i det forventede  

 hjemsendelsestidspunkt.
 Stk.3.  Underretter lønmodtageren ikke arbejdsgiveren  

 efter stk.1 - 2, anses ansættelsesforholdet for opsagt fra lønmodtagerens  

 side til det tidspunkt, hvor hjemsendelsen finder sted, uanset længden af det  

 varsel, der gælder fra lønmodtagerens side i ansættelsesforholdet.
 Stk.4.  For værnepligtige lønmodtagere, der indkaldes,  

 herunder genindkaldes, til værnepligtstjeneste af under 5 måneders varighed,  

 finder reglerne i stk.1 - 3 alene anvendelse i det omfang, underretningen kan  

 afgives i løbet af værnepligtstiden.
 Bmk.:
a.
Mellem 3 og 4 måneder før det forventede hjemsendelsestidspunkt skal  

 den værnepligtige underrette arbejdsgiveren om, hvornår han påregner at  

 genoptage arbejdet efter aftjent værnepligt.
b.
Når en værnepligtig lønmodtager indkaldes, vil det omtrentlige  

 hjemsendelsestidspunkt kunne forudberegnes.
Men da der under  

 værnepligtsperioden kan ske forandringer, f.eks. kan den pågældende blive  

 udtaget til befalingsmand, skal han straks underrette arbejdsgiveren om  

 enhver ændring i det forventede hjemsendelsestidspunkt.
c.
Det skal understreges, at lønmodtageren er forpligtet til at møde på  

 arbejde umiddelbart efter hjemsendelsen.
I tilfælde af længere transporttid  

 skal han møde på arbejdet på andendagen efter hjemsendelsesdagen.
d.
Forsømmer lønmodtageren at give korrekt underretning, som omtalt, anses  

 ansættelsesforholdet for ophørt på lønmodtagerens foranledning på  

 hjemsendelsesdagen.
e.
Har indkaldelsen en varighed på under 5 måneder, skal underretning til  

 arbejdsgiveren mellem 3 og 4 måneder før hjemsendelsen kun ske, hvis det kan  

 lade sig gøre i løbet af værnepligtstiden.
Dette kan rent praktisk ikke ske,  

 hvis indkaldelsesperioden er kortere end 3 måneder, f.eks. i forbindelse med  

 genindkaldelser.
Når der her ikke er underretningspligt overfor  

 arbejdsgiveren om tidspunktet for genoptagelsen af arbejdet, er dette  

 begrundet i, at hjemsendelsestidspunktet er fastlagt forud for indkaldelsen.
§ 6.  Værnepligtige lønmodtagere, der efterkasseres  

 eller på anden måde hjemsendes før tiden, skal uden ugrundet ophold  

 underrette arbejdsgiveren herom.
Arbejdsgiveren bestemmer, hvornår arbejdet  

 skal genoptages.
Stk.2.  Lønmodtageren har dog ret til at genoptage  

 arbejdet 4 måneder efter efterkassations- eller hjemsendelsestidspunktet.
Har  

 lønmodtageren afgivet varsel efter § 5, stk.1, har han ret til at genoptage  

 arbejdet til det tidspunkt, der er angivet i varslet.
 Stk.3.  Afgiver lønmodtageren ikke underretning efter  

 stk.1, anses ansættelsesforholdet for opsagt fra lønmodtagerens side til det  

 tidspunkt, hvor efterkassationen eller hjemsendelsen finder sted.
 Bmk.:
a.
For værnepligtige, som hjemsendes før det oprindeligt påregnede  

 tidspunkt gælder, at de straks skal meddele arbejdsgiveren  

 hjemsendelsestidspunktet.
Forsømmes dette, ophører ansættelsesforholdet på  

 hjemsendelsestidspunktet eller på tidspunktet for efterkassationen.
b.
Afgives korrekt underretning, kan den hjemsendte eller efterkasserede  

 begære sig genindsat i sin stilling 4 måneder efter hjemsendelsestidspunktet.  

 Arbejdsgiveren kan dog her forlange, at arbejdet genoptages tidligere,  

 eventuelt umiddelbart efter hjemsendelsen.
c.
En værnepligtig, som allerede har givet meddelelse om det forventede  

 hjemsendelsestidspunkt for derefter at blive hjemsendt tidligere, kan kræve  

 at genindtræde i stillingen til det oprindeligt varslede tidspunkt og behøver  

 altså ikke at vente til 4 måneder efter hjemsendelsen.
 Eksempel:
En værnepligtig lønmodtager indkaldes til den 1.februar og underretter  

 korrekt arbejdsgiveren herom.
Det forventede hjemsendelsestidspunkt er  

 31.oktober.
Mellem 3 og 4 måneder forinden, f.eks. 15.juli, varsler den  

 værnepligtige, at hjemsendelse finder sted den 31.oktober, og han vil møde på  

 arbejde den 1.november.
Herefter sker der det, at han alligevel hjemsendes  

 allerede den 31.august.
Dette underrettes arbejdsgiveren korrekt om.  

 Lønmodtageren kan her kræve arbejdet genoptaget til det allerede varslede  

 tidspunkt, nemlig den 1.november.
Han behøver ikke at vente 4 måneder fra  

 hjemsendelsestidspunktet, altså til den 1.januar.
I eksemplet her kan  

 arbejdsgiveren kræve arbejdet genoptaget umiddelbart efter hjemsendelsen,  

 eksempelvis den 1.september.
 § 7.  Lovens bestemmelser kan ikke ved aftale,  

 vedtægter eller regulativer fraviges til ugunst for den værnepligtige  

 lønmodtager.
 Bmk.:
 Den minimumsbeskyttelse af den værnepligtige lønmodtager, som  

 tilvejebringes i medfør af loven, er ikke til hinder for, at der ved aftale -  

 enten kollektiv eller individuel - ydes værnepligtige lønmodtagere f.eks. ret  

 til fravær efter mere fordelagtige regler, bedre regler om optjening af  

 anciennitet eller om løn eller anden godtgørelse under værnepligtstjenesten.  

 Dette gælder også allerede indgåede aftaler.
 § 8.  § 4, stk.2, § 5, stk.3, og § 6, stk.3, finder  

 ikke anvendelse på værnepligtige, der er ansat som tjenestemænd i henhold til  

 lov om tjenestemænd i staten, folkeskolen og folkekirken.
 Bmk.:
a.
Værnepligtige tjenestemænd skal overholde underretningsforpligtelserne  

 i -- 4 -6.
b.
Manglende overholdelse af en foreskreven underretningspligt eller  

 undladelse af genindtræden ved orlovens udløb - vil for tjenestemænds  

 vedkommende være en tjenesteforseelse, og eventuel afskedigelse i den  

 anledning vil alene kunne ske i overensstemmelse med reglerne i  

 tjenestemandslovens kapitel 4. Da det ikke er hensigten med loven at forringe  

 tjenestemænds retsbeskyttelse, opretholder paragraffen den bestående  

 retstilstand på tjenestemandsområdet.
 § 9.  Afskediges en værnepligtig lønmodtager i strid  

 med § 2, skal arbejdsgiveren betale en godtgørelse.
 Stk.2.  Godtgørelsen, der ikke kan overstige 26 ugers  

 løn, fastsættes under hensyn til lønmodtagerens ansættelsestid og sagens  

 omstændigheder i øvrigt.
 Bmk.:
En arbejdsgiver, der overtræder afskedigelsesforbudet i § 2, skal betale  

 en godtgørelse til den værnepligtige lønmodtager.
Den tilkendte godtgørelse  

 skal dække den ikke-økonomiske skade, pågældende har lidt.
Der er derfor  

 intet til hinder for, at der ved siden af godtgørelsen ydes erstatning efter  

 de almindelige erstatningsretlige regler.
 Sager efter loven afgøres iøvrigt ved de almindelige civile domstole.
 - 10. Arbejdsministeren kan fastsætte særlige regler for søfarende. - 11.  

 For lønmodtagere, der er omfattet af denne lov, finder § 6, stk.1 og 3, i lov  

 om retsforholdet mellem arbejdsgivere og funktionærer samt § 35 i  

 medhjælperloven ikke anvendelse.
 Bmk.:
a.
Funktionærer og medhjælpere, der på indkaldelsestidspunktet har været  

 beskæftiget 9 måneder i samme virksomhed med en gennemsnitlig ugentlig  

 arbejdstid på 15 timer, omfattes af lov om værnepligtsorlov.
Denne lov  

 erstatter da funktionærlovens og medhjælperlovens regler om varsling.
b.
Det gælder dog fortsat, at funktionærer i henhold til funktionærlovens  

 § 6, stk.2, under genindkaldelse har ret til løn for den måned, i hvilken  

 genindkaldelsen finder sted og den følgende måned.
 § 12.  Loven træder i kraft den 1.juli 1985 og har  

 virkning for værnepligtige lønmodtagere, der den 1.juli 1985 eller senere  

 modtager meddelelse om tidspunktet for indkaldelsen.
 § 13.  Loven gælder ikke for Færøerne og Grønland.
3. Forsvarskommandoen udgiver de nærmere bestemmelser  

 for information af værnepligtige om lovens indhold.
De værnepligtige skal  

 inden indkaldelsen orienteres om loven gennem relevante pjecer, herunder  

 »Session og indkaldelse« samt »Orientering ved  

 indkaldelsen«.
Det bør sikres, at den enkelte chef har ansvaret for, at  

 loven bliver gennemgået under værnepligtstjenesten, eventuelt i forbindelse  

 med gennemgangen af bestemmelserne vedrørende erhvervsorientering,  

 erhvervevejledning og arbejdsformidling for værnepligtigt personel, jfr.  

 Kundgørelse for Forsvaret B.3-1981. Det er især vigtigt, at de værnepligtige  

 på et relevant tidspunkt under værnepligtstjenesten bliver gjort bekendt med  

 pligten til at underrette arbejdsgiveren om det forventede  

 hjemsendelsestidspunkt, jfr. §§ 5 og 6.
 Hans Engell.
