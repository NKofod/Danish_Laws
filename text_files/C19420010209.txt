 I.
 Da det er oplyst for Justitsministeriet, at der hersker nogen Usikkerhed  

 med Hensyn til Sagføreres og andre privates (herunder Oplysningsbureauers)  

 Adgang til at gennemgaa Retsbøgerne og til at erholde Meddelelse om disses  

 Indhold samt om berammende Fogedforretninger m. v., skal man til Vejledning i  

 saa Henseende udtale følgende: Sagførere og andre private har kun Adgang til  

 at gøre sig bekendt med Retsbøgernes Indhold og gøre Notater angaaende  

 Tilførslerne til disse, naar de overfor vedkommende Retsskriver godtgør, at  

 de har en retlig Interesse deri.
Tilladelse til at foretage en almindelig Gennemgang af Retsbøgerne -  

 herunder Fogedbøgerne - bør ikke meddeles.
Iøvrigt afhænger det af  

 Retsskriverens Skøn, hvorvidt Begæringer om Adgang til at gøre sig bekendt  

 med og gøre Notater angaaende nærmere angivne Tilførsler til Retsbøgerne bør  

 tages til Følge.
Begæringer fra den der deri har retlig Interesse, om Adgang  

 til, saalænge en Dom endnu er appellabel, selv eller ved en Repræsentant at  

 søge Oplysning om dens Indhold i vedkommende Dombog, samt Begæringer om  

 Adgang til at gennemse Registrene til Fogedbøgerne, bør som Regel  

 imødekommes.
De i Stykke 2 nævnte Tilladelser bør ikke gives, med mindre Begæringen kan  

 efterkommes uden Ulemper for Varetagelsen af de Embedet iøvrigt paahvilende  

 Forretninger.
Det er endvidere en Forudsætning, at der føres fornøden Kontrol  

 imod eventuelle Misbrug.
 II.
 Anmodninger om mundtlige Oplysninger om Retsbøgernes Indhold bør, naar  

 Oplysningen skønnes at være af retlig Betydning for den paagældende, som  

 Regel imødekommes i det Omfang, hvor saadant er foreneligt med den behørige  

 Varetagelse af de Embedet iøvrigt paahvilende Forretninger.
 III.
 Der er intet til Hinder for, at der i det Omfang, hvor det er foreneligt  

 med Varetagelsen af de Embedet iøvrigt paahvilende Forretninger, imod  

 Betaling til Kontorets Personale tilstilles Sagførere, Oplysningsbureauer og  

 andre Underretning om afsagte Udeblivelsesdomme, indgaaede Retsforlig og  

 afholdte Fogedforretninger - Arrestforretninger dog undtaget - men der  

 paahviler ikke Embedet nogen Pligt til at give saadanne Oplysninger.
 Meddelelse om Arrestforretninger, berammende Fogedforretninger, Udlæg, der  

 er autoriseret til Foretagelse ved Sognefogden, Udpantningskendelser og  

 Vekselprotester maa under ingen Omstændigheder gives.
 Justitsministeriet, den 7. April 1942.
E.
Thune Jacobsen /Berning.
