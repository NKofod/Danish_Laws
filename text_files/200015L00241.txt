Tillægsbetænkning afgivet af  

 Skatteudvalget den 13. december 2000 Tillægsbetænkning over Forslag til lov om ændring af  

 pensionsafkastbeskatningsloven og andre skattelove (Omlægning af beskatningen af pensionsafkast) [af skatteministeren (Ole Stavad)] 1. Ændringsforslag Der er af skatteministeren stillet tre  

 ændringsforslag til lovforslaget.
2. Udvalgsarbejdet Lovforslaget blev fremsat den 1. november 2000 og var til  

 1. behandling den 16. november 2000. Lovforslaget blev efter 1. behandling  

 henvist til behandling i Skatteudvalget.
Udvalget afgav betænkning den  

 7. december 2000. Lovforslaget blev 2. behandlet den 12. november 2000,  

 hvorefter det blev henvist til fornyet behandling i Skatteudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i et møde.
Skriftlige henvendelser Udvalget har efter afgivelsen af betænkningen over  

 lovforslaget modtaget skriftlige henvendelser fra:
InvesteringsForeningsRådet, Forsikring og Pension og PFA Pension.
 Skatteministeren har over for udvalget kommenteret de  

 skriftlige henvendelser til udvalget.
Spørgsmål Udvalget har under den fornyede behandling af lovforslaget  

 stillet 5 spørgsmål til skatteministeren til skriftlig  

 besvarelse, som denne har besvaret.
3. Indstillinger Et mindretal i udvalget (S, SF, RV og EL)  

 indstiller lovforslaget til vedtagelse med de stillede  

 ændringsforslag.
 Et andet mindretal i udvalget (V, KF og CD)  

 indstiller lovforslaget til forkastelse ved 3. behandling.  

 Mindretallet vil stemme hverken for eller imod de stillede  

 ændringsforslag.
 Et tredje mindretal i udvalget (DF, KRF og FRI)  

 indstiller lovforslaget til forkastelse ved 3. behandling.  

 Mindretallet vil stemme for de stillede ændringsforslag.
En oversigt over Folketingets sammensætning er  

 optrykt i tillægsbetænkningen.
Der gøres opmærksom  

 på, at et flertal eller et mindretal i udvalget ikke altid vil afspejle  

 et flertal/mindretal i Folketingssalen.
4. Ændringsforslag med bemærkninger Ændringsforslag Af	skatteministeren, tiltrådt af et flertal (S, SF,  

 DF, RV, EL, KRF og FRI):
Til § 1 1) I den under nr. 2 foreslåede affattelse af §  

 2 affattes stk. 3, nr. 2, således:
» [Bestemmelse om skattefrihed for del af afkast af  

 investeringsforening med indeksobligationer, jf. ændring nr. 2] 2) Nr. 4 affattes således:
» » Stk. 2. Det er en betingelse for anvendelse af reglerne i  

 stk. 1, at investeringsforeningen  ikke udsteder nye investeringsbeviser  

 efter den 31. december 2000.
 Stk. 3. Ved opgørelsen efter stk. 1 medregnes  

 aktiver som nævnt i § 2, stk. 1, nr. 4, med værdien af de  

 underliggende aktiver.
Stk. 4. Ved anbringelser på sikret basis i aktiver  

 som nævnt i § 2, stk. 1, nr. 4, og i kontanter i tilknytning hertil  

 forstås anbringelser i de pågældende aktiver, der  

 overholder reglerne i Finanstilsynets bekendtgørelse om  

 investeringsforeningers og specialforeningers anvendelse af afledte  

 instrumenter.«« [Regler for opgørelse af skattefri del af afkast af  

 investeringsforening med indeksobligationer] Til § 6 3) Nr. 5 affattes således:
» »Stk. 10. For et aktieselskab som nævnt i § 1, stk. 1, hvis  

 kapital i hele indkomståret fuldt ud direkte ejes af et  

 livsforsikringsselskab, en pensionskasse eller en pensionsfond, der er  

 skattepligtig efter pensionsafkastbeskatningslovens § 1, stk. 1, og hvis  

 aktiver i gennemsnit over indkomståret for mindst 90 pct.s vedkommende  

 består af fast ejendom, gælder reglerne i 7.-9. pkt.
Med fuldt  

 direkte ejerskab sidestilles fuldt indirekte ejerskab via et  

 livsforsikringsselskab, en pensionskasse eller en pensionsfond, der er  

 skattepligtig efter pensionsafkastbeskatningsloven, eller et aktieselskab som  

 nævnt i 1. pkt.
Ved bedømmelsen af, om et aktieselskabs aktiver  

 for mindst 90 pct.s vedkommende består af fast ejendom, ses bort fra  

 værdi af aktier i et andet aktieselskab, der fuldt ud direkte eller  

 indirekte ejes af et livsforsikringsselskab, en pensionskasse eller en  

 pensionsfond, der er skattepligtig efter pensionsafkastbeskatningsloven.
I  

 stedet inddrages aktiverne i det andet aktieselskab.
En flerhed af  

 skattepligtige efter pensionsafkastbeskatningslovens § 1, stk. 1, der  

 udøver virksomhed på grundlag af fælles aftale, anses i  

 denne relation for at udgøre ét selskab.
Det er en betingelse,  

 at det i 1. pkt. omhandlede aktieselskab har samme regnskabsår som  

 livsforsikringsselskabet, pensionskassen henholdsvis pensionsfonden.
Ejes det  

 i 1. pkt. omhandlede aktieselskab fuldt ud af et livsforsikringsselskab, en  

 pensionskasse eller en pensionsfond, skal indkomst, der i indkomståret  

 er indtjent af aktieselskabet, betragtes som indtjent i samme  

 indkomstår af livsforsikringsselskabet, pensionskassen henholdsvis  

 pensionsfonden.
Ejes det i 1. pkt. omhandlede aktieselskab fuldt ud af en  

 flerhed af skattepligtige efter pensionsafkastbeskatningslovens § 1, stk. 1,  

 jf. 2. pkt., skal en til den gennemsnitlige ejerandel svarende del af  

 indkomst, der i indkomståret er indtjent af aktieselskabet, betragtes  

 som indtjent i samme indkomstår af hver af ejerne.
Underskud i et  

 aktieselskab som omhandlet i 1. pkt., der henstår uudnyttet ved  

 overgang til beskatning efter dette stykke, kan fradrages i medfør af  

 ligningslovens § 15 i overskud af aktieselskabets virksomhed efter fradrag af  

  underskud  for det pågældende indkomstår i  

 livsforsikringsselskabet m.v. eller andre aktieselskaber som omhandlet i 1.  

 pkt.«« [Beskatning af ejendom i ejendomsselskab, der fuldt ud  

 ejes af livsforsikringsselskaber, pensionskasser og -fonde] Bemærkninger Provenumæssige konsekvenser Skattefritagelsen for indeksobligationer i  

 investeringsforeninger indebærer en beskeden rentegevinst for staten,  

 der fremkommer ved, at de faktiske kurstab på disse indeksobligationer,  

 som forventes i 2001, ikke er fradragsberettigede, ligesom fremtidige  

 kursgevinster ikke giver provenu.
 Derved forventes ændringsforslaget om  

 skattefritagelse for disse indeksobligationer i investeringsforeninger  

 skønsmæssigt at give et merprovenu på 3-4 mio. kr. i 2001  

 og et tilsvarende mindre provenu fordelt over en længere periode  

 derefter.
 Med hensyn til ejendomsdatterselskaber giver  

 ændringsforslaget ikke anledning til ændringer i det  

 skønnede provenu.
Administrative konsekvenser for stat, kommuner og  

 amtskommuner Ændringsforslagene skønnes ikke at have  

 administrative konsekvenser.
 Økonomiministeriet har imidlertid i relation til  

 ændringsforslag nr. 23, jf. ændringsforslagene stillet til 2.  

 behandling, oplyst, at såfremt der sker udspaltning af  

 investeringsforeninger i meget stort omfang, f.eks. ca. 150 i alt, forventes  

 det, at Finanstilsynet på kortere sigt vil få behov for ca. 3  

 årsværk.
Til nr. 1 og 2 I lyset af InvesteringsForeningsRådets henvendelse  

 og drøftelser med repræsentanter for investeringsforeningerne er  

 det påny overvejet, om det er hensigtsmæssigt at udstrække  

 den tekniske skattepligt for indeksobligationer udstedt før 1999 til  

 investeringsforeninger.
På grundlag af disse overvejelser  

 foreslås det at opretholde den gældende skattefrihed for »rene«   

 indeksobligationsafdelinger.
 Den foreslåede bestemmelse i § 2, stk. 3, nr. 2,  

 svarer i sit udgangspunkt til den gældende bestemmelse i § 2, stk. 3,  

 nr. 7. Bestemmelsen gælder dog for såvel udloddende som  

 akkumulerende investeringsforeninger.
 Den foreslåede bestemmelse i § 4 svarer i sit  

 udgangspunkt til den gældende § 4.
 Det bestemmes, at hvis en investeringsforening  

 ifølge sine vedtægter højst må foretage  

 anbringelser i kontanter samt anbringelser på sikret basis i  

 finansielle kontrakter omfattet af kursgevinstloven inden for en samlet ramme  

 på 25 pct. af foreningens øvrige aktivmasse og i øvrigt  

 ikke må anbringe dele af aktivmassen i andre aktiver end  

 indeksobligationer udstedt før 1999, bortset fra foreningens  

 administrationsbygning, er gevinst eller tab på investeringsbeviset  

 skattefri.
Udbytte af en sådan investeringsforening skal  

 fortrinsvis anses for at hidrøre fra renter af kontantbeholdningen,  

 gevinst og tab på finansielle kontrakter og overskud eller underskud af  

 foreningens administrationsbygning, Denne del af udbyttet skal beskattes med  

 15 pct.
Den resterende del af udbyttet er skattefri.
Dette gælder  

 udbytte, der hidrører fra renter og indekstillæg såvel som  

 gevinst eller tab vedrørende indeksobligationer udstedt før  

 1999.
 Det foreslås i stk. 2, at det skal være en  

 betingelse for anvendelse af bestemmelsen, at investeringsforeningen ikke  

 udsteder nye beviser efter den 31. december 2000. Bestemmelsen tilsigter at  

 forhindre, at en investeringsforening udsteder nye investeringsbeviser med  

 henblik på at opkøbe indeksobligationer, der er udstedt  

 før 1999, da foreningen kan undgå den beskatning af  

 kursstigninger, der sker hos de pensionsafkastskattepligtige.
 Bestemmelserne i stk. 3 og 4 svarer til de gældende  

 bestemmelser i stk. 4 og 5.
Til nr. 3 Efter nærmere overvejelser foranlediget af  

 henvendelsen fra Forsikring og Pension foreslås 3 justeringer af  

 bestemmelsen.
 Det foreslås præciseret, at ejendomsselskabets  

 kapital i hele indkomståret skal have været ejet fuldt ud af et  

 livsforsikringsselskab, en pensionskasse eller en pensionsfond, for at  

 bestemmelserne finder anvendelse.
 Det foreslås endvidere at sidestille fuldt indirekte  

 ejerskab med fuldt direkte ejerskab, når det indirekte ejerskab  

 går via et livsforsikringsselskab, en pensionskasse eller en  

 pensionsfond, der er skattepligtig efter pensionsafkastbeskatningsloven,  

 eller et ejendomsselskab, der ejes fuldt ud af et livsforsikringsselskab, en  

 pensionskasse eller en pensionsfond, der er skattepligtig efter  

 pensionsafkastbeskatningsloven.
I forbindelse hermed foreslås det, at der ved  

 bedømmelsen af, om et selskabs aktiver for 90 pct.s vedkommende  

 består af fast ejendom, skal ses bort fra værdien af aktier i et  

 selskab, der fuldt ud direkte eller indirekte ejes af et  

 livsforsikringsselskab, en pensionskasse eller pensionsfond.
I stedet  

 inddrages aktiverne i det pågældende selskab.
 Hvis f.eks. et aktieselskabs aktiver for 80 pct.s  

 vedkommende består af fast ejendom og for 20 pct.s vedkommende af  

 aktier i et 100 pct. ejet datterselskab, medregnes datterselskabets aktiver  

 ved vurderingen af, hvorvidt aktieselskabets aktiver for 90 pct.s vedkommende  

 består af fast ejendom.
Hvis f.eks. en pensionskasse ejer et holdingselskab, der  

 fuldt ud ejer 5 ejendomsselskaber, ses der bort fra aktierne i  

 ejendomsselskaberne ved vurderingen af, hvorvidt holdingselskabets aktiver  

 for 90 pct.s vedkommende består af fast ejendom.
I stedet medregnes de  

 5 ejendomsselskabers aktiver.
Jens Peter Vernersen (S) nfmd.  

  Thomas Adelskov (S)  Anna-Marie Hansen (S)  

  Erik Mortensen (S)  Hugo Sørensen (S)  

  Aage Frandsen (SF) Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  

  Mariann Fischer Boel (V) fmd.  

  Svend Aage Jensby (V) Flemming Kofod-Svendsen (KRF)  

  Flemming Hansen (KF)  Brian Mikkelsen (KF)  

  Kristian Thulesen Dahl (DF)  

  Kim Behnke (FRI) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag omdelt på L 71 efter afgivelse af  

 betænkning Bilagsnr.
