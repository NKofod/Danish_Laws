 Et legat forespurgte, om der var fradragsret for afgiften af  

 vedligeholdelsesarbejder på et kapel, for hvilket det afholdt udgifterne.
Det var oplyst, at der på legatets (bortforpagtede) landbrugsejendom er  

 tinglyst deklaration om, at vedligeholdelse af kapellet påhviler ejendommen.  

 Kapellet er en del af en almindelig folkekirke, som ikke har nogen umiddelbar  

 tilknytning til landbrugsejendommen.
Kapellet er gravsted for ejendommens  

 oprindelige ejere og indeholder herudover rum, der anvendes, når kirken har  

 behov for ekstra plads.
Legatet er frivilligt registreret for  

 bortforpagtningen, samt i øvrigt registreret for et mindre salg af varer.
 Nævnet traf afgørelse om, at legatet ikke har fradragsret for afgiften af  

 de omhandlede vedligeholdelsesarbejder, jf lovens § 15, stk 3, og § 16, stk  

 1.
 Nævnet lagde vægt på, at kapellet ikke er fredet efter  

 bygningsfredningsloven, og at der således ikke er tale om en offentlig pålagt  

 vedligeholdelsespligt, ligesom en sådan pligt ikke har nogen nær tilknytning  

 til og ej heller kan anses som en forudsætning for driften af den  

 bortforpagtede landbrugsvirksomhed.
