Skriftlig fremsættelse (8. oktober 2003) Socialministeren  

  

 (Henriette Kjær) :
 Herved tillader jeg mig for Folketinget at fremsætte:
Forslag til lov om  

 ændring af lov om social pension og andre love (Konsekvensændringer som følge  

 af lov om højeste, mellemste, forhøjet almindelig og almindelig  

 førtidspension  

 m. v.) (Lovforslag nr.
L 3).
 Som følge af forslaget om, at de regler om førtidspension,  

 invaliditetsydelse og bistands- og plejetillæg, der var gældende indtil  

 førtidspensionsreformen trådte i kraft den 1. januar 2003, gengives samlet i  

 en  

 selvstændig lov, foreslås der gennemført konsekvensændringer i følgende love:
 Lov om social pension, lov om retssikkerhed og administration på  

 det sociale område, lov om social service, lov om integration af udlændinge i  

 Danmark og repatrieringsloven.
 Jeg skal i øvrigt tillade mig at henvise til lovforslagets  

 bemærkninger.
 Med disse bemærkninger skal jeg indstille lovforslaget til  

 Folketingets velvillige behandling.
