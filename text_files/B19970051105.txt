 I henhold til § 30 a, stk. 1, 2, 5, 7 og 8, i lov om offentlig  

 fremskaffelse af jord til jordbrugsmæssige formål m.m. (jordkøbsloven), jf.  

 lovbekendtgørelse nr. 493 af 13. juni 1997, fastsættes:
Indledning § 1.  Et regionalt jordkøbsnævn, der nedsættes af et  

 amtsråd efter § 30 a, stk. 3, i jordkøbsloven og bemyndiges af ministeren for  

 fødevarer, landbrug og fiskeri eller lovens § 30 a, stk.1, til at udøve  

 beføjelser efter loven, skal overholde bestemmelserne i denne bekendtgørelse.
Regionale jordkøbsnævns sammensætning og  

 status § 2.  Et regionalt jordkøbsnævn har 4 eller 5  

 medlemmer, 1 medlem udpeget af amtsrådet, 1 medlem udpeget af De danske  

 Landboforeninger i amtet, 1 medlem udpeget af Dansk Familielandbrug i amtet,  

 1 medlem udpeget af amtsrådet efter indstilling fra miljø-, natur- og  

 friluftsorganisationer i amtet og 1 medlem udpeget af eventuelle deltagende  

 kommuner, jf. § 3. Der udpeges en suppleant for hvert af nævnets medlemmer.  

 Amtsrådet udpeger formanden blandt nævnets medlemmer.
§ 3.  Amtsrådet skal give kommunerne i amtet mulighed  

 for at medvirke i nævnet.
Amtsrådet fastsætter efter forhandling med  

 kommuneforeningen i amtet, hvilke bidrag kommunerne skal yde, og hvorledes  

 det økonomiske mellemværende med bidragydende kommuner gøres op ved nævnets  

 eventuelle nedlæggelse.
 Stk. 2.  Amtsrådet kan efter forhandling med  

 kommuneforeningen i amtet fastsætte yderligere vilkår for kommunal  

 deltagelse, herunder fastsætte bestemmelser om et mindste antal medvirkende  

 kommuner som betingelse for medvirken i nævnets virksomhed.
 § 4.  Et regionalt jordkøbsnævn er en selvstændig  

 offentlig forvaltningsmyndighed, som ikke er undergivet amtsrådets  

 instruktioner, men underlagt de almindelige regler for offentlige  

 myndigheder.
 Stk. 2.  Et regionalt jordkøbsnævn fastsætter sin  

 forretningsorden, som godkendes af ministeren i forbindelse med  

 bemyndigelsen, jf. § 1.
 Stk. 3.  Et regionalt jordkøbsnævn kan kun i enighed  

 bemyndige en del af nævnet til at træffe beslutning på nævnets vegne.
Regionale jordkøbsnævns kompetence § 5.  Et regionalt jordkøbsnævn kan ved aftale med  

 ejeren købe fast ejendom i amtet Stk. 2.  Nævnet kan købe fast ejendom efter stk. 1,  

 selvom en del af ejendommen, herunder ejendom nr. 2 eller 3 uden bygninger,  

 ligger i et andet amt.
 Stk. 3.  Køb af jord til skovrejsning og til  

 ikke-jordbrugsmæssige formål er ikke en opgave for regionale jordkøbsnævn.
 Stk. 4.  Et regionalt jordkøbsnævn kan kun købe  

 landbrugs- og naturarealer, der kan udnyttes jordbrugsmæssigt, herunder til  

 ekstensiv drift, mens arealer uden jordbrugsmæssig værdi kun kan erhverves,  

 hvis de indgår som en mindre del af en ejendom eller af et areal med  

 jordbrugsmæssig værdi.
 Stk. 5.  Et regionalt jordkøbsnævn kan godkendes af  

 Strukturdirektoratet til at købe jord fra ophørslandmænd i medfør af § 5,  

 stk. 2, i lovbekendtgørelse nr. 676 af 9. august 1995 om ophørsstøtte til  

 jordbrugere og bekendtgørelse nr. 809 af 12. oktober 1995, § 1, stk. 1.
 Stk. 6.  Et regionalt jordkøbsnævn skal forelægge sager  

 angående arealoverførsel og udstykning for jordbrugskommissionen, hvis der  

 for så vidt angår restejendommen, som nævnet ikke køber, kræves tilladelse  

 efter landbrugsloven.
 Stk. 7.  Når et regionalt jordkøbsnævn køber en ejendom  

 med tinglyst deklaration om fælles ejerskab og drift, jf. landbrugslovens §  

 8, stk. 4, skal jordbrugskommissionen orienteres om den indgåede handel for  

 at kvittere deklarationen og sikre, at deklarationens bestemmelser i øvrigt  

 opfyldes.
 Stk. 8.  Jordkøb forudsættes at ske til sædvanlig  

 handelspris.
 Stk. 9.  Fortrinsstilling efter landbrugsloven kan ikke  

 gøres gældende ved nævnets køb af jord, men alene ved afhændelsen af jorden,  

 herunder i en jordfordeling.
 § 6.  Et regionalt jordkøbsnævn kan som lodsejer  

 deltage i jordfordeling og kan anmode om rejsning af en jordfordelingssag i  

 henhold til jordfordelingsloven, jf. § 1, stk. 2, og § 2, stk. 7, i  

 lovbekendtgørelse nr. 318 af 25. april 1996, men kan ikke som rekvirent rejse  

 en jordfordelingssag efter § 8 i jordfordelingsloven.
 § 7.  Den jord, et regionalt jordkøbsnævn erhverver,  

 skal afhændes hurtigst muligt, normalt inden for få år.
 Stk. 2.  Arealerne afhændes fortrinsvis i  

 jordfordelinger eller ved magelæg, og fortrinsvis til erhververe, der  

 opfylder landbrugslovens erhvervelsesbetingelser, idet dog en mindre del af  

 et erhvervet areal kan afhændes i jordfordeling eller ved magelæg til en  

 offentlig myndighed til varetagelse af denne myndigheds opgaver.
Stk. 3.  Jord, der ikke afhændes efter stk. 2, afhændes  

 ved offentligt udbud.
Salget vil normalt skulle ske for højeste bud over et  

 fastsat minimumsbeløb afgivet af en tilbudsgiver, der opfylder  

 landbrugslovens betingelser for erhvervelse, i overensstemmelse med  

 principperne i Finansministeriets cirkulære af 6. januar 1995 om almindelige  

 regler for salg af statens faste ejendomme, idet der dog kan tages hensyn til  

 formålet om at forbedre de arronderingsmæssige forhold i landbruget, jf.  

 lovens § 28, stk. 2.
Stk. 4.  Ved et regionalt jordkøbsnævns afhændelse af  

 jord gælder landbrugslovens regler.
I tilfælde, hvor en mindre del af den  

 erhvervede jord undtagelsesvis skal afhændes til en anden offentlig myndighed  

 til ikke-jordbrugsmæssige formål, skal nævnet søge at tilgodese nærliggende  

 landbrugsbedrifters eventuelle behov for jord til at skabe harmoni mellem  

 besætning og jordtilliggende.
§ 8.  Landbrugspligten skal opretholdes på erhvervede  

 arealer.
De arealer, nævnet råder over, skal bortforpagtes i overensstemmelse  

 med landbrugslovens regler, indtil de afhændes.
 Stk. 2.  Et regionalt jordkøbsnævn kan udføre  

 anlægsarbejder på den erhvervede jord, såfremt anlægsarbejdet sker til fremme  

 af dyrkningsmulighederne, og når det er hensigtsmæssigt af hensyn til  

 forpagtning eller videreafhændelse.
 Stk. 3.  Et regionalt jordkøbsnævn kan ikke pålægge  

 rådighedsbegrænsninger på den erhvervede jord, med mindre det drejer sig om  

 helt nødvendige rådighedsbegrænsninger, f.eks. om færdselsrettigheder, der er  

 nødvendige for afhændelsen.
§ 9.  Et regionalt jordkøbsnævns aktivitet skal være i  

 overensstemmelse med amtskommunens region- og landbrugsplanlægning.
Nævnet  

 skal i prioriteringen af sin virksomhed tage hensyn til eventuelle udpegede  

 områder, der i særlig grad har behov for forbedring af den ejendomsmæssige  

 struktur, eller områder, hvor planlagte ikke-jordbrugsmæssige aktiviteter i  

 landbrugsområder kan give arronderingsmæssige gener.
 Stk. 2.  Et regionalt jordkøbsnævn skal medvirke til at  

 koordinere sine opkøb med øvrig offentlig opkøbsaktivitet og  

 jordfordelingsaktivitet i det pågældende amt.
Finansiering af regionale jordkøbsnævn § 10.  Amtsrådet afholder de udgifter, der er  

 forbundet med et regionalt jordkøbsnævns virksomhed, og afsætter midler  

 hertil på årsbudgettet.
Driftsbudgettet skal indeholde udgifterne til  

 sekretariatsbetjening samt eventuelle indtægter fra forpagtning af de jorder,  

 nævnet har købt.
 Stk. 2.  Amtsrådet skal sikre det regionale jordkøbsnævn  

 en minimumsbevilling i form af en flerårig rammeanlægsbevilling, som omfatter  

 udgifter og indtægter i forbindelse med jordkøb og -salg, herunder nævnets  

 andel af handels- og udstykningsomkostninger.
 Stk. 3.  Til et regionalt jordkøbsnævns virksomhed kan  

 der ydes tilskud fra kommunalbestyrelser i den pågældende amtskommune.  

 Tilskud kan ikke trækkes tilbage under nævnets virksomhed.
 Stk. 4.  Til et regionalt jordkøbsnævns virksomhed kan  

 modtages tilskud fra andre offentlige myndigheder, EU, fonde og private.  

 Gaver fra fonde og private skal være uden klausuler om modydelser, aktivitet  

 i særlige områder, til særlige formål eller lignende.
 Stk. 5.  Amtsrådet er forpligtet til at forhøje de  

 årlige bevillingsbeløb med summen af eventuelle tilskud fra kommunerne og  

 andre bidragydere.
 Stk. 6.  Den erhvervede jord og indtægter heraf samt  

 tilskud givet til et regionalt jordkøbsnævns virksomhed er i amtskommunens  

 eje, men nævnet har den fulde kompetence til at råde over den erhvervede jord  

 og de midler, som amtsrådet har bevilget til nævnets virksomhed, inden for  

 rammerne for nævnets virksomhed.
 Stk. 7.  De finansielle aktiviteter, der er knyttet til  

 et regionalt jordkøbsnævn, skal i øvrigt følge de (amts)kommunale  

 bevillingsregler, der er fastsat med hjemmel i den kommunale styrelseslov  

 samt reglerne for (amts)kommunernes budget- og regnskabsvæsen, der er fastsat  

 i »Budget- og regnskabssystemet for kommuner og amtskommuner« med  

 hjemmel i den kommunale styrelseslov.
 § 11.  Størrelsen af den flerårige  

 minimumsrammeanlægsbevilling fastsættes af ministeren for fødevarer, landbrug  

 og fiskeri efter forhandling med amtsrådet som et vilkår for bemyndigelsen,  

 jf. § 1. Ved bemyndigelsen begrænser ministeren for fødevarer, landbrug og  

 fiskeri samtidig de jordværdier og bevilgede midler, som nævnet kan råde  

 over, så disse tilsammen ikke kan overstige et fastsat beløb.
 Stk. 2.  I særlige tilfælde kan den maksimale ramme, jf.  

 stk. 1, midlertidigt overskrides efter tilladelse fra ministeren.
 Stk. 3.  Efter forhandling med amtsrådet kan rammerne  

 for nævnet, jf. stk. 1, reguleres i forhold til udviklingen af prisniveauet  

 på jord.
Sekretariatsbetjening § 12.  Amtsrådet har ansvaret for  

 sekretariatsbetjeningen af det regionale jordkøbsnævn.
Stk. 2.  Amtsrådet kan vælge at lade  

 sekretariatsbetjeningen udføre af Strukturdirektoratet som indtægtsdækket  

 virksomhed efter aftale med dette.
I så fald bistår amtskommunen det  

 regionale jordkøbsnævn med prioritering af indsatsområderne og opsøgning af  

 købsmulighederne, mens Strukturdirektoratet står for indsatsen ved køb og  

 salg, herunder forhandling med lodsejere, og for koordinering med  

 jordfordelingsaktiviteten og statens aktivitet på området.
Tilsyn § 13.  Det regionale jordkøbsnævn udarbejder en årlig  

 redegørelse til ministeren for fødevarer, landbrug og fiskeri.
Redegørelsen  

 skal blandt andet indeholde Stk. 2.  Redegørelsen sendes tillige til de  

 organisationer og myndigheder, der er repræsenteret i nævnet.
 § 14.  Amtsrådet fører tilsyn med, at det regionale  

 jordkøbsnævn overholder den bevilling, som amtsrådet har stillet til rådighed  

 for nævnet.
Nedlæggelse af regionale jordkøbsnævn § 15.  Amtsrådet kan beslutte at nedlægge det  

 regionale jordkøbsnævn.
 Stk. 2.  Ministeren for fødevarer, landbrug og fiskeri  

 kan fratage et regionalt jordkøbsnævn bemyndigelsen, hvis betingelserne for  

 bemyndigelsen ikke overholdes.
 Stk. 3.  Ved nedlæggelse af et regionalt jordkøbsnævn  

 skal de jorder, nævnet råder over, afhændes efter landbrugslovens regler.
Administration § 16.  Strukturdirektoratet varetager administrative  

 opgaver vedrørende denne bekendtgørelse.
 Stk. 2.  Strukturdirektoratet træffer afgørelse om denne  

 bekendtgørelses § 11, stk. 3, og § 12, stk. 2.
Stk. 3.  Henvendelser til ministeren for fødevarer,  

 landbrug og fiskeri angående samt henvendelser til Strukturdirektoratet, jf. stk. 1-2, sendes til  

 Strukturdirektoratet, Allegade 24, 6270 Tønder.
Klage § 17.  Afgørelser truffet af et regionalt jordkøbsnævn  

 i medfør af jordkøbsloven kan påklages til ministeren for fødevarer, landbrug  

 og fiskeri for så vidt angår retlige spørgsmål.
Herudover kan jordkøbsnævnets  

 afgørelser ikke påklages.
 Stk. 2.  Klagefristen er 4 uger fra den dag, afgørelsen  

 er meddelt klageren.
 Stk. 3.  Afgørelser truffet af Strukturdirektoratet  

 efter § 16, stk. 2, kan ikke påklages til anden administrativ myndighed.
Ikrafttræden § 18.  Bekendtgørelsen træder i kraft den 1. juli  

 1997.
