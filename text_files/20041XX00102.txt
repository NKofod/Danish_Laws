Skriftlig fremsættelse (11. november 2004) Beskæftigelsesministeren  

  

 (Claus Hjort Frederiksen) :
 Herved tillader jeg mig for Folketinget at fremsætte:
Forslag til lov om  

 ændring af lov om arbejdsløshedsforsikring m.v., lov om aktiv socialpolitik,  

 lov om dagpenge ved sygdom eller fødsel, lov om en aktiv  

 beskæftigelsesindsats,  

 lov om retssikkerhed og administration på det sociale område, lov om  

 integration af udlændinge i Danmark (Bekæmpelse af misbrug af sociale ydelser  

 mv., udvidelse af kontrolbeføjelser, indførelse af sanktioner, hurtig  

 beskæftigelsesindsats  

 mv.) (Lovforslag nr.
L 89).
 Lovforslaget indeholder følgende elementer:
1.  

 	  

 I lov om  

 arbejdsløshedsforsikring hæves minimumssanktionerne for svig og  

 maksimumssanktionerne  

 for uagtsomhed i forbindelse udbetaling af dagpenge mv.
Endvidere udvides  

 Arbejdsdirektoratets beføjelser i forbindelse med kontrolaktioner.
 2.  

 	  

 I lov om aktiv  

 socialpolitik indføres der nye sanktioner for kontanthjælpsmodtagere og  

 starthjælpsmodtagere,  

 der uberettiget får udbetalt ydelse, samtidig med at de arbejder.
 3.  

 	  

 I lov om dagpenge  

 ved sygdom eller fødsel indføres nye sanktioner for arbejdsgivere, der får  

 dagpengerefusion,  

 samtidig med at den sygemeldte er i arbejde hos arbejdsgiveren.
 4.  

 	  

 I lov om en aktiv  

 beskæftigelsesindsats indføres der pligt for Arbejdsformidlingen henholdsvis  

 kommunerne til straks at sørge for en hurtig beskæftigelsesindsats for  

 personer, der under en kontrolaktion træffes som ansat, og som samtidig  

 uberettiget får udbetalt dagpenge, kontanthjælp eller starthjælp, eller hvor  

 der kan rejses tvivl om pågældendes generelle rådighed.
 5.  

 	  

 I lov om  

 retssikkerhed og administration på det sociale område udvides kommunernes  

 beføjelser i forbindelse med kontrolaktioner.
6.  

 	  

 I lov om integration  

 af udlændinge i Danmark indføres der nye sanktioner for udlændinge, der  

 uberettiget  

 får udbetalt introduktionsydelse, samtidig med at de arbejder.
Reglerne  

 svarer  

 til de foreslåede regler i lov om aktiv socialpolitik om tilbagebetaling af  

 starthjælp.
Endvidere foreslås det, at kommunerne, såfremt de modtager  

 oplysninger om, at en udlænding, der modtager introduktionsydelse, træffes i  

 beskæftigelse i forbindelse med en offentlig kontrolaktion, får pligt til at  

 iværksætte en hurtig beskæftigelsesindsats i lighed med de foreslåede regler  

 i  

 lov om en aktiv beskæftigelsesindsats.
 Formålet med forslaget er at bekæmpe misbruget af sociale  

 ydelser mv. i de tilfælde, hvor personer uberettiget modtager dagpenge mv.,  

 samtidig med at personerne arbejder.
For at imødegå misbruget foreslår regeringen, at de  

 administrative sanktioner ved misbrug af dagpenge og andre ydelser efter  

 arbejdsløshedsforsikringsloven sættes op.
Samtidig foreslår regeringen, at  

 der  

 indføres nye sanktioner ved misbrug af ydelser efter lov om aktiv  

 socialpolitik  

 og lov om integration af udlændinge i Danmark samt ved misbrug af  

 arbejdsgiveres  

 dagpengerefusion efter lov om dagpenge ved sygdom eller fødsel.
På disse  

 områder er der i dag ikke administrative sanktioner ved misbrug af reglerne.
Endvidere foreslås en hurtig beskæftigelsesindsats over for  

 personer, der under en kontrolaktion træffes som ansatte, og som samtidig  

 uberettiget får udbetalt dagpenge eller andre sociale ydelser, eller hvor der  

 kan rejses tvivl om pågældendes generelle rådighed.
Endelig foreslås det, at  

 Arbejdsdirektoratets og kommunernes kontrolbeføjelser udvides.
I forbindelse  

 hermed foreslås det, at direktøren for Arbejdsdirektoratet får hjemmel til at  

 fastsætte nærmere regler om, at arbejdsgivere dagligt skal registrere i en  

 »logbog«,  

 hvem der er beskæftiget i virksomheden, hvilket tidsrum de er beskæftiget, og  

 hvilken løn der skal udbetales.
Forslaget skønnes samlet at betyde en mindreudgift for det  

 offentlige af mindre omfang.
Forslaget skønnes endvidere at betyde en  

 begrænset  

 administrativ merbelastning for det offentlige i forbindelse med forslaget om  

 en hurtig beskæftigelsesindsats for at afprøve den generelle rådighed for  

 personer,  

 der uberettiget modtager sociale ydelser samtidig med at de arbejder.  

 Forslaget  

 har herudover ingen administrative konsekvenser af betydning for det  

 offentlige.
Forslaget har ingen  

 økonomiske og administrative konsekvenser  

 af betydning  

 for erhvervslivet.
De regler, der skal fastsættes  

 administrativt om arbejdsgiveres pligt til dagligt at registrere, hvem der er  

 ansat i virksomheden mv., vil blive forelagt Erhvervs- og Selskabsstyrelsen  

 med  

 henblik på en eventuel undersøgelse af de administrative konsekevenser for  

 erhvervslivet i et af Erhvervs- og Selskabstyrelsens virksomhedspaneler.
Forslaget har ingen miljø- eller ligestillingsmæssige  

 konsekvenser.
Forslaget indeholder ikke EU-retlige aspekter.
 Det foreslås, at loven træder i kraft den 1. februar 2005.
 Idet jeg i øvrigt henviser til lovforslaget og de ledsagende  

 bemærkninger, skal jeg på regeringens vegne anbefale forslaget til Tingets  

 velvillige behandling.
