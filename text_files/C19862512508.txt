 Tillæg: Tildeling af socialkonsulenter ved beredskabsforøgelse og i  

 krigstid.
 Erstatter: FKOBST P. 430-1, JAN 1986.
FORMÅL 1. Formålet med denne bestemmelse er at fastsætte  

 regler for socialkonsulentstøtten til forsvarets myndigheder ved  

 beredskabsforøgelse og i krigstid, herunder at fastlægge fordelingen af  

 socialkonsulenter.
TILDELING AF SOCIALKONSULENTER 2. Ved beredskabsforøgelse og i krigstid tilgår der  

 ved Forsvarets Oplysnings- og Velfærdstjenestes foranstaltning  

 socialkonsulenter til forsvarets myndigheder m.v. som anført i tillægget.
Socialkonsulenterne tilgår samtidig med indkaldelse af Foreløbig  

 Sikringsstyrke.
Deployeres felthærsenheder før indkaldelse af Foreløbig  

 Sikringsstyrke, tilgår socialkonsulenterne i forbindelse med deployeringen.
OPGAVER FOR SOCIALKONSULENTERNE 3. Socialkonsulenterne har som opgave, - at formidle  

 relevante sociale problemer, som kan virke hæmmende på den enkelte  

 soldats/orlogsgasts kampindsats, til rette myndighed i det civile, sociale  

 bistandssystem, - at foretage fornøden kontrol med og opfølgning af at  

 sådanne problemer løses hurtigt og hensigtsmæssigt i bistandssystemet, samt -  

 at videreformidle tilbagemeldinger om iværksatte foranstaltninger m.v. til  

 soldaten.
 For at kunne løse disse opgaver bedst muligt indhenter socialkonsulenten  

 nødvendige supplerende oplysninger om det aktuelle problem fra  

 soldaten/orlogsgasten gennem kommandosystemet inden problemet og  

 løsningsforslag præsenteres for det civile, sociale bistandssystem.
 4. Socialkonsulenterne kan, i den udstrækning løsning  

 af deres primære opgaver tillader det, deltage i løsning af forefaldende  

 opgaver, især inden for fritids- og velfærdsområdet, efter myndighedens  

 bestemmelse.
FORMIDLINGSKANALER 5. a.
Hæren.
Formidlingen sker til respektive  

 militærregioner. b.
Søværnet.
Formidlingen sker ad faglige kommandoveje til  

 flådestationerne. c.
Flyvevåbnet.
Formidlingen fra enheder på  

 flyvestationerne sker ad kommandovejen til flyvestationen, idet formidlingen  

 fra Flyvestation Vandel og Flyvestation Tirstrup sker til Flyvestation  

 Skrydstrup henholdsvis Flyvestation Karup.
Formidlingen fra Luftværnsgruppens  

 enheder sker direkte til respektive militærregioner.
Formidlingen fra  

 kontrol- og varslingsenhederne sker til respektive militærregioner, idet  

 enheder på Flyvestation Skrydstrup dog støttes herfra, mens formidlingen fra  

 Flyvestation Skagen sker til Flyvestation Ålborg.
UDDANNELSE 6. Socialkonsulenterne gennemgår en elementær  

 uddannelse, hvor de bibringes fornødent kendskab til krigsstyrkens vilkår,  

 ABC-tjeneste og førstehjælp.
Den myndighed, hvortil socialkonsulenten er  

 designeret, er ansvarlig for at uddannelsen gennemføres, idet tidspunkter  

 m.v. aftales med Forsvarets Oplysnings- og Velfærdstjeneste.
IDENTITETSKORT 7. Der udstedes IDENTITETSKORT C til  

 socialkonsulenterne i overensstemmelse med FKOBST P. 404-3.
