(Den årlige hovedlandevejslov) VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Ministeren for offentlige arbejder bemyndiges  

 til som hovedlandevej at lade anlægge en vejforbindelse fra hovedlandevej A  

 25, Kolding-Toftlund-Abild (Tønder), ved Tankedal øst for Hjarup, til  

 hovedlandevej A 10, Kruså-Kolding, syd for Kolding.
 Stk. 2.  Ministeren bemyndiges til efter anlægget af den  

 i stk. 1 nævnte hovedlandevejsstrækning at nedklassificere den nuværende  

 hovedlandevej A 25, Kolding-Toftlund-Abild (Tønder), for så vidt angår  

 strækningen fra Tankedal øst for Hjarup til Kolding.
 § 2.  Ministeren bemyndiges til at lade foretage  

 projektering til forberedelse og sikring af anlæg af følgende  

 hovedlandevejsstrækninger, udbygget som motorveje, med de nødvendige  

 tilslutningsanlæg til det eksisterende vejnet:
1. En hovedlandevej i forlængelse af Motorringvejen  

 syd for Brøndbyvester, over Avedøre Holme, Sorterende og Kalvebodløb, syd om  

 Tømmerup og nord om St.
Magleby og Dragør til Amagers østkyst med mulighed  

 for tilslutning til en fast forbindelse over Øresund til Sverige.
 2. En hovedlandevej fra Kalvebod Strand ca. 1.200 m  

 syd for Sjællandsbroen, videre i den eksisterende Lufthavnsvej til Amagers  

 østkyst med mulighed for videre forbindelse til Saltholm.
 3. En hovedlandevej i forlængelse af Vestmotorvejens  

 sydlige gren fra Ringvej B 3 til Motorringvejen.
 4. En hovedlandevej fra den i nr. 1 nævnte  

 hovedlandevej på østsiden af Avedøre Holme mod nord over Kalveboderne til den  

 i nr. 2 nævnte hovedlandevej.
 5. En hovedlandevej fra den i nr. 1 nævnte  

 hovedlandevej vest for den nyværende bebyggelse på Amager mod nord langs  

 denne til den i nr. 2 nævnte hovedlandevej.
 § 3.  Ministeren bemyndiges til at foretage  

 forundersøgelse og forberedende projektering af følgende  

 hovedlandevejsstrækninger, udbygget som motorveje:
 1. En ringforbindelse i København og eventuelt i  

 Frederiksberg og Gentofte kommuner fra Lyngbyvejen til den i § 2, nr. 2,  

 nævnte motorvej.
 2. Frederikssundmotorvejens videreføring fra  

 Motorringvejen til den i nr. 1 nævnte ringforbindelse.
 § 4.  Såfremt der i tiden, indtil lovforslag til de i  

 § 2 nævnte anlæg kan være udarbejdet og vedtaget, projekters eller udføres  

 bebyggelse eller andre foranstaltninger, der skønnes at ville vanskeliggøre  

 eller væsentligt fordyre en senere gennemførelse af anlæggene, kan ministeren  

 erhverve de arealer m.v., der er fornødne til anlæggenes gennemførelse.
Stk. 2.  Erhvervelsen kan om fornødent ske ved  

 ekspropriation efter reglerne i lov om fremgangsmåden ved ekspropriation vedrørende fast ejendom.
§ 5.  I § 3 i lov nr. 167 af 27. maj 1964 om visse  

 hovedlandevejsanlæg i og ved København ændres »Engstrand Alle« til: »en ydre ringforbindelse i Københavns kommune«.
 Givet på Christiansborg slot,, den 9.  

 juni 1971.
 Under Vor Kongelige Hånd og Segl.
 FREDERIK R.
 /Ove Guldberg.
