 Efter at Rigsdagen ved beslutning af 20. marts 1953 havde meddelt sit  

 samtykke til Danmarks ratifikation af Konvention til beskyttelse af  

 Menneskerettigheder og grundlæggende Frihedsrettigheder, undertegnet i Rom  

 den 4. november 1950, med tilhørende tillægsprotokol, undertegnet i Paris den  

 20. marts 1952, blev disse ratificeret ved kongelig resolution af 31. marts  

 1953.
 Konventionen og tillægsprotokollen har følgende ordlyd:
KONVENTION TIL BESKYTTELSE AF MENNESKERETTIGHEDER OG GRUNDLÆGGENDE  

 FRIHEDSRETTIGHEDER I betragtning af, at de Forenede Nationers Plenarforsamling den 10.  

 december 1948 har proklameret verdenserklæringen om menneskerettigheder; i betragtning af, at denne deklaration tilsigter at sikre en universel og  

 effektiv anerkendelse og overholdelse af de deri omhandlede rettigheder; i betragtning af, at Det europæiske Råds formål er at tilvejebringe en  

 nærmere forening mellem dets medlemmer, og at en af de måder, hvorpå dette  

 formål skal nås, er opretholdelse og yderligere fremme af  

 menneskerettighederne og de grundlæggende frihedsrettigheder; idet de bekræfter deres dybe tro på disse grundlæggende  

 frihedsrettigheder, som er grundlaget for retfærdighed og fred i verden, og  

 bedst håndhæves på den ene side af et virkeligt demokratisk regeringssystem  

 og på den anden side af en fælles forståelse og en fælles respekt for de  

 menneskerettigheder, hvortil de bekender sig; idet de, som regeringer i europæiske stater, besjælede af samme ånd og med  

 en fælles arv af politiske traditioner, idealer, respekt for frihed og for  

 lovens suverænitet er besluttet på at tage de første skridt til sikring af  

 den kollektive håndhævelse af visse af de rettigheder, der omhandles i  

 verdenserklæringen; er de underskrivende regeringer, der er medlemmer af Det europæiske Råd,  

 blevet enige om følgende:
Artikel 1 De høje kontraherende parter garanterer enhver person under deres  

 jurisdiktion de rettigheder og friheder, der angives i denne konventions  

 afsnit I.
Artikel 2 Stk. 1.  Ethvert menneskes ret til livet er beskyttet  

 ved lov.
Ingen må forsætligt berøves livet undtagen ved fuldbyrdelse af en  

 dødsdom, afsagt af en domstol i tilfælde, hvor der ved lov er fastsat  

 dødsstraf for den pågældende forbrydelse.
 Stk. 2.  Berøvelse af livet betragtes ikke som foregået  

 i modstrid med denne artikel, når den er en følge af magtanvendelse, der ikke  

 går ud over det absolut nødvendige:
Artikel 3 Ingen må underkastes tortur og ej heller umenneskelig eller vanærende  

 behandling eller straf.
Artikel 4 Stk. 1.  Ingen må holdes i slaveri eller trældom.
 Stk. 2.  Ingen må beordres til at udføre tvangs- eller  

 pligtarbejde.
 Stk. 3.  Ved anvendelse af denne artikel omfatter  

 udtrykket »tvangs- eller pligtarbejde« ikke:
Artikel 5 Stk. 1.  Enhver har ret til frihed og personlig  

 sikkerhed.
 Ingen må berøves friheden undtagen i følgende tilfælde og i  

 overensstemmelse med den ved lov foreskrevne fremgangsmåde:
 Stk. 2.  Enhver, der anholdes, skal ufortøvet på et  

 sprog, som han forstår, underrettes om grundene til anholdelsen og om enhver  

 mod ham rettet anklage.
Stk. 3.  Enhver, der anholdes eller tages i forvaring i  

 henhold til bestemmelserne i denne artikels stk. 1 c), skal ufortøvet stilles  

 for en dommer eller anden øvrighedsperson, der ved lov er bemyndiget til at  

 udøve domsmyndighed, og skal være berettiget til rettergang inden for en  

 rimelig frist, eller til at løslades i afventning af rettergang.
Løsladelsen  

 kan gøres betinget af sikkerhed for, at den pågældende giver møde under  

 rettergangen.
 Stk. 4.  Enhver, der berøves friheden ved anholdelse  

 eller forvaring, skal være berettiget til at tage skridt til, at der af en  

 domstol træffes hurtig afgørelse om lovligheden af hans forvaring, og at hans  

 løsladelse beordres, hvis forvaringen ikke er retsmæssig.
 Stk. 5.  Enhver, der har været genstand for anholdelse  

 eller forvaring i modstrid med bestemmelserne i denne artikel, har ret til  

 erstatning.
Artikel 6 Stk. 1.  Enhver skal, når der skal træffes afgørelse  

 enten i en strid om hans borgerlige rettigheder og forpligtelser eller  

 angående en mod ham rettet anklage for en forbrydelse, være berettiget til en  

 retfærdig og offentlig rettergang inden en rimelig frist for en ved lov  

 oprettet uafhængig og upartisk domstol.
Dom skal afsiges i offentligt møde,  

 men pressen og offentligheden kan udelukkes helt eller delvis fra  

 retsforhandlingerne af hensyn til sædeligeheden, den offentlige orden eller  

 den nationale sikkerhed i et demokratisk samfund, når det kræves af hensynet  

 til mindreårige eller til beskyttelse af parternes privatliv, eller under  

 særlige omstændigheder i det efter rettens mening strengt nødvendig omfang,  

 når offentlighed ville skade retfærdighedens interesser.
 Stk. 2.  Enhver, der anklages for en lovovertrædelse,  

 skal anses for uskyldig, indtil hans skyld er bevist i overensstemmelse med  

 loven.
 Stk. 3.  Enhver, der er anklaget for en lovovertrædelse,  

 er i særdeleshed berettiget til:
Artikel 7 Stk. 1.  Ingen kan kendes skyldig i strafbar  

 lovovertrædelse på grund af en handling eller undladelse, der ikke udgjorde  

 en strafbar overtrædelse af national eller international ret på den tid, da  

 den blev begået.
Ej heller må der pålægges en strengere straf end den, der  

 var anvendelig på det tidspunkt, da den strafbare lovovertrædelse blev  

 begået.
 Stk. 2.  Denne artikel præjudicerer ikke rettergang imod  

 og straf af en person for en handling eller undladelse, der på det tidspunkt,  

 da den blev begået, var strafbar ifølge de af civiliserede nationer  

 anerkendte almindelige retsprincipper.
Artikel 8 Stk. 1.  Enhver har ret til respekt for sit privatliv og  

 familieliv, sit hjem og sin korrespondance.
 Stk. 2.  Ingen offentlig myndighed kan gøre indgreb i  

 udøvelsen af denne ret, undtagen forsåvidt det sker i overensstemmelse med  

 loven og er nødvendigt i et demokratisk samfund af hensyn til den nationale  

 sikkerhed, den offentlige tryghed eller landets økonomiske velfærd, for at  

 forebygge uro eller forbrydelse, for at beskytte sundheden eller sædeligheden  

 eller for at beskytte andres ret og frihed.
Artikel 9 Stk. 1.  Enhver har ret til at tænke frit, til  

 samvittigheds- og religionsfrihed; denne ret omfatter frihed til at skifte  

 religion eller overbevisning såvel som frihed til enten alene eller sammen  

 med andre, offentligt eller privat at udøve sin religion eller overbevisning  

 gennem gudstjeneste, undervisning, religiøse skikke og overholdelse af  

 rituelle forskrifter.
 Stk. 2.  Frihed til at lægge sin religion eller  

 overbevisning for dagen skal kun kunne underkastes sådanne begrænsninger, som  

 er foreskrevet ved lov og er nødvendige i et demokratisk samfund af hensyn  

 til den offentlige sikkerhed, for at beskytte offentlig orden, sundheden  

 eller sædelighed eller for at beskytte andres ret og frihed.
Artikel 10 Stk. 1.  Enhver har ret til ytringsfrihed.
Denne ret  

 omfatter meningsfrihed og frihed til at give eller modtage meddelelser eller  

 tanker, uden indblanding fra offentlig myndighed og uden hensyn til grænser.  

 Denne artikel forhindrer ikke stater i at kræve, at radio-, fjernsyns- eller  

 filmforetagender kun må drives i henhold til bevilling.
 Stk. 2.  Da udøvelsen af disse frihedsrettigheder  

 medfører pligter og ansvar, kan den underkastes sådanne formelle  

 bestemmelser, betingelser, restriktioner eller straffebestemmelser, som er  

 foreskrevet ved lov og er nødvendige i et demokratisk samfund af hensyn til  

 den nationale sikkerhed, territorial integritet eller offentlig sikkerhed,  

 for at forebygge uorden eller forbrydelse, for at beskytte sundheden eller  

 sædeligheden, for at beskytte andres gode navn og rygte eller rettigheder,  

 for at forhindre udspredelse af fortrolige oplysninger, eller for at sikre  

 domsmagtens autoritet og upartiskhed.
Artikel 11 Stk. 1.  Enhver har ret til frit at deltage i fredelige  

 forsamlinger og til foreningsfrihed, herunder ret til at oprette og slutte  

 sig til fagforeninger for at beskytte sine interesser.
Stk. 2.  Der må ikke gøres andre indskrænkninger i  

 udøvelsen af disse rettigheder end sådanne, som er foreskrevet ved lov og er  

 nødvendige i et demokratisk samfund af hensyn til den nationale sikkerhed  

 eller den offentlige tryghed, for at forebygge uro eller forbrydelse, for at  

 beskytte sundheden eller sædeligeheden eller for at beskytte andres  

 rettigheder og friheder.
Denne artikel skal ikke forhindre, at der pålægges  

 medlemmer af statens væbnede styrker, politi eller forvaltning lovlige  

 indskrænkninger i udøvelsen af disse rettigheder.
Artikel 12 Giftefærdige mænd og kvinder har ret til at indgå ægteskab og stifte  

 familie i overensstemmelse med de nationale love, der giver regler om  

 udøvelsen af denne ret.
Artikel 13 Enhver, der krænkes i de ved denne konvention anerkendte rettigheder og  

 friheder, skal have adgang til effektiv oprejsning for en national myndighed,  

 uanset om krænkelsen er begået af personer, der handler på embeds vegne.
Artikel 14 Nydelsen af de i denne konvention anerkendte rettigheder og friheder skal  

 sikres uden forskel på grund af køn, race, farve, sprog, religion, politisk  

 eller anden overbevisning, national eller social oprindelse, tilhørighed til  

 et nationalt mindretal, formueforhold, fødsel eller ethvert andet forhold.
Artikel 15 Stk. 1.  Under krig eller anden offentlig faretilstand,  

 der truer nationens eksistens, kan enhver af de høje kontraherende parter i  

 det omfang, det er strengt påkrævet af situationen træffe forholdsregler, der  

 gør indgreb i dens forpligtelser ifølge denne konvention, forudsat, at  

 sådanne forholdsregler ikke er uforenelige med dens andre forpligtelser  

 ifølge folkeretten.
 Stk. 2.  Der kan ikke med hjemmel i denne bestemmelse  

 gøres afvigelse fra art. 2, undtagen med hensyn til berøvelse af livet, der  

 er en følge af lovlige krigshandlinger, og ej heller fra artiklerne 3, 4,  

 stk. 1 og 7.
Stk. 3.  Enhver stat, som benytter sig af denne ret til  

 fravigelse, skal holde Det europæiske Råds generalsekretær fuldt underrettet  

 om de forholdsregler, som den således har taget og om grundene dertil.
Den  

 skal også underrette Det europæiske Råds generalsekretær, når sådanne  

 forholdsregler er ophørt at virke, og konventionens bestemmelser igen er  

 fuldt ud i kraft.
Artikel 16 Ingen bestemmelse i artiklerne 10, 11 og 14 må anses som værende til  

 hinder for, at de høje kontraherende parter fastsætter indskrænkninger i  

 fremmede statsborgeres politiske virksomhed.
Artikel 17 Ingen bestemmelse i denne konvention må fortolkes som medførende ret for  

 nogen stat, gruppe eller person til at indlade sig på nogen virksomhed eller  

 udføre nogen handling, der sigter til at tilintetgøre nogen af de heri nævnte  

 rettigheder og friheder, eller til at begrænse dem i videre omfang, end der  

 er hjemmel for i konventionen.
Artikel 18 De ifølge denne konvention tilladte indskrænkninger i disse rettigheder og  

 friheder må ikke anvendes i noget andet øjemed end det, for hvilket de er  

 foreskrevet.
Artikel 19 For at sikre opfyldelsen af de høje kontraherende parter i nærværende  

 konvention påtagne forpligtelser skal der oprettes:
Artikel 20 Kommissionen består af et antal medlemmer svarende til antallet af de høje  

 kontraherende parter.
Der må ikke være to kommissionsmedlemmer, som er  

 statsborgere i samme stat.
Artikel 21 Stk. 1.  Medlemmerne af Kommissionen vælges af  

 ministerudvalget ved absolut flertal på grundlag af en af Den rådgivende  

 Forsamlings præsidium opstillet navneliste; hver gruppe af de høje  

 kontraherende parters repræsentanter i Den rådgivende Forsamling skal foreslå  

 tre kandidater, hvoraf mindst to af dens egen nationalitet:
 Stk. 2.  I videst muligt omfang skal samme fremgangsmåde  

 følges ved komplettering af Kommissionen i tilfælde, hvor andre stater senere  

 tiltræder denne konvention, samt ved besættelsen af lejlighedsvis ledige  

 pladser.
Artikel 22 Stk. 1.  Kommissionens medlemmer vælges for et tidsrum  

 på seks år.
De kan genvælges.
Forsåvidt angår de medlemmer, der vælges ved  

 det første valg, skal dog syv medlemmers funktionstid udløbe efter tre års  

 forløb.
 Stk. 2.  De medlemmer, hvis funktionstid udløber efter  

 forløbet af begyndelsesperioden på tre år, vælges ved lodtrækning, der  

 foretages af Det europæiske Råds generalsekretær umiddelbart efter, at det  

 første valg har fundet sted.
 Stk. 3.  Et medlem af Kommissionen, som vælges i stedet  

 for et medlem, hvis funktionstid ikke er udløbet, skal beklæde hvervet for  

 den resterende del af forgængerens funktionstid.
Stk. 4.  Kommissionens medlemmer skal beklæde hvervet,  

 indtil andre er valgt i deres sted.
Efter at sådant valg har fundet sted,  

 skal de fortsætte behandlingen af de sager, som de allerede har påbegyndt.
Artikel 23 Kommissionsmedlemmerne har sæde i Kommissionen som individuelle personer.
Artikel 24 Enhver af de høje kontraherende parter kan gennem Det europæiske Råds  

 generalsekretær for Kommissionen indbringe ethvert påstået brud på  

 konventionens bestemmelser foretaget af en anden høj kontraherende part.
Artikel 25 Stk. 1.  Kommissionen kan modtage andragender, stilet  

 til Det europæiske Råds generalsekretær, fra enhver person, enhver  

 ikke-guvernemental organisation eller gruppe af enkeltpersoner, der hævder af  

 en af de høje kontraherende parter at være blevet krænket i de ved denne  

 konvention anerkendte rettigheder, forudsat at den høje kontraherende part,  

 mod hvem klagen rettes, har erklæret, at den anerkender Kommissionens  

 kompetence til at modtage sådanne andragender.
De af de høje kontraherende  

 parter, der har udstedt en sådan erklæring, forpligter sig til ikke på nogen  

 måde at lægge hindringer i vejen for den effektive udøvelse af denne ret.
 Stk. 2.  Sådanne erklæringer kan udstedes for et bestemt  

 tidsrum.
 Stk. 3.  Erklæringerne skal deponeres hos  

 generalsekretæren for Det europæiske Råd, der skal oversende genparter til de  

 høje kontraherende parter samt offentliggøre dem.
 Stk. 4.  Kommissionen kan kun udøve de i denne artikel  

 omhandlede beføjelser, når mindst seks høje kontraherende parter er bundet  

 ved erklæringer udstedt i overensstemmelse med stk. 1-3.
Artikel 26 Kommissionen må kun optage sagen til behandling, når alle hjemlandets  

 retsmidler er blevet udtømt i overensstemmelse med de af folkeretten  

 almindeligt anerkendte regler og indenfor et tidsrum af seks måneder fra den  

 dato, på hvilken hjemlandets endelige afgørelse blev truffet.
 Artikel 27.
Stk. 1.  Kommissionen må ikke behandle noget i henhold  

 til artikel 25 forelagt andragende, som Stk. 2.  Kommissionen skal afvise et andragende, der  

 forelægges den i henhold til art. 25, når den anser det for uforeneligt med  

 bestemmelserne i nærværende konvention, for åbenbart ugrundet eller for at  

 være misbrug af retten til at rette henvendelse til Kommissionen.
 Stk. 3.  Kommissionen skal afvise enhver sag, der  

 indbringes for den, når den anser den for uforenelig med det i art. 26  

 anførte.
Artikel 28 Når Kommissionen antager en sag, der er indbragt for den, skal den:
Artikel 29 Stk. 1.  Kommissionen skal udføre de i artikel 28 nævnte  

 funktioner ved en underkommission bestående af syv kommissionsmedlemmer.
 Stk. 2.  Hver af vedkommende parter kan udpege en person  

 til medlem af denne underkommission.
 Stk. 3.  De øvrige medlemmer vælges ved lodtrækning i  

 overensstemmelse med de i Kommissionens forretningsorden foreskrevne regler.
Artikel 30 Hvis det lykkes underkommissionen at udvirke en mindelig løsning i  

 overensstemmelse med artikel 28, skal den udarbejde en beretning, der skal  

 sendes til vedkommende stater, til Ministerudvalget og til Det europæiske  

 generalsekretær til offentliggørelse.
Denne beretning skal indskrænke sig til  

 en kort konstatering af kendsgerningerne og den løsning, der er opnået.
Artikel 31 Stk. 1.  Hvis en løsning ikke opnås, skal Kommissionen  

 udarbejde en beretning om kendsgerningerne og anføre sin opfattelse med  

 hensyn til, om disse åbenbarer, at vedkommende stat har brudt sine  

 forpligtelser ifølge konventionen.
Samtlige kommissionsmedlemmers opfattelse  

 af dette punkt kan anføres i beretningen.
Stk. 2.  Beretningen skal oversendes til  

 Ministerudvalget.
Den skal også oversendes til vedkommende stater, der ikke  

 er berettiget til at offentliggøre den.
 Stk. 3.  Ved oversendelsen af beretningen til  

 Ministerudvalget kan Kommissionen stille sådanne forslag, som den finder  

 egnede.
Artikel 32 Stk. 1.  Hvis sagen ikke indbringes for Domstolen i  

 overensstemmelse med artikel 48 i denne konvention indenfor et tidsrum af tre  

 måneder fra datoen for beretningens oversendelse til Ministerudvalget, skal  

 Ministerudvalget med to trediedeles flertal af de medlemmer, der er  

 berettiget til at sidde i Udvalget, afgøre, om der foreligger en krænkelse af  

 konventionen.
 Stk. 2.  I bekræftende fald skal Ministerudvalget  

 fastsætte en frist, indenfor hvilken vedkommende høje kontraherende part skal  

 træffe de forholdsregler, som Ministerudvalgets afgørelse medfører.
 Stk. 3.  Hvis vedkommende høje kontraherende part ikke  

 har truffet tilfredsstillende forholdsregler indenfor den foreskrevne frist,  

 skal Ministerudvalget med det i stk. 1 nævnte flertal afgøre, hvilken  

 virkning der skal tillægges dets oprindelige afgørelse, og offentliggøre  

 beretningen.
 Stk. 4.  De høje kontraherende parter forpligter sig til  

 at betragte enhver afgørelse, som Ministerudvalget måtte træffe i medfør af  

 stk. 1-3 som bindende.
Artikel 33 Kommissionens møder holdes for lukkede døre.
Artikel 34 Kommissionen træffer sine afgørelser ved flertal af de medlemmer, der er  

 til stede og afgiver stemme; underkommissionen træffer sine afgørelser ved  

 flertal af sine medlemmer.
Artikel 35 Kommissionen holder møder, når omstændighederne kræver det.
Møderne  

 sammenkaldes af Det europæiske Råds generalsekretær.
Artikel 36 Kommissionen fastsætter sin egen forretningsorden.
Artikel 37 Kommissionens sekretariat stilles til rådighed af det europæiske Råds  

 generalsekretær.
Artikel 38 Den europæiske Menneskerettighedskomstol skal bestå af et antal dommere  

 svarende til antallet af medlemmer af Det europæiske Råd.
Der må ikke være to  

 dommere, som er statsborgere i samme stat.
Artikel 39 Stk. 1.  Medlemmerne af Domstolen vælges af Den  

 rådgivende Forsamling ved flertal på grundlag af en liste over personer, der  

 er opstillet af Det europæiske Råds medlemsstater, hvert medlem opstiller tre  

 kandidater, hvoraf mindst to af deres egen nationalitet.
 Stk. 2.  I videst muligt omfang skal samme fremgangsmåde  

 følges ved komplettering af Domstolen i tilfælde af, at nye medlemmer optages  

 i Det europæiske Råd, samt ved besættelsen af lejlighedsvis ledige pladser.
 Stk. 3.  Kandidaterne skal nyde den højeste moralske  

 anseelse og må enten besidde de kvalifikationer, der kræves for udnævnelse  

 til de overordnede dommerembeder eller være retskyndige af anerkendt  

 sagkundskab.
Artikel 40 Stk. 1.  Domstolens medlemmer vælges for et tidsrum på  

 ni år.
De kan genvælges.
Forsåvidt angår de medlemmer, der vælges ved første  

 valg, skal dog fire medlemmers funktionstid udløbe efter tre års forløb og  

 yderligere fire medlemmers funktionstid efter seks års forløb.
 Stk. 2.  De medlemmer, hvis funktionstid udløber efter  

 forløbet af begyndelsesperioderne på tre og seks år, vælges ved lodtrækning,  

 der foretages af generalsekretæren umiddelbart efter, at første valg har  

 fundet sted.
 Stk. 3.  Et medlem af Domstolen, som vælges i stedet for  

 et medlem, hvis funktionstid ikke er udløbet, skal beklæde hvervet for den  

 resterende del af forgængerens funktionstid.
Stk. 4.  medlemmerne af Domstolen skal beklæde hvervet,  

 indtil andre er valgt i deres sted.
Efter at sådant valg har fundet sted,  

 skal de fortsætte med at behandle de sager, som de allerede har påbegyndt.
Artikel 41 Domstolen vælger sin præsident og vicepræsident for et tidsrum af tre år.  

 De kan genvælges.
Artikel 42 Medlemmerne af Domstolen modtager for hver dag, de gør tjeneste, en  

 godtgørelse, der fastsættes af Ministerudvalget.
Artikel 43 I behandlingen af enhver sag, der indbringes for Domstolen, skal 7 dommere  

 deltage.
Som selvskrevne medlemmer af retten deltager de dommere, der er  

 statsborgere i de stater, der er parter i konflikten.
Gives intet sådant  

 selvskrevet medlem, har vedkommende part ret til at udnævne en dommer.
De  

 andre dommere vælges ved lodtrækning, der foretages af præsidenten, før sagen  

 påbegyndes.
Artikel 44 Kun de høje kontraherende parter og Kommissionen er berettigede til at  

 indbringe en sag for Domstolen.
Artikel 45 Domstolens kompetence udstrækker sig til alle sager vedrørende fortolkning  

 og anvendelse af nærværende konvention, som de høje kontraherende parter  

 eller Kommissionen indbringer for den i overensstemmelse med artikel 48.
Artikel 46 Stk. 1.  Enhver af de høje kontraherende parter kan  

 nårsomhelst erklære, at den i alle sager vedrørende fortolkning og anvendelse  

 af nærværende konvention anerkender Domstolens kompetence som bindende ipso  

 facto og uden særlig overenskomst.
 Stk. 2.  De ovennævnte erklæringer kan afgives  

 ubetinget, eller på betingelse af gensidighed i forholdet til flere eller  

 visse andre høje kontraherende parter eller for et bestemt tidsrum.
 Stk. 3.  Disse erklæringer deponeres hos Det europæiske  

 Råds generalsekretær, der skal oversende genparter af dem til de høje  

 kontraherende parter.
Artikel 47 Domstolen kan kun behandle en sag, efter at Kommissionen har fastslået, at  

 bestræbelser på at opnå en mindelig overenskomst har været forgæves, og inden  

 for det i artikel 32 bestemte tidsrum på tre måneder.
Artikel 48 Nedennævnte kan indbringe en sag for Domstolen, forudsat at vedkommende  

 høje kontraherende part, hvis der kun er een, eller vedkommende høje  

 kontraherende parter, hvis der er flere end een, er obligatorisk underkastet  

 Domstolens myndighed eller, hvis det ikke er tilfældet, med samtykke af  

 vedkommende høje kontraherende part, hvis der kun er een, eller af  

 vedkommende høje kontraherende parter, hvis der er flere end een:
Artikel 49 Domstolen afgør selv tvistigheder med hensyn til sin kompetence.
Artikel 50 Hvis Domstolen finder, at en afgørelse eller en forholdsregel truffet af  

 en retlig eller anden myndighed, henhørende under en af de høje kontraherende  

 parter er helt eller delvis i strid med de af nærværende konvention følgende  

 forpligtelser, og hvis den nævnte parts interne ret kun tillader delvis  

 skadesløsholdelse for følgerne af denne afgørelse eller forholdsregler, skal  

 Domstolens afgørelse om nødvendigt indrømme den forurettede part passende  

 erstatning.
Artikel 51 Stk. 1.  Domstolens afgørelse skal ledsages af grunde.
 Stk. 2.  Hvis afgørelsen helt eller delvis ikke  

 repræsenterer dommernes enstemmige mening, er enhver dommer berettiget til at  

 afgive særskilt votum.
Artikel 52 Domstolens afgørelse er endelig.
Artikel 53 De høje kontraherende parter forpligter sig til at rette sig efter  

 Domstolens afgørelse i enhver sag, som de er parter i.
Artikel 54 Domstolens afgørelse oversendes til Ministerudvalget, der skal våge over  

 dens fuldbyrdelse.
Artikel 55 Domstolen fastsætter selv sin forretningsorden og giver selv regler om  

 proceduren.
Artikel 56 Stk. 1.  Det første valg af Domstolens medlemmer skal  

 finde sted, når de i artikel 46 nævnte erklæringer fra de høje kontraherende  

 parter har nået et antal af 8.
 Stk. 2.  Ingen sag kan indbringes for Domstolen før  

 dette valg.
Artikel 57 På anmodning af Det europæiske Råds generalsekretær skal enhver af de høje  

 kontraherende parter give nærmere oplysning om, hvorledes den pågældende  

 stats interne lovgivning sikrer den effektive gennemførelse af bestemmelserne  

 i denne konvention.
Artikel 58 Udgifterne til Kommissionen og Domstolen udredes af Det europæiske Råd.
Artikel 59 Medlemmerne af Kommissionen og af Domstolen skal under udøvelsen af deres  

 funktioner nyde de rettigheder og immuniteter, der omhandles i artikel 40 i  

 statutten for Det europæiske Råd og i de med hjemmel i denne bestemmelse  

 indgåede overenskomster.
Artikel 60 Ingen bestemmelse i denne konvention må fortolkes som en begrænsning i  

 eller afvigelse fra nogen af de menneskerettigheder og grundlæggende  

 frihedsrettigheder, som måtte være tilsikret i henhold til en høj  

 kontraherende parts lovgivning eller i henhold til anden overenskomst, den er  

 part i.
Artikel 61 Ingen bestemmelse i denne konvention skal præjudicere de beføjelser, der  

 ved Det europæiske Råds statut er tillagt Ministerudvalget.
Artikel 62 Bortset fra særlig aftale giver de høje kontraherende parter afkald på at  

 påberåbe sig traktater, overenskomster eller deklarationer, der består mellem  

 dem, til i form af en stævning at forelægge en tvist om fortolkning eller  

 anvendelse af denne konvention, til afgørelse på anden måde end i denne  

 konvention bestemt.
Artikel 63 Stk. 1.  Enhver stat kan ved sin ratifikation eller  

 nårsomhelst derefter ved en til Det europæiske Råds generalsekretær stilet  

 notifikation erklære, at nærværende konvention skal udstrækkes til alle eller  

 nogle af de områder, for hvis internationale forbindelser den er ansvarlig.
 Stk. 2.  Konventionen skal udstrækkes til det område  

 eller de områder, der nævnes i notifikationen, fra den 30te dag efter, at Det  

 europæiske Råds generalsekretær har modtaget denne notifikation.
 Stk. 3.  Bestemmelserne i nærværende konvention skal  

 imidlertid i sådanne områder anvendes med skyldig hensyntagen til de stedlige  

 vilkår.
 Stk. 4.  Enhver stat, der har afgivet en erklæring i  

 overensstemmelse med denne artikels stk. 1, kan nårsomhelst derefter på et  

 eller flere af de områders vegne, som notifikationen omfatter, erklære, at  

 den anerkender Kommissionens kompetence til at modtage andragender fra  

 personer, ikke-guvernementale organisationer eller grupper af enkeltpersoner  

 i overensstemmelse med artikel 25 i nærværende konvention.
Artikel 64 Stk. 1.  Enhver stat kan ved undertegnelsen af denne  

 konvention eller ved deponeringen af ratifikationsinstrumentet tage forbehold  

 med hensyn til enhver særskilt bestemmelse i konventionen, i det omfang en  

 lov, som på det tidspunkt er i kraft på dens område, ikke er i  

 overensstemmelse med bestemmelsen, Forbehold af generel karakter er ikke  

 tilladt i henhold til denne artikel.
 Stk. 2.  Ethvert forbehold, der tages i henhold til  

 denne artikel, skal indeholde en kort redegørelse for den pågældende lov.
Artikel 65 Stk. 1.  En høj kontraherende part kan ikke opsige  

 nærværende konvention før udløbet af fem år fra den dato, da den trådte i  

 kraft for dens vedkommende og efter et varsel på seks måneder, tilstillet Det  

 europæiske Råds generalsekretær, der skal underrette de andre høje  

 kontraherende parter.
 Stk. 2.  En sådan opsigelse har ikke til virkning, at  

 den pågældende høje kontraherende part frigøres fra sine forpligtelser ifølge  

 denne konvention med hensyn til nogen handling, som kan udgøre et brud på  

 denne konvention, og som er udført før den dato, da opsigelsen fik virkning.
 Stk. 3.  På samme vilkår skal enhver høj kontraherende  

 part, der ophører med at være medlem af Det europæiske Råd, ophøre med at  

 være part i denne konvention.
 Stk. 4.  Under iagttagelse af bestemmelserne i stk. 1-3  

 kan konventionen opsiges med hensyn til ethvert område, for hvilket den i  

 medfør af artikel 63 er blevet erklæret anvendelig.
Artikel 66 Stk. 1.  Denne konvention er åben for undertegnelse af  

 Det europæiske Råds medlemmer.
Den skal ratificeres.  

 Ratifikationsinstrumenterne deponeres hos Det europæiske Råds  

 generalsekretær.
 Stk. 2.  Denne konvention træder i kraft, når ti  

 ratifikationsinstrumenter er blevet deponeret.
 Stk. 3.  Forsåvidt angår en signatarmagt, der senere  

 ratificerer konventionen, træder denne i kraft den dag,  

 ratifikationsinstrumentet deponeres.
 Stk. 4.  Det europæiske Råds generalsekretær skal give  

 alle medlemmerne af Det europæiske Råd meddelelse om konventionens  

 ikrafttræden, om navnene på de høje kontraherende parter, der har ratificeret  

 den, og om deponering af alle ratifikationsinstrumenter, som senere  

 foretages.
Udfærdiget i Rom, den 4. november 1950,  

 på engelsk og fransk, begge tekster af lige gyldighed, i eet  

 eksemplar, som vedblivende skal TILLÆGSPROTOKOL TIL KONVENTIONEN TIL BESKYTTELSE AF MENNESKERETTIGHEDER OG  

 GRUNDLÆGGENDE FRIHEDSRETTIGHEDER Besluttede på at tage skridt til at sikre den fælles gennemførelse af  

 visse rettigheder og friheder, som ikke allerede omfattes af afsnit I i  

 Konventionen til beskyttelse af Menneskerettigheder og grundlæggende  

 Frihedsrettigheder, undertegnet i Rom den 4. november 1950 (i det følgende  

 kaldet Konventionen), er de underskrivende regeringer, der er medlemmer af Det europæiske Råd,  

 blevet enige om følgende:
 Artikel 1.
Enhver fysisk eller juridisk person er berettiget til uforstyrret nydelse  

 af sin ejendom.
Ingen må berøves sin ejendom undtagen i samfundets interesse  

 og i overensstemmelse med de ved lov og folkerettens almindelige principper  

 fastsatte betingelser.
 Foranstående bestemmelser skal imidlertid ikke på nogen måde gøre indgreb  

 i statens ret til at håndhæve sådanne love, som den anser for nødvendige for  

 at overvåge, at ejendomsretten udøves i overensstemmelse med almenhedens  

 interesse, eller for at sikre betaling af skatter, andre afgifter og bøder.
 Artikel 2.
Ingen må nægtes retten til uddannelse.
Ved udøvelsen af de funktioner, som  

 staten påtager sig i henseende til uddannelse og undervisning, skal den  

 respektere forældrenes ret til at sikre sig, at sådan uddannelse og  

 undervisning sker i overensstemmelse med deres egen religiøse og filosofiske  

 overbevisning.
 Artikel 3.
 De høje kontraherende parter forpligter sig til at lade afholde frie,  

 hemmelige valg med passende mellemrum under forhold, som sikrer folkets frie  

 meningstilkendegivelse ved valget af medlemmer til den lovgivende forsamling.
 Artikel 4.
 Enhver af de høje kontraherende parter kan ved undertegnelsen eller  

 ratifikationen eller nårsomhelst derefter over for Det europæiske Råds  

 generalsekretær afgive en erklæring om, i hvilket omfang den forpligter sig  

 til at udstrække bestemmelserne i nærværende protokol til områder, for hvis  

 internationale forbindelser der er ansvarlig.
 Enhver af de høje kontraherende parter, som har afgivet en erklæring i  

 medfør af foranstående stykke kan fra tid til anden afgive en yderligere  

 erklæring, hvorved den modificerer en hvilkensomhelst tidligere erklæring  

 eller lader nærværende protokols bestemmelser ophøre med at have gyldighed  

 for et hvilketsomhelst område.
 En erklæring afgivet i overensstemmelse med denne artikel skal anses for  

 afgivet i overensstemmelse med Konventionens artikel 63, stk. 1.
 Artikel 5.
 De høje kontraherende parter betragter denne protokols artikler 1, 2, 3 og  

 4 som et tillæg til Konventionen. og alle Konventionens bestemmelser skal  

 derfor også have gyldighed i forhold til disse artikler.
 Artikel 6.
Nærværende protokol er åben for undertegnelse af de medlemmer af Det  

 europæiske Råd, som har undertegnet Konventionen; den skal ratificeres  

 samtidig med eller efter ratifikationen af Konventionen.
Den træder i kraft,  

 når ti ratifikationsinstrumenter er blevet deponeret.
Forsåvidt angår en  

 signatarmagt, som senere ratificerer protokollen, træder denne i kraft den  

 dag, ratifikationsinstrumentet deponeres.
 Ratifikationsinstrumenterne deponeres hos Det europæiske Råds  

 generalsekretær, som skal give samtlige medlemmer meddelelse om navnene på  

 dem, som har ratificeret.
Udfærdiget i Paris, den 20. marts 1952,  

 på engelsk og fransk, begge tekster af lige gyldighed, i eet  

 eksemplar, som vedblivende skal Danmarks ratifikationsinstrument er under 13. april 1953 deponeret hos Det  

 europæiske Råds generalsekretær i Strasbourg.
I tre den 7. april 1953  

 daterede erklæringer, son tilstilledes generealsekretæren samtidig med  

 ratifikationsinstrumentet, har udenrigsministeren på den danske regerings  

 vegne afgivet erklæring om:
1. Danmarks anerkendelse for et tidsrum af 2 år af den  

 i artikel 19 nævnte kommissions kompetence til at modtage andragender fra  

 enhver person, enhver ikke-guvernemental organisation eller gruppe af  

 enkeltpersoner, der hævder at være blevet krænket i de ved konventionen  

 anerkendte rettigheder, jfr. artikel 25; 2. Danmarks anerkendelse for et tidsrum af 2 år af den  

 i artikel 19 nævnte domstols kompetence som bindende ipso facto og uden  

 særlig overenskomst, jfr. artikel 46; 3. konventionens og tillægsprotokollens og i  

 forbindelse hermed den under 1. nævnte erklærings udstrækning til Grønland,  

 jfr. konventionens artikel 63 og tillægsprotokollens artikel 4.
Foruden Danmark har følgende lande til dato deponeret deres  

 ratifikationsinstrumenter til konventionen: Det forenede Kongerige Storbritannien og Nord-Irland,  

 Norge, Sverige, Forbundsrepublikken Tyskland, Saar, Irland og Grækenland; til tillægsprotokollen: Det forenede Kongerige Storbritannien og  

 Nord-Irland, Norge, Saar, Irland og Grækenland.
Endvidere har Sverige og Irland afgivet den i artikel 25 omhandlede  

 erklæring uden tidsbegrænsning.
Irland har afgivet den i artikel 46  

 omhandlede erklæring med uopsigelighed for et tidsrum af 5 år.
 Konventionen træder i kraft, når 10 ratifikationsinstrumenter er blevet  

 deponeret, jfr. artikel 66, stk. 2. Det samme gælder tillægsprotokollen, jfr.  

 dennes artikel 6.
 Udenrigsministeriet, den 11. juni 1953.
 Ole Bjørn kraft.
