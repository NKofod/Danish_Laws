Nr BSF 40 Forslag til folketingsbeslutning om forureningsafgifter på kul- og  

 svovldioxid med erhvervsmæssig og social kompensation Fremsat af Jes Lunde (SF) Gade (SF) Birgitte Husmark (SF) Riishøj (SF)  

 Ebba Strange (SF) den 8. februar 1991 Folketinget pålægger regeringen i begyndelsen af folketingsåret 1991-92 at fremsætte lovforslag med følgende indhold:
1. Forureningsafgifter på udslip af CO2 og SO2 Som første trin i en omlægning og forhøjelse af de danske energiafgifter  

 ud fra miljømæssige kriterier indføres afgifter på udslip af CO2 (kuldioxid  

 eller kultveilte) med 120 kr. pr. ton og SO2 (svovldioxid) med 18 kr. pr. kg.  

 Samtidig omlægges og reduceres de eksisterende afgifter på el, kul og  

 olieprodukter til en afgift, der primært fastsættes efter brændslets  

 energiindhold.
Endvidere indføres en passageafgift på individuelle opvarmningsanlæg i  

 fjernvarmeområder.
Provenuet heraf bruges til at billiggøre  

 tilslutningsafgiften for nye kunder.
2. Kompensation til de udlandskonkurrerende erhverv Af hensyn til konkurrenceevnen sikres virksomheder i de  

 udlandskonkurrerende erhverv kompensation for 90 pct. af CO2- og  

 SO2-afgifterne på den del af deres energiforbrug, der ligger over et vist  

 niveau.
 For at sikre, at også dise virksomheder tilskyndes til at spare på  

 energien, gøres refusion efter en passende tidsfrist betinget af, at  

 virksomhederne er gennemgået af en energikonsulent, og at de  

 energibesparelsestiltag, der kan gennemføres med en tilbagebetalingstid på  

 under 5 år, umiddelbart sættes i værk.
 For de eksisterende energiafgifter sker der fortsat refusion til  

 erhvervene efter de nugældende regler.
3. Tilskud til energibesparende foranstaltninger For at sætte yderligere fart i nedbringelsen af CO2- og SO2-udslippene  

 afsættes årligt 500 mio. kr. til tilskud til energibesparende  

 foranstaltninger.
Ved tildeling af midler gives første prioritet til boliger  

 opført før 1960 beliggende uden for de dele af landet, der har mulighed for  

 kollektiv varmeforsyning.
4. Social kompensation Resten af provenuet bruges til at sikre lavindkomstgrupper og  

 børnefamilier kompensation for afgiftsforhøjelsen.
Det gøres ved at indføre  

 lavere moms på mælkeprodukter, forhøje børnechecken og forhøje det  

 skattemæssige 3 pct.-fradrag m.v.
Endvidere skal den kollektive trafik sikres  

 kompensation, så en stigning i billetpriserne undgås.
Bemærkninger til forslaget Det er helt nødvendigt, at der omgående iværksættes en kraftig indsats for  

 at reducere Danmarks bidrag til drivhuseffekten og skovdøden.
Som et vigtigt  

 led heri bør der indføres meget betydelige afgifter på udslip af CO2 og SO2,  

 hvilket vil føre til en betragtelig reduktion i forbruget af fossilt  

 brændstof (kul, olie og gas). Nærværende beslutningsforslag skal ses som  

 første trin i denne proces.
Miljøindsatsen skal tilrettelægges, så den bliver effektiv, socialt  

 forsvarlig og neutral eller måske ligefrem forbedrende for virksomhedernes  

 konkurrenceevne.
Det sidste kan efter SF's opfattelse lade sig gøre, hvis  

 virksomhederne kommer foran i en udvikling, hvor øgede afgifter på bl.a.  

 CO2-emission bliver hverdag i stadig flere lande i og uden for EF.
Indtil  

 videre vil det dog være nødvendigt at kompensere udlandskonkurrerende  

 virksomheder for forureningsafgifterne - men det skal ske på en måde, så mest  

 muligt af incitamentsvirkningerne bevares.
 For yderligere at sætte gang i reduktionen i udslippene bør en del af  

 midlerne bruges som tilskud til energibesparende foranstaltninger.
De øgede afgifter vil være en økonomisk belastning for forbrugerne.
Derfor  

 skal det resterende provenu bruges til kompensation for disse.
Ikke alle kan  

 sikres fuld kompensation, men SF finder det afgørende, at lavindkomst- og  

 børnefamilierne sikres bedst muligt, jf. bemærkningerne til punkt 4.
Bemærkninger til de enkelte punkter 1. Forureningsafgifter Energiafgifterne har i dag en udformning og et niveau, som dels må  

 tilskrives tilfældigheder, dels en række forskellige hensyn til statens  

 finanser, forsyningssikkerheden og økonomien i eksisterende energiprojekter.  

 Afgifterne på forskellige former for brændsel afspejler derfor langtfra den  

 miljømæssige belastning, der udgår fra pågældende brændselstype.
 I fremtiden bør afgifterne på energi helt overvejende udformes ud fra  

 miljøhensyn.
Rapporterne fra IPCC om drivhuseffekten understreger behovet for at  

 reducere udslippet af drivhusgasser hurtigt og markant.
Den vigtigste  

 drivhusgas er kuldioxid, der derfor bør afgiftsbelægges.
Svovldioxid er en anden alvorlig forureningskilde, der bl.a. er hovedårsag  

 til forsuring og skovdød.
Den bør derfor også afgiftsbelægges.
Kuldioxid og svovldioxid stammer især fra afbrænding af fossilt brændsel  

 og kan derfor afgiftsbelægges ved at beskatte brændslet.
For svovldioxid er  

 det dog muligt at rense røgen, hvorfor der skal ske refusion til større  

 forbrugere, herunder kraftværkerne, svarende til den udrensede mængde.
SF ønsker med andre ord energiafgifterne omlagt og forhøjet for de mest  

 forurenende brændsler.
Som de første trin i denne proces foreslås:
 1. En omlægning af de nuværende afgifter, så de afspejler de fossile  

 brændslers energiindhold (målt i gigajoule). Afgiften på gasolie sættes dog  

 noget højere, jf. tabellen nedenfor.
2. En ensartet reduktion på 20 pct. af de således omlagte afgifter.
Disse  

 afgifter skal helt bortfalde og erstattes af (højere) emissionsafgifter i  

 løbet af nogle år.
3. En afgift på den fra brændslet forventede emission af kul- og  

 svovldioxid.
Afgiften skal udgøre 120 kr. pr. ton kuldioxid og 18 kr. pr.  

 kilo svovldioxid.
Naturgassen undtages indtil videre.
Disse afgifter skal  

 optrappes i løbet af nogle år.
De skal betales af alle brugere, også  

 erhvervene, jf. dog nedenfor om refusion.
 Afgifterne for varme og el kommer herefter til at se ud som følger:
For at undgå at tilskyndelsen til tilslutning til naturgas- og  

 fjernvarmenettene svækkes, bevares den samlede afgiftssats for gasolie på sit  

 nuværende niveau.
Herudover skal der som foreslået af Kommunernes  

 Landsforening indføres en passageafgift på individuelle opvarmningsanlæg i  

 fjernvarmeområder.
Provenuet skal anvendes til at billiggøre  

 tilslutningsudgiften for nye kunder.
 Denne model for omlægning af energiafgifterne er en variant af en af de  

 modeller, der er omtalt i den tværministerielle redegørelse om energiafgifter  

 fra april 1990, dog er emissionsafgifterne forhøjet med 20 pct.
Benzin og dieselolie pålægges ligesom andre olieprodukter en kuldioxid- og  

 svovldioxidafgift med de nævnte satser.
Afgiften svarer til ca. 28 øre pr.  

 liter benzin og ca. 35 øre pr. liter dieselolie (afhængig af svovlindholdet).
 På helårsbasis skønnes afgiftsomlægningen at indbringe et provenu på 9,5  

 mia. kr. (inkl. moms og afgifterne, men ekskl. passageafgiften).
2. Kompensation til de udlandskonkurrerende erhverv Erergidelen af afgifterne refunderes til erhvervene efter de nugældende  

 regler.
 Emissionsdelen af afgiften tilbageføres til de udlandskonkurrerende  

 erhverv efter følgende kriterier:
a.
Afgifter vedrørende energiforbrug, der overstiger 1,5 pct. af  

 omsætningen, kan refunderes med 90 pct.
Afgifter vedrørende energiforbrug  

 under 1,5 pct. af omsætningen refunderes ikke.
Det skal dog undersøges, om  

 grænsen i stedet skal fastsættes som en (noget højere) andel af  

 værditilvæksten.
b.
For at opnå refusion kræves desuden, at virksomheden - efter en  

 passende tidsfrist - er gennemgået af en energikonsulent, og at de  

 energibesparelsestiltag, der kan gennemføres med en tilbagebetalingstid på  

 højst 5 år, umiddelbart sættes i værk.
Tidsfristen fastsættes  

 brancheafhængigt eller i forhold til energiforbrugets størrelse.
 Senere kan det overvejes at kræve fornyet energisyn samt eventuelt at  

 ændre grænsen for tilbagebetalingstid i opadgående retning.
 Det skønnes, at refusionen på helårsbasis vil udgøre i alt 2.300 mio. kr.  

 fordelt med 1.800 mio. kr. på kuldioxid og 500 mio. kr. på svovldioxid  

 (udover refusion for den udrensede svovl).
3. Tilskud til energibesparende foranstaltninger Ejere af boliger opført før 1979 tilbydes gratis energisyn og  

 prioritering af rentable energibesparende foranstaltninger.
De prioriterede  

 energitiltag tilbydes traditionelt finansieret uanset eventuelt manglende  

 friværdi.
 I de egne af landet, hvor der ikke er mulighed for tilslutning til  

 kollektiv varmeforsyning, tilbydes desuden valgfrihed mellem:
a. investeringstilskud og b. rentefri, indeksregulerede lån, der tilbagebetales over maksimalt 10 år  

 svarende til den forventede energibesparelse.
 Boliger fra før 1960 beliggende uden for byer med kulbaseret kraftvarme  

 har fortrinsret til halvdelen af det afsatte beløb.
4. Social kompensation for forureningsafgifter Gennem lettelser i skatter og afgifter og takster gives en social  

 kompensation for de forøgede afgifter på energi.
Kompensationen udformes  

 således, at den gennemsnitlige lavindkomsthusstand med børn får en  

 overkompensation.
Som konsekvens heraf får den gennemsnitlige  

 højindkomsthusstand uden børn underkompensation.
Beløb er i det følgende angivet på helårsbasis.
For 1991, hvor  

 forureningsafgifterne kun vil være i kraft en del af året, reduceres beløbene  

 tilsvarende.
Lettelser i personskatterne Ad a. 3 pct.-fradraget forøges til et 5 pct.-fradrag, og  

 maksimumsbeløbet forøges proportionalt.
Ad b.
Sænkningen af bundfradraget for 12 pct.-skatten skal ses i  

 sammenhæng med punkt 1 og bevirker, at indkomster over ca. 230.000 kr. ikke  

 får nogen lettelse i personskatten.
Ad c.
Da de færreste pensionister får fuld glæde af punkt 1,  

 forøges deres personfradrag i stedet med 2.500 kr.
De pensionister, der  

 heller ikke får glæde af det, fordi de absolut ingen supplerende indkomst  

 har, bliver kompenseret af varmehjælpen, hvortil der afsættes 300 mio. kr.  

 Varmehjælpen søges samtidig omlagt, så den ikke ødelægger incitamenterne til  

 at spare på energien.
 Disse forslag vil koste 3.700 mio. kr. på årsbasis, hvortil kommer  

 varmehjælpen.
Nedsat moms på mælkevarer Momsen på mælkevarer nedsættes fra 22 til 9 pct. til gavn for navnlig  

 børnefamilierne.
Dette koster ca. 1 mia. kr.
Målrettede forbedringer for børnefamilierne Børnefamilieydelsen forøges med 1.000 kr. pr. barn pr. år, hvilket koster  

 ca. 1,1 mia. kr. på årsbasis.
Kompensation til den kollektive trafik Forureningsafgifterne vil fordyre den kollektive trafik.
For at undgå  

 dette tilbageføres 400 mio. kr. til DSB, de amtskommunale trafikselskaber  

 m.v.
Det skal ske som bloktilskud, således at de kollektive trafikselskabers  

 tilskyndelse til at spare på de fossile brændsler bevares.
Derved sikres  

 netto endda en vis billiggørelse af den kollektive trafik til gavn for bl.a.  

 børnefamilier.
 SF er dog åben over for andre måder at fordele kompensationsbeløbet på,  

 blot de anførte målsætninger tilgodeses.
