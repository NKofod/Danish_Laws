 I medfør af § 7, stk. 1, § 30a, stk. 1 og 4, og § 33, stk. 1, nr. 1, i lov  

 om landbrugsejendomme, jf. lovbekendtgørelse nr. 504 af 17. juli 1989, og §  

 12, stk. 1, i lov nr. 358 af 6. juni 1991 om miljøbeskyttelse, som ændret ved  

 lov nr. 477 af 30. juni 1993, jf. bekendtgørelse nr. 763 af 8. september 1992  

 om ændringer i ministeriernes forretningsområder, og efter bemyndigelse  

 fastsættes:
 § 1.  Ved udarbejdelse af sædskifte- og gødningsplaner  

 samt gødningsregnskaber i henhold til bekendtgørelse nr. 1095 af 10. december  

 1992 om grønne marker, sædskifte- og gødningsplaner samt gødningsregnskaber i  

 jordbruget skal behovet for tilførsel af kvælstof til de enkelte afgrøder  

 fastlægges i overensstemmelse med normerne i bilag 1, kolonne 3.
 Stk. 2.  Normtal for tilførsel af kvælstof skal  

 korrigeres for afvigelse fra normtal for udbytte i overensstemmelse med bilag  

 1, kolonne 2 og 4.
Stk. 3.  Det fastlagte kvælstofbehov kan endvidere  

 korrigeres i såvel opad- som nedadgående retning under hensyntagen til andre  

 individuelle forhold end udbytteniveau.
Korrektion i opadgående retning  

 kræver en begrundet erklæring fra en landøkonomisk planteavlskonsulent.
 Stk. 4.  Det fastlagte behov for tilførsel af kvælstof  

 til korn og forårssåede afgrøder skal endvidere korrigeres i henhold til en  

 generel kvælstofprognose uafhængig af det enkelte års klimaforhold, jf. bilag  

 2.
 Stk. 5.  Det fastlagte behov for tilførsel af kvælstof  

 skal endvidere korrigeres i henhold til de årlige kvælstofprognoser.  

 Korrektionsfaktorerne fastsættes af Plantedirektoratet efter indstilling fra  

 Landbrugets Rådgivningscenter.
Stk. 6.  For andre afgrøder end nævnt i bilag 1  

 fastsættes behovet for tilførsel af kvælstof på grundlag af vejledende  

 normer, hvis sådanne findes.
I andre tilfælde fastsættes behovet ud fra god  

 landmandspraksis.
 § 2.  Ved udarbejdelsen af de planer og  

 gødningsregnskaber, der er nævnt i § 1, stk. 1, skal mængden af  

 husdyrgødning, der er til rådighed for bedriften, og indholdet af kvælstof  

 beregnes i overensstemmelse med bilag 3.
Stk. 2.  Indholdet af kvælstof kan i stedet bestemmes  

 ved analyse af repræsentative prøver foretaget på et laboratorium, der er  

 autoriseret i medfør af bekendtgørelse om autorisation af kemiske  

 laboratorier.
Analyse skal foretages mindst en gang årligt.
Mængden af  

 husdyrgødning skal opgøres som den mængde, der produceres i den periode,  

 analysen gælder for, med tillæg af vaskevand, ensilagesaft o.lign., der  

 tilføres anlægget i samme periode.
 § 3.  Bekendtgørelsen træder i kraft den 15. august  

 1993.
 Stk. 2.  Bekendtgørelse nr. 1096 af 10. december 1992  

 ophæves.
Plantedirektoratet, den 13. august 1993 Mogens Nagel Larsen / Torben Nørring Bilag 1 Normer for kvælstof Bilag 3 Indhold af kvælstof m.m. i husdyrgødning Husdyrgødningens kvælstofindhold opgøres ud fra antal dyr af hver dyreart  

 x årlig produktion (kolonne 1) x standardindholdet af kvælstof (kolonne 2).
Årlig mængde ab lager Modificeret fra rapport nr. 28 fra Statens Jordbrugsøkonomiske Institut.  

 Dog ikke ved svin på dybstrøelse, heste, får og mink.
Forenklet og med  

 forbehold kan der foretages følgende omregninger (gælder også for 1), 2) og  

 3)).
 Jersey: Produktionen er på 90% af produktionen fra RDM og SDM.
 Kødkvæg med opdræt og kalve er omtrent som ved RDM og SDM uden opdræt.
 Opdræt: Produktionen pr. årsdyr er på 30% af produktionen fra køer, (20%  

 ved Jersey).
 1 årsso = 365 gylte- og sofoderdage, hvor gyltene regnes med fra 1.  

 løbning.
 Kilde: Håndbog for plantedyrkning (udgivet af Landbrugets  

 Informationskontor) og Landskontoret for Planteavl.
