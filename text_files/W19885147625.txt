 Ankenævnet udtalte vedrørende forskellige inkassationsskridt, at det  

 fandtes uheldigt, at et pengeinstitut havde iværksat og fastholdt disse under  

 omstændigheder, hvor det måtte anses som meget lidt sandsynligt, at de ville  

 medvirke til at give P dækning.
Kendelse af 19. december 1988 i sag 67/1988 En kunde K havde i 1984, mens han var ansat som ejendomsmæglerassistent,  

 hos et pengeinstitut P optaget en kassekredit på 102.500 kr., der skulle  

 nedbringes med 5.000 kr. pr. kvartal, første gang den 1. oktober 1985. I  

 midten af 1985 fratrådte K sin stilling, men solgte i perioden indtil ca. 1.  

 april 1986 personligt enkelte ejendomme i kommission, i hvilken forbindelse  

 han benyttede kreditten.
 Efter brevveksling med K i anledning af dennes misligholdelse af  

 nedbringelsesvilkårene opsagde P i oktober 1987 kreditten og overgav  

 engagementet til inkasso.
1. april 1988 indgav P's advokat begæring om tvangsauktion over den  

 ejendom, hvori K boede.
K's advokat opfordrede P's advokat til at  

 tilbagekalde begæringen, idet han oplyste, at ejendommen var behæftet med ca.  

 785.000 kr. mere end ejendomsvurderingen, der udgjorde 780.000 kr.
P's advokat fastholdt begæringen, der dog blev tilbagekaldt den dag, hvor  

 skifteretten afviste en af P mod K indgiven konkursbegæring på grund af P's  

 manglende retlige interesse i at erklære K konkurs.
Kendelsen belv stadfæstet  

 af landsretten, hvortil P havde påkæret den.
 K klagede over P med påstand om, at der indrømmedes ham en afdragsordning  

 med P.
 P's advokat påstod klagen afvist, da engagementet var af erhvervsmæssig  

 karakter, og anførte med hensyn til sagens realitet, at K intet havde betalt,  

 efter at engagementet var taget til inkasso, og at klager over  

 inkassationen,der havde været forestået af ham, måtte indgives til  

 advokatmyndighederne.
 Ankenævnet fandt, at klagen vedrørte et privatkundeforhold, men havde ikke  

 mulighed for som af K påstået at pålægge P at indrømme K en afdragsordning.
 Ankenævnet bemærkede videre, at man fandt det uheldigt, at P havde  

 iværksat og fastholdt de omtalte inkassationsskridt under omstændigheder,  

 hvor det måtte anses som meget lidt sandsynligt, at de ville medvirke til at  

 give indkalgede dækning for sit tilgodehavende.
