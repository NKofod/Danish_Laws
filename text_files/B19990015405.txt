Bekendtgørelse om midler til koordinationsudvalg for den  

 forebyggende arbejdsmarkedsindsats efter lov om aktiv socialpolitik § 47  

 b, stk. 5 I medfør af § 47 b, stk. 5, i lov om aktiv  

 socialpolitik, jf. lovbekendtgørelse nr. 707 af 29. september 1998, som  

 senest  

 ændret ved lov nr. 1040 af 23. december 1998, fastsættes følgende:
Indhold § 1.  

  

 Denne  

 bekendtgørelse indeholder bestemmelser om fordeling, udbetaling,  

 administration, regnskabsaflæggelse, revision samt eventuel tilbageførsel af  

 de  

 midler, der er afsat til koordinationsudvalgene for den forebyggende  

 arbejdsmarkedsindsats til fremme af særlige virksomhedsrettede lokale  

 initiativer.
Fordeling af midler § 2.  

  

 Der  

 er årligt afsat 145 mill. kr. til koordinationsudvalgene for den forebyggende  

 arbejdsmarkedsindsats til fremme af særlige virksomhedsrettede lokale  

 initiativer.
Dog er der i 1999 kun afsat 95 mill. kr.
 Stk. 2.  

  

 Midlerne,  

 herunder eventuelle uforbrugte midler fra tidligere år, jf. § 7,  

 fordeles  

 til kommunerne efter samme fordelingsnøgle, som indgår ved opgørelse af  

 tilskud  

 og udligning, jf. lov om kommunal udligning og generelle tilskud, for det  

 følgende bevillingsår (statsgarantiordningen).
 Stk. 3.  

  

 Socialministeriet  

 udmelder hvert år i juli måned det beløb, som tilkommer den enkelte kommune  

 for  

 det følgende bevillingsår.
 Stk. 4.  

  

 Kommunen  

 meddeler koordinationsudvalget beløbets størrelse.
Udbetaling § 3.  

  

 Den  

 enkelte kommunes andel af midlerne for bevillingsåret anvises til kommunen  

 primo januar måned i bevillingsåret.
Kommunen sikrer, at midlerne stilles til  

 koordinationsudvalgets rådighed.
Administration af midler § 4.  

  

 Kommunen  

 varetager administrationen af midlerne for koordinationsudvalget.
Ved fælles  

 koordinationsudvalg er det den kommune, der har sekretariatsbetjeningen af  

 udvalget, der varetager administrationen af midlerne.
 Stk. 2.  

  

 Vælger  

 flere koordinationsudvalg at anvende midlerne helt eller delvist i  

 fællesskab,  

 bør der indgås en skriftlig samarbejdsaftale, hvoraf det fremgår, hvilke  

 forpligtelser den enkelte kommune har i samarbejdet, herunder hvilken  

 kommune,  

 der er ansvarlig for det tekniske, regnskabs- og revisionsmæssige m.v.
Regnskabsaflæggelse og revision § 5.  

  

 Regnskabsaflæggelse  

 skal ske senest i forbindelse med opgørelsen af den endelige restrefusion for  

 regnskabsåret med samme frist som gælder for afregning af statsrefusion.
Der  

 skal anvendes et særskilt skema til opgørelse af forbruget.
Skemaet udsendes  

 sammen med de øvrige restafregningskemaer.
 § 6.  

  

 Revision  

 skal ske i overensstemmelse med de regler, der er fastsat i  

 Socialministeriets  

 bekendtgørelse nr.105 af 16. februar 1998 om revision af kommunernes og  

 amtskommunernes samt Københavns og Frederiksberg Kommuners regnskaber på  

 visse  

 dele af det sociale område.
Uforbrugte midler § 7.  

  

 De  

 midler for det enkelte bevillingsår, som koordinationsudvalget ikke har  

 anvendt  

 eller disponeret over, skal senest tilbageføres i forbindelse med opgørelsen  

 af  

 den endelige restrefusion for regnskabsåret med samme frist som gælder for  

 afregning af statsrefusion.
 Stk. 2.  

  

 Tilbageførte  

 midler fordeles til samtlige kommuner i det bevillingsår, der følger efter  

 regnskabsaflæggelsen samtidig med fordelingen af bevillingen for dette år,  

 jf.  

 § 2, stk. 2.
Ikrafttrædelsesbestemmelse § 8.  

  

 Bekendtgørelsen træder i kraft den 1. april 1999 og har virkning fra 1.  

 januar  

 1999.
