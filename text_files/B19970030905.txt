I medfør af § 33, stk. 1, § 34, stk. 1, § 38, § 43 og § 72, stk. 2, i lov om apoteksvirksomhed, jf. lovbekendtgørelse nr. 657 af 28.
 juli 1995, og § 8, stk. 2, og § 44, stk. 2, i lov om lægemidler, jf.
lovbekendtgørelse nr. 656 af 28. juli 1995, fastsættes efter bemyndigelse:
Apoteker § 1.  Et apotek er en organisatorisk selvstændig  

 enhed, hvortil der kan være knyttet apoteksfilialer, apoteksudsalg,  

 håndkøbsudsalg og medicinudleveringssteder.
I åbningstiden skal apotekeren  

 eller en af apotekeren ansat farmaceut være til stede på apoteket.
 Stk. 2.  Apoteker kan forhandle og fremstille lægemidler  

 m.v. i det omfang, hvori apotekerloven bestemmer det.
Stk. 3.  Apoteker må ikke overlade udbringning af og  

 opkrævning af betaling for veterinære lægemidler eller overdrage fordringer  

 på betaling for veterinære lægemidler til § 2.  Når en apoteker har overtaget driften af et  

 apotek, skal indberetning herom indsendes til Lægemiddelstyrelsen.
§ 3.  Apoteksbestyrere skal godkendes af  

 Lægemiddelstyrelsen.
Ansøgning om godkendelse indsendes til  

 Lægemiddelstyrelsen.
 Stk. 2.  Apoteksbestyrere skal opfylde de betingelser,  

 der er angivet i apotekerlovens § 15, stk. 2.
 Stk. 3.  Hvis en apoteksbestyrer er fraværende i mere  

 end 2 måneder, skal der indsættes en ny bestyrer.
 § 4.  Afgår en apoteker ved døden, skal boet  

 indberette dette til Lægemiddelstyrelsen.
 Stk. 2.  Hvis boet fortsætter driften af apoteket med en  

 bestyrer, skal der ved dennes tiltrædelse foretages en opgørelse af  

 varelager, udestående fordringer samt giro-, bank- og kassebeholdning ved en  

 uvildig person valgt af boet og bestyreren i forening.
 § 5.  Lokaler, hvorfra der drives apoteksvirksomhed,  

 skal indrettes og udstyres således, at de er velegnede til formålet.
 § 6.  Apoteker skal være sikret mod indbrud.
 Stk. 2.  Tyveri på et apotek og forsøg herpå skal  

 anmeldes til politiet samt registreres på apoteket.
Information og service § 7.  Apotekeren skal udarbejde en skriftlig politik  

 om information til forbrugere, medicinalpersoner og myndigheder om  

 lægemidler, lægemiddelanvendelse og opbevaring af lægemidler.  

 Informationspolitikken skal medvirke til at sikre, at informationen finder  

 sted, og at den afpasses efter modtagernes behov.
 § 8.  Hvis apoteket udfører servicevirksomhed og  

 sundhedsfremmende aktiviteter, skal der udarbejdes beskrivelser af  

 aktiviteterne og økonomien heri.
 § 9.  Apotekeren og det personale, der i øvrigt  

 medvirker til løsning af de i § 7 og § 8 nævnte opgaver, skal i kraft af  

 grundlæggende uddannelse og fortsat træning kunne varetage opgaverne  

 forsvarligt.
Apoteksfilialer § 10.  En apoteksfilial er en enhed knyttet til et  

 apotek og drevet for apotekerens regning i selvstændige lokaler med et af  

 apotekeren ansat fagligt uddannet personale, der omfatter en eller flere  

 farmaceuter.
 Stk. 2.  Apoteksfilialer kan forhandle de samme varer,  

 som apoteker må forhandle.
 Stk. 3.  Apoteksfilialer må ikke foretage  

 lægemiddelfremstilling.
 Stk. 4.  Apoteksfilialer på sygehuse og andre  

 institutioner omfattet af sygehuslovens § 3 må kun levere lægemidler og andre  

 varer til sygehuset eller institutionen.
 § 11.  Bestemmelserne i § 5 og § 6 gælder også for  

 apoteksfilialer.
Apoteksudsalg § 12.  Et apoteksudsalg er en enhed knyttet til et  

 apotek og drevet for apotekerens regning i selvstændige lokaler med et af  

 apotekeren ansat fagligt uddannet personale.
Stk. 2.  Apoteksudsalg kan udlevere lægemidler efter  

 recept, der forud er ekspederet på det apotek (inkl. apoteksfilialer),  

 udsalget er tilknyttet.
Apoteksudsalg kan forhandle ikke receptpligtige  

 lægemidler samt andre varer, som apoteker i øvrigt må forhandle.
 Stk. 3.  Apoteksudsalg må ikke foretage  

 lægemiddelfremstilling.
 § 13.  Bestemmelsen i § 5 gælder også for  

 apoteksudsalg.
 § 14.  På et apoteksudsalgs facade skal på  

 iøjnefaldende måde være anført: »Apoteksudsalg fra . . . apotek«.
Håndkøbsudsalg § 15.  Et håndkøbsudsalg er en enhed, der modtager  

 varer fra et bestemt apotek.
Udsalget drives af en af apotekeren antaget  

 bestyrer i lokaler, der ikke tilhører apoteket.
 Stk. 2.  Håndkøbsudsalg kan forhandle ikke  

 receptpligtige lægemidler samt andre varer, som apoteker i øvrigt må  

 forhandle.
Stk. 3.  Ikke receptpligtige lægemidler og medicinsk  

 udstyr, der leveres til forhandling gennem håndkøbsudsalg, skal af apoteket  

 være indpakket eller forseglet således, at kunden kan konstatere, at pakken  

 ikke har været åbnet.
Pakken skal være forsynet med pris og dato for levering  

 fra apoteket.
Stk. 4.  Håndkøbsudsalg kan udlevere lægemidler efter  

 recept, der forud er ekspederet på det apotek (inkl. apoteksfilialer),  

 udsalget er tilknyttet.
Lægemidlerne skal af apoteket være indpakket,  

 forsynet med apotekets navn, kundens navn og adresse, den pris kunden skal  

 betale samt dato for levering fra apoteket.
Pakken skal være forseglet  

 således, at kunden kan konstatere, at pakken ikke har været åbnet.
 Stk. 5.  Håndkøbsudsalg må ikke foretage  

 lægemiddelfremstilling.
 § 16.  Ved udlevering af varer fra et håndkøbsudsalg  

 gælder de på varerne anførte priser.
 § 17.  Ved oprettelse, flytning eller nedlæggelse af  

 håndkøbsudsalg skal meddelelse herom forinden fremsendes til  

 Lægemiddelstyrelsen, jf. apotekerlovens § 7, stk. 2. Meddelelsen skal  

 indeholde oplysning om udsalgets adresse.
 Stk. 2.  På bygningen, hvori håndkøbsudsalget er  

 indrettet, skal på iøjnefaldende måde være anført: »Håndkøbsudsalg fra  

 ... apotek«.
 § 18.  Apotekeren er ansvarlig for, at et  

 håndkøbsudsalg er indrettet og udstyret således, at lægemidler kan opbevares  

 utilgængeligt for uvedkommende og i øvrigt i overensstemmelse med gældende  

 regler.
 Stk. 2.  Det påhviler apotekeren at drage omsorg for, at  

 bestyrere af håndkøbsudsalg er i besiddelse af fornødne kvalifikationer.
 § 19.  Apotekeren skal føre tilsyn med hvert enkelt  

 håndkøbsudsalg mindst to gange om året.
Stk. 2.  For hvert håndkøbsudsalg skal der findes en  

 journal, hvori resultatet af apotekerens tilsyn indføres.
Journalen skal  

 opbevares på apoteket.
§ 20.  Varer, der er leveret fra apoteket, skal  

 opbevares adskilt fra butikkens øvrige varer.
Varerne må højst opbevares i  

 håndkøbsudsalget i 2 år efter leveringsdato.
 Stk. 2.  Receptmedicin og andre varer, som specielt er  

 bestilt til en kunde, må opbevares i håndkøbsudsalget i indtil 14 dage efter  

 leveringsdato.
Medicinudleveringssteder § 21.  Et medicinudleveringssted er en enhed, der fra  

 et eller flere apoteker modtager adresserede forsendelser, som udleveres til  

 den enkelte kunde.
Medicinudleveringssteder er ikke lagerførende.
Stk. 2.  Forsendelserne skal af apoteket være indpakket,  

 forsynet med apotekets navn, kundens navn og adresse, den pris, kunden skal  

 betale, samt leveringsdato.
Forsendelserne skal være forseglet, således at  

 kunden kan konstatere, at forsendelsen ikke har været åbnet.
§ 22.  Apotekeren skal føre tilsyn med  

 medicinudleveringssteder, hvortil vedkommende leverer lægemidler.
Apotekeren  

 er ansvarlig for, at det enkelte medicinudleveringssted er indrettet og  

 udstyret på en sådan måde, at lægemidler kan opbevares utilgængeligt for  

 uvedkommende.
Det påhviler apotekeren at drage omsorg for, at personalet på  

 medicinudleveringsstedet er i besiddelse af fornødne kvalifikationer.
§ 23.  Forsendelser, som et medicinudleveringssted  

 modtager fra apoteket, skal opbevares adskilt fra andre varer.
Forsendelserne  

 må opbevares i medicinudleveringsstedet i indtil 14 dage efter leveringsdato.
Sygehusapoteker og sygehusapoteksfilialer § 24.  Et sygehusapotek er et apotek ejet af staten,  

 en amtskommune eller Hovedstadens Sygehusfællesskab.
Til sygehusapoteket kan  

 der være knyttet sygehusapoteksfilialer.
 Stk. 2.  Sygehusapoteker kan levere og fremstille  

 lægemidler mv. i det omfang, hvori apotekerloven bestemmer det.
§ 25.  En sygehusapoteksfilial er en enhed knyttet til  

 et sygehusapotek.
Filialen drives for sygehusejerens regning og under  

 sygehusapotekerens ansvar.
Filialen drives med et fagligt uddannet personale,  

 der omfatter en eller flere farmaceuter.
 Stk. 2.  Sygehusapoteksfilialer kan levere de samme  

 varer, som sygehusapoteker må levere.
 Stk. 3.  Sygehusapoteksfilialer må ikke foretage  

 lægemiddelfremstilling.
 § 26.  Bestemmelserne i § 5 og § 6 gælder også for  

 sygehusapoteker og sygehusapoteksfilialer.
 § 27.  Når en sygehusapoteker har overtaget driften af  

 et sygehusapotek, skal indberetning herom sendes til Lægemiddelstyrelsen.
 Stk. 2.  Et sygehusapotek skal orientere  

 Lægemiddelstyrelsen om beliggenheden af alle lokaler, hvorfra der drives  

 sygehusapoteksvirksomhed, før de pågældende lokaler tages i brug.
Apotekspersonale § 28.  Den person, der har bestået dansk farmaceutisk  

 kandidateksamen eller en tilsvarende farmaceutisk uddannelse i et land  

 omfattet af EØS-aftalen, og som er statsborger i et sådant land, betegnes  

 under sin ansættelse på apotek eller sygehusapotek som »farmaceut«.
Stk. 2.  Den person, der har bestået farmaceutisk  

 medhjælpereksamen efter kongelig anordning nr. 402 af 14. september 1942 om  

 Danmarks farmaceutiske Højskole og den farmaceutiske uddannelse eller  

 tidligere anordninger, betegnes som »apoteksmedhjælper« og har  

 under sin ansættelse på apotek eller sygehusapotek kompetence svarende til en  

 farmaceut.
En apoteksmedhjælper kan dog ikke blive godkendt som  

 apoteksbestyrer eller være kvalitetsansvarlig for lægemiddelproduktion.
 Stk. 3.  Den person, der har bestået eksamen for  

 apoteksassistenter, betegnes under sin ansættelse på apotek eller  

 sygehusapotek som »apoteksassistent«.
 Stk. 4.  Den person, der har bestået de obligatoriske  

 studieenheder og eksamensprøver i den farmaceutiske kandidatuddannelse, der  

 er en forudsætning for studieophold på apotek, og har gennemgået studieophold  

 på apotek, har under sin ansættelse på apotek eller sygehusapotek kompetence  

 svarende til en apoteksassistent og betegnes som  

 »farmaceutstuderende«.
 Stk. 5.  Den person, der på bekendtgørelsens  

 ikrafttrædelsestidspunkt har gennemgået en 3-årig teknisk uddannelse på  

 apotek og har erhvervet lærebrev, betegnes under sin ansættelse på apotek  

 eller sygehusapotek som »defektrice«.
 § 29.  Apotekeren eller sygehusapoteket skal benytte  

 sig af det i § 28 nævnte personale til at ekspedere og kontrollere recepter  

 og medicinrekvisitioner samt udlevere, sælge og informere om lægemidler.  

 Apotekeren eller sygeshusapoteket skal sikre, at personalet på forsvarlig  

 måde kan løse de opgaver, det bliver pålagt.
 Stk. 2.  Apotekspersonalet skal udføre de i stk. 1  

 nævnte opgaver omhyggeligt og samvittighedsfuldt.
Dispensations-, straf- og  

 ikrafttrædelsesbestemmelser § 30.  Hvis særlige forhold taler for det, kan  

 Lægemiddelstyrelsen dispensere fra bestemmelserne i denne bekendtgørelse  

 eller stille særlige krav til det enkelte apotek eller sygehusapotek eller de  

 i §§ 10, 12, 15, 21 og 25 nævnte enheder.
 § 31.  Med bøde straffes den, der overtræder § 1, stk.  

 1 og 3, § 2, § 3, stk. 3, §§ 4-8, § 10, stk. 3 og 4, § 12, stk. 3, § 14, §  

 15, stk. 3-5, § 16, §§ 17-20, § 21, stk. 2, § 22, § 23, § 25, stk. 3, § 27  

 eller § 29.
 Stk. 2.  Der kan pålægges selskaber mv. (juridiske  

 personer) strafansvar efter reglerne i straffelovens 5. kapitel.
 § 32.  Bekendtgørelsen træder i kraft den 19. maj  

 1997.
 Stk. 2.  Bekendtgørelse nr. 259 af 11. april 1994 om  

 indretning og drift af apoteker, sygehusapoteker m.v. ophæves.
