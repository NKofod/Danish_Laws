 Paa Ministeriets derom nedlagte allerunderdanigste Forestilling har det  

 den 19de d.M. behaget Hans Majestæt Kongen allernaadigst at autorisere  

 følgende Liturgi ved Gudstjenester for Døvstumme:
A.
Tegn- og Haandalfabetsmetoden.
 Skriftemaal.
1. Indgangsbønnen: »Herre« jeg er kommen ind  

 i dette dit Hus' o.s.v. - uden Fadervor - fremsiges fra Kordøren i  

 Haandalfabetet af Klokkeren.
Præsten knæler for Alteret.
2. Trosbekendelsen: Præsten gaar frem i Kordøren og  

 Menigheden rejser sig.
Præsten: »Lad os bekende vor kristne Tro: Jeg  

 tror paa Gud Fader« o.s.v. - Haandalfabetet.
 3. Salme: Spilles paa Orgelet, synges og siges i Tegn  

 af Præsten, som tager Plads foran i Koret, vendt mod Menigheden.
4. Prædiken: Præsten fra Prædikestolen: »Lad os  

 bede« - Stille Bøn.
Præsten: »Lad os læse det hellige  

 Evangelium.« Derpaa oplæses - mundtlig - Evangeliet, og Menigheden  

 rejser sig og bliver staaende, saa længe Evangeliet læses.
Efter dette  

 Prædiken, som slutter med Bøn og Fadervor samt den apostoliske Velsignelse.
5. Salme.
Kommunion: a.
Formaning - Tegn og  

 Haandalfabet. b.
Fadervor - Haandalfabet. c.
Indstiftelsen - Tegn og  

 Haandalfabet. d.
Uddeling. e.Tiltale - Tegn og Haandalfabet.
6. Velsignelsen: Præsten for Alteret: »Herren  

 være med Eder.
Herren velsigne og bevare Dig« o.s.v. - Haandalfabet.
 7. Slutningsbøn med Fadervor.
B.
Talemetoden.
Skriftemaal.
1. Indgangsbønnen: fremsiges fra Kordøren af  

 Klokkeren.
Præsten knæler for Alteret.
2. Trosbekendelsen: Præsten gaar frem i Kordøren, og  

 Menigheden rejser sig.
Præsten: »Lad os bekende vor kristne Tro«  

 Jeg tror på Gud Fader »o.s.v.
 3. Salme: Spilles paa Orgelet og synges af Præsten,  

 som tager Plads foran i Koret.
4. Prædiken: Efter en kort Bøn oplæser Præsten  

 Evangeliet, medens Menigheden rejser sig.
Dernæst Prædiken, Bøn, Fadervor  

 samt den apostoliske Velsignelse.
5. Salme.
Kommunion.
6. Velsignelsen: Præsten: »Herren være med  

 Eder«.
Menigheden: »Og med din Aand«.
Præsten: »Herren  

 velsigne Dig og bevare Dig« o.s.v.
Menigheden: »Amen«.
 7. Slutningsbøn med Fadervor.
Hvilket tjenstlig meddeles Deres Højærværdighed til behagelig Efterretning og videre Bekendtgørelse, idet henvises til Deres Skrivelse af 12te f.M.
