 I medfør af kapitel 3 samt §82, §149, stk. 10, og § 153, stk. 2, i lov om  

 luftfart, jfr. lovbekendtgørelse nr. 381 af 10. juni 1969, som ændret ved lov  

 nr. 94 af 29. marts 1972, fastsættes efter bemyndigelse fra ministeriet for  

 offentlige arbejder herved følgende bestemmelser for medføring af flight  

 recorder.
1. Definitioner 1.1 Flight Recorder Et instrument, som under flyvning løbende registrerer visse data  

 vedrørende flyvningen.
1.2 Flight Data Recorder (F.D.R.) En flight recorder, som samtidig registerer en række data fra  

 luftfartøjets instrumenter.
1.3 Cockpit Voice Recorder (C.V.R.) En flight recorder, som registrerer samtale, lyde og signaler i  

 førerrummet.
1.4 Underwater Locating Device (U.L.D.) En sender, som udsender lokaliseringssignaler, når den neddykkes i vand.
2. Gyldighedsområde 2.1 Denne BL gælder for følgende dansk registrerede luftfartøjer:
 2.1.1 Flyvemaskiner omfattet af pkt. 2.1.a skal være forsynet med en af  

 luftfartsdirektoratet godkendt flight data recorder, cockpit voice recorder  

 og underwater locating device.
 2.1.2 Helikoptere omfattet af pkt. 2.1.b skal være forsynet med en af  

 luftfartsdirektoratet godkendt cockpit voice recorder og underwater locating  

 device.
3. Konstruktion og placering af flight data recorder 3.1 En flight data recorder skal registrere følgende parametre:
 3.1.1 For flyvemaskiner med størst tilladte startvægt over 27000 kg, som  

 er typecertificeret efter den 30. september 1969, skal udover de i pkt. 3.1  

 nævnte parametre yderligere registreres:
 3.2 Registreringen skal ske fortløbende fra det øjeblik startløbet  

 påbegyndes, og til landingsafløbet er afsluttet.
3.2.1 De sidste 25 timers registrering skal opbevares.
Data, der er ældre  

 end 60 dage, kan slettes.
 3.2.2 Med henblik på afprøvning er det tilladt at slette en time af de  

 ældste, registrerede informationer.
 3.3 En flight data recorder skal være indbygget således, at der opnås  

 bedst mulig beskyttelse af registreringerne mod slag og brand ved havari.  

 Hvor det er muligt, skal recorderen være placeret i den bageste del af  

 flyvemaskinen, i halefinneområdet eller i halekonus.
 Farven på en flight data recorder skal være stærkt orange eller gul.
 3.4 En flight data recorder vil normalt kun blive godkendt, når den  

 opfylder kravene i US FAA Technical Standard Order C-51.
4. Konstruktion og placering af cockpit voice recorder 4.1 En cockpit voice recorder skal registrere tale og andre i førerrummet  

 forekommende lyde, enhver radiokommunikation samt signaler fra  

 radionavigationsudrustning, der er i brug.
 4.2 De i pkt. 4.1 nævnte informationer skal registreres fortløbende fra  

 det tidspunkt udførelse af første checkliste påbegyndes før start, og til  

 sidste checkliste er afsluttet efter landing.
 4.2.1 De registrerede informationer skal akkumuleres for mindst de sidste  

 30 minutter af funktionstiden.
4.3 En cockpit voice recorder skal være indbygget således, at der opnås  

 bedst mulig beskyttelse af registreringerne mod slag og brand ved havari.  

 Hvor det er muligt, skal den være placeret i den bageste del af  

 flyvemaskinen, i halefinneområdet eller halekonus.
Flight data recorder og  

 cockpit voice recorder skal så vidt muligt være bygget sammen.
 Farven på en cockpit voice recorder skal være stærkt orange eller gul.
 4.4 En cockpit voice recorder vil normalt kun blive godkendt, når den  

 opfylder kravene i US FAA Technical Standard Order C-84.
5. Konstruktion og placering af underwater locating  

 devise 5.1 Der skal på flight data recorder og cockpit voice recorder være  

 monteret en underwater locating device.
 5.1.1 Såfremt flight data recorder og cockpit voice recorder er bygget  

 sammen på en sådan måde, at det må forventes, at recorderne ikke adskilles  

 ved havari, er det tilstrækkeligt at montere en underwater locating device.
 5.2 En underwater locating device vil kun blive godkendt, når den opfylder  

 FAA Advisory Circular No. 21-10 eller lignende.
6. Driftsforstyrrelser 6.1 I tilfælde af fejl ved flight data recorder og cockpit voice recorder  

 kan en påbegyndt flyvning eller serie af flyvninger fuldføres: men start må  

 ikke finde sted fra en plads, hvor reparation eller udskiftning kan ske eller  

 efter luftfartsdirektoratets bestemmelse skal kunne ske.
 6.2 Enhver flyvning uden korrekt fungerende flight data recorder eller  

 cockpit voice recorder skal efter ankomst til hjemmebase rapporteres til  

 luftfartsdirektoratet med angivelse af årsag og mulighed for afhjælpning.
7. Vedligeholdelse og kontrol 7.1 Flight data recorder, cockpit voice recorder og underwater locating  

 device skal indgå i luftfartøjets almindelige vedligeholdelsessystem, således  

 at det løbende kontrolleres, at recorderne fungerer korrekt, og at  

 udskiftning af bånd eller andet registreringsmedium sker rettidigt.
 7.1.1 Flight data recorderen med tilhørende instrumenter og givere skal  

 kalibreres med de af luftfartsdirektoratet godkendte intervaller, og  

 resultatet af enhver kalibrering skal opbevares, indtil ny kalibrering finder  

 sted.
 7.2 Flight data recorder-registreringernes overenstemmelse med aktuelle  

 værdier skal lejlighedsvis verificeres efter nærmere aftale med  

 luftfartsdirektoratet.
 7.3 Flight data recorder og cockpit voice recorder skal efterprøves  

 umiddelbart før hver start.
8. Identifikation og opbevaring af registreringer 8.1 Bånd eller andet registreringsmedium, som af luftfartsdirektoratet  

 forlanges udtaget, skal mærkes på en måde, der sikrer identifikation af  

 luftfartøj, flyvning og tidsperiode.
 8.2 Registreringsmedier udtaget efter pkt. 8.1 skal opbevares  

 utilgængeligt for uvedkommende og på en sådan måde, at registreringerne ikke  

 ødelægges.
9. Udlæsning af registreringer 9.1 Brugeren skal kunne foretage den i pkt. 7.1 og 7.2 nævnte kontrol på  

 en af luftfartsdirektoratet godkendt måde.
 9.2 Brugeren skal dokumentere, at der på forlangende, inden for et af  

 luftfartsdirektoratet godkendt tidsrum, kan fremlægges nøjagtig udlæsning af  

 registreringerne.
10. Dispensation Luftfartsdirektoratet kan i særlige tilfælde dispensere fra de i denne BL  

 fastsatte bestemmelser.
11. Straf Overtrædelse af denne BL straffes i henhold til luftfartslovens §149, stk.  

 10, med bøde eller hæfte.
12. Ikrafttræden Denne BL træder i kraft den 1. juni 1980. Samtidig ophæves BL 1-9, 5.  

 udgave, dateret 1. juni 1976.
