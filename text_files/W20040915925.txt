Landsskatteretskendelse vedr. moms i forbindelse med  

 udlejning af standpladser i forbindelse med bl.a. udstillinger Klagen skyldes, at virksomheden As udlejning af  

 standpladser er anset for at have leveringssted her i landet efter momslovens  

 §  

 16. Regionen har derfor pålagt virksomheden fra 1. januar 2003 at fakturere  

 med  

 dansk moms til udenlandske kunder.
 Landsskatteretten ændrer told- og skatteregionens afgørelse.
Virksomheden foretager udlejning af standpladser til danske  

 og udenlandske virksomheder.
Udlejningen sker primært ved, at virksomheden  

 lejer en hal og arrangerer en udstilling eller messe, herunder modemesser, og  

 forestår udlejningen af standpladser.
Modemesserne er lukkede fagmesser for  

 erhvervsdrivende.
Der bliver ikke solgt varer på de enkelte modemesser men  

 alene fremvist/markedsført kollektioner til efterfølgende salg i landets  

 tøjbutikker.
De afholdte messer, som er blandt de 3-4 vigtigste i Europa, er  

 et  

 markedsføringsredskab for udstillerne, idet disse tjener til at profilere  

 skandinavisk design. 54 % af de messebesøgende kommer fra udlandet.
Af  

 udstillerne er ca. 40 % udenlandske.
Heraf kommer ca. 25 % fra Sverige og de  

 resterende fra Norge og Finland.
Virksomheden forestår invitationer mv. og  

 udgiver tidsskrifter og brochuremateriale vedrørende de afholdte messer.
Af en af virksomheden fremlagt standardkontrakt fremgår, at  

 lejeren faktureres for det lejede standareal på grundlag af  

 kvadratmeterantallet.
Af de tilhørende almindelige udstillingsbetingelser  

 fremgår bl.a., udstilleren ikke uden arrangørens tilladelse må udstille andre  

 end de anmeldte varer, at fremlån/fremleje af brugsretten over det anviste  

 areal samt reklamering for ikke anmeldte firmaer ikke er tilladt, at  

 udstilleren er ansvarlig for indretning af sin stand og skal overholde de for  

 udstillingen gældende regler, at ingen udstillingsgenstande må fjernes før  

 udstillingen er lukket, at arrangøren kan regulere den lejede stands  

 placering,  

 uden at dette berettiger udstilleren til at annullere sin kontrakt, at  

 udstilleren kun må anvende det i kontrakten angivne areal, samt at arrangøren  

 har ret til med 1 måneds varsel at ændre dato og åbningstider for  

 udstillingen.  

 Virksomheden har oplyst, at afgrænsningen af de udlejede standpladser  

 foretages  

 ved hjælp af rispapirbannere, som hænges fra loft ned mod gulv, ligesom der  

 på  

 gulvet er noteret standpladsnummer, som bliver oplyst til de enkelte  

 udstillere, forinden messen afholdes.
Der er fremlagt oversigt over fordeling  

 af standpladser ved en messe, samt fotografier af standpladser.
Herudover sælger virksomheden også andre ydelser i relation  

 til standpladsudlejningen.
Der kan være tale om følgende tillægsydelser:  

 Udlejning af parkeringsplads, udlejning af skillevægge, belysning, borde og  

 køleskabe mm., teknisk assistance, f.eks. til opsætning af lys og  

 udarbejdelse  

 af logo på skillevæg mm., deltagelse i modeshow på messen samt  

 rengøringsydelser.
Tillægsydelserne er prissat og faktureres særskilt.
Virksomheden har til danske kunder foretaget fakturering af  

 udlejning af standplads samt tillægsydelser incl. dansk moms.
Til udenlandske  

 kunder er fakturering for udlejning af standplads samt tillægsydelser med  

 henvisning til momslovens § 45 sket ekskl. dansk moms.
 Regionen har pålagt virksomheden med virkning fra 1. januar  

 2003 at fakturere udlejning af standplads (hovedydelsen) incl. dansk moms til  

 både danske og udenlandske kunder.
Udlejning af standplads (hovedydelsen) er anset for at  

 skulle ske inkl. dansk moms, uanset om udlejning sker til danske kunder,  

 kunder  

 indenfor EU eller kunder udenfor EU, når standpladserne er beliggende i  

 Danmark, da leveringsstedet i medfør af momslovens § 16 er Danmark.
Regionen  

 har med henvisning til Momsvejledningen 2002, afsnit D.8, side 107 ikke anset  

 udlejningen som omfattet af momslovens § 13, stk. 1, nr. 8, og ydelsen er  

 derfor anset for momspligtig i henhold til momslovens § 4.
Regionen har i den til Landsskatteretten afgivne  

 høringsudtalelse anført, at da der på virksomhedens fakturaer korrekt er  

 pålagt  

 dansk moms, og da der på fakturaer til udenlandske kunder er henvist til  

 momslovens § 45, har virksomheden erkendt, at der er tale om momspligtige  

 aktiviteter i henhold til momslovens § 4. Videre har virksomheden angivet den  

 fulde indgående afgift, hvilket indikerer, at der efter virksomhedens  

 opfattelse  

 udøves fuld momspligtig aktivitet.
Det er videre anført, at regionen ikke har  

 bemærkninger til virksomhedens påstand om, at udlejning af standpladser er  

 omfattet af momslovens § 18, stk. 1, nr. 2.
 Repræsentanten har fremsat påstand om, at der ikke skal  

 beregnes dansk moms af virksomhedens udlejning af standpladser til  

 udenlandske  

 kunder.
Udlejningen af standpladser er en aktivitet med udstilling  

 m.v. i reklame, salgs- eller markedsføringsmæssig øjemed og dermed omfattet  

 af  

 momslovens § 18, stk. 1, nr. 2. Af Momsvejledningen 2002, side 153 fremgår,  

 at  

 momslovens § 18, stk. 1, nr. 2, omfatter ydelser, der vedrører  

 reklamevirksomhed, som f.eks. markedsføring, udbud af reklame, annoncer,  

 reklametryk samt distribution af reklame.
Endvidere fremgår, at bestemmelsen  

 også omfatter udlevering af reklamegenstande samt aktiviteter som  

 pressekonferencer og udstillinger mv. i reklame, salgs- eller  

 markedsføringsmæssigt øjemed samt sponsorering.
Da der ikke bliver solgt  

 varer  

 på de enkelte modemesser men alene fremvist/markedsført kollektioner til  

 efterfølgende salg, anvender de enkelte udstillere således standpladsen i  

 reklame-, salgs- eller markedsføringsmæssig øjemed.
 Det følger af momslovens § 4, stk. 1, at der skal betales  

 afgift af varer og ydelser, der leveres mod vederlag her i landet.
 I henhold til den på afgørelsestidspunktet gældende  

 bestemmelse i momslovens § 15, stk. 1, er leveringsstedet for ydelser her i  

 landet, når ydelsen leveres af en afgiftspligtig person, der her har  

 etableret  

 enten stedet for sin økonomiske virksomhed eller et fast forretningssted,  

 hvorfra ydelsen leveres, eller i mangel heraf har bopæl eller sædvanligt  

 opholdssted her, jf. dog stk. 2 og §§ 16-21.
 Af momslovens § 16 (dagældende) fremgår, at leveringsstedet  

 for ydelser er her i landet, når ydelsen vedrører fast ejendom, der er  

 beliggende her.
 Endvidere fremgår følgende af momslovens § 18 (dagældende):
 Leveringsstedet er her i landet  

 for følgende ydelser, som leveres til aftagere her i landet, eller som  

 leveres  

 her fra landet, jf. dog stk. 2 og 3:
( ) 2) Reklameydelser.
( ) Stk. 3. Leveringsstedet, når de i  

 stk. 1 omhandlede ydelser leveres her fra landet, er ikke her i landet i  

 følgende tilfælde:
 - Når ydelsen leveres til  

 afgiftspligtige personer i andre EU-lande.
( ) 3)  

    

  

 Når ydelsen leveres til aftagere uden for EU  

 og ydelsen udelukkende benyttes eller udnyttes uden for EU.  I relation til momslovens § 16  

    

  

 må det vurderes, hvorvidt der er tale om  

 udlejning af fast ejendom.
Begrebet udlejning af fast ejendom i  

 relation til  

 momsfritagelsesbestemmelsen i artikel 13, punk B, litra b), blev fortolket af  

 EF-domstolen i sagen C-275/01  Sinclair Collis Ltd.
I præmis 25  

 fastslås, at  

 det grundlæggende kendetegn ved udlejning af fast ejendom i  

 direktivbestemmelsens forstand er, at rettighedshaveren for en aftalt  

 periode  

 og mod vederlag tildeles retten til at råde over en fast ejendom, som om den  

 pågældende var ejer heraf, og at udelukke andre fra at udnytte denne  

 rettighed.
Endvidere fastslås i præmis 26, at der ved afgørelsen  

 af, om en  

 transaktion er afgiftspligtig, tages hensyn til samtlige omstændigheder ved  

 den  

 pågældende transaktion, idet det skal undersøges, hvad der er karakteristisk  

 for denne (jf.
C-231/94, Faaborg-Gelting Linien, præmis 12).
Domstolen  

 fandt,  

 at rådigheden over en del af arealer af eller en plads i erhvervslokaler  

 under  

 de i sagen foreliggende omstændigheder i henhold til kontrakten kun var et  

 middel til at udføre den tjenesteydelser, der var formålet med kontrakten,  

 nemlig at sikre udøvelsen af en eneret til salg af cigaretter.
Der forelå  

 således ikke udlejning af fast ejendom i bestemmelsens forstand.
I henhold til de i denne sag foreliggende kontrakter sikres  

 udstilleren ved kontraktindgåelsen en brugsret over et areal af en nærmere  

 angiven størrelse.
Denne brugsret bliver efterfølgende af arrangøren  

 præciseret  

 til en nærmere angiven del af messearealet (standpladsplaceringen). Endvidere  

 er brugsretten underlagt de i udstillingsbetingelserne fastsatte  

 begrænsninger  

 bl.a. med hensyn til udstillerens faktiske brug af arealet og manglende  

 mulighed for fremlån og fremleje.
Under disse omstændigheder kan den  

 udstillerne overladte rådighed over standpladsarealet ikke anses som det  

 primære  

 formål med kontrakten.
Formålet med kontrakten er at markedsføre de  

 udstillede  

 varer, og den udstilleren overladte rådighed over standpladsarealet kan alene  

 anses som et middel til at udføre denne tjenesteydelse.
Retten finder derfor,  

 at den omhandlede ydelse ikke er omfattet af momslovens § 16.
Det skal herefter vurderes om ydelsen kan anses som en  

 reklameydelse omfattet af momslovens § 18, stk. 1, nr. 2. EF-domstolen har i  

 en  

 række sager taget stilling til begrebet reklamevirksomhed, jf.  

 direktivets formulering  

 af den tilsvarende bestemmelse.
EF-domstolen fastslog i sagerne C-68/92,  

 C-69/92 og C-73/92, at der skal tages hensyn til samtlige omstændigheder  

 omkring den pågældende ydelse, at en ydelse kan betegnes som reklame, også  

 selv  

 om den leveres af en tjenesteyder, der ikke er et reklamebureau, samt at  

 et  

 markedsføringstiltag   falder inden for det pågældende begreb, såfremt det  

 indebærer overbringelse af et budskab, der skal orientere offentligheden om  

 de  

 pågældende varers eller tjenesteydelses eksistens og kvaliteter med det  

 formål  

 at forøge salget heraf, jf. eksempelvis præmis 18 i C-68/92.
Efter det oplyste har de omhandlede udstillinger/messer til  

 formål at markedsføre udstillernes produkter med henblik på at forøge salget  

 af  

 disse generelt.
Der er således ikke tale om udstillinger/messer arrangeret  

 med  

 henblik på direkte salg af selve de udstillede varer.
Retten finder herefter,  

 at standpladslejen må anses for omfattet af momslovens § 18, stk. 1, nr. 2, i  

 overensstemmelse med virksomhedens påstand.
Virksomheden er derfor berettiget  

 til at fakturere uden dansk moms i det omfang betingelserne i momslovens §  

 18,  

 stk. 3, er opfyldt.
Den påklagede afgørelse ændres i overensstemmelse hermed,  

 hvilket er tiltrådt af Told- og Skattestyrelsen.
