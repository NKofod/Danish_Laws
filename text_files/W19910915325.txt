Tiltalefrafald - straffelovens § 222, stk. 1 (gruppe 4) - de sigtede i alderen 17-24 år og barnet en 13-årig pige - tilståelse - tiltalerejsning1) Fire mænd i alderen 17-24 år medgav at have haft samleje med en 13-årig pige, men hævdede alle, at de gik ud fra, at hun var 15 år.
Ej tiltalefrafald.2) Som udløber af en incestsag oplyste incestofferet, en 13-årig pige, at hun tillige havde haft samleje med en række unge mænd.
Under politiafhøringen oplyste de pågældende fire mænd, i alderen 17-24 år, at de vel havde haft samleje med pigen, men at de gik ud fra, at hun var 15 år.
Sagen fandtes herefter ikke egnet til afgørelse med tiltalefrafald, heller ikke efter en begrænsning af tiltalen til at vedrøre straffelovens § 226 om uagtsom overtrædelse, der heller ikke var tilstået af de sigtede.
 1) Offentliggøres i Anklagemyndighedens Årsberetning 1991.
 2) Området for tiltalefrafald for overtrædelse af straffelovens § 222, stk. 1, (gruppe 4) er nærmere beskrevet i Anklagemyndighedens Årsberetning 1988, side 80 (Sigtede psykisk alderdomssvækket) og 1985, side 12 (De almindelige forudsætninger). Tilståelse m.v. som forudsætning for tiltalefrafald er behandlet i AÅ 1982, side 17-22.
