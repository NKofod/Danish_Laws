A.
Indledende bemærkninger 1. Ved lov nr. 892 af 21. december 1991 om ændring af lov om  

 lønsumsafgift for virksomheder inden for den finansielle sektor blev loven  

 ændret til med visse undtagelser at omfatte alle virksomheder med afgiftsfri  

 aktiviteter efter momsloven, ligesom der skete ændringer i afgiftssatsen og  

 afgiftsgrundlaget.
Lovens titel blev samtidig ændret til lov om afgift af  

 lønsum m.v.
 Dette cirkulære erstatter Skatteministeriets cirkulære af 20. august 1990  

 om lønsumsafgift for virksomheder inden for den finansielle sektor.
 2. Cirkulæret indeholder retningslinier for afgrænsningen af  

 virksomheder inden for den finansielle sektor, som er omfattet af lovens § 5,  

 stk. 2, nr. 1.
B.
Afgrænsning af virksomheder inden for den finansielle sektor 3. Afgiftsgrundlaget for virksomheder inden for den finansielle  

 sektor er virksomhedens lønsum med tillæg af 90 pct, jf. lovens § 5, stk. 2.  

 Efter lovens § 4, stk. 2, er afgiften 4,5 pct. af afgiftsgrundlaget for disse  

 virksomheder.
Den finansielle sektor omfatter som udgangspunkt alle virksomheder, som  

 leverer finansielle ydelser i forbindelse med erhvervsmæssig virksomhed her i  

 landet.
Finansielle ydelser er aktiviteter vedrørende ind- og udlån,  

 kreditformidling, investeringsforvaltning, forsikring, pensionsopsparing,  

 betalingsformidling samt handel med valuta og/eller værdipapirer, herunder  

 handel med finansielle kontrakter, f. eks. futures (terminskontrakter) og  

 optioner (købs- og salgsretter).
 Sektoren omfatter således forsikringsvirksomheder, banker, sparekasser,  

 andelskasser, realkreditinstitutter, pensionskasser, børsmæglerselskaber,  

 pantebrevshandlere, vekselerere, finansieringsfonde, investeringsforeninger  

 og -selskaber og andre virksomheder med finansielle aktiviteter.
4. Det særlige afgiftsgrundlag og den særlige afgiftssats for  

 virksomheder inden for den finansielle sektor omfatter imidlertid kun  

 virksomheder, hvor salget af finansielle ydelser udgør en væsentlig del af  

 virksomhedens samlede omsætning.
Dette svarer til den tidligere afgrænsning  

 af lønsumsvirksomheder efter lov om lønsumsafgift for virksomheder inden for  

 den finansielle sektor.
Virksomheder med finansielle biaktiviteter anses ikke som virksomheder  

 inden for den finansielle sektor i henseende til loven.
Afgiften for disse  

 virksomheder er derfor 2,5 pct. af virksomhedens afgiftsgrundlag, jf. lovens  

 § 4, stk. 1.
Virksomheder med både momspligtige og momsfri aktiviteter 5. For virksomheder, som både har momspligtige aktiviteter og  

 momsfrit salg af finansielle ydelser, skal der foretages en konkret vurdering  

 af, om virksomheden skal betragtes som finansiel virksomhed i relation til  

 loven.
 Ved vurderingen af, om salget af de finansielle ydelser har en sådan  

 karakter og et sådant omfang, at virksomheden skal betragtes som en finansiel  

 virksomhed, må der lægges afgørende vægt på, om den finansielle aktivitet kan  

 anses som virksomhedens hovedaktivitet eller biaktivitet.
6. I overvejelserne indgår størrelsen af virksomhedens fradragsret  

 for indgående moms af fællesomkostninger.
Virksomheder, der udover det  

 momsfri salg har momspligtige aktiviteter, vil have delvis fradragsret for  

 indgående moms af fællesomkostninger.
Den delvise fradragsret beregnes på  

 grundlag af det momspligtige salgs andel af virksomhedens samlede omsætning.
 Derudover kan det indgå i vurderingen, om virksomheden over for  

 offentligheden fremtræder som finansiel virksomhed.
 Hvis virksomhedens momspligtige salg udgør mindre end halvdelen af den  

 samlede omsætning, og fradragsretten som følge af virksomhedens momsfri  

 finansielle aktiviteter derfor er under 50 pct., vil virksomheden  

 almindeligvis være omfattet af lovens § 5, stk. 2, nr. 1, som en finansiel  

 virksomhed.
7. Finansielle indtægter hidrørende fra forskellige former for  

 passiv kapitalanbringelse betragtes ikke som vederlag for salg af finansielle  

 tjenesteydelser og begrænser således ikke fradragsretten.
Som eksempler på  

 sådanne indtægter kan nævnes renteindtægter (f.eks. indestående i  

 pengeinstitutter), udbytter, kursavancer, obligationer, aktier og pantebreve  

 m.v., samt renteindtægter fra købe- og afbetalingskontrakter, som er indgået  

 som følge af virksomhedens salg af varer og momspligtige ydelser  

 (egenproduktion). Endvidere anses enkeltstående udlån mellem moder- og  

 datterselskaber eller mellem søsterselskaber normalt ikke for at være salg af  

 en finansiel tjenesteydelse.
Eksempel 8. Et leasingselskab har renteindtægter som følge af  

 udlånsvirksomhed på grundlag af kontrakter, der er oprettet af og  

 tiltransporteret fra en autoforhandler.
Endvidere har selskabet  

 renteindtægter og kursavancer fra overskudslikviditet (passiv  

 kapitalanbringelse).
De finansielle indtægter fra fremmede fordringer vil medføre en  

 begrænsning af momsfradragsretten.
Bliver fradragsretten som følge af  

 finansieringsvirksomheden på under 50 pct., betragtes virksomheden som en  

 finansiel virksomhed, der skal svare afgift med 4,5 pct.
Beregningsgrundlaget  

 er den del af lønsummen, der kan henføres til den finansielle virksomhed.
 Er fradragsretten derimod over 50 pct., betragtes virksomheden ikke som  

 finansiel virksomhed, og afgiften for denne virksomhed vil være 2,5 pct.  

 Beregningsgrundlaget er den del af lønsummen med tillæg af overskud eller med  

 fradrag af underskud af virksomheden, der kan henføres til denne aktivitet.
 Beregning af fradragsprocenten.
 Leasingselskabet har en samlet årlig omsætning på 8,3 mio. kr. bestående  

 af:
 Virksomheden i eksemplet vil altså ikke blive betragtet som en finansiel  

 virksomhed, men skal betale lønsumsafgift af den del af lønsummen med tillæg  

 af overskud eller med fradrag af underskud af virksomheden, der kan henføres  

 til denne aktivitet, med 2,5 pct efter lovens § 4, stk. 1, opgjort efter  

 reglerne i § 5, stk. 1.
Virksomheder med momsfri aktiviteter udover salg af finansielle  

 ydelser 9. For virksomheder, som udover salg af finansielle ydelser har  

 andre ikke-momspligtige aktiviteter, foretages en konkret vurdering af, om  

 virksomheden skal betragtes som finansiel virksomhed i relation til loven.
 Også i disse tilfælde skal salget af finansielle ydelser udgøre en  

 væsentlig del af virksomhedens samlede omsætning, før virksomheden betragtes  

 som en finansiel virksomhed.
Ved vurderingen lægges der vægt på, hvor stor en andel af den samlede  

 omsætning, der hidrører fra finansiel virksomhed.
Er denne over 50 pct. af  

 den samlede omsætning, betragtes virksomheden almindeligvis som en finansiel  

 virksomhed.
10. Hvis virksomheden må betragtes som en finansiel virksomhed,  

 skal virksomheden ved opgørelsen af afgiftsgrundlaget foretage en  

 sektoropdeling efter lovens § 5, stk. 4, 2. pkt.
Virksomheden skal svare  

 afgift af den finansielle del af virksomheden efter lovens § 4, stk. 2, og af  

 den øvrige del af virksomheden efter lovens § 4, stk. 1.
