Fremsat den 13. november 2003 af  

 Anne Baastrup (SF),  

 Elisabeth Arnold (RV) og Line Barfod (EL) Forslag til folketingsbeslutning om ophævelse af justitsministerens beføjelser i konkrete  

  

 straffesager Folketinget pålægger justitsministeren at fremsætte lovforslag   

 	  

    

 om ophævelse af  

 justitsministerens beføjelser efter retsplejeloven til at give de offentlige  

 anklagere pålæg vedrørende behandlingen af konkrete sager, herunder om at  

 begynde eller fortsætte, undlade eller standse forfølgning, og   

 	  

    

 om ophævelse af  

 justitsministerens særlige enekompentence som anklager i sager om  

 forbrydelser  

 mod statens selvstændighed og sikkerhed og mod statsforfatningen og de  

 øverste  

 statsmyndigheder m.v., jf. straffelovens kapitel 12 og 13.
Bemærkninger til forslaget 1. Baggrund for forslaget Der er en stor offentlig og politisk interesse for  

 behandlingen af straffesager.
 Det er et grundlæggende princip, at politikerne i  

 lovgivningen fastsætter de overordnede, generelle regler for straffesagers  

 behandling, mens domstolene, hvis uafhængighed er sikret i grundloven, afgør  

 spørgsmålet om skyld og straf i de konkrete sager.
Anklagerens tiltalerejsning er imidlertid i sig selv   

 uanset hvordan sagen til sin tid ender ved domstolene  indgribende over  

 for  

 den person, der tiltales.
Omverdenens bedømmelse af den tiltalte person  

 påvirkes drastisk, den tiltalte skal bruge tid og kræfter på sagen, og den  

 tiltalte befinder sig ofte  nogle gange endda i meget lang tid  i  

 en  

 belastende uvished om, hvad sagens udfald bliver.
Det er derfor overordentlig  

 væsentligt at sikre, at personer kun tiltales, hvis der er et sagligt  

 grundlag  

 herfor.
Historisk har tiltalerejsning og den eventuelt dermed forbundne  

 frihedsberøvelse været udnyttet og misbrugt af politiske systemer til at  

 forfølge og chikanere politiske modstandere.
En stigende politisering af strafferetsplejen kan fra et  

 grundlæggende retssikkerhedssynspunkt være problematisk, hvis der skabes en  

 risiko for, at politiske strømninger kan få indflydelse på udfaldet i  

 spørgsmål  

 om tiltalerejsning eller -bortfald i konkrete straffesager.
Det kan ske i den  

 situation, hvor en siddende justitsminister måtte vælge at udnytte sine  

 nuværende beføjelser i lovgivningen som øverste anklagemyndighed, eller hvor  

 en  

 justitsminister i en mindretalsregering tvinges til at udnytte beføjelserne  

 af  

 et flertal i Folketinget.
Alene risikoen for, at ministeren og/eller  

 Folketinget af pressen eller befolkningen kan mistænkes for at blande sig i  

 spørgsmål om tiltalerejsning m.v., kan imidlertid i sig selv udgøre et  

 alvorligt  

 problem, hvis det skaber mistillid til retssystemet.
Forslagsstillerne foreslår på den baggrund, at  

 justitsministerens beføjelser som øverste anklagemyndighed afskaffes, for så  

 vidt angår konkrete straffesager.
Det forhindrer ikke politikerne i at  

 interessere  

 sig for konkrete straffesager.
Hvis den endelige dom i en straffesag  

 resulterer  

 i et udfald, som findes utilfredsstillende, har ministeren og/eller  

 Folketinget  

 ret til at forsøge at få ændret lovgivningen således, at senere, tilsvarende  

 sager får et andet udfald.
Folketingets Retsudvalg afholdt den 23. september 2003 en  

 offentlig høring om en eventuel udskillelse af anklagemyndigheden fra  

 Justitsministeriet, hvor bl.a. rigsadvokat Henning Fode og en række juridiske  

 eksperter deltog.
Høringen bidrog til, at problemstillinger på området blev  

 nærmere afgrænset og konkretiseret.
Forslagsstillerne vil foranledige, at  

 referatet fra høringen (Retsudvalget, alm. del  bilag 8) bliver omdelt  

 som  

 udvalgsbilag på dette beslutningsforslag.
2. Den gældende ordning Det fremgår af retsplejelovens kapitel 10 om  

 anklagemyndigheden, at de offentlige anklagere er rigsadvokaten,  

 statsadvokaterne og politimestrene (i København politidirektøren). De  

 offentlige anklageres opgave er i forbindelse med politiet at forfølge  

 forbrydelser  

 efter reglerne i retsplejeloven.
Justitsministeren er overordnet de  

 offentlige  

 anklagere og fører tilsyn med disse.
Justitsministeren kan fastsætte  

 bestemmelser om de offentlige anklageres udførelse af deres opgaver.  

 Justitsministeren kan give de offentlige anklagere pålæg vedrørende  

 behandlingen af konkrete sager, herunder om at begynde eller fortsætte,  

 undlade  

 eller standse forfølgning.
Justitsministeren behandler klager over afgørelser  

 truffet af rigsadvokaten som 1. instans.
Rigsadvokaten varetager udførelsen  

 af  

 straffesager ved Højesteret og virker ved Den Særlige Klageret.
Rigsadvokaten  

 er overordnet de øvrige offentlige anklagere og fører tilsyn med disse.  

 Rigsadvokaten kan fastsætte bestemmelser og meddele pålæg.
Rigsadvokaten  

 behandler klager over afgørelser truffet af statsadvokaterne som 1. instans.  

 Rigsadvokatens afgørelse i en klagesag kan ikke påklages til  

 justitsministeren.
Lovgivningen indebærer således i princippet, at  

 justitsministeren kan beslutte,   

 	  

    

 om der skal rejses  

 tiltale eller ej,   

 	  

    

 om en beslutning om  

 tiltalerejsning eller undladelse heraf skal omgøres, og   

 	  

    

 om en afsagt dom skal  

 ankes eller ej.
 Endvidere har justitsministeren påtalepåbud for  

 forbrydelser omfattet af straffelovens kapitel 12 om forbrydelser mod statens  

 selvstændighed og sikkerhed og kapitel 13 om forbrydelser mod  

 statsforfatningen  

 og de øverste statsmyndigheder m.v.
3. Diskussionen i hovedtræk Som argument for den nuværende ordning, hvor  

 justitsministeren er øverste anklagemyndighed, er bl.a. fremført, at  

 anklagemyndighedens virksomhed på samme måde som andre dele af den offentlige  

 forvaltning må undergives en politisk ledelse, som så på dette område som på  

 andre områder kan kontrolleres af Folketinget.
Hertil bemærkes, at de alvorlige konsekvenser for den  

 enkelte borger af en tiltalerejsning set fra et retssikkerhedsmæssigt  

 synspunkt  

 nødvendiggør, at der ikke i sager på dette område indgår politiske præmisser,  

 men at afgørelserne træffes på grundlag af en rent faglig juridisk vurdering  

 af  

 bevismaterialet i forhold til straffegrundlaget.
En sådan afgørelse træffes  

 bedst af en erfaren og kompetent anklager.
 Endvidere er det anført, at som minimum må spørgsmålet om  

 tiltale i sager om rigets sikkerhed afgøres under direkte politisk ansvar.
Hertil bemærkes, at selv om man fjerner justitsministerens  

 kompetence, vil en inddragelse af de særlige hensyn på dette område kunne  

 sikres gennem etablering af en obligatorisk høring af det relevante  

 ministerium, før anklagemyndigheden træffer afgørelse i sagen.
Endvidere er  

 det  

 netop på dette væsentlige område, der er størst risiko for politisk  

 indblanding  

 og så meget desto mere grund til ikke at undtage området fra en revision, som  

 afskærer justitsministerens kompetence til at afgøre tiltalespørgsmål m.v. i  

 konkrete sager.
 Endelig er det fremført, at praksis i virkelighedens verden  

 viser, at justitsministeren er tilbageholdende med hensyn til indgreb i  

 konkrete sager, og at der i de sidste årtier kun har været enkelte sager,  

 hvor  

 justitsministeren har været involveret.
Hertil bemærkes for det første, at selv om der kun har  

 været få sager, så viser den betydelige offentlige omtale af disse sager og  

 kritikken af forløbet i sagerne netop det problematiske ved den nuværende  

 ordning.
For det andet er det uhensigtsmæssigt, at der er uoverensstemmelse  

 mellem de i princippet vidtgående beføjelser i lovgivningen for  

 justitsministeren og brugen af beføjelserne i praksis.
Det er ikke  

 nødvendigvis  

 troværdigt for offentligheden, at man siger, at man ikke har tænkt sig at  

 udnytte en kompetence, som man i øvrigt har.
Dette taler i sig selv for en  

 revision af lovgivningen.
4. Afgrænsning Det foreslås, at justitsministerens beføjelser kun ophæves,  

 for så vidt angår ministerens nuværende ret til at gribe ind i konkrete  

 enkeltsager.
Anklagemyndigheden beskæftiger sig imidlertid med en række andre  

 forhold end behandling af konkrete straffesager.
Det kan f.eks. være opgaver  

 af  

 administrativ karakter, informationsformidling, ressourceudnyttelse,  

 udarbejdelse af redegørelser vedrørende gældende lovgivning m.v.
På disse  

 områder skal anklagemyndigheden som andre offentlige myndigheder være  

 underlagt  

 ministeren.
Anklagemyndighedens opgaver på disse felter skal bl.a. bidrage  

 til,  

 at ministeren og det politiske system i øvrigt kan debattere og tage stilling  

 til generelle retspolitiske spørgsmål.
Justitsministeren skal endvidere  

 fortsat  

 kunne udstede generelle regler for f.eks. tiltalefrafald.
5. Modeller for en revision a)  

 	  

    

 Formalisering og  

 afgrænsning af justitsministerens beføjelser En model for en revision på området kan være at fastholde,  

 men begrænse ministerens kompetence til at gribe ind i konkrete straffesager  

 ved at formalisere og afgrænse beføjelserne nærmere, f.eks. ved   

 	  

    

 udtrykkeligt at  

 præcisere, at der er tale om en beføjelse, som kun kan anvendes særdeles  

 undtagelsesvis, samt eventuelt at angive, under hvilke nærmere omstændigheder  

 beføjelsen kan anvendes,   

 	  

    

 at sikre, at  

 beslutninger først træffes efter en nærmere fastlagt høringsprocedure,  

 hvorunder bl.a. anklagemyndigheden inddrages,   

 	  

    

 formkrav, f.eks. i  

 form af skriftlighed, således at bl.a. forsvareren i sagen blive bekendt med  

 sagens dokumenter,   

 	  

    

 gennemsigtighed i  

 beslutningsprocessen, herunder for offentligheden,   

 	  

    

 informering af  

 Folketinget om beslutningers indhold og grundlaget herfor.
Et sådant forslag vil harmonere med en rekommandation  

 vedtaget af Europarådets Ministerkomité i oktober 2000. Af denne fremgår  

 bl.a.,  

 at hvor en regering har ret til at give instruktioner om at rejse anklage i  

 enkelte sager, har regeringen en forpligtelse til, at en sådan instruktion er  

 behæftet med tilstrækkelige garantier for, at transparens og ret og  

 rimelighed  

 respekteres i overensstemmelse med national ret, f.eks. ved, at   

 	  

    

 at regeringen forud  

 søger skriftligt råd enten fra den kompetente offentlige anklager eller fra  

 den  

 myndighed, der rejser den offentlige anklage,   

 	  

    

 at regeringen  

 behørigt forklarer sine skriftlige instruktioner, især når de afviger fra den  

 offentlige anklagers råd, og sender disse gennem de formelle instanser, eller   

 	  

    

 at regeringen sørger  

 for, at regeringens råd og instruktioner bliver en del af sagen forud for en  

 domsforhandling, sådan at modparten kan gøre sig bekendt hermed og kommentere  

 dette.
b)  

 	  

    

 Ophævelse af  

 justitsministeren beføjelser Forslagsstillerne finder imidlertid fra et principielt  

 synspunkt, at justitsministerens kompetence efter retsplejeloven til at give  

 de  

 offentlige anklagere pålæg vedrørende behandlingen af konkrete sager ophæves.  

 Ministerens påtalepåbud efter straffeloven foreslås ligeledes ophævet,  

 således  

 at afgørelserne på dette område træffes af anklagemyndigheden.
For det første vil en model som skitseret ovenfor under  

 punkt a ikke fuldt ud imødegå de principielle indvendinger mod  

 justitsministerens nuværende beføjelser, jf. afsnit 3 ovenfor.
Det er en  

 væsentlig indvending, at ministeren fortsat vil have en  om end mere  

 afgrænset  

  kompetence, som vil kunne udsættes for pres fra politikere og andre  

 for at  

 blive udnyttet i kontroversielle straffesager med stor offentlig omtale.
For det andet bliver en model som skitseret ovenfor under  

 punkt a forholdsvis bureaukratisk.
En fuldstændig afskæring af  

 justitsministerens beføjelser vil derimod kunne gennemføres ved en  

 forholdsvis  

 enkelt lovgivning, hvor der ændres i retsplejelovens § 98, stk. 3, og i  

 straffelovens §§ 110 f og 118 a.
En enkelt og letforståelig ordning  

 vil også i sig selv kunne opnå en ikke ubetydelig bred forståelse i  

 offentligheden.
En lovændring vil forudsætte en øget opmærksomhed på  

 anklagemyndighedens, dvs. primært rigsadvokatens, rolle.
Rigsadvokaten må  

 derfor informere om sin virksomhed.
Afgørelser i kontroversielle sager må  

 undergives en kritisk omtale i medierne og offentlighed.
Hvis der opstår  

 tvivl  

 om sagligheden af afgørelser i konkrete sager, må sagerne eksempelvis kunne  

 behandles af Ombudsmanden efter gældende regler herom.
Skriftlig fremsættelse Anne Baastrup  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ophævelse af justitsministerens beføjelser i konkrete  

 straffesager.
(Beslutningsforslag nr.
B 46).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
