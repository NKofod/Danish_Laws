Nyt om arbejdsskader - unge i fritidsjobs er  

 dækket af lov om forsikring mod følger af arbejdsskade Sagen:
 En skoleelev kom til skade, da hun i sit fritidsjob fik en  

 finger i klemme i et kasseapparat.
 Skaden bestod i, at hun beskadigede den dybe  

 bøjesene.
 Arbejdsskadestyrelsen traf afgørelse om, at der var  

 tale om en skade, der er omfattet af lov om forsikring mod følger af  

 arbejdsskade.
 Kommentar:
 Vi har i den seneste tid fået en del henvendelser om  

 situationen for unge, der kommer til skade i deres ferie- eller  

 fritidsjobs.
 Skoleelever og andre unge, der arbejder i deres fritid, er  

 dækket af arbejdsskadeforsikringen på samme måde som andre,  

 der kommer til skade under arbejde.
Arbejdsskadeforsikringsloven pålægger alle  

 arbejdsgivere at forsikre deres ansatte.
Det gælder, uanset om der er  

 tale om løst eller fastansatte medarbejdere.
Arbejdstidens  

 længde og placering over døgnet er uden betydning for retten til  

 erstatning efter en skade.
Skulle der ske en arbejdsskade på en arbejdsplads,  

 hvor der uheldigvis ikke er tegnet en arbejdsskadeforsikring, skal man  

 henvende sig til Arbejdsskadestyrelsen, som udbetaler den eventuelle  

 erstatning.
Den erstatning, som styrelsen på denne måde  

 "lægger ud", vil normalt bagefter blive opkrævet hos  

 arbejdsgiveren, der ikke har tegnet forsikring.
Der er en enkelt undtagelse fra reglen om, at en  

 arbejdsgiver skal tegne en forsikring.
Forsikringspligten omfatter ikke  

 medhjælp under arbejde i private husholdninger, fx barnepige eller  

 rengøringshjælp, eller under udførelse af private  

 tjenester, hvis den samlede beskæftigelse vel at mærke ikke  

 overstiger 400 timer i et kalenderår.
Det er her uden betydning, om  

 medhjælpen arbejder i fritiden ved siden af et andet job.
Selv om arbejdsgiveren ikke har pligt til at tegne  

 forsikring i disse tilfælde, har medhjælpen ret til erstatning,  

 hvis hun/han kommer til skade under arbejdet.
I givet fald udbetales  

 erstatningen så af Arbejdsskadestyrelsen.
 Yderligere oplysninger kan fås hos kontorchef  

 Kirsten Ørnø eller fagkonsulent Peter Christensen.
