 Hypotekbanken har udtalt, at frigørelsesbestemmelsen i lovens § 7 stk.  

 3, der regulerer frigivelse af indbetalte beløb på en boligsparekontrakt i  

 tilfælde af konkurs, ikke kan anvendes analogt på tilfælde hvor opspareren  

 opnår gældssanering i.h.t. konkurslovens regler.
 Formålet med og baggrunden for de to retsinstitutter er vidt  

 forskellige.
 I skrivelse af 29. februar 1988 har banken forespurgt, om  

 frigørelsesbestemmelserne i § 7 stk. 3 og § 11 stk. 3 i henholdsvis loven om  

 boligsparekontrakter og loven om uddannelsesopsparing kan anvendes på  

 tilfælde, hvor der afsiges kendelse om gældssanering.
 Hypotekbanken skal i den anledning oplyse følgende:
Opsparingsordningerne bygger på en forudsætning om, at opspareren er  

 solvent.
Man har derfor fundet det naturligt, at opsparingsbeløbet i tilfælde  

 af konkurs frigives og indgår i boets aktivmasse til fordeling blandt  

 kreditorerne og til nedbringelse af en eventuel restfordring mod fallenten.
 Bestemmelserne er endvidere nødvendige for at undgå, at  

 opsparingsordningerne anvendes som kreditorly for økonomisk betrængte  

 opsparere.
 De samme hensyn gør sig ikke gældende i forbindelse med afsigelse af  

 gældssaneringskendelse.
 Gældssaneringsinstituttet henvender sig primært til personer, der ikke  

 ejer aktiver af betydning, hvorfor der ikke er spørgsmål om realisation og  

 fordeling af nogen bomasse til kreditorerne.
 Gældssanering er et spørgsmål om, hvorvidt opsparers gæld kan eftergives.  

 Et indestående beløb på en bolig- og uddannelsessparekonto har derfor alene  

 betydning i relation til vurderingen af, om betingelserne for gældssanering  

 er til stede.
 Det kan ikke udelukkes, at en opsparingsordning opretholdes sideløbende  

 med en gældssaneringsordning.
Formålet med og baggrunden for de to retsinstitutter er således vidt  

 forskellige.
Hypotekbanken finder derfor ikke, at bestemmelserne i § 7 stk. 3  

 og § 11 stk. 3 kan anvendes analogt på gældssanering.
 Denne afgørelse kan indbringes for Boligstyrelsen, Stormgade 10, 1470  

 København K for så vidt angår boligspareordningen.
 P.d.v.
