 Bekendtgørelse om ændring af bekendtgørelse om støtte til almene boliger m.v.
(Universitetsnære ungdomsboliger) § 1 I bekendtgørelse nr. 1288 af 11. december 2009 om støtte til almene boliger m.v., som ændret ved bekendtgørelse nr. 314 af 26. marts 2010, foretages følgende ændringer:
 1. Indledningen affattes således:
»I medfør af § 118, stk. 4, i lov om almene boliger m.v., jf. lovbekendtgørelse nr. 1040 af 1. september 2010, fastsættes følgende:« 2. I § 62 indsættes som nyt stk. 3:
»Stk. 3. Til universitetsnære ungdomsboliger kan Økonomistyrelsen udstede foreløbig garantierklæring over for det långivende realkreditinstitut.
Garantiens størrelse beregnes af det långivende realkreditinstitut på grundlag af den godkendte anskaffelsessum, jf. § 41, og den kontante handelsværdi (markedsværdien).« Stk. 3 og 4 bliver herefter stk. 4 og 5.
 3. I § 62, stk. 3, der bliver stk. 4, ændres »§ 118, stk. 3« til: »§ 118, stk. 4«.
§ 2 Bekendtgørelsen træder i kraft den 1. januar 2011.
