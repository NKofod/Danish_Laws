 Assurandør-Societetet har for folketingets ombudsmand indbragt en sag om  

 indeholdelse i en invaliderente, der udbetales af et forsikringsselskab.
 Justitsministeriet har i sagens anledning udtalt, at livrenter og andre  

 forsikringsbeløb, der udbetales af forsikringsselskaber, næppe kan være  

 omfattet af kildeskattelovens § 73, stk. 4, og at invaliderenteydelser, der  

 er omfattet af bestemmelsen i forsikringsaftalelovens § 118, ikke kan  

 sidestilles med de understøttelsesydelser, der er omtalt i kildeskattelovens  

 § 73, men må anses som forsikringsydelser, således at der næppe kan anses at  

 være hjemmel i den nævnte lovbestemmelse for at stille krav om indeholdelse.
 Skattedepartementet har som følge af justitsministeriets opfattelse  

 anmodet statsskattedirektoratet om fremtidig at undlade at anvende  

 kildeskattelovens § 73, stk. 4 på disse ydelser, indtil der ved en kommende  

 revision af kildeskatteloven opnås en aldeles sikker hjemmel herfor.
 Det pålægges derfor kommunerne at undlade indeholdelse i de omhandlede  

 ydelser.
