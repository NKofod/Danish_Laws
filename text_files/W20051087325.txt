Dispensation  

 fra krav om uddannelse for at kunne udføre stilladsarbejde Arbejdsmiljøklagenævnet har på møde den 30. august 2005  

 behandlet Deres klage over afslag på dispensation fra uddannelseskravet på  

 stilladsområdet.
Nævnet traf følgende A F G Ø R E L S E De får dispensation fra uddannelseskravet på stilladsområdet i  

 forhold til systemstilladser.
B E G R U N D E L S E Der foreligger særlige forhold i Deres tilfælde, derfor får De  

 dispensation.
Arbejdsmiljøklagenævnet har lagt til grund, at De   

 	  

 er uddannet mekaniker   

 	  

 har 22 års erfaring  

 med opsætning af stilladser   

 	  

 har gennemført  

 stilladsberegnerkursus for entrepriseledere   

 	  

 har ledet nogle af XXXs  

 største stilladsentrepriser   

 	  

 aktuelt er ansat som  

 entrepriseleder.
 Alle, der arbejder med opstilling, ændring og nedtagning af  

 stilladser højere end 3 meter, skal have gennemgået en særlig uddannelse  

 inden  

 15. juli 2006. Uddannelsen er et kursus på 3 uger.
 Bekendtgørelsen, hvori uddannelseskravet fremgår, giver mulighed  

 for dispensation, hvis der foreligger særlige forhold.
 Arbejdsmiljøklagenævnet har lagt vægt på, at De har gennemført  

 et stilladsberegnerkursus for entrepriseledere, og at De gennem Deres daglige  

 arbejde har erfaring med at lede større stilladsentrepriser.
 Arbejdsmiljøklagenævnet finder, at Deres erfaring opvejer et 3  

 ugers kursus, således at der i Deres tilfælde foreligger særlige forhold.
Arbejdsmiljøklagenævnet henviser til   

 	  

 Lov om arbejdsmiljø,  

 jf. lovbekendtgørelse nr. 784 af 11. oktober 1999 § 41, nr. 1   

 	  

 Arbejdstilsynets  

 bekendtgørelse nr. 1109 af 15. december 1992 om anvendelse af tekniske  

 hjælpemidler, som ændret ved bekendtgørelse. nr. 670 af 7. august 1995,  

 bekendtgørelsen nr. 832 af 27. november 1998 og bekendtgørelse nr. 727 af 29.  

 juni 2004 § 21 samt bilag 1, punkt 6.23, 6.24, 6.25 og 6.26 Arbejdsmiljøklagenævnet ændrer således Arbejdstilsynets  

 afgørelse af 11. januar 2005.
På klagenævnets vegne XXX 1. Sagsforløb Arbejdstilsynet fremstiller sagen på følgende måde i udtalelsen  

 af 7. marts 2005:
 Sagens indhold XXX ansøgte den 4. november 2004 om dispensation fra  

 uddannelseskravet på stilladsområdet.
Kravet om uddannelse fremgår af bilag  

 1,  

 stk. 6.24, i bekendtgørelse nr. 727 af 29. juni 2004 om ændring af  

 bekendtgørelse om anvendelsen af tekniske hjælpemidler.
XXX begrundede ansøgningen med, at han siden 1982 har arbejdet  

 med stilladser hos XXX i XXX.
Herudover blev det oplyst, at han var uddannet  

 mekaniker.
Den 11. januar 2004 traf Arbejdstilsynet afgørelse om, at der  

 ikke kunne dispenseres fra uddannelseskravet på stilladsområdet.
XXX blev  

 samtidig vejledt om, at ansatte inden den 15. juli 2006 skal have opfyldt  

 uddannelseskravet eller bestået kursus om kompetenceafklaring for erfarne  

 stilladsopstillere (stopprøve) for at kunne arbejde med opstilling, ændring  

 af  

 opstilling og nedtagning af stilladser højere end 3 meter.
 2. Arbejdstilsynets  

 afgørelse Arbejdstilsynet traf den 11. januar 2005 følgende afgørelse:
Ansøgning om  

 dispensation fra uddannelseskravet på stilladsområdet Ved brev af 17. november 2004 har De ansøgt om dispensation fra  

 uddannelseskravet i forhold til opstilling, ændring af opstilling og  

 nedtagning  

 af systemstilladser.
Sagens indhold De begrunder ansøgningen med, at De er mekaniker, og at De har  

 været beskæftiget i virksomheden XXX i perioden fra år 1982 frem til 2004.
Arbejdstilsynets  

 vurdering Det følger af bilag 1, stk. 6.24, i Arbejdstilsynets  

 bekendtgørelse nr. 727 af 29. juni 2004 om ændring af bekendtgørelse om  

 anvendelsen af tekniske hjælpemidler, at der ved opstilling, ændring af  

 opstilling og nedtagning af stilladser højere end 3 meter, kun må beskæftiges  

 personer, der har gennemgået en særlig uddannelse, eller, som på grund af  

 deres  

 faglige uddannelse, er kvalificeret til at opstille den pågældende  

 stilladstype.
Der er således i bekendtgørelsen lagt op til, at alle, der  

 arbejder med opstilling, ændring af opstilling og nedtagning skal gennemgå  

 den  

 særlige uddannelse.
Kun i helt særlige tilfælde vil der kunne dispenseres fra  

 dette krav.
 Arbejdstilsynet har over for partsudvalget vedrørende reglerne  

 på området tilkendegivet, at hvis der er en lille gruppe af ældre, meget  

 erfarne stilladsopstillere, der kom i klemme med bekendtgørelsens  

 ikrafttræden, vil Arbejdstilsynet - med baggrund i en individuel, konkret  

 vurdering  

  vurdere, om der kan dispenseres fra ovennævnte uddannelseskrav.
 Der vil ud fra disse hensyn i helt særlige tilfælde kunne  

 dispenseres, hvis det i forhold til ansøgerens uddannelse, erfaring og alder  

 vil virke, åbenbart urimeligt, at ansøgeren skal deltage i kurser på  

 stilladsområdet.
Afgørelse Arbejdstilsynet finder ikke, at der, på baggrund af  

 oplysningerne i Deres ansøgning, kan dispenseres fra uddannelseskravet i  

 forhold til opstilling, ændring af opstilling og nedtagning af  

 systemstilladser.
Vejledning De bør være opmærksom på, at ansatte inden den 15. juli 2006  

 skal have opfyldt uddannelseskravet eller bestået kursus om  

 kompetenceafklaring  

 for erfarne stilladsopstillere (stopprøve) for at kunne arbejde med  

 opstilling,  

 ændring af opstilling og nedtagning af stilladser højere end 3 meter.
Hjemmel Bilag 1, stk. 6.24 og 6.25, i Arbejdstilsynets  

 bekendtgørelse nr. 727 af 29. juni 2004 om ændring af bekendtgørelse om  

 anvendelsen af tekniske hjælpemidler.
 3. Klagen til  

 Arbejdsmiljøklagenævnet XXX skriver i klagen:
Vedrørende dispensation fra uddannelseskrav på stilladsområdet  

 - sags nr. 20050007366 Jeg har med stor forundring modtaget afslag på min ansøgning og  

 vil derfor gerne søge igen med nedenstående mere præcise CV.
 Jeg har 12 års praktisk erfaring som stilladsmontør.
 Efter denne periode har jeg de sidste 11 år været  

 entrepriseleder i XXX, hvor jeg har ledet nogle af XXXs største  

 stilladsentrepriser.
 Jeg har gennemført stilladsberegnerkursus for entrepriseledere  

 afholdt af Dansk Byggeri, og som tidligere nævnt har jeg de sidste 11 år  

 dagligt beskæftiget mig med stilladsberegninger samt tegninger af disse.
 Ønsker de yderligere oplysninger står jeg gerne til deres  

 disposition.
4. Arbejdstilsynets  

 udtalelse Arbejdstilsynet udtaler følgende i brev af 7. marts 2005:
 Arbejdstilsynets  

 vurdering Uddannelseskravet på stilladsområdet følger af bilag 1, stk. 6.24,  

 i Arbejdstilsynets bekendtgørelse nr. 727 af 29. juni 2004 om ændring af  

 bekendtgørelse om anvendelsen af tekniske hjælpemidler.
Heraf fremgår det, at der ved opstilling, ændring af opstilling  

 og nedtagning af stilladser højere end 3 meter, kun må beskæftiges personer,  

 der har gennemgået en særlig uddannelse, eller, som på grund af deres faglige  

 uddannelse, er kvalificeret til at opstille den pågældende stilladstype.  

 Bekendtgørelsen lægger således op til, at alle ansatte, der arbejder med  

 opstilling, ændring af opstilling og nedtagning skal gennemgå den særlige  

 uddannelse.
Kun i helt særlige tilfælde vil der kunne dispenseres fra dette  

 krav.
 Arbejdstilsynet har over for partsudvalget vedrørende reglerne  

 på området tilkendegivet, at hvis der er en lille gruppe af ældre, meget  

 erfarne  

 stilladsopstillere, der kom i klemme med bekendtgørelsens  

 ikrafttræden, vil Arbejdstilsynet  

  med baggrund i en individuel, konkret vurdering  kunne  

 dispensere fra  

 uddannelseskravet.
 Der vil ud fra disse hensyn i helt særlige tilfælde kunne  

 dispenseres, hvis det i forhold til ansøgerens uddannelse, erfaring og alder  

 vil virke, åbenbart urimeligt, at ansøgeren skal deltage i kurser på  

 stilladsområdet.
 I den aktuelle sag fandt Arbejdstilsynet ikke, at der på  

 baggrund af oplysningerne i XXXs ansøgning, kunne dispenseres fra  

 uddannelseskravet  

 i forhold til opstilling, ændring af opstilling og nedtagning af  

 systemstilladser.
 Samtidig blev XXX gjort opmærksom på, at ansatte inden den 15.  

 juli 2006 skal have opfyldt uddannelseskravet eller inden samme dato have  

 bestået kursus om kompetenceafklaring for erfarne stilladsopstillere  

 (stopprøve), jf. bilag 1, stk. 6.25, i samme bekendtgørelse.
Efter en fornyet gennemgang af sagen finder Arbejdstilsynet, at  

 afgørelsen af 11. januar 2005 bør fastholdes.
Det er således vurderingen, at  

 XXX  

 ikke er fremkommet med oplysninger, der kan begrunde en dispensation fra  

 ovennævnte regler.
 5. Nyt efter klagen Intet nyt modtaget.
6. Regler Lov om arbejdsmiljø, jf. lovbekendtgørelse nr. 784 af 11.  

 oktober 1999 Kapitel 5 Arbejdets udførelse § 41.  

  

 Arbejdsministeren kan fastsætte regler om, 1)  

 	  

 at arbejder, der kan  

 medføre betydelig fare for ulykker eller sygdom, kun må udføres af personer,  

 der har gennemgået en nærmere angivet uddannelse, aflagt en prøve eller  

 opnået  

 en bestemt alder, 2) Arbejdstilsynets  

 bekendtgørelse nr. 1109 af 15. december 1992 om anvendelse af tekniske  

 hjælpemidler, som ændret ved bekendtgørelse. nr. 670 af 7. august 1995,  

 bekendtgørelsen nr. 832 af 27. november 1998 og bekendtgørelse nr. 727 af 29.  

 juni 2004 Kapitel 5 Dispensationer og klageadgang § 21.  

  

 Direktøren for Arbejdstilsynet kan, hvor særlige forhold foreligger, tillade  

 afvigelser fra bestemmelser i denne bekendtgørelse, når det skønnes rimeligt  

 og  

 forsvarligt, og i det omfang, det er foreneligt med Rådets direktiv nr.  

 89/655/EØF af 30. november 1989 om minimumsforskrifter for sikkerhed og  

 sundhed  

 i forbindelse med arbejdstagernes brug af arbejdsudstyr under arbejdet, som  

 ændret ved Rådets direktiv nr. 01/45/EF.
 § 22.  

  

 Afgørelser efter bekendtgørelsen kan påklages efter § 81 i lov om  

 arbejdsmiljø.
Bilag 1 Stilladser 6.23 Opstilling, ændring af opstilling og nedtagning af stilladser i  

 større omfang skal foregå under ledelse af en særligt sagkyndig person og af  

 ansatte, der har modtaget en særligt fyldestgørende instruktion i opstilling,  

 ændring af opstilling og nedtagning af stilladser.
Den person, der leder  

 arbejdet, og de berørte ansatte skal råde over brugsanvisningen, jf. pkt.  

 6.12.
6.24 Ved opstilling, ændring af opstilling og nedtagning af stilladser  

 højere end 3 meter må der kun beskæftiges personer, der har gennemgået en  

 særlig uddannelse, eller som på grund af deres faglige uddannelse er  

 kvalificeret til at opstille den pågældende stilladstype.
Uddannelsen  

 udarbejdes af arbejdsmarkedets parter og godkendes af Arbejdstilsynet.
6.25 Ansatte, der inden den 15. juli 2006 har gennemført og bestået  

 kursus om kompetenceafklaring for erfarne stilladsopstillere, udarbejdet af  

 arbejdsmarkedets parter, må dog tilsvarende opstille, ændre opstilling og  

 nedtage stilladser højere end 3 meter.
6.26 Ved opstilling, ændring af opstilling og nedtagning af stilladser  

 lavere end eller på 3 meter må der kun beskæftiges ansatte, der har modtaget  

 en  

 særligt fyldestgørende instruktion, navnlig for så vidt angår 1)  

 	  

 forståelse af  

 opstillings-, nedtagnings- og ændringsvejledningen for de pågældende  

 stilladser, 2)  

 	  

 sikkerhed under  

 opstilling, nedtagning og ændring af de pågældende stilladser, 3)  

 	  

 foranstaltninger til  

 forebyggelse af risikoen for, at personer eller genstande styrter ned, 4)  

 	  

 sikkerhedsforanstaltninger  

 i tilfælde af ændringer i vejrforholdene, som kunne bringe de pågældende  

 stilladsers  

 sikkerhed i fare, 5)  

 	  

 tilladte  

 belastningsforhold og 6)  

 	  

 andre risici i  

 forbindelse med ovennævnte opstilling, nedtagning og ændring.
