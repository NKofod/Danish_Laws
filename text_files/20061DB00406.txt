Betænkning afgivet af Udvalget for Fødevarer, Landbrug og  

 Fiskeri den 2. maj 2007 Betænkning over Forslag  

 til folketingsbeslutning om mærkning af fødevarer med  

  

 slagtemetode [af  

 Christian H.
Hansen (DF) m.fl.] 1. Udvalgsarbejdet Beslutningsforslaget blev fremsat den 7. december 2006 og var  

 til 1. behandling den 23. marts 2007. Beslutningsforslaget blev efter 1.  

 behandling henvist til behandling i Udvalget for Fødevarer, Landbrug og  

 Fiskeri.
Møder Udvalget har behandlet beslutningsforslaget i 5 møder.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af DF og SF) indstiller beslutningsforslaget til  

  

 forkastelse  

  

 ved 2. behandling.
 Et  

  

 mindretal  

  

 i  

 udvalget (DF og SF) indstiller beslutningsforslaget til  

  

 vedtagelse uændret.
 Dansk Folkepartis  

 medlemmer af udvalget ønsker i forlængelse af 1. behandling af forslaget at  

 fremhæve følgende to forhold:
1) Altinget skriver den 26. marts 2007 i artiklen:  

 »DF og muslimer i fælles front for halal-mærkning«, at både Dansk Folkeparti  

 og Islamisk Trossamfund  

 ønsker mærkning af alt halalslagtet kød, der sælges i Danmark.
De er enige  

 om,  

 at det skal være synligt for forbrugerne, om den særlige muslimske  

 halalslagtemetode  

 har været anvendt, inden kødet ender i køledisken.
Islamisk Trossamfund  

 finder,  

 at det vil være en stor hjælp for mange muslimske forbrugere, hvis alt kød er  

 mærket med slagtemetode.
Forbrugerne skal have muligheden for at vælge til  

 eller fra, hvilket kun er rimeligt.
2) En meningsmåling foretaget af A&B Analyse for Altinget og  

 offentliggjort den 16. april 2007 på Altinget.dk viser, at der er et massivt  

 ønske blandt de danske forbrugere om at få mærket kød, der er slagtet efter  

 den  

 særlige muslimske halalmetode.
Meningsmålingen viser, at 70,2 pct. af alle  

 adspurgte mener, at mærkningen bør være et lovkrav, mens kun 20,9 pct. er  

 imod.  

 Under 1. behandling af forslaget fremførte flere ordførere, at de ikke så et  

 behov for mærkning af kød slagtet efter halalmetoden.
Undersøgelsen fra  

 A&B  

 Analyse punkterer derfor den fejlagtige opfattelse, som flere af ordførerne  

 har, idet undersøgelsen meget klart viser behovet for mærkning af  

 halalslagtet  

 kød.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Jens Kirk (V)   

 Karsten Nonbo (V)   

 Torsten Schack Pedersen (V)  

  

  nfmd.  

  

 Inger Beinov Støjberg (V)   

 Michael Aastrup Jensen (V)   

 Christian H.
Hansen (DF)  

  

  fmd.  

  

 Henrik Brodersen (DF)   

 Allan Niebuhr (KF)   

 Per Ørum Jørgensen (KF)   

 Kirsten Brosbøl (S)   

 Lene Hansen (S)   

 Mette Gjerskov (S)   

 Bjarne Laustsen (S)   

 Elisabeth Geday (RV)   

 Ole Glahn (RV)   

 Kristen Touborg (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 58 Bilagsnr.
