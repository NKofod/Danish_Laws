 I medfør af § 32, stk. 1, i lov om folkekirkens lønningsvæsen m.m., jfr.  

 lovbekendtgørelse nr. 384 af 25. august 1980, fastsættes følgende:
 § 1.  Stilling som kordegn kan ved menighedsrådets  

 (menighedsrådenes) beslutning oprettes i sogne eller pastorater med 5.000  

 beboere eller derover.
 Stk. 2.  Der kan endvidere oprettes stilling som kordegn  

 for flere sogne under forskellige pastorater under forudsætning af, at hvert  

 sogn har 3.000 beboere eller derover, og at sognenes menighedsråd er enige  

 herom og om udformning af regulativ for stillingen.
 Stk. 3.  Under ganske særlige omstændigheder kan det af  

 kirkeministeriet efter indstilling fra menighedsrådet og provstiudvalget  

 tillades, at en kordegnestilling oprettes, uanset at betingelserne i stk. 1  

 og 2 ikke er opfyldt.
 § 2.  Stillingen som kordegn lønnes efter den  

 lønramme, der af kirkeministeriet fastsættes i henhold til aftale med  

 tjenestemandsorganisationen, og med en kvota af lønrammelønnen, der  

 fastsættes efter sognets (sognenes) folketal således:
 Stk. 2.  Er hvervet som sekretær for menighedsrådet  

 (menighedsrådene) knyttet til stillingen, ydes der til den efter stk. 1  

 fastsatte kvota et tillæg fra 5 til 10 pct. afhængigt af  

 sekretærforretningernes omfang.
 Stk. 3.  Er hvervet som kasserer for menighedsrådet  

 (menighedsrådene) knyttet til stillingen, ydes der til den efter Stk. 1  

 fastsatte kvota et tillæg fra 10 til 20 pct. afhængigt af kassererhvervets  

 omfang, herunder om der under kassererhvervet indgår administration og  

 regnskabsførelse for kirkegårde.
 Stk. 4.  Der kan herudover ydes et kvotatillæg på indtil  

 15 pct - undtagelsesvis 20 pct., såfremt der til kordegnestillingen er  

 knyttet forpligtelser af følgende art:
a.
Administrative opgaver i forbindelse med og medvirken ved  

 præstens (præsternes) og menighedsrådets mødearrangementer, klubvirksomhed  

 o.lign.
c.
Bistand for præsten (præsterne) ved tilvejebringelse, eventuelt  

 mangfoldiggørelse, af materiale til brug ved konfirmandundervisning og anden  

 undervisning samt ved den administrative tilrettelæggelse af undervisningen.
d.
Bistand ved administration og regnskabsførelse for legater,  

 hvis bestyrelse er henlagt til en præstestilling indenfor tjenestestedet.
 § 3.  En kordegnestillings lønkvota fastsættes efter  

 bestemmelsen i § 2 af stiftsøvrigheden.
 Stk. 2.  Stiftsøvrighedens afgørelse kan af  

 menighedsrådet og den faglige organisation indbringes for kirkeministeriet.  

 Kirkeministeriet kan under særlige omstændigheder fastsætte en kvota, der er  

 højere end den kvota, der hjemles ved § 2. Kirkeministeriet kan efter  

 indstilling fra biskoppen herved bl.a. tage hensyn til særlige opgaver, som  

 er knyttet til stillingen udover de i standardregulativet for  

 kordegnestillinger anførte.
 § 4.  Et kordegnekontor skal have offentlig  

 ekspeditionstid alle ugens hverdage fra kl. 10 til 12 og derudover 1-2 timer  

 en fast ugentlig hverdag efter kl. 17. Offentlige ekspeditionstider herudover  

 fastsættes i forhold til kordegnestillingens kvota således:
 § 5.  Nærværende bekendtgørelse træder i kraft den 1.  

 oktober 1981. De ved ikrafttrædelsen ansatte kordegnes lønvilkår kan ikke  

 forringes som følge af bekendtgørelsens regler.
 Stk. 2.  Den i § 4 indeholdte regel om, at et  

 kordegnekontor skal holdes åbent alle ugens hverdage, finder kun anvendelse  

 på kordegnestillinger, hvis kvota er fastsat efter bestemmelserne i § 2.
 Stk. 3.  Bekendtgørelsen finder ikke anvendelse på  

 Færøerne og i de sønderjydske landsdele.
