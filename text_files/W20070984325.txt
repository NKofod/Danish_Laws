 Klager  3 ansatte  klagede over en  

 udsendelse på TV 2.
 Pressenævnets begrundelse og afgørelse:
Pressenævnet finder det som udgangspunkt  

 betænkeligt at bringe optagelser indhentet med skjult kamera.
En sådan  

 fremgangsmåde kan kun være berettiget efter nøje afvejning af den  

 samfundsmæssige interesse i forhold til den enkeltes krav på beskyttelse i  

 hvert enkelt tilfælde.
Nævnet finder, at den samfundsmæssige  

 interesse i at belyse forholdene for udviklingshæmmede gjorde det berettiget  

 at  

 anvende skjulte optagelser.
Det forhold, at TV 2 forud for offentliggørelsen  

 havde bragt en udsendelse fra en anden institution for psykisk syge kan ikke  

 føre til et andet resultat.
Det enkelte menneske har krav på  

 beskyttelse af sin personlige anseelse, jf. vejledende regler for god  

 presseskik, punkt B.1. Det påhvilede derfor TV 2 at sikre en effektiv sløring  

 af de personer, der fremgår af udsendelsen.
Nævnet finder, at TV 2 har sikret  

 en tilstrækkelig effektiv sløring, selv om [A] og [C] stemmer ikke er sløret,  

 og nævnet udtaler derfor ikke kritik.
Nævnet finder imidlertid, at [B] burde  

 have været sløret i trailerne til udsendelsen.
Da dette ikke skete i de først  

 udsendte trailere, udtaler nævnet sin kritik.
Under hensyn til, at TV 2  

 slørede  

 klager i de følgende trailere og til, at TV2 har beklaget fejlen over for  

 klagerne, finder nævnet ikke grundlag for at pålægge offentliggørelse af  

 kritikken i medfør af medieansvarsloven § 49.
Offentliggørelsen af optagelserne af  

 klagerne kan være skadelige, krænkende og virke agtelsesforringende for dem,  

 og  

 der har derfor efter de presseetiske regler skullet ske efterprøvelse i  

 særlig  

 grad, først og fremmest ved forelæggelse for klagerne, bl.a. for at sikre, at  

 optagelserne gav et retvisende billede af forholdene på bostedet og af de  

 episoder, der blev vist.
Klagerne fik lejlighed til at se optagelserne  

 foretaget med skjult kamera inden offentliggørelsen og blev tilbudt at  

 fremkomme med deres eventuelle kommentarer i selve programmet, hvad de dog  

 ikke  

 ønskede, idet de valgte alene at kommentere visse kritikpunkter i forbindelse  

 med gennemsynet.
Under disse omstændigheder giver offentliggørelsen af  

 optagelserne ikke anledning til kritik.
 I overensstemmelse med redaktørens ret til  

 at redigere mediet er TV 2 berettiget til at beslutte, hvilke optagelser man  

 bringer i mediet, og nævnet udtaler ikke kritik af, at optagelserne  

 hovedsageligt er fra 27. december 2007. Nævnet finder det uheldigt, at  

 studieværten sidst i udsendelsen siger, at journalisten har været på Bostedet  

 Sjælør i seks uger, hvorved der efterlades et indtryk af, at optagelserne er  

 fra alle seks uger, men nævnet finder dog ikke, at dette forhold er  

 tilstrækkeligt til, at der er grundlag for at udtale kritik.
Pressenævnet finder, at det klart fremgår  

 af udsagnet en henvendelse fra en mor, der har haft sit barn på  

 Sjælør, at  

[F]s søn ikke længere bor på Bostedet Sjælør, og at hendes vurderinger derfor  

 er fra tiden, hvor sønnen boede der.
Det fremgår endvidere, at [E] udtaler  

 sig  

 på baggrund af erfaringerne fra hans ansættelse tre år tidligere, ligesom  

 Jens  

 Elmelund fortæller om den positive udvikling på institutionen efter [E]  

 ansættelse.
Nævnet finder herefter, at udtalelserne ikke er misvisende og  

 udtaler  

 ikke kritik.
Det samme gælder episoden, hvor [B]  

 skal bade en beboer.
Pressenævnets  

 kendelse i sag 2007-6-518 Advokat Jesper Langemark har  

 på vegne [K] som mandatar for [A], [B] og [C] klaget til Pressenævnet over en  

 udsendelse på TV 2 den 18. februar 2007, idet han mener, at god presseskik er  

 tilsidesat.
1. Sagsfremstilling TV 2 bragte den 18. februar  

 2007 programmet  

  

 Dags Dato  

  

 omhandlende  

 Bostedet Sjælør, hvor udviklingshæmmede bor.
Journalisten [D] har arbejdet  

 som  

 vikar på stedet i halvanden måned og foretaget optagelser med skjult kamera,  

 herunder af de ansatte under udførelsen af det daglige arbejde.
Optagelserne  

 viser, at de ansatte på stedet taler meget hårdt til beboerne, og at der er  

 problemer med magtanvendelse og medicinering.
De ansatte og ledelsen af  

 Bostedet Sjælør og beboerne og deres pårørende var ikke bekendt med, at [D]  

 var  

 journalist, og at han foretog optagelser med skjult kamera.
Udsendelsen skifter mellem  

 henholdsvis optagelser foretaget med skjult kamera på Bostedet Sjælør og  

 interviews.
De interviewede er en tidligere ansat, [E], moderen til en  

 tidligere beboer, [F], socialminister Eva Kjer Hansen og fungerende  

 socialdirektør i Københavns Kommune Jens Elmelund.
I udsendelsen er de  

 ansatte  

 sløret fra brystet og op, og plejer [B]s stemme er tillige sløret.
Af  

 udsendelsen fremgår bl.a. følgende:
  

  

 Studievært:  

  

 I tirsdags rystede en TV 2 udsendelse Danmark med  

 billeder af Strandvængets barske behandling af udviklingshæmmede beboere.
I  

 aften kan vi afsløre, at Strandvænget desværre ikke er et enestående  

 eksempel.  

 Velkommen til Dags Dato.
Studievært:  

  

 Det meste af Danmark har i den her uge diskuteret,  

 hvordan vi behandler vores udviklingshæmmede medborgere.
Det skete efter, at  

 TV  

 2 bragte dokumentaren Er du åndssvag, som viste danskerne både  

 grov,  

 ydmygende behandling af udviklingshæmmede.
I debatten deltog socialminister  

 Eva  

 Kjær Hansen, som umiddelbart efter udsendelsen sagde sådan her.
Eva Kjær Hansen, socialminister, Venstre (klip fra tidl. udsendelse):  

  

 Jeg  

 håber sandelig ikke, at der er tilsvarende problemer andre steder Studievært (tilbage i nuværende udsendelse):  

  

 Eva Kjær Hansen, hvad  

 fik dig til at tænke, at der var tale om et enestående tilfælde her? I udsendelsen fortsættes med  

 optagelser fra Bostedet Sjælør, hvoraf bl.a. følgende fremgår:
  

  

 Speak  

  

 :   Vi har fået en henvendelse fra en mor, der har haft sit  

 barn på Sjælør.
Hun hedder [F].
Hun har flyttet sin 38-årige søn, [G], fra  

 Bostedet  [F] fortæller i udsendelsen,  

 at hun flyttede sin søn til en anden institution på grund af forholdene på  

 Bostedet Sjælør.
Hun har flere gange klaget over forholdene.
I udsendelsen oplyses det, at  

 journalisten ([D]) blev ansat på baggrund af en uopfordret ansøgning.
Han  

 blev  

 ansat, selv om det er stedets politik kun at ansætte uddannet personale, da  

 beboerne kan have en voldsom adfærd.
Udsendelsen fortsætter med bl.a.  

 følgende  

 fra Bostedet Sjælør:
Speak:  

  

   En konflikt opstår.
En beboer har lige spildt kaffe på  

 gulvet.
En rengøringsmand bliver vred, fordi han lige har gjort gulvet rent.
[C], rengøringsmand (henvendt til beboer  stemmen er ikke sløret):  

  

 Så  

 går du ind på værelset.
Det gider jeg ikke høre på.
 Beboer:  

  

 Fuck dig, mand.
[C]:  

  

 Så er det nok med kaffe til dig.
Du laver ikke en skid.  

 Farvel.
 Beboer:  

  

 Fuck dig.
[C]:  

  

 Hallo.
Når jeg siger noget til dig, så skal du høre efter.
 Beboer:  

  

 Hold kæft.
 [C]:  

  

 Farvel med dig.
 Beboer:  

  

 Hold kæft.
[C]:  

  

 Skal jeg skubbe dig med den her? [Det fremgår ikke af  

 skærmbilledet, hvad der hentydes til].
Prøv at komme her.
Du går ind på  

 værelset med det samme.
Ud. I udsendelsen beskrives forløbet  

 som en magtanvendelse.
Magtanvendelsesbegrebet forklares, og det oplyses, at  

 hændelsen ikke indrapporteres til kommunen, som magtanvendelser ellers skal.  

 Det oplyses videre, at alle de medvirkende ansatte er blevet forevist  

 optagelserne og er blevet tilbudt at medvirke i programmet, men at ingen  

 ønskede at deltage.
Jens Elmelund, fungerende socialdirektør, Københavns  

 Kommune, der har det overordnede ansvar, interviewes i programmet.
Han  

 kommenterer  

 optagelserne og fortæller, at institutionen har arbejdet med området  

 magtanvendelse.
Udsendelsen fortsætter med flere klip fra Bostedet Sjælør:
  

  

 Speak:  

  

 Gennem sine seks uger på Sjælør oplever [D], at flere  

 ansatte giver beboerne PN [sløvende nervemedicin] uden at forsøge med andre  

 løsninger.
Som her en morgen, hvor beboeren er højtråbende.
 Beboeren:  

  

 Nej.
[B]:  

  

 Vi gider ikke det der.
Enten sætter du dig, eller også går du  

 ind i stuen.
Kan du fatte det? [A]:  

  

 Nej, du skal ikke køre ind i det der.
[B]:  

  

 Så stopper vi.
Du skal ikke køre ind i mere herinde, så bliver  

 jeg fandme gal.
 Beboer:  

  

 Du er en idiot.
 [B]  

  

 : Kammertonen for pokker.
 Plejer  

  

 : Det er meget tidligt, ikke.
[A] (råbende):  

  

 Hold mund med det råberi  prøv at kigge ud af  

 vinduet.
Det er kraftedme mørkt.
Nu stopper du.
 [A]:  

  

 Du kan byde mig meget, men du skal ikke råbe på det her  

 tidspunkt.
 Speak:  

  

 Ifølge den pågældende beboers journal står der ellers, at  

 medarbejderne skal føre et sprog, der udtrykker omsorg og tryghed for  

 beboeren.  

 Information alle medarbejderne har adgang til.
[B]:  

  

 Prøv at se her, hvis vi skal være i stue sammen, så gider jeg  

 ikke det der pis der. [Beboeren bevæger sig, skærmbilledet viser det ikke.]  

 Hey  

 hey hey.
Jeg gider ikke det der.
Kom.
Slip den.
Jeg gider ikke.
 Beboer:  

  

 Mig tisse.
[B]:  

  

 Ja, men du skal ingenting.
Så må du sidde herovre sammen med  

 mig.
Jeg gider ikke det der.
Fandeme.
Vi skal alle sammen være her.
Speak:  

  

 En halv time senere.
Beboeren er faldet til ro og sidder nu  

 i en sofa i opholdsrummet.
Af uvisse årsager skal beboeren pludselig have PN  

 medicin.
I dette tilfælde nervemedicin.
Kollega:  

  

 Giver du ham PN? [B]:  

  

 Ja, det kammer ligesom over ikke? Kollega:  

  

 Det er da ikke så meget, synes jeg.
Synes du, det er  

 meget? [B]  

  

 : Ja.
 Beboeren falder i søvn efter  

 indtagelsen af PN medicinen.
Kollegaen nævner over for journalisten, at det  

 ikke var rimeligt, at give ham medicinen.
Udsendelsen fortsætter med en  

 udtalelse fra en overlæge vedrørende brugen af nervemedicin.
Jens Elmelund  

 kommenterer også hændelsen.
Udsendelsen fortsætter på Bostedet Sjælør:
  

  

 Speak:  

  

   som for eksempel en morgen, hvor beboeren skal i bad.
Det  

 er [D], der skal bade ham, men beboeren er utilfreds.
[B]:  

  

 Hvad? Beboer:  

  

[Navn taget ud af lydsporet] bade mig.
 [B]:  

  

 Skal [navn taget ud af lydsporet] bade dig?   Er det fordi  

[navn taget ud af lydsporet] hjælper dig hele vejen igennem? Jamen, du kan  

 selv.
Speak:  

  

 Beboeren er autist.
Ifølge journalen har han let ved at  

 blive angst.
Han giver udtryk for, at han ikke vil bades af [D].
Beboeren vil  

 bades af en medarbejder, han kender.
[B]:  

  

 Ja, men nu kan du selv, ved vi.
Der står ikke hotel ude på  

 skiltet, vel? Der står Sjælør.
Bostedet Sjælør.
Nej, nu stopper du, siger jeg  

 til dig.
 Beboer:  

  

[Navn taget ud af lydsporet] skal hjælpe mig.
 [B]:  

  

 Nej, fordi nu hjælper [D] dig.
 Speak:  

  

 Beboerens indvendinger gør dog tilsyneladende ikke indtryk  

 på medarbejderen.
[B]:  

  

 Så kommer du bare ikke i bad.
Enten hjælper [D] dig, ellers så  

 er der ingen, der hjælper dig.
Speak:  

  

 Beboeren insisterer igen på, at en anden medarbejder skal  

 hjælpe ham.
Det får medarbejderen til at afbryde badet.
 Beboer:  

  

 Jeg gider ikke mere.
[B]  

  

 : Nej, men så får du bare ikke noget bad.
Sluk vandet og gå ind  

 og tag tøj på.
Så smid den der derover.
[D], journalisten  

  

 : Er du sikker? [B]:  

  

 Ja.
Sluk vandet.
Og så er du færdig med at bade nu.
Det gider  

 vi ikke.
Ved du hvad, jeg kan fortælle dig en ting.
Nu hjælper [D] dig.
Ikke?  

 Og jeg er ikke bange for dig.
 Beboer:  

  

 Jeg hader dig.
[B]:  

  

 Jamen, det er fint.
Det må du gerne.
Og det hjælper ikke noget  

 at tude.
 Speak:  

  

 Ni minutter senere på badeværelset.
 [B]:  

  

 Så går du i gang med at barbere dig.
 Beboer:  

  

 Jeg kan ikke.
 [B]:  

  

 Jo, du kan.
 Speak:  

  

 Medarbejderen bliver vred på beboeren.
[B]:  

  

 Jamen, så bliver du bare ikke barberet.
Så gå ind, så er vi  

 færdige herude.
Speak (sort skærmbillede):  

  

 Her svigter vores kamera, men lyden  

 optages fortsat.  

 Beboeren går hen  

 imod medarbejderen og slår ud i retning af hende.
Han siger, han ikke vil bo  

 i  

 huset mere.
[B]:  

  

 Så gå ind.
Så er vi færdige herude.
 Beboer:  

  

 Ikke bo i hus mere.
[B] (stigende toneleje):  

  

 Jamen det er fint.
Du skal slet ikke komme  

 herhen.
Du skal slet ikke røre mig.
Kan du fatte det? Så fiser du ind på dit  

 værelse.
Nu.
Af sted.
Speak:  

  

 Hun fører beboeren ind på hans værelse og lukker døren.
En  

 kollega overhører episoden.
Beboeren åbner igen døren og rækker undskyldende  

 hånden ud mod hende.
 [B]:  

  

 Du skal slet ikke ramme ud efter mig.
[B]:  

  

 Åh, han ramte mig heldigvis ikke.
Han gik bare, bare imod mig.  

 Håh.
Og så tænkte jeg bare: Dig, mand, du bliver bare dér.
 Kollega:  

  

 I er alt for hårde.
[B]:  

  

 Er vi det? Kollega:  

  

 Ja, det må I meget undskylde, men jeg er slet ikke enig  

 med jer.
Heller ikke i forhold til [B]:  

  

 Jo, men jeg har aldrig råbt af ham.
Kollega:  

  

 Nej, men hvad gjorde du så nu? [B]:  

  

 Ja, fordi han slår ud efter mig.
Skal jeg sige. [Med rolig  

 stemme] Det må du egentlig talt ikke? Kollega:  

  

 Nej, sgu da ikke med et smil om munden, skal du da ikke  

 sige det til ham.
Men han fatter ikke det der råberi.
[B]  

  

 : Nej, men jeg bliver frustreret over, at han slår ud efter  

 mig. [B] og kollegaen taler videre  

 om hændelsen.
Kollegaen mener ikke, at [B] har anvendt en korrekt pædagogisk  

 fremgangsmåde. [B] går til- bage til den nu grædende beboer på badeværelset.  

 Seerne hører også [A] tale hårdt til beboeren, inden udsendelsen fortsætter  

 med  

 et interview med en tidligere ansat, der sagde op på grund af forholdene på  

 Bostedet Sjælør.
Af interviewet fremgår bl.a. følgende:
[E], tidl. ansat på Bostedet Sjælør (forevises optagelserne):  

  

 Det  

 bringer simpelthen nogle hæslige minder frem, du.
Det er jo sådan, det er.  

 Det  

 er sådan, det har været derude.
Det er den virkelighed, som de her stakkels  

 mennesker de skal leve med.
 Speak:  

  

 For [E] er optagelserne her det første gensyn med en  

 arbejdsplads han for tre år siden forlod.
[E]:  

  

 Der burde have været grebet ind.
Det sted burde være lukket.  

 De mennesker.
Nu er det ikke alle mennesker, men nogle af de mennesker, der  

 arbejder der, burde aldrig nogensinde have lov til at arbejde med mennesker  

 og  

 burde faktisk have en dom for, at de aldrig nogensinde mere måtte få lov at  

 arbejde med mennesker.
Jeg håber, de jævner stedet med jorden.
Jeg håber  

 simpelthen,  

 de jævner det.
Studievært:  

  

 Jens Elmelund ifølge [E], så var tonen også sådan her  

 for tre år siden, da han arbejdede på stedet  I udsendelsen kommenteres  

 forholdene af Jens Elmelund.
Han gør opmærksom på, at optagelserne antyder,  

 at  

 det er i en ferieperiode, hvor der ikke har været tilstrækkeligt  

 ledelsesmæssig  

 kontrol, hvortil studieværten spørger:
   

  

 Studievært:  

  

 Men vil det sige, at du tror, at det her personale kun  

 taler sådan her til beboerne, når ledelsen er på ferie.
Studievært:  

  

 Så skal jeg altså lige sige, at [D] har været der i  

 seks uger.
Har ledelsen været på ferie i seks uger? Jens Elmelund, fungerende socialdirektør, Københavns Kommune:  

  

 Som  

 sagt.
Vi har en leder der, der har haft jobbet, så vidt jeg ved, omkring en  

 tre  

 års tid, og som jeg har fået det fortalt, er der sket en positiv udvikling af  

 institutionen her.
Jeg noterer mig også, at det er en tidligere medarbejder,  

 som redegør for, hvordan tingene var engang.
Studievært:  

  

 Men de her klip.
De er jo få uger gamle.
 Jens Elmelund:  

  

 Så har vi nogle klip her, og det er ikke  

 acceptabelt, det der foregår, og det skal vi stramme op på.
Studievært:  

  

 Efter at vi viste dokumentaren om Strandvænget  

 tirsdag, så har TV 2 få hundredvis af seerhenvendelser.
Og mange af de mails  

 og  

 breve vi har fået, det er klager fra pårørende til udviklingshæmmede på andre  

 bosteder.
Bosteder der er fordelt over alt i landet, hvor de pårørende mener,  

 at den også er gal.
Eva Kjer Hansen  Udsendelsen slutter med et  

 interview af socialministeren.
TV 2 bragte forud for  

 offentliggørelsen den 18. februar 2007 en trailer til udsendelsen, hvor [B]  

 er  

 med uden at være sløret.
Hun står med siden til kameraet i klippet og udtaler  

 sig ikke.
Denne seance er tillige med i selve udsendelsen, hvor hun er  

 sløret.  

 Traileren blev efterfølgende og erstattet med en version, hvor [B] var  

 sløret.
TV 2 bragte den 13. februar  

 2007 dokumentarprogrammet TV 2 DOK Er du åndssvag? vedrørende  

 bostedet  

 Strandvænget i Nyborg.
TV2 har oplyst, at indslaget til Dags Dato blev  

 produceret  

 af Bastard Film A/S i entreprise for TV2, og at det er Bastard Films  

 medarbejdere, der efter aftale med TV2 har foretaget de skjulte optagelser.
2. Parternes synspunkter 2.1. Klagernes synspunkter Advokat Jesper Langemark har  

 på vegne af [K] som mandatar for klagerne oplyst, at Bastard Film A/S den 9.  

 februar 2007 meddelte Bostedet Sjælør, at man var ved at lave en kritisk  

 dokumentarudsendelse om udviklingshæmmedes levevilkår.
Man bad om tilladelse  

 til at filme på Bostedet Sjælør, hvortil forstanderen meddelte, at det måtte  

 undersøges nærmere, da beboere, medarbejdere og værger skulle give tilladelse  

 og pårørende underrettes.
Den 13. februar 2007 blev der afholdt et møde  

 mellem  

 produktionsselskabet og Københavns Kommune, hvor produktionsselskabet  

 oplyste,  

 at der allerede havde fundet skjulte optagelser sted.
Man ville dog stadig  

 gerne have tilladelse eller afslag på at lave en traditionel reportage.
Den  

 15.  

 februar 2007 blev forstanderen kontaktet af Københavns Kommune, der havde  

 fået  

 oplyst, at optagelserne ville blive bragt i Dags Dato den 18. februar 2007.  

 På  

 dette tidspunkt havde forstanderen endnu ikke fået endeligt svar fra alle  

 beboere og medarbejdere mv., hvorfor produktionsselskabet endnu ikke havde  

 fået  

 svar.
Bastard Film A/S meddelte herefter, at man ikke ville vente yderligere,  

 og at man betragtede det manglende svar som et afslag på at lave en  

 traditionel  

 reportage.
 Advokaten har anført, at det  

 ikke bestrides, at der foreligger den fornødne samfundsmæssige interesse i at  

 vise klip med skjulte optagelser om medicinering og manglende indberetning om  

 magtanvendelse, men at der ikke i den foreliggende sag var den fornødne  

 samfundsmæssige interesse, når henses til, at der allerede var fokus på  

 problemstillingen i kraft af udsendelsen Er du åndssvag, der blev  

 bragt den  

 13. februar 2007, og at kritisable forhold på Bostedet Sjælør kunne have  

 været  

 dokumenteret ved brug af mindre indgribende metoder end optagelser med skjult  

 kamera.
Den 16. februar 2007 fik  

 klagerne mulighed for at kommentere de offentliggjorte klip, men TV 2 tog i  

 den  

 endelige udsendelse alene højde for nogle af klagernes indsigelser.
Bl.a.  

 undlod TV2 at sløre [A] og [C]s stemmer, hvilket efterfølgende har ført til  

 genkendelse.
I relation til udsendelsen om Bostedet Sjælør er klagerne  

 bipersoner i forhold til de rejste problemstillinger, og de burde derfor for  

 alles vedkommende have været sløret effektivt.
TV 2 har nægtet at sløre  

 stemmerne  

 under henvisning til den dokumentariske værdi.
Dette synspunkt har TV 2  

 imidlertid  

 ikke påberåbt sig i forhold til [B], hvilket er inkonsekvent.
Advokaten har  

 herved henvist til Pressenævnets kendelse af 31. oktober 2006 (sag  

 2006-6-360).  

 Uanset TV2s tilsagn om effektiv sløring af [B] bragte TV2 en trailer  

 med hende  

 uden sløring.
Traileren har ført til genkendelse.
 Advokaten anført, at navnlig  

 følgende er en misvisende gengivelse af forholdene på Bostedet Sjælør:
·  

  

 	  

 I udsendelsen oplyses det, at journalisten  

 har været ansat seks uger på Bostedet Sjælør, men langt hovedparten af  

 optagelserne, der vises, er fra den 27. december 2006. Dagene mellem jul og  

 nytår er ofte præget af stress, spænding og uro, og der er i helligdagene  

 større udskiftning af personale end normalt.
Beboerne var endvidere mere  

 trætte  

 end normalt, da der dagen før den 27. december havde været julefrokost.
·  

  

 	  

 Moderen til en tidligere beboer på stedet  

 fremsætter alvorlig kritik af forholdene, men det oplyses ikke, at det er  

 flere  

 år siden, at hendes søn har boet på Bostedet Sjælør.
Udtalelserne er anvendt,  

 så det fremstår, som om udtalelserne er dækkende for de nuværende forhold.
·  

  

 	  

 I indslaget, hvor [B]  

 skal bade en beboer, oplyses det alene, at beboeren slår ud efter  

 hende.
Klager er imidlertid tæt på at blive ramt, hvorfor hun hæver stemmen.  

 Det burde ligeledes være oplyst, at beboeren tidligere er dømt for vold og  

 inden for det seneste år har slået flere medarbejdere.
Dette blev oplyst over  

 for produktionsselskabet  

 den 16.  

 februar 2007.
·  

  

 	  

 I udsendelsen bringes et interview med en  

 tidligere ansat, [E], der omtaler forholdene under sin ansættelse for tre år  

 siden, herunder udsagnet Det er jo sådan det er.
Studieværten  

 refererer  

 efterfølgende udtalelserne fra [E].
Selv om det oplyses, at det er tre år  

 siden, han var ansat, fremstår hans udtalelser misvisende i forhold til den  

 nuværende situation, idet Bostedet Sjælør i de seneste to år har gennemført  

 et  

 omfattende projekt med fokusering på faglig udvikling og konflikthåndtering  

 mv.  

 Bl.a. er antallet af magtanvendelser faldet til under en tredjedel fra 2004  

 til  

 2006.
2.2. TV 2s synspunkter TV 2 har anført, at der er en  

 væsentlig samfundsmæssig interesse i at afdække forholdene for beboere på  

 bosteder for udviklingshæmmede, herunder Bostedet Sjælør.
Udviklingshæmmede  

 er  

 en svag befolkningsgruppe, der har vanskeligt ved at varetage deres  

 interesser.  

 De virkelige forhold på Bostedet Sjælør for de udviklingshæmmede, herunder  

 hård  

 omgangstone, manglende rapportering af magtanvendelse, unødig medicinering og  

 angribelig konflikthåndtering, der ikke var helt de samme som på Bostedet  

 Strandvænget, som udsendelsen Er du åndssvag? drejede sig om,  

 kunne ikke være  

 afdækket på anden måde end ved brug af skjult kamera.
Den samfundsmæssige  

 interesse illustreres bl.a. af, at der efterfølgende er iværksat ekstra  

 tilsyn  

 med stedet, at der er bevilliget penge til undersøgelser og at der er  

 afskediget en medarbejder mv., ligesom statsministeren og socialministeren  

 har  

 udtalt, at den dokumenterede behandling af udviklingshæmmede er helt  

 uacceptabel.
Dertil kommer den intensive offentlige debat, som allerede var i  

 gang på tidspunktet for offentliggørelsen som følge af udsendelsen Er  

 du  

 åndssvag?.
Man har undersøgt flere forskellige bosteder for  

 udviklingshæmmede  

 for at afdække, om de kritisable forhold på Strandvænget var et enestående  

 tilfælde.
Det er uden betydning, at  

 produktionsselskabet først senere anmodede om en traditionel reportage.  

 Bostedet Sjælør oplyste, at optagelserne ville blive underlagt restriktioner,  

 hvilket produktionsselskabet anså som et afslag.
Anmodningen om at lave en  

 traditionel reportage over tre dage blev fremsat for at underbygge, at de  

 reelle forhold ikke kunne dokumenteres ved brug af anden metode end skjult  

 kamera.
TV 2 har anført, at man har  

 taget hensyn til klagerne ved effektivt at anonymiser dem ved omfattende  

 visuel  

 sløring og fjernelse af navne fra lydsporet.
For [B]s vedkommende er der  

 tillige  

 sket stemmesløring.
TV2 har beklaget, at [B] ved en fejl ikke blev sløret i  

 den  

 programtrailer, der blev udsendt maksimalt to gange.
I udsendelsen var det  

 alene [B] stemme, man slørede, fordi de øvrige medarbejderes stemmeføring og  

 sprogbrug var afgørende for dokumentationen af, hvordan de ansatte taler til  

 beboerne.
Dette kunne for [B]s vedkommende dokumenteres, selv om hendes  

 stemme  

 blev sløret.
Der blev også taget hensyn til de negative konsekvenser det  

 kunne  

 have for hende, hvis hun blev genkendt, fordi hun optrådte mest kritisabelt.
TV 2 har videre anført, at  

 klagerne har gennemset optagelserne forud for offentliggørelsen sammen med  

 deres  

 professionelle rådigere.
Klagerne blev tilbudt at kommentere optagelserne,  

 men  

 ønskede ikke at benyttede denne mulighed i selve programmet.
Der fremkom ikke  

 ved gennemsynet indsigelser mod viderebringelsen, men klagernes advokat  

 anførte, at scenerne ville kræve sløring af både lyd og billede.
TV 2 har afvist, at man har  

 givet et misvisende billede af forholdene.
Til de enkelte klagepunkter, har  

 mediet anført følgende:
·  

  

 	  

 Det hævdes ikke, at de viste scener, som  

 for de flestes vedkommende er optaget den 27. december 2006, er dækkende for,  

 hvorledes forholdene altid er på Bostedet Sjælør.
De viste eksempler er på  

 den  

 anden side ikke enestående.
Der har naturligvis været foretaget en  

 redaktionel  

 udvælgelse.
·  

  

 	  

 Det fremgår af udsendelsen, at [F]s søn  

 ikke længere bor på Bostedet Sjælør.
Udtalelserne fra moderen svarer i øvrigt  

 til, hvad flere andre pårørende, der dog ikke har ønsket at lade sig  

 interviewe, har udtalt over for Bastard Film.
·  

  

 	  

 Det fremgår af klippet fra badeværelset, at  

 beboeren fremtrådte truende over for [B], idet det i speaken siges, at  

 beboeren slår ud i retning af medarbejderen.
Endvidere er [B]s  

 eget referat  

 af forløbet til en kollega medtaget.
TV 2 var bekendt med, at nogle beboere  

 tidligere var dømt for vold, men ikke at denne beboer var dømt.
Dette forhold  

 var i øvrigt uden betydning for udsendelsen.
 ·  

  

 	  

 I forbindelse med udtalelserne fra  

 tidligere ansatte [E] oplyses det flere gange i programmet, at det er mere  

 end  

 tre år siden, at han var ansat.
 3. Pressenævnets begrundelse og afgørelse  

 :
 I sagens behandling har  

 følgende nævnsmedlemmer deltaget:
 Thomas Rørdam, Finn Rowold,  

 Lene Sarup  

 og Marianne Druedahl.
Pressenævnet finder det som  

 udgangspunkt betænkeligt at bringe optagelser indhentet med skjult kamera.
En  

 sådan fremgangsmåde kan kun være berettiget efter nøje afvejning af den  

 samfundsmæssige  

 interesse i forhold til den enkeltes krav på beskyttelse i hvert enkelt  

 tilfælde.
Nævnet finder, at den  

 samfundsmæssige interesse i at belyse forholdene for udviklingshæmmede gjorde  

 det berettiget at anvende skjulte optagelser.
Det forhold, at TV 2 forud for  

 offentliggørelsen havde bragt en udsendelse fra en anden institution for  

 psykisk syge kan ikke føre til et andet resultat.
Det enkelte menneske har krav  

 på beskyttelse af sin personlige anseelse, jf. vejledende regler for god  

 presseskik,  

 punkt B.1. Det påhvilede derfor TV 2 at sikre en effektiv sløring af de  

 personer, der fremgår af udsendelsen.
Nævnet finder, at TV 2 har sikret en  

 tilstrækkelig effektiv sløring, selv om [A] og [C]s stemmer ikke er sløret,  

 og  

 nævnet udtaler derfor ikke kritik.
Nævnet finder imidlertid, at [B] burde  

 have  

 været sløret i trailerne til udsendelsen.
Da dette ikke skete i de først  

 udsendte trailere, udtaler nævnet sin kritik.
Under hensyn til, at TV 2  

 slørede  

 klager i de følgende trailere og til, at TV2 har beklaget fejlen over for  

 klagerne, finder nævnet ikke grundlag for at pålægge offentliggørelse af  

 kritikken i medfør af medieansvarsloven § 49.
Offentliggørelsen af  

 optagelserne af klagerne kan være skadelige, krænkende og virke  

 agtelsesforringende  

 for dem, og der har derfor efter de presseetiske regler skullet ske  

 efterprøvelse i særlig grad, først og fremmest ved forelæggelse for klagerne,  

 bl.a. for at sikre, at optagelserne gav et retvisende billede af forholdene  

 på  

 bostedet og af de episoder, der blev vist.
Klagerne fik lejlighed til at se  

 optagelserne foretaget med skjult kamera inden offentliggørelsen og blev  

 tilbudt at fremkomme med deres eventuelle kommentarer i selve programmet,  

 hvad  

 de dog ikke ønskede, idet de valgte alene at kommentere visse kritikpunkter i  

 forbindelse med gennemsynet.
Under disse omstændigheder giver  

 offentliggørelsen  

 af optagelserne ikke anledning til kritik.
 I overensstemmelse med  

 redaktørens ret til at redigere mediet er TV 2 berettiget til at beslutte,  

 hvilke optagelser man bringer i mediet, og nævnet udtaler ikke kritik af, at  

 optagelserne hovedsageligt er fra 27. december 2007. Nævnet finder det  

 uheldigt, at studieværten sidst i udsendelsen siger, at journalisten har  

 været  

 på Bostedet Sjælør i seks uger, hvorved der efterlades et indtryk af, at  

 optagelserne  

 er fra alle seks uger, men nævnet finder dog ikke, at dette forhold er  

 tilstrækkeligt til, at der er grundlag for at udtale kritik.
Pressenævnet finder, at det  

 klart fremgår af udsagnet en henvendelse fra en mor, der har haft sit  

 barn på  

 Sjælør,  

 at [F]s søn ikke længere  

 bor på Bostedet Sjælør, og at hendes vurderinger derfor er fra tiden, hvor  

 sønnen boede der.
Det fremgår endvidere, at [E] udtaler sig på baggrund af  

 erfaringerne fra hans ansættelse tre år tidligere, ligesom Jens Elmelund  

 fortæller om den positive udvikling på institutionen efter [E]  

 ansættelse.  

 Nævnet finder herefter, at udtalelserne ikke er misvisende og udtaler ikke  

 kritik.
Det samme gælder episoden, hvor [B]  

 skal bade en beboer.
 Nævnet finder heller ikke i  

 øvrigt grundlag for at udtale kritik af TV2.
 Afgjort 22. august 2007.
