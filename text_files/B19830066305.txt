 I medfør af lov nr. 186 af 30. marts 1973 om tilvirkning og forhandling en  

 gros m.m. af mejeriprodukter fastsættes følgende:
Bestemmelsernes område § 1.  Denne bekendtgørelse omfatter tilvirkning,  

 pakning, udførsel og indførsel samt forhandling en gros her i landet af smør  

 og smørprodukter, jfr. § 3.
Autorisation § 2.  Tilvirkning og pakning samt udførsel og  

 indførsel af de i § 3 nævnte produkter må kun foretages af virksomheder, der  

 er autoriseret hertil af Statskontrollen med Mejeriprodukter og Æg m.m.
Ved  

 autorisationen tildeles der hver enkelt virksomhed et autorisationsnummer.
Stk. 2.  Salg en gros her i landet af de i § 3 nævnte  

 produkter må kun foretages af virksomheder, der er anmeldt til  

 statskontrollen.
Lokalerne hos sådanne virksomheder skal opfylde de krav, der  

 er fastsat i den til enhver tid gældende bekendtgørelse om mejerier.
 Stk. 3.  Det er en betingelse for at opnå de i stk. 1  

 nævnte autorisationer, at virksomheden opfylder de krav, der er fastsat i den  

 til enhver tid gældende bekendtgørelse om mejerier samt i øvrigt de af  

 statskontrollen fastsatte bestemmelser om lokalernes kapacitet og indretning.
 Stk. 4.  Der kræves ikke autorisation til ind- og  

 udførsel af smør hidrørende fra EØF-interventionslagre.
Identitet og benævnelser § 3.  Ved smør forstås en direkte af mælk eller fløde  

 ved kærning eller lignende proces udvundet plastisk masse væsentligst  

 bestående af mælkefedt, med en nærmere angivet sammensætning for så vidt  

 angår fedt, vand og fedtfrit mælketørstof, jfr. § 6, nr. 1-3. Smør kan være  

 tilsat salt, jfr. § 5, stk. 1, nr. 1 samt § 6, nr. 4, krydderurter og  

 krydderier, jfr. § 5, stk. 1, nr. 3, ligesom smør kan være usyrnet eller  

 syrnet gennem anvendelse af kulturer af mælkesyrebakterier under  

 tilvirkningen, jfr. § 5, nr. 2.
 Stk. 2.  Ved vallesmør forstås smør helt eller delvis  

 udvundet af vallefløde.
 Stk. 3.  Ved vandfrit mælkefedt, vandfri smørolie og  

 smørolie forstås et udelukkende af fløde eller smør ved smeltning,  

 centrifugering eller andre af statskontrollen godkendte processer udvundet  

 produkt, hvori indholdet af vand og fedtfrit mælketørstof er nedbragt til et  

 minimum, jfr. § 6, nr. 5 og 6.
 Stk. 4.  Ved koncentreret smør forstås det af fløde  

 eller smør ved smeltning udvundne plastiske produkt bestående af mælkefedt,  

 fedtfrit mælketørstof og vand, jfr. § 6, nr. 7.
 Stk. 5.  Ved bulkpakning forstås pakninger af smør og  

 smørprodukter på over 5 kg netto.
 Stk. 6.  Ved færdigpakket smør og smørprodukter, jfr.  

 stk. 1-4, forstås produkter som før og uden direkte sammenhæng med salg er  

 indesluttet i detailemballage, der er bestemt til først at brydes af den  

 endelige forbruger.
 Stk. 7.  Tilvirkning og indførsel med henblik på  

 forhandling eller forarbejdning af andre smørprodukter end de i denne  

 paragraf nævnte, herunder fraktioneret smørolie må ikke foretages her i  

 landet, medmindre landbrugsministeriet har meddelt tilladelse dertil.
 Tilvirkning af smør m.v.
§ 4.  Ved tilvirkning af de i § 3 nævnte produkter må  

 der ikke uden landbrugsministeriets tilladelse benyttes mælk fra andre dyr  

 end køer.
Der må kun anvendes god, frisk og velbehandlet mælk, som i øvrigt  

 svarer til gældende sundheds- og kvalitetskrav, jfr. bestemmelserne i lov nr.  

 175 af 7. maj 1975 om mælk og konsummælkprodukter, kapitel 1, og jfr. § 1 i  

 bekendtgørelse nr. 354 af 13. november 1962 om levering af mælk til mejerier,  

 som ændret ved bekendtgørelse nr. 421 af 24. september 1980. I det omfang det  

 måtte være tilladt at anvende udenlandsk mælk og produkter tilvirket heraf,  

 jfr. §§ 2-3, skal statskontrollen stille krav om, at det dokumenteres, at  

 tilsvarende krav er gældende for udenlandsk mælk og produkter tilvirket  

 heraf.
 Stk. 2.  Al fløde og mælk, herunder vallefløde, der  

 anvendes til tilvirkning af de i § 3 nævnte produkter, skal opvarmes til en  

 sådan temperatur, at fløden og mælken, hverken straks efter opvarmning eller  

 senere giver reaktion med parafenylendiamin og brintoverilte (Storchs prøve).
Stk. 3.  Smør skal være tilvirket direkte af mælk eller  

 fløde.
Det er dog tilladt ved smørtilvirkningen at anvende smeltede rester af  

 smør fra det apparatur, der anvendes direkte i forbindelse med tilvirkningen  

 og pakningen af smørret.
Derudover må omsmeltet smør kun anvendes ved  

 tilvirkningen af smør efter særlig tilladelse af statskontrollen.
Tilsætninger § 5.  Ved tilvirkning af de i § 3 anførte produkter må  

 anvendes: 1.
Kogsalt.
Statskontrollen kan efter forhandling med Statens  

 Levnedsmiddelinstitut fastsætte særlige regler for sammensætning og mærkning  

 af kogsalt til brug ved smørfremstilling.
 2. Bakteriekulturer, der er anmeldt til og accepteret  

 af Statens Levnedsmiddelinstitut.
3. Krydderurter eller krydderier f.eks. dild,  

 persille, kørvel og sennepsfrø samt ekstrakter og koncentrater heraf i det  

 omfang disse betragtes som levnedsmidler.
De anvendte krydderurter og  

 krydderier skal være rene og af god bakteriologisk kvalitet.
 4. Tilsætningsstoffer, som er anført i den af Statens  

 Levnedsmiddelinstitut udfærdigede og til enhver tid gældende  

 »Fortegnelse over godkendte tilsætningsstoffer til levnedsmidler«  

 (positivlisten).
 Stk. 2.  Statskontrollen kan på særlige betingelser  

 fravige bestemmelserne i stk. 1, for så vidt angår smør og smørprodukter, der  

 udføres her fra landet.
Krav til færdigvarer § 6 1. Indholdet af mælkefedt i smør og vallesmør skal  

 være mindst 80,0 pct.
 2. Vandindholdet i smør og vallesmør må ikke overstige  

 16,0 pct.
 3. Indholdet af fedtfrit mælketørstof i smør og  

 vallesmør må ikke overstige 2,0 pct.
 4. Indholdet af kogsalt i smør må ikke overstige 1,2  

 pct., medmindre særlig tilladelse til højere saltindhold er meddelt af  

 statskontrollen.
 5. Indholdet af fedt i vandfrit mælkefedt og vandfri  

 smørolie skal være mindst 99.8 pct., og vandindholdet må ikke overstige 0,1  

 pct.
 6. Indholdet af fedt i smørolie skal være mindst 99,3  

 pct., og vandindholdet må ikke overstige 0,5 pct.
 7. Indholdet af fedt i koncentreret smør skal være  

 mindst 95,0 pct.
 8. I syrnet smør og vallesmør må pH ikke overstige 5,6  

 og må ikke være lavere end 4,4.
 9. I usyrnet smør og vallesmør må pH ikke være lavere  

 end 6,0.
 Stk. 2.  Samtlige procentangivelser i denne  

 bekendtgørelse er vægtprocenter.
 § 7.  Statskontrollen kan efter forhandling med De  

 danske Mejeriers Fællesorganisation fastsætte normer for den mikrobiologiske,  

 kemiske og fysiske beskaffenhed af smør og smørprodukter.
 § 8.  De i § 3 nævnte produkter må ikke sælges til  

 menneskeføde, hvis de ved anvendelse på sædvanlig måde må antages at kunne  

 overføre eller fremkalde sygdom eller at kunne medføre forgiftning, eller  

 hvis de på grund af sygelig forandring, fordærvethed, forurening, fejlagtig  

 tilberedning eller af anden årsag må anses for at være utjenlige til at  

 fortæres af mennesker.
 Stk. 2.  Ethvert mejeri herunder pakkevirksomheder og  

 enhver en gros forhandler af smør skal i tilfælde, hvor der forekommer smør  

 eller smørprodukter, som er behæftet med fejl af den i stk. 1 nævnte art,  

 underrette statskontrollen, der i givet fald efter forhandling med Statens  

 Levnedsmiddelinstitut træffer beslutning om, til hvilke formål det  

 fejlbehæftede produkt må anvendes.
Emballage og mærkning § 9.  Emballage, som anvendes til smør eller andre af  

 denne bekendtgørelse omfattede smørprodukter, der er bestemt til salg, skal  

 være af et sådant materiale og en sådan beskaffenhed og være i en sådan  

 tilstand, at varerne ikke kan forurenes eller beskadiges.
Stk. 2.  Færdigpakket smør og smørprodukter, jfr. § 3,  

 stk. 6, skal være emballeret i aluminiumsfolie, bægre, dåser eller tuber  

 eller anden af statskontrollen godkendt emballage, som yder smørret samme  

 beskyttelse.
Emballagen skal opfylde de til enhver tid gældende bestemmelser  

 om indpakningsmaterialer, der kommer i kontakt med levnedsmidler.
 Stk. 3.  Bulkpakket smør skal være emballeret i kartoner  

 foret med pergament eller andet af statskontrollen godkendt materiale, der på  

 tilsvarende måde beskytter smørret.
 Stk. 4.  Færdigpakket smør til en gros forhandling skal  

 være emballeret i yderemballage, der er ren og yder detailpakningerne  

 fornøden beskyttelse.
 Stk. 5.  Statskontrollen kan fastsætte nærmere  

 forskrifter for emballagens og materialets beskaffenhed og kan forbyde  

 anvendelsen af emballage, som ikke opfylder de til enhver tid givne  

 forskrifter herom.
Stk. 6.  Færdigpakket smør skal pakkes i pakkestørrelser  

 på henholdsvis 5.000, 2.500, 1.500, 1.000, 500, 250, 125 og 15 g.
Ved  

 udførsel til lande, der anvender imperialvægtsystemet, må smør pakkes i  

 pakkestørrelser på henholdsvis 1, 1/2 og 1/4 lb.
Statskontrollen kan på  

 særlige betingelser give tilladelse til andre nettovægte til særlige formål.
 § 10.  Færdigpakket smør og smørprodukter, der er  

 bestemt til detailsalg her i landet, jfr. § 3, stk. 6, skal være mærket med:
 1. Benævnelse, jfr. stk. 2-3 og § 14, stk. 3.
 2. Ingrediensliste, jfr. stk. 4-13.
 3. En næringsdeklaration der mindst omfatter en  

 angivelse i den anførte rækkefølge af det totale indhold af energi, udtrykt i  

 kilojoule (kJ), samt protein, fedt og kulhydrat, udtrykt i gram pr. 100 g af  

 varen.
 4. Nettovægt, jfr. stk. 14-17.
 5. Tilvirkningsdato eller pakkedato samt dato for  

 mindste holdbarhed suppleret med angivelse af opbevaringsforskrift, jfr. stk.  

 18-20.
6. Navn og adresse på tilvirkningsvirksomheden eller  

 pakkevirksomheden eller på en forhandler der er etableret indenfor De  

 europæiske økonomiske Fællesskaber.
Endvidere skal tilvirkningsvirksomhedens  

 eller den pakkende virksomheds autorisationsnummer eller et løbenummer efter  

 et af statskontrollen fastsat system fremgå af mærkningen på emballager med  

 produkter tilvirket her i landet.
 7. Angivelse af smørrets eller smørproduktets  

 oprindelsessted, såfremt en udeladelse af oplysning herom vil kunne vildlede  

 forbrugeren med hensyn til produktets virkelige oprindelsessted.
Stk. 2.  Smør og smørprodukter skal være forsynet med en  

 benævnelse, der er egnet til at identificere produktet.
For smør og  

 smørprodukter gælder de respektive benævnelser anført i § 3, stk. 1-4. Smør  

 tilsat krydderurter og krydderier skal benævnes »Krydderismør«  

 eller med navnet på det pågældende krydderi anført i direkte forbindelse med  

 benævnelsen »Smør«.
Et fabrikations~ eller varemærke eller et  

 fantasinavn kan ikke træde i stedet for benævnelsen.
 Stk. 3.  Benævnelsen skal omfatte eller ledsages af en  

 oplysning om levnedsmidlets fysiske tilstand eller den særlige behandling,  

 som levnedsmidlet har været underkastet, i de tilfælde hvor en udeladelse af  

 denne oplysning vil kunne skabe tvivl hos forbrugeren.
Stk. 4.  Smør og smørprodukter skal mærkes med oplysning  

 om sammensætningen i form af en ingrediensliste, der indeholder samtlige  

 ingredienser, som indgår i produktet på fremstillingstidspunktet.  

 Ingrediensliste kræves ikke på emballager med smør og smørprodukter, som ikke  

 består af andre ingredienser end mælkeprodukter og kulturer af  

 mikroorganismer.
Foretages der tilsætninger udover mælkeprodukter og kulturer  

 af mikroorganismer til smør og smørprodukter, er det tilstrækkeligt at angive  

 »tilsatte ingredienser:» efterfulgt af tilsætningens eller  

 tilsætningernes specifikke betegnelse efter reglerne i denne paragraf.  

 Såfremt emballagen påføres en ingrediensliste skal denne udformes efter  

 reglerne i stk. 5-13.
Stk. 5.  Ved ingrediens forstås ethvert stof, herunder  

 tilsætningsstoffer, jfr. stk. 13, der anvendes ved tilvirkning af smør og  

 smørprodukter, og som stadig forefindes i færdigvaren, eventuelt i ændret  

 form.
Såfremt en ingrediens i smør eller smørprodukter selv er fremstillet af  

 flere ingredienser (sammensat ingrediens) anses disse som ingredienser i  

 vedkommende smør eller smørprodukt.
Dog kan følgende ingredienser, som indgår  

 i smør eller i et smørprodukt, betegnes alene ved navnet på den anførte  

 kategori:
Definition Betegnelse Enhver mælkebestanddel, såsom fløde, mælk, delvist skummetmælk, kærnemælk inklusive helt eller delvis inddampede Mælkebestanddele produkter heraf, og smør, smørolie og mælkefedt.
Alle krydderier og ekstrakter heraf, Krydderi(er) eller der ikke overskrider 2 pct. af Krydderiblanding levnedsmidlets vægt.
Alle krydderurter eller dele af Krydderurt(er) eller krydderurter, der ikke overskrider blanding af krydder~ 2 pct. af levnedsmidlets vægt. urter.
 Stk. 6.  Som ingredienser betragtes ikke:
 1. Bestanddele i en ingrediens, som under  

 fremstillingsprocessen midlertidigt adskilles for derefter atter at tilsættes  

 i deres oprindelige forhold.
 2. Stoffer, der anvendes i nødvendige doser som  

 opløsningsmiddel eller bæremiddel for tilsætningsstoffer og aromagivende  

 bestanddele.
 Stk. 7.  Ingredienslisten består af en opregning af  

 samtlige ingredienser, som indgår i produkterne på fremstillingstidspunktet.  

 Opregningen skal indledes med en angivelse, hvori indgår ordet  

 »Ingredienser«, og de enkelte ingredienser skal angives ved deres  

 specifikke navn i faldende orden efter deres vægt i færdigvaren.
 Stk. 8.  Uanset bestemmelsen i stk. 7 kan ingredienser:
 1. Der anvendes i koncentreret eller tørret form, og  

 som rekonstitueres under fremstillingen, angives i listen efter deres vægt  

 før koncentreringen eller tørringen.
 2. I koncentrerede eller tørrede levnedsmidler, som  

 skal tilsættes vand, angives efter det mængdeforhold, hvori de forefindes i  

 det rekonstituerede produkt, forudsat at ingredienslisten ledsages af en  

 oplysning som »ingredienser i det rekonstituerede produkt« eller  

 »Ingredienser i det forbrugsklare produkt«.
 Stk. 9.  En sammensat ingrediens kan anføres i  

 ingredienslisten med sin betegnelse, dersom denne er fastsat ved lov eller  

 ved sædvane, og placeres i ingredienslisten efter sin samlede vægt i  

 produktet, og såfremt denne angivelse umiddelbart efterfølges af en opregning  

 af de bestanddele, der indgår i den sammensatte ingrediens.
 Stk. 10.  Den i stk. 9, nævnte opregning af indgåede  

 bestanddele kan udelades, såfremt den sammensatte ingrediens udgør mindre end  

 25 pct. af færdigvaren, eller dersom den sammensatte ingrediens er et  

 levnedsmiddel, for hvilket der ikke kræves en ingrediensliste.
Stk. 11.  Såfremt mærkningen på emballagen om smør og  

 smørprodukter fremhæver tilstedeværelsen eller et ringe indhold af en eller  

 flere ingredienser, som er af væsentlig betydning for varens særpræg, eller  

 såfremt benævnelsen har samme virkning, skal den mindste, henholdsvis den  

 største mængde, som disse ingredienser udgjorde på fremstillingstidspunktet,  

 angives i procent.
Denne angivelse anføres enten i umiddelbar nærhed af  

 smørrets eller smørproduktets benævnelse eller i ingredienslisten i  

 forbindelse med den pågældende ingrediens.
 Stk. 12.  Bestemmelserne i stk. 11 finder ikke  

 anvendelse:
 1. For mærkning, der er bestemt til at karakterisere  

 smør og smørprodukter, jfr. stk. 2.
 2. For ingredienser, der udelukkende anvendes i ringe  

 mængde som aromagivende bestanddele.
 Stk. 13.  Såfremt der ved tilvirkningen af smør og  

 smørprodukter er anvendt tilsætningsstoffer, skal varen mærkes med oplysning  

 om de anvendte tilsætningsstoffer i overensstemmelse med bestemmelserne i  

 Miljøministeriets bekendtgørelse om tilsætningsstoffer til levnedsmidler.
 Stk. 14.  Smør og smørprodukter skal være mærket med  

 oplysning om nettovægt angivet efter det metriske system.
Stk. 15.  Den angivne nettovægt må ikke være større end  

 den gennemsnitlige vægt af den pågældende vare i den anvendte emballage.
For  

 den enkelte færdigpakning tolereres en negativ afvigelse fra den angivne  

 nettovægt i overensstemmelse med følgende tabel:
Stk. 16.  Såfremt en færdigpakning består af to eller  

 flere enkelte færdigpakninger indeholdende samme mængde af samme produkt,  

 angives nettovægt for hver enkelt pakning og det samlede antal  

 enkeltpakninger.
Disse angivelser er dog ikke nødvendige, såfremt det samlede  

 antal enkeltpakninger er klart synlige og let tællelige udefra, og såfremt  

 mindst een angivelse af nettovægten i en enkeltpakning er klart synlig  

 udefra.
 Stk. 17.  Såfremt en færdigpakning består af to eller  

 flere enkeltpakninger, der ikke betragtes som salgsenheder, angives  

 nettovægten ved at anføre den samlede nettovægt og det samlede antal  

 enkeltpakninger.
 Stk. 18.  På færdigpakninger med smør og smørprodukter  

 skal anføres følgende datoangivelser:
 1. Smørrets eller smørproduktets tilvirkningsdato  

 eller pakkedato angivet ved ordet »Tilvirket« eller  

 »Pakket« henholdsvis »Tilvirkningsdato« eller  

 »Pakkedato« efterfulgt af ukodet angivelse af dag, måned og år for  

 produktets tilvirkning eller pakning.
 Såfremt smør, der færdigpakkes i umiddelbar forbindelse med tilvirkningen,  

 først borttransporteres tidligst dagen efter pakningen, må datoen, der følger  

 umiddelbart efter dagen for pakningen, anvendes som tilvirkningsdato.
2. Datoen for den mindste holdbarhed, d.v.s. den dato,  

 til og med hvilken produktet bevarer sine specifikke egenskaber under de  

 rette opbevaringsforhold.
Denne dato angives således »mindst holdbar til  

 ...«, når datoen indeholder en angivelse af dagen og »mindst  

 holdbar til og med ...« i andre tilfælde.
Datoen for mindste holdbarhed  

 kan ligeledes angives ved, at det på emballagen oplyses, at varen er holdbar  

 en angiven periode fra enten tilvirkningsdato, pakkedato eller en sidste  

 salgsdato.
Den respektive dato skal i så fald være anført på varens  

 emballage.
Stk. 19.  De i stk. 18 fastsatte angivelser ledsages af:  

 - enten selve datoen, eller - en henvisning til det sted på mærkningen, hvor  

 datoen er anført Disse angivelser skal suppleres med en angivelse af, at smør skal  

 opbevares ved en temperatur på 5 C eller derunder, som skal overholdes for at  

 sikre den anførte holdbarhed.
 Stk. 20.  Datoen består af en ukodet angivelse af dag,  

 måned og år i den nævnte rækkefølge.
Dog er det for smør og smørprodukter 1. med holdbarhed på under 3 måneder tilstrækkeligt at  

 angive dag og måned, 2. med holdbarhed på over 3 måneder tilstrækkeligt at  

 angive måned og år, 3. med holdbarhed på over 18 måneder tilstrækkeligt at  

 angive året.
 Stk. 21.  Mærkningen skal omfatte en brugsanvisning,  

 såfremt en udeladelse heraf vil kunne indebære, at det pågældende smørprodukt  

 ikke anvendes på rette måde.
Stk. 22.  De i denne bekendtgørelse nævnte oplysninger  

 skal være anført på dansk og skal være påført færdigpakningen eller en på  

 denne vedhæftet etiket på synlig, let læselig og holdbar måde, såfremt  

 pakningen er bestemt til salg her i landet.
I stedet for dansk kan dog  

 benyttes andre sprog, der kun med uvæsentlige forskelle i stavning adskiller  

 sig fra dansk.
 Stk. 23.  Benævnelse, nettovægt og angivelse af mindste  

 holdbarhed, skal være anført i samme synsfelt.
 Stk. 24.  På emballager, hvis største overflade er  

 mindre end 10 cm2, er det tilstrækkeligt at anføre de i stk. 1, litra 1, 4 og  

 5, anførte oplysninger, samt i givet fald oplysning om anvendte  

 tilsætningsstoffer i overensstemmelse med bestemmelserne i Miljøministeriets  

 bekendtgørelse om tilsætningsstoffer til levnedsmidler.
§ 11.  Emballagen om bulkpakket smør skal på tydelig  

 og let læselig måde være mærket med ordet »smør« og med angivelse  

 af mejeriets navn og adresse eller autorisationsnummer samt med angivelse af  

 tilvirkningsdato eller holdbarhedsdato i ukodet angivelse af dag, måned og år  

 i den nævnte rækkefølge.
Datoangivelsen anføres ved påstempling (påtrykning),  

 prægning eller anden af statskontrollen godkendt måde.
Pakninger med smør,  

 der er en sammenblanding af flere dagsproduktioner skal mærkes med  

 pakkedatoen.
Stk. 2.  De enkelte kartoner skal være mærket med  

 nettovægt på to modstående sider og skal mindst indeholde den angivne  

 nettovægt.
Ved nettovægten forstås smørrets egenvægt.
 § 12.  Lukket kartonemballage, der indeholder  

 færdigpakket smør, jfr. § 3, stk. 6, skal mærkes med benævnelsen for smørret,  

 mejeriets navn og adresse eller autorisationsnummer, antallet af indeholdte  

 detailpakker med angivelse af nettovægt samt holdbarhedsdato og oplysning om  

 opbevaringsforskrifter efter bestemmelserne i § 10, stk. 1, nr. 5.
 Stk. 2.  Den i §§ 10 og 11 samt i stk. 1 angivne  

 mærkning skal være skarp og tydelig.
 § 13.  Smør må ikke sælges under omstændigheder, der  

 er egnet til at vildlede forbrugeren med hensyn til varens oprindelse,  

 fremstillingstidspunkt, beskaffenhed, art, mængde, sammensætning, behandling,  

 egenskaber og virkninger.
 Stk. 2.  Ved bedømmelsen heraf skal der særligt tages  

 hensyn til den benævnelse, der anvendes for varen, de mundtlige og skriftlige  

 oplysninger, som gives derom, de tegninger og billeder og den tekst, der er  

 anbragt på varen, dens emballage, på reklame eller skiltning vedrørende  

 varen, i annoncer, i reklametilbud og lignende.
Lurmærkning § 14.  Ethvert mejeri, der ønsker at benytte lurmærket  

 på smør, jfr. § 3, stk. 1, skal foretage skriftlig anmeldelse derom til  

 statskontrollen og skal opfylde bestemmelserne i den til enhver tid gældende  

 bekendtgørelse om kvalitetsbedømmelse af mejeriprodukter samt bestemmelser om  

 lurmærket.
 Stk. 2.  Emballagen om lurmærket smør skal være påtrykt  

 lurmærket og ordene »Lurmærket smør«.
Stk. 3.  Emballagen om lurmærket smør, der er  

 færdigpakket, jfr. § 3, stk. 6, skal være påtrykt lurmærket og ordene  

 »Lurpak«, »Dansk smør« og »Pakket direkte fra  

 kærnen«.
Dog skal emballagen om lurmærket smør tilsat krydderurter eller  

 krydderier alene være påtrykt lurmærket og ordene »Lurmærket smør«.
Stk. 4.  Et mejeri, der benytter lurmærket på smør, skal  

 pakke alt det på mejeriet tilvirkede smør i lurmærket emballage bortset fra  

 smør i dåser og tuber.
Hvis der imidlertid på mejeriet måtte være tilvirket  

 smør, som efter mejeriets skøn ikke opfylder de gældende kvalitetskrav til  

 lurmærket smør, kan mejeriet dog pakke smørret i ikke lurmærket emballage på  

 betingelse af, at det af mejeriets bogføring fremgår, hvor stort et kvantum  

 det har drejet sig om, og hvilke kvalitetsmangler, det pågældende smør var  

 behæftet med.
Statskontrollen kan give nærmere forskrifter for, hvorledes  

 bogføringen af disse oplysninger skal foretages.
 Stk. 5.  Det er forbudt at lurmærke ompakket smør.
 § 15.  Færdigpakket dansk smør og smørprodukter, der  

 er bestemt til udførsel, skal være mærket med:
 1. Benævnelse, jfr. § 10, stk. 2-3 samt for så vidt  

 angår smør, bortset fra smør i dåser og tuber, tillige med lurmærket efter  

 reglerne i § 14, stk. 3.
 2. Ingrediensliste, jfr. § 10, stk. 4-13.
 3. Nettovægt, jfr. § 10, stk. 14-17.
 4. Dato for mindste holdbarhed, jfr. § 10, stk. 18-20.
5. Tilvirkningsvirksomhedens eller den pakkende  

 virksomheds autorisationsnummer eller et løbenummer efter et af  

 statskontrollen fastsat system.
Ved udførsel til lande indenfor De europæiske  

 økonomiske Fællesskaber tillige navn og adresse på tilvirkningsvirksomheden  

 eller pakkevirksomheden eller på en forhandler, der er etableret indenfor De  

 europæiske økonomiske Fællesskaber.
 Stk. 2.  Skal smørret udføres til lande, i hvilke der er  

 fastsat særlige eller andre bestemmelser om mærkning, kan statskontrollen  

 tillade anden mærkning end den i stk. 1 anførte.
§ 16.  Smør, der er detailpakket, skal være emballeret  

 i kartoner enten med nettovægt på 10 kg eller 25 kg.
Statskontrollen kan  

 meddele tilladelse til pakning i andre vægtstørrelser.
 Stk. 2.  Kartonemballage, der indeholder lurmærket smør  

 til udførsel skal være påtrykt lurmærket.
 Stk. 3.  Til emballering af detailpakninger med  

 lurmærket smør til forhandling her i landet må benyttes kartoner, der ikke er  

 forsynet med lurmærket og mejeriets autorisationsnummer, på betingelse af at  

 de enkelte kartoner enten på låg eller side eller endebund på tydelig måde  

 ved påtryk, påstempling eller ved påklæbet etiket er forsynet med ordene  

 »LURMÆRKET SMØR«.
 Stk. 4.  Den i denne paragraf omhandlede emballage skal  

 være ny og ikke tidligere brugt samt være i ren og god stand.
 § 17.  Emballagen med bulkpakket dansk smør, der er  

 bestemt til udførsel, skal udover de i § 11 nævnte angivelser forsynes med  

 lurmærket og ordene »LURMÆRKET SMØR«.
 § 18.  Når der af statskontrollen eller den  

 autoriserede eksportør udtages kontrol- eller kvalitetsprøver af de i § 15  

 omhandlede pakninger, skal kartonen efterfyldes med smør af tilsvarende  

 kvalitet.
 Stk. 2.  Kartoner, hvoraf der er udtaget prøve, skal  

 forsynes med en mærkning indeholdende ordene »PRØVE UDTAGET« samt  

 navnet på den prøveudtagende institution eller virksomhed.
 § 19.  Lurmærket emballage og andet lurmærket  

 materiale skal opfylde bestemmelserne i nærværende bekendtgørelse og skal  

 godkendes af statskontrollen, der fastsætter nærmere forskrifter for  

 emballagernes formater og påtryk.
 Stk. 2.  Fremstilling og udlevering af lurmærket  

 emballage til færdigpakninger må kun foretages af virksomheder, der på  

 nærmere fastsatte betingelser er autoriseret hertil af statskontrollen.
Stk. 3.  Lurmærket emballage til færdigpakninger skal  

 ved udleveringen være forsynet med autorisationsnummer eller et løbenummer  

 efter et af statskontrollen godkendt system, jfr. § 10, stk. 1, nr. 6.  

 Lurmærket kartonemballage jfr. dog § 16, stk. 3 skal ligeledes ved  

 udleveringen være forsynet med enten mejeriets autorisationsnummer eller  

 andet af statskontrollen godkendt identifikationssystem.
Denne mærkning udgør  

 en del af lurmærket og må ikke fjernes.
Stk. 4.  Lurmærket emballage og materiale må kun  

 udleveres til virksomheder, der har ret til at benytte lurmærket.  

 Emballagedele, der er forsynet med lurmærket samt autorisationsnummer eller  

 et løbenummer, må kun benyttes af det mejeri, til hvilket emballagedelene er  

 udleveret.
Statskontrollen kan dog på særlige betingelser meddele tilladelse  

 til at lurmærket emballage anvendes af et andet mejeri end det, til hvilket  

 emballagedelene er bestemt.
 Stk. 5.  Virksomheder, der fremstiller lurmærket  

 emballage og materiale skal føre et nøjagtigt bogholderi over de modtagne  

 ordrer og deres ekspedition, og virksomhederne skal efter nærmere af  

 statskontrollen fastsatte regler foretage indberetning om serie- og  

 løbenumre, der er anvendt til lurmærket emballage.
 Stk. 6.  Statskontrollen har mod behørig legitimation  

 adgang til virksomheder, der fremstiller lurmærket emballage eller materiale,  

 og til vederlagsfrit at udtage prøver til undersøgelse og afprøvning.  

 Statskontrollen kan fastsætte, at de med prøveudtagningen og undersøgelsen  

 forbundne udgifter skal afholdes af virksomhederne.
 § 20.  Enhver eksportør af smør er ansvarlig for, at  

 smørret, som vedkommende udfører her fra landet, eller som af vedkommende er  

 mærket til udførsel, er pakket og mærket som angivet i §§ 14-17, samt at den  

 anførte nettovægt er korrekt.
Opbevaring og transport § 21.  Smør, der er bestemt til forhandling her i  

 landet eller til udførsel her fra landet, skal umiddelbart efter pakningen  

 indsættes i kølerum, hvor luftens temperatur ikke må overstige 6 grader C.  

 Emballagerne med smørret skal opstilles således i kølerummet, at luften kan  

 cirkulere mellem og under emballagerne, og luften i kølerummet skal med  

 ventilation holdes i passende bevægelse, indtil smørrets temperatur et  

 hvilket som helst sted i emballagerne er højst 10 C.
Stk. 2.  Ved afsendelse fra tilvirkningsstedet  

 (pakkestedet) og eksportørlager eller under transport her i landet må  

 smørrets temperatur ikke overstige 10 C.
Transport af smør her i landet skal  

 foregå under sådanne forhold, at dette temperaturkrav til enhver tid  

 overholdes uanset de ydre temperaturforhold.
 Stk. 3.  Ved transport, herunder også søtransport af  

 smørret, skal de benyttede befordringsmidler være rene og lugtfri, og smørret  

 må ikke transporteres sammen med varer, der kan tilsmudse smørrets emballage  

 eller kan påvirke smørret i nogen henseende.
 Stk. 4.  Bestemmelserne i stk. 1 og 2 i denne paragraf  

 gælder ikke for smør i dåser og tuber.
Indførsel og forhandling, mærkning samt  

 genudførsel af udenlandsk § 22.  Indførsel af smør og smørprodukter sker på  

 zoosanitære betingelser fastsat af veterinærdirektoratet og må kun finde  

 sted, såfremt der for hver enkelt forsendelse til toldvæsenet afleveres en af  

 statskontrollen på den autoriserede importørs begæring udfærdiget  

 passerseddel, der indeholder angivelse af varemodtagerens navn og adresse,  

 varens art, mængde, emballage og oprindelsesland, samt hvor varen skal  

 opbevares, indtil forhandling (fordeling) finder sted.
Statskontrollen skal  

 som betingelse for udstedelse af passerseddel kræve fornøden dokumentation  

 for, at der i det pågældende land er fastsat krav til tilvirkning af smør og  

 smørprodukter af mindst tilsvarende art, som de krav, der er gældende for  

 tilvirkning af smør og smørprodukter her i landet.
 Stk. 2.  Udfærdigelse af passerseddel er betinget af, at  

 smørret er tilvirket af mælk eller fløde, der har været underkastet  

 højpasteurisering jfr. § 4, stk. 2 (negativ reaktion ved Storchs prøve).  

 Statskontrollen kan kræve dokumentation for, at denne betingelse er opfyldt.
 Stk. 3.  Indført smør og smørprodukter må ikke  

 forhandles her i landet forinden statskontrollen efter eventuel undersøgelse  

 af varen og dennes mærkning har meddelt tilladelse dertil.
 Stk. 4.  Emballagen om bulkpakkede produkter, der  

 indføres her til landet, skal mærkes i overensstemmelse med bestemmelserne i  

 § 11.
 § 23.  Bestemmelserne i dette kapitel gælder ikke for  

 smør, der foreligger i original emballage, hvor det af mærkningen fremgår, at  

 det hidrører fra EØF-interventionslagre.
 Kontrolbestemmelser, bogføring m.v.
 § 24.  Statskontrollen fører tilsyn med overholdelse  

 af bestemmelserne i denne bekendtgørelse.
Stk. 2.  Statskontrollen har mod behørig legitimation  

 adgang til ethvert sted, hvor de af denne bekendtgørelse omfattede produkter  

 tilvirkes, behandles, oplagres eller forhandles en gros samt til ethvert  

 transportmiddel, hvori produkterne er indladet.
Statskontrollen har ret til  

 vederlagsfrit på ethvert af disse steder at udtage prøver af smør og  

 smørprodukter til laboratorieundersøgelse samt udtage prøver af smør og  

 smørprodukter til bedømmelse efter reglerne i den til enhver tid gældende  

 bekendtgørelse om kvalitetsbedømmelse af mejeriprodukter.
Der skal ydes  

 kontrollen fornøden bistand ved eftersynene og prøveudtagningen.
 Stk. 3.  Statskontrollen er berettiget til fra  

 forhandling, herunder ind- og udførsel, at afvise eller tilbageholde  

 produkter, som ikke findes at opfylde de i nærværende bekendtgørelse eller i  

 medfør af samme udstedte forskrifter, indeholdte bestemmelser vedrørende  

 kvalitet, sammensætning, emballering, mærkning, opbevaring m.v.
 § 25.  Statskontrollen giver nærmere forskrifter for,  

 hvilke udtagnings- og analysemetoder, der skal anvendes til kontrol med  

 bestemmelserne i §§ 5-8.
 Stk. 2.  På områder, der henhører under Statens  

 Levnedsmiddelinstitut, gives disse forskrifter af statskontrollen efter  

 forhandling med Statens Levnedsmiddelinstitut.
 § 26.  Mejerier og andre virksomheder, der tilvirker  

 produkter, som er nævnt i § 3, skal føre de af statskontrollen autoriserede  

 bøger over henholdsvis tilvirkning, køb og salg (fordeling) af de i  

 paragraffen nævnte produkter.
Stk. 2.  Enhver, der forhandler smør en gros, herunder  

 også autoriserede smøreksportører og smørimportører, skal føre de af  

 statskontrollen autoriserede bøger over køb og salg af de i § 3 nævnte  

 produkter.
Statskontrollen kan i det omfang, i hvilket virksomhedens  

 forretningsbøger indeholder de krævede oplysninger, fritage disse for at føre  

 de af statskontrollen autoriserede bøger under forudsætning af, at der gives  

 kontrollen adgang til eftersyn af virksomhedens forretningsbøger.
Stk. 3.  De i stk. 1 og 2 nævnte bøger m.m. skal være  

 ført i overensstemmelse med virksomhedens produktion, køb og salg og skal  

 altid være ført ajour.
Bøgerne skal være til stede i den pågældende  

 virksomhed, hvor de skal være tilgængelige for statskontrollen, der skal have  

 adgang til at foretage afstemning m.m. ved eftersyn af originale bilag, såsom  

 fragtbreve, regninger, afregninger m.m.
Klage og dispensation § 27.  De af statskontrollen i medfør af denne  

 bekendtgørelse trufne afgørelser kan inden 4 uger påklages til  

 Landbrugsministeriet.
 Stk. 2.  Landbrugsministeriet kan indtil 6 måneder efter  

 afgørelsen se bort fra overskridelsen af klagefristen, når overskridelsen af  

 særlige grunde er undskyldelig.
 § 28.  Statskontrollen kan når særlige forhold gør sig  

 gældende tillade afvigelser fra bestemmelserne i denne bekendtgørelse for så  

 vidt angår smør og smørprodukter til udførsel.
Straffebestemmelser § 29.  Overtrædelse af bestemmelserne i denne  

 bekendtgørelse eller af de i medfør af bekendtgørelsen udstedte forskrifter  

 straffes med bøde i medfør af § 19 i lov nr. 186 af 30. marts 1973 om  

 tilvirkning og forhandling en gros m.m. af mejeriprodukter.
 Stk. 2.  I tilfælde af grov eller gentagen overtrædelse  

 af de herom givne bestemmelser kan der ske tilbagekaldelse af en meddelt  

 autorisation.
Ikrafttrædelses- og overgangsbestemmelser § 30.  Denne bekendtgørelse træder i kraft ved  

 bekendtgørelsen i Lovtidende med virkning fra 1. januar 1984. Angivelse af  

 dato for mindste holdbarhed kan dog undlades indtil 1. januar 1985 for smør  

 og smørprodukter, der har holdbarhed over 12 måneder.
Indtil den 31. december  

 1984 er det tilladt at anvende pergamentpapir til emballering af smør og  

 smørprodukter, såfremt pergamentpapiret med hensyn til materiale og mærkning  

 opfylder reglerne i denne bekendtgørelse.
Samtidig ophæves bekendtgørelse nr.  

 295 af 23. juni 1967 om pakning m.m. og transport af lurmærket smør som  

 ændret ved bekendtgørelse nr. 93 af 25. marts 1968, nr. 120 af 9. april 1968,  

 nr. 94 af 26. marts 1969, nr. 48. af 3. februar 1971, nr. 417 af 3. september  

 1971, nr. 43 af 31. januar 1973, nr. 307 af 23. juni 1980, samt  

 bekendtgørelse nr. 70 af 12. marts 1975 om smør m.v. som ændret ved  

 bekendtgørelse nr. 72 af 20. februar 1981, nr. 679 af 20. december 1982 og  

 nr. 717 af 20 december 1982.
