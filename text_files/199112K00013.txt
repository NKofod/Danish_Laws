Nr LSF 13 Forslag til Lov om ændring af merværdiafgiftsloven (momsloven) Fremsat af skatteministeren (Fogh Rasmussen) den 3. oktober 1991 Vedtaget ved tredjebehandling den 26. november 1991 Lov nr. 766 af 27/11/1991 § 1 I lov om merværdiafgift (momsloven), jf. lovbekendtgørelse nr. 596 af 16.  

 august 1991, foretages følgende ændringer:
 1. I § 3, stk. 2, udgår »udelukkende«.
 2. I § 8, stk. 3, ændres »opførelse af fast  

 ejendom« til: »byggeri m.v.« 2 steder.
 3. § 11, stk. 1, affattes således:
 »De registrerede virksomheders afgiftspligtige omsætning omfatter:
a.
Leverancer mod betaling.
b.
De af virksomheden fremstillede eller forhandlede varer og  

 afgiftspligtige ydelser, som tages i anvendelse af virksomhedens indehaver.
c.
Varer og afgiftspligtige ydelser, der tages i anvendelse til formål som  

 nævnt i § 16, stk. 3, eller til brug for byggeri m.v.
d.
Varer og afgiftspligtige ydelser, der i øvrigt tages i anvendelse til  

 formål, som ikke vedrører virksomhedens omsætning af varer og afgiftspligtige  

 ydelser.
Dette gælder dog ikke ydelser, der i virksomheden tages i anvendelse  

 til formål, som er undtaget fra afgiftspligten efter § 2, stk. 3, jf. dog §  

 3, stk. 2. Reglen i 1. pkt. omfatter tillige offentlige  

 forsyningsvirksomheder.« 4. I § 33, stk. 3, ændres »Skattemyndighederne«  

 til: »De kommunale skattemyndigheder«.
 5. I § 33, stk. 4, ændres »skattemyndighederne«  

 til: »de kommunale skattemyndigheder« 2 steder.
6. I § 34, stk. 4, ændres »10 kr.« til: »50  

 kr.« 7. I § 39 c, stk. 2, ændres »Direktoratet for  

 Toldvæsenet« til: »Told- og Skattestyrelsen«.
 8. Overalt i loven ændres »toldvæsenet« til: »de  

 statslige told- og skattemyndigheder«.
§ 2 Loven træder i kraft dagen efter bekendtgørelsen i Lovtidende. § 1, nr. 2  

 og 3, har virkning fra den 1. januar 1991.
Oprindeligt fremsat forslag § 1 I lov om merværdiafgift (momsloven), jf. lovbekendtgørelse nr. 596 af 16.  

 august 1991, foretages følgende ændringer:
 1. I § 3, stk. 2, udgår: »udelukkende«.
 2. I § 8, stk. 3, ændres »opførelse af fast  

 ejendom« til: »byggeri m.v.« 2 steder.
 3. § 11, stk. 1, affattes således:
 »De registrerede virksomheders afgiftspligtige omsætning omfatter:
a.
Leverancer mod betaling.
b.
De af virksomheden fremstillede eller forhandlede varer og  

 afgiftspligtige ydelser, som tages i anvendelse af virksomhedens indehaver.
c.
Varer og afgiftspligtige ydelser, der tages i anvendelse til formål som  

 nævnt i § 16, stk. 3, eller til brug for byggeri m.v.
d.
Varer og afgiftspligtige ydelser, der i øvrigt tages i anvendelse til  

 formål, som ikke vedrører virksomhedens omsætning af varer og afgiftspligtige  

 ydelser.
Dette gælder dog ikke ydelser, der i virksomheden tages i anvendelse  

 til formål, som er undtaget fra afgiftspligten efter § 2, stk. 3, jf. dog §  

 3, stk. 2. Reglen i 1. pkt. omfatter tillige offentlige  

 forsyningsvirksomheder.«.
 4. I § 33, stk. 3, ændres »Skattemyndighederne«  

 til: »De kommunale skattemyndigheder«.
 5. I § 33, stk. 4, ændres »skattemyndighederne«  

 til: »de kommunale skattemyndigheder« 2 steder.
 6. I § 34, stk. 4, ændres »10 kr.« til: »50  

 kr.«.
 7. I § 39 c, stk. 2, ændres »Direktoratet for  

 Toldvæsenet« til: »Told- og Skattestyrelsen«.
 8. Overalt i loven ændres »toldvæsenet« til: »told-  

 og skattevæsenet«.
§ 2 Loven træder i kraft dagen efter offentliggørelsen i Lovtidende. § 1, nr.  

 2 og 3, har virkning fra den 1. januar 1991.
Bemærkninger til lovforslaget Almindelige bemærkninger Forslaget tilsigter først og fremmest med virkning fra den 1. januar 1991  

 at ændre den såkaldte »afsmitningsregel« i momsloven.
Ifølge denne  

 regel skal momsregistrerede virksomheder betale moms af varer og  

 afgiftspligtige ydelser, som udtages til intern anvendelse til  

 erhvervmæssigt, men ikke-momspligtigt formål (dvs. afgiftfri virksomhed). Det  

 forudsættes, at disse varer/ydelser er af samme art, som virksomheden sælger  

 med moms.
Denne regel foreslås ophævet for alle tjenesteydelser med  

 undtagelse af tjenesteydelser vedrørende byggeri og offentlig  

 forsyningsvirksomhed.
Formålet er at undgå nogle helt urimelige momsmæssige  

 konsekvenser for visse ellers afgiftsfrie virksomheder, som indleder et  

 mindre momspligtigt salg af tjenesteydelser til andre virksomheder.
I tilknytning til ændringen af »afsmitningsreglen« foreslås en  

 redaktionel ændring af reglerne for beregning af moms for byggeri til brug  

 for indehaveren af en virksomhed.
Samtidig foreslås en ændring af momslovens  

 bestemmelse om den såkaldte »pålægsmoms«.
Der er endelig foreslået  

 en ændring vedrørende minimumsrenten, samt ajourføring af  

 myndighedsbetegnelser.
Lov om merværdiafgift (momsloven) er senest ændret ved § 4 i lov nr. 825  

 af 19. december 1989 om ændring af forskellige skatte- og afgiftslove m.v.  

 (Eftergivelse og henstand), jf.
Folketingstidende 1989-90, Forhandlinger, sp.  

 66, 336, 3348, 3741; Tillæg A, sp. 143; Tillæg B, sp. 113; Tillæg C, sp. 73.
Bemærkninger til de enkelte bestemmelser Til § 1 Til nr. 1-3.
I.
Forslag til ændring af § 11, stk. 1 1. Af bestemmelserne i momslovens § 11, stk. 1, følger, at der skal  

 betales moms af varer og afgiftspligtige ydelser, som virksomheden sælger.
De  

 momsregistrerede virksomheder skal tillige betale moms af varer og  

 afgiftspligtige ydelser, som bruges af virksomhedens indehaver.
Disse to  

 bestemmelser indeholdes i § 11, stk. 1, 1. pkt.
Endvidere skal virksomhederne  

 (jf. 2. pkt., 1. led) betale moms efter »afsmitningsreglen«.
Denne  

 regel gælder varer og afgiftspligtige ydelser, som udtages til intern  

 anvendelse til erhvervsmæssigt, men ikke-momspligtigt formål (dvs. afgiftsfri  

 virksomhed), når disse varer/ydelser er af samme art, som virksomheden sælger  

 med moms.
Endelig skal virksomhederne betale moms af varer og afgiftspligtige  

 ydelser, der anvendes til formål nævnt i lovens § 16, stk. 3. Disse formål  

 omfatter f.eks. naturalaflønning af virksomhedens personale, hotelophold,  

 repræsentation og gaver samt anskaffelse og drift af personmotorkøretøjer.
2. Reglen om betaling af moms ved udtagelse til internt erhvervsmæssigt,  

 men ikke-momspligtigt formål, når samme slags varer/ydelser tillige sælges,  

 indebærer således en generel »afsmittende« virkning.
Heraf navnet  

 »afsmitningsreglen«.
Reglen træder i kraft, når det eksterne salg  

 blot overstiger 10.000 kr. om året efter den gældende momslov.
Formålet med »afsmitningsmoms« er at forhindre  

 konkurrencefordrejning i forhold til de virksomheder, hvis hovedaktivitet er  

 afsætning af varer og momspligtige ydelser.
Moms af varer og ydelser, der  

 udtages til et ikke-momspligtigt formål i virksomheden, skaber ligestilling  

 mellem tilfælde, hvor virksomheden indkøber de pågældende varer eller ydelser  

 hos en momsregistreret virksomhed uden adgang til fuld fradragsret og  

 tilfælde, hvor varer eller afgiftspligtige ydelser udtages til brug i den  

 momsfrie del af virksomheden.
 Til trods herfor vil »afsmitningsmomsen« kunne medføre urimelige  

 momsmæssige konsekvenser, jf. punkt 3.
 3. Følgende eksempel belyser »afsmitningsreglen« i forbindelse  

 med tjenesteydelser: En virksomhed har som hovedaktivitet salg af afgiftsfrie  

 ydelser og præsterer internt i virksomheden til brug for denne aktivitet (der  

 er undtaget fra moms) edb-ydelser til en værdi af f.eks. 1 mio. kr. om året.  

 Hvis virksomheden i meget begrænset omfang begynder at sælge edb-ydelser til  

 andre virksomheder for mere end 10.000 kr. om året, skal virksomheden  

 momsregistreres for salget. »Afsmitningsreglen« medfører herefter,  

 at virksomheden også skal betale moms af den interne edb-produktion, dvs. af  

 1 mio. kr.
For virksomheden opstår der således i dette tilfælde helt urimelige  

 momsmæssige konsekvenser af at indlede et momspligtigt salg til andre  

 virksomheder.
Virksomhedens konkurrenter vil muligvis se velvilligt på, at  

 virksomhedens edb-ydelser til eget brug skal momsbelægges.
Med henblik på at  

 sikre momsens konkurrenceneutralitet skønnes det imidlertid at være  

 tilstrækkeligt, hvis virksomheden kun betaler moms af det eksterne salg af  

 edb-ydelser.
Herved ligestilles virksomheden momsmæssigt med konkurrenter,  

 der kun betaler moms af deres eksterne salg.
Den gældende regel har hidtil tilskyndet de afgiftsfrie virksomheder til  

 stor tilbageholdenhed med hensyn til at indlede et momspligtigt salg af  

 f.eks. edb-ydelser.
Det må således antages, at reglen kun har haft meget  

 begrænset anvendelse.
Dette stemmer overens med oplysninger fra Told- og  

 Skattestyrelsen, hvorefter tilfælde som nævnt i eksemplet kun er meget  

 sjældent forekommende.
I de senere år er der imidlertid inden for den  

 finansielle sektor opstået et ønske om at kunne afsætte ikke-finansielle  

 momspligtige ydelser (f.eks. pensionskasseadministration) uden at blive  

 belastet med »afsmitningsmoms«.
Reglen udgør dermed en hindring for  

 en rationel udnyttelse af erhvervslivets produktionsapparat, herunder  

 edb-udstyret.
4. På denne baggrund foreslås »afsmitningsreglen« i lovens § 11,  

 stk. 1, afskaffet for tjenesteydelser, men ikke for varer og heller ikke for  

 byggeri m.v. samt offentlige forsyningsvirksomheder, jf. nærmere herom  

 nedenfor.
Man har samtidig benyttet lejligheden til en punktvis opstilling af  

 reglen, der gør den mere overskuelig.
 Denne ændring fremgår af forslagets § 1, nr. 3.
5. Ved momsens indførelse i 1967 omfattede »afsmitningsreglen«  

 også aktiviteterne i kommunerne, men den blev ophævet i 1970 for kommuner,  

 amtskommuner og statslige institutioner (lov nr. 101 af 20. marts 1970). Den  

 har siden kun været gældende for virksomheder, der momsmæssigt henregnes til  

 den private sektor.
Til denne sektor henregnes imidlertid også offentlige  

 forsyningsvirksomheder (momslovens § 3, stk. 1, litra c).
 6. »Afsmitningsreglen« bør imidlertid bevares for vareområdet.  

 En afskaffelse af reglen vil kunne medføre uklarhed omkring fradrag for moms  

 af varer, der nok indkøbes med henblik på brug i den momspligtige del af  

 virksomheden, men senere bruges i den ikke-momspligtige del af virksomheden.  

 På købstidspunktet kan det i nogle tilfælde være vanskeligt at afgøre, hvor  

 varerne skal anvendes og dermed fradragsrettens omfang.
7. Reglen bør endvidere bevares for byggeri m.v.
Dette hænger sammen med,  

 at der i modsat fald ville opstå en konkurrencefordrejning i forhold til  

 momsregistrerede byggevirksomheder.
Aktiviteten byggeri m.v. omfatter bl.a. projektering og håndværksarbejde i  

 forbindelse med opførelse af fast ejendom, ombygning og modernisering samt  

 reparation og vedligeholdelse.
Endvidere er omfattet byggeadministration samt  

 anlægsarbejder, herunder byggemodning af jordarealer.
8. Afskaffelsen af »afsmitningsreglen« for tjenesteydelser  

 fremgår af litra d, 2. pkt., til den nu foreslåede affattelse af § 11, stk.  

 1. Det er fundet nødvendigt (i 3. pkt.) udtrykkeligt at præcisere, at reglens  

 afskaffelse ikke omfatter offentlige forsyningsvirksomheder.
I modsat fald  

 kunne en sådan kommunal virksomhed levere tjenesteydelser (f.eks. renovation)  

 til andre grene af kommunen (f.eks. administrationen, socialforvaltningen og  

 skolevæsenet) uden moms.
Uden denne præcisering kunne ydelsen leveres  

 momsfrit i medfør af den nye bestemmelse i litra d, 2. pkt.
Foruden  

 henvisning til undtagelsesbestemmelserne i lovens § 2, stk. 3, er der henvist  

 til § 3, stk. 2, om »pålægsmoms«.
Sidstnævnte henvisning skal sikre  

 forrang for afgiftspålæg over for en virksomhed i forhold til afskaffelsen af  

 »afsmitningsmoms«.
II.
Forslag til ændring af § 8, stk. 3 9. I forbindelse med ændringen af bestemmelsen i § 11, stk. 1, hvor  

 byggeri m.v. nu er udskilt i bestemmelsen i litra c, (2. led), er det fundet  

 mest korrekt at foretage en redaktionel ændring af reglerne i momslovens § 8,  

 stk. 3. Reglerne vedrører fastsættelsen af den momspligtige værdi for varer  

 og afgiftspligtige ydelser, der udtages fra den momspligtige virksomhed til  

 brug for indehaveren.
Lovteksten foreslås ændret i § 8, stk. 3, fra  

 »opførelse af fast ejendom« til »byggeri m.v.«, og svarer  

 dermed til ordlyden i § 11, stk. 1, litra c, 2. led.
Der tilsigtes ingen  

 ændringer i opgørelsen af værdigrundlaget for byggevirksomhedernes anvendelse  

 af varer og ydelser til brug for indehaveren.
 Denne ændring fremgår af forslagets § 1, nr. 2.
III.
Forslag til ændring af § 3, stk. 2 10. Det kan ikke udelukkes, at der fremover kan opstå  

 konkurrencefordrejning, når »afsmitningsmomsen« helt afskaffes på  

 næsten alle områder.
Derfor foreslås der samtidig med ændringen  

 (afskaffelsen) af den automatisk virkende regel om  

 »afsmitningsmoms« i lovens § 11, stk. 1, en ændring af  

 konkurrencebestemmelsen i lovens § 3, stk. 2. Denne bestemmelse giver i dag  

 adgang til - efter klage fra en momsregistreret virksomhed - at pålægge  

 momsfrie virksomheder at betale moms af varer og afgiftspligtige  

 tjenesteydelser, som virksomheden præsterer til eget brug  

 (»pålægsmoms«). Reglen foreslås ændret (udvidet) ved at udelade  

 ordet »udelukkende« i lovteksten.
Skatteministeren vil (efter  

 samråd med Momsnævnet) herefter (også) kunne pålægge blandede  

 momsfrie/momspligtige virksomheder at betale moms af varer og  

 tjenesteydelser, der udtages fra den momspligtige del til brug i den momsfrie  

 del af virksomheden.
 Dette tilsigtes med ændringen i forslagets § 1, nr. 1.
Det er en betingelse, at hensynet til konkurrencefordrejning gør det  

 nødvendigt at anvende reglen.
Et pålæg herom vil således kunne udstedes, når  

 Momsnævnet og skatteministeren på grundlag af en samlet vurdering af samtlige  

 foreliggende oplysninger anser det for sandsynligt, at momsen på afgørende  

 måde påvirker de pågældende virksomheders valg mellem at købe varer og/eller  

 tjensteydelser udefra eller udtage fra egen produktion.
Der skal således ikke  

 udstedes pålæg i tilfælde, hvor der vel er afgiftsmæssig ulighed, men hvor  

 det skønnes, at andre forhold end momsen har en sådan indflydelse, at der  

 ikke vil være et rimeligt forhold mellem den udjævning af  

 konkurrenceforholdene, der vil kunne opnås ved et pålæg, sammenholdt med de  

 administrative og økonomiske konsekvenser for de virksomheder, der vil blive  

 berørt af et sådant pålæg.
 Til nr. 4 og 5.
 Som en konsekvens af sammenlægningen af myndigheder, der er anført til nr.  

 7 og 8 ændres »skattemyndighederne« til »de kommunale  

 skattemyndigheder« for så vidt angår udveksling af oplysninger mellem  

 myndighederne.
 Til nr. 6.
Forslaget indebærer, at minimumsrenten ved for sen indbetaling af afgift  

 efter momslovens § 34, stk. 4, (skønsmæssigt ansatte beløb) forhøjes fra 10  

 kr. til 50 kr.
Forslaget svarer til den ændring, der blev gennemført i  

 momsloven ved lov nr. 825 af 19. december 1989 (jf. nævnte lovs § 4, nr. 4).
 Til nr. 7 og 8.
 Forslaget indebærer alene en ajourføring af myndighedsbetegnelserne efter  

 sammenlægningen af de statslige told- og skattemyndigheder.
Provenumæssige konsekvenser Den foreslåede ændring af »afsmitningsreglen« i momslovens §  

 11, stk. 1, skønnes ikke at medføre konsekvenser for momsprovenuet.
Engangsudgifterne til annoncering, vejledning m.v. anslås at udgøre ca.  

 200.000 kr.
Forslaget skønnes i øvrigt ikke at medføre administrative  

 konsekvenser.
Til § 2 Det foreslås, at loven træder i kraft dagen efter offentliggørelsen i  

 Lovtidende.
Det foreslås, at ændringerne i § 1, nr. 2 og 3, får virkning fra  

 og med den 1. januar 1991. Reglen i § 11, stk. 1, litra d, 2. pkt., medfører  

 en lempelse af reglerne for de momsfrie virksomheder, der ellers ville blive  

 eller allerede er ramt af »afsmitningsreglen«, f.eks.  

 forsikringsselskaber eller fagforeninger, der afsætter  

 pensionskasseadministration til »fremmede«.
De øvrige ændringer i §  

 11, stk. 1, og ændringen i § 8, stk. 3, indeholder ingen skærpelser i forhold  

 til de nuværende lovregler.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om merværdiafgift (momsloven), jf. lovbekendtgørelse nr. 596 af 16.  

 august 1991, foretages følgende ændringer:
 1. I § 3, stk. 2, udgår: »udelukkende«.
§ 3. - - - Stk. 2. Efter samråd med det i § 37 omhandlede nævn bestemmer  

 skatteministeren, i hvilket omfang erhvervsvirksomheder og foreninger skal  

 svare afgift af varer og afgiftspligtige ydelser, når de udelukkende  

 fremstilles eller præsteres til virksomhedens eller foreningens eget brug.
- - - 2. I § 8, stk. 3, ændres »opførelse af fast  

 ejendom« til: »byggeri m.v.« 2 steder.
§ 8. - - - Stk. 3. For varer og afgiftspligtige ydelser, som en virksomhed  

 anvender ved opførelse af fast ejendom til brug for virksomhedens indehaver,  

 fastsættes den afgiftspligtige værdi på den i stk. 2 anførte måde.
Det samme  

 gælder varer og afgiftspligtige ydelser, som virksomheden anvender ved  

 opførelse af fast ejendom for egen regning, når ejendommen skal benyttes til  

 formål, som ikke vedrører virksomhedens omsætning af varer og afgiftspligtige  

 ydelser, herunder til salg eller udlejning, eller til formål som nævnt i §  

 16, stk. 3.
 3. § 11 stk. 1, affattes således:
 »De registrerede virksomheders afgiftspligtige omsætning omfatter:
a.
Leverancer mod betaling.
b.
De af virksomheden fremstillede eller forhandlede varer og  

 afgiftspligtige ydelser, som tages i anvendelse af virksomhedens indehaver.
c.
Varer og afgiftspligtige ydelser, der tages i anvendelse til formål som  

 nævnt i § 16, stk. 3, eller til brug for byggeri m.v.
d.
Varer og afgiftspligtige ydelser, der i øvrigt tages i anvendelse til  

 formål, som ikke vedrører virksomhedens omsætning af varer og afgiftspligtige  

 ydelser.
Dette gælder dog ikke ydelser, der i virksomheden tages i anvendelse  

 til formål, som er undtaget fra afgiftspligten efter § 2, stk. 3, jf. dog §  

 3, stk. 2. Reglen i 1. pkt. omfatter tillige offentlige  

 forsyningsvirksomheder.«.
§ 11. De registrerede virksomheders afgiftspligtige omsætning  

 omfatter leverancer mod betaling samt de af virksomheden fremstillede eller  

 forhandlede varer og afgiftspligtige ydelser, som tages i anvendelse af  

 virksomhedens indehaver.
Den afgiftspligtige omsætning omfatter endvidere  

 varer og afgiftspligtige ydelser, der tages i anvendelse til formål, som ikke  

 vedrører virksomhedens omsætning af varer og afgiftspligtige ydelser, eller  

 til formål som nævnt i § 16, stk. 3.
- - - 4. I § 33, stk. 3, ændres »Skattemyndighederne«  

 til: »De kommunale skattemyndigheder«.
 5. I § 33, stk. 4, ændres »skattemyndighederne«  

 til: »de kommunale skattemyndigheder« 2 steder.
§ 33. - - - Stk. 3. Skattemyndighederne giver efter skatteministerens  

 bestemmelse toldvæsenet oplysninger om forhold af betydning for  

 afgiftskontrollen, som de under den skattemæssige kontrol bliver opmærksom  

 på.
Stk. 4. Skatteministeren kan pålægge skattemyndighederne i  

 forbindelse med den skattemæssige kontrol at indhente oplysninger af  

 betydning for afgiftskontrollen.
Erhvervsdrivende skal på begæring meddele  

 skattemyndighederne sådanne oplysninger.
 6. I § 34, stk. 4, ændres »10 kr.« til: »50  

 kr.«.
§ 34. - - - Stk. 4. Betales afgiften ikke rettidigt, skal der betales 1,3 pct.  

 i månedlig rente for hver påbegyndt måned fra den 1. i den måned, i hvilket  

 beløbet skal betales af virksomheden, dog mindst 10 kr.
- - - 7. I § 39 c, stk. 2, ændres »Direktoratet for  

 Toldvæsenet« til: »Told- og Skattestyrelsen«.
§ 39 c. - - - Stk. 2. Ministeren kan bestemme, at afgørelser, der er truffet af  

 Direktoratet for Toldvæsenet, ikke kan indbringes for højere administrativ  

 myndighed, jf. dog § 37.
- - - 8. Overalt i loven ændres »toldvæsenet« til: »told-  

 og skattevæsenet«.
Efter 2. behandling den 21. november 1991 § 1 I lov om merværdiafgift (momsloven), jf. lovbekendtgørelse nr. 596 af 16.  

 august 1991, foretages følgende ændringer:
 1. I § 3, stk. 2, udgår »udelukkende«.
 2. I § 8, stk. 3, ændres »opførelse af fast  

 ejendom« til: »byggeri m.v.« 2 steder.
 3. § 11, stk. 1, affattes således:
 »De registrerede virksomheders afgiftspligtige omsætning omfatter:
a.
Leverancer mod betaling.
b.
De af virksomheden fremstillede eller forhandlede varer og  

 afgiftspligtige ydelser, som tages i anvendelse af virksomhedens indehaver.
c.
Varer og afgiftspligtige ydelser, der tages i anvendelse til formål som  

 nævnt i § 16, stk. 3, eller til brug for byggeri m.v.
d.
Varer og afgiftspligtige ydelser, der i øvrigt tages i anvendelse til  

 formål, som ikke vedrører virksomhedens omsætning af varer og afgiftspligtige  

 ydelser.
Dette gælder dog ikke ydelser, der i virksomheden tages i anvendelse  

 til formål, som er undtaget fra afgiftspligten efter § 2, stk. 3, jf. dog §  

 3, stk. 2. Reglen i 1. pkt. omfatter tillige offentlige  

 forsyningsvirksomheder.« 4. I § 33, stk. 3, ændres »Skattemyndighederne«  

 til: »De kommunale skattemyndigheder«.
 5. I § 33, stk. 4, ændres »skattemyndighederne«  

 til: »de kommunale skattemyndigheder« 2 steder.
6. I § 34, stk. 4, ændres »10 kr.« til: »50  

 kr.« 7. I § 39 c, stk. 2, ændres »Direktoratet for  

 Toldvæsenet« til: »Told- og Skattestyrelsen«.
 8. Overalt i loven ændres »toldvæsenet« til: »de  

 statslige told- og skattemyndigheder«.
§ 2 Loven træder i kraft dagen efter bekendtgørelsen i Lovtidende. § 1, nr. 2  

 og 3, har virkning fra den 1. januar 1991.
