Bekendtgørelse om ændring af bekendtgørelse om social pension (Konsekvensændringer som følge af reform af førtidspension og fleksjob) § 1 I bekendtgørelse nr. 1438 af 13. december 2006 om social pension, som ændret ved bekendtgørelse nr. 825 af 28. juni 2010, foretages følgende ændringer:
 1. § 3, stk. 1 og 2, ophæves, og i stedet indsættes:
 »§ 3. Det er en betingelse for at en sag kan overgå til behandling efter reglerne om førtidspension, at sagen har været forelagt kommunens rehabiliteringsteam, som har afgivet en indstilling i sagen.
Stk. 2. En førtidspensionssag er påbegyndt den dato, hvor kommunalbestyrelsen på baggrund af rehabiliteringsteamets indstilling træffer afgørelse om, 1) at det er dokumenteret, at arbejdsevnen ikke kan forbedres ved deltagelse i ressourceforløb, aktiverings-, revaliderings- og behandlingsmæssige samt andre foranstaltninger, 2) at det på grund af særlige forhold er helt åbenbart, at arbejdsevnen ikke kan forbedres ved de nævnte foranstaltninger, eller 3) at sagen efter anmodning fra borgeren skal behandles som en førtidspensionssag på det foreliggende dokumentationsgrundlag, jf. lovens § 17, stk. 2.« 2. I § 3, stk. 4, ændres »jf. stk. 1-3« til: » jf. stk. 2-3«, og »jf. stk. 2« til: »jf. stk. 2, nr. 3«.
 3. § 4 ophæves.
 4. § 5 ophæves, og i stedet indsættes:
»§ 5. Arbejdsmarkedsstyrelsens bekendtgørelse om rehabiliteringsplan og rehabiliteringsteamets indstilling om ressourceforløb, fleksjob, tilskud til selvstændigt erhvervsdrivende, førtidspension eller anden beskæftigelsesrettet indsats, skal anvendes ved kommunens vurdering af personens arbejdsevne i sager om førtidspension.« 5. I § 6, stk. 1, ændres »reglerne i bekendtgørelsen om beskrivelse, udvikling og vurdering af arbejdsevne.« til: »reglerne i Arbejdsmarkedsstyrelsens bekendtgørelse, jf. § 5«.
 6. § 6, stk. 2, ophæves, og i stedet indsættes:
»Stk. 2. Kommunen træffer afgørelse i sagen på baggrund af rehabiliteringsteamets indstilling.
Hvis kommunen ikke følger rehabiliteringsteamets indstilling, skal sagen forelægges for rehabiliteringsteamet på ny inden der træffes afgørelse.
Når rehabiliteringsteamet har revurderet sagen, træffer kommunen afgørelse.« 7. § 7 affattes således:
»§ 7. I sager, der påbegyndes efter lovens § 17, stk. 2, indhentes der ikke yderligere oplysninger.
Disse sager forelægges for kommunens rehabiliteringsteam på det foreliggende dokumentationsgrundlag.« 8. § 53 affattes således:
 »§ 53. For ansøgere om førtidspension med bopæl i udlandet er en del af grundlaget for vurderingen af ret til førtidspension en plan, som Pensionsstyrelsen udarbejder efter principperne i § 3, stk. 1 og 2 i Arbejdsmarkedsstyrelsens bekendtgørelse, jf. § 5. I planen indgår de forhold og omstændigheder, der kan oplyses af de udenlandske myndigheder og ansøgeren.
Stk. 2. Pensionsstyrelsen foretager en vurdering af ansøgerens beskæftigelsesmuligheder efter danske regler svarende til, at ansøgeren var bosat i Danmark.
Pensionsstyrelsen tager stilling til, om ansøgeren efter danske regler vil have mulighed for at blive selvforsørgende ved indtægtsgivende arbejde, herunder i fleksjob.« 9. I § 54 indsættes efter »§ 19, stk. 1,«: » nr. 3-5,« 10. I § 54 indsættes som stk. 2:
»Stk. 2. I forbindelse med sagsbehandlingen kan Pensionsstyrelsen benytte lægefaglig bistand som efter hidtil gældende praksis.« § 2 Bekendtgørelsen træder i kraft den 1. januar 2013.
