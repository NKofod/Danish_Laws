1. INDLEDNING I henhold til § 11, stk. 5 i lov om svangerskabshygiejne og fødselshjælp,  

 jfr. lovbekendtgørelse nr. 431 af 3. september 1975 som ændret bl.a. ved lov  

 nr. 236 af 23. maj 1984, der er optrykt som bilag 2 til dette cirkulære,  

 fastsættes følgende vejledende retningslinier for tilrettelæggelse af  

 vejledningen om anvendelse af svangerskabsforebyggende metoder:
 I henhold til § 11, stk. 2, påhviler det amtskommunerne samt Københavns og  

 Frederiksberg kommuner - i det følgende kaldet amtskommunerne - at  

 tilvejebringe adgang til gratis vejledning om anvendelse af  

 svangerskabsforebyggende metoder hos en læge.
2. ORGANISATION AF VEJLEDNINGEN Loven fastsætter ikke hvilket af amtskommunernes stående udvalg, der  

 varetager den umiddelbare forvaltning af vejledningen om  

 svangerskabsforebyggende metoder, hvilket således forudsættes fastsat i den  

 enkelte amtskommunes styrelsesvedtægt.
3. OMFANGET AF VEJLEDNINGEN Vejledningen skal tilbydes såvel hos praktiserende læge som efter  

 beslutning af amtskommunerne enten på gynækologisk sygehusafdeling eller en  

 dertil indrettet klinik.
3.1. VEJLEDNING HOS ALMENT PRAKTISERENDE LæGE Vejledning om anvendelse af svangerskabsforebyggende metoder er omfattet  

 af sygesikringens overenskomster om almen lægegerning, således at den er  

 gratis for gruppe 1-sikrede hos den valgte læge, medens gruppe 2-sikrede, der  

 har frit lægevalg, modtager refusion fra sygesikringen med et beløb svarende  

 til det, der udbetales lægerne for vejledningen til gruppe 1-sikrede.
Vejledningen omfatter - vejledning i benyttelse af svangerskabsforebyggende metode ved første  

 henvendelse fra den sikrede eller ved overgang til anden  

 svangerskabsforebyggende metode, - vejledning i benyttelse af svangerskabsforebyggende metoder ved  

 indlæggelse af spiral, samt - kontrol af benyttelse af svangerskabsforebyggende metoder under  

 forudsætning af uændret svangerskabsforebyggende metode.
De svangerskabsforebyggende midler betales af den vejledningssøgende selv,  

 medmindre den enkelte amtskommune beslutter andet.
Opmærksomheden henledes  

 på, at lægen ved den 1. undersøgelse efter et svangerskabs afslutning - som  

 er gratis for alle sikrede - tillige som led i undersøgelsen skal tilbyde  

 vejledning om anvendelse af svangerskabsforebyggende metoder, jfr. § 2, stk.  

 2, i lov om svangerskabshygiejne og fødselshjælp.
 Om vejledningens indhold m.v. henvises til sundhedsstyrelsens vejledende  

 retningslinier for rådgivning om svangerskabsforebyggelse, der er optrykt som  

 bilag 1 til dette cirkulære.
3.2. VEJLEDNING På KLINIK Adgangen til vejledning på klinik skal efter lovens forarbejder sikre de  

 vejledningssøgende et alternativ til den vejledning, der ydes hos  

 praktiserende læge.
3.2.1. KLINIKVIRKSOMHED Kravet om adgang til vejledning på klinik, kan opfyldes såvel ved  

 amtskommunalt drevne klinikker, som ved klinikker drevet af private  

 institutioner eller foreninger, med hvem amtskommunen har indgået aftale om  

 driften.
Klinikvirksomhed kan endvidere etableres i forbindelse med amtskommunale  

 jordemodercentre eller med sygehusafdelinger/ ambulatorier.
Såfremt  

 vejledningen foregår i forbindelse med amtskommunale jordemodercentre eller  

 sygehusafdelinger/ ambulatorier, bør der etableres et nært samarbejde mellem  

 social- og sundhedsforvaltningen og sygehusforvaltningen på linie med det  

 samarbejde, der skal foregå om fødselshjælpens tilrettelæggelse, jfr.  

 indenrigsministeriets cirkulære af 22. marts 1985 om vejledende  

 retningslinier om svangerskabshygiejne og fødselshjælp.
 Endelig kan der mellem amtskommunerne og alment praktiserende læger eller  

 praktiserende speciallæger indgås aftale om, at der fra de pågældende lægers  

 konsultationslokaler drives klinikvirksomhed, således at der i et givet  

 tidsrum gives adgang for enhver til gratis vejledning om anvendelse af  

 svangerskabsforebyggende metoder.
 Vejledningen om anvendelse af svangerskabsforebyggende metoder på klinik  

 skal som hidtil være gratis for de vejledningssøgende.
 De svangerskabsforebyggende midler betales af den vejledningssøgende selv,  

 medmindre den enkelte amtskommune beslutter andet.
3.2.2. KLINIKKERNES PERSONALE OG INDRETNING Til klinikkerne knyttes læger med særligt kendskab til  

 præventionsvejledning, så vidt muligt en speciallæge i gynækologi og  

 obstetrik.
 Kliniklokalet udstyres som konsultationslokale i overensstemmelse med  

 dettes særlige formål.
 3.2.3. VEJLEDNINGENS INDHOLD M.V.
 Om vejledningens indhold m.v. henvises til sundhedsstyrelsens vejledende  

 retningslinier for rådgivning om svangerskabsforebyggelse, der er optrykt som  

 bilag 1 til dette cirkulære.
 Hvis den vejledningssøgende er indforstået hermed, bør vedkommendes  

 sædvanlige praktiserende læge underrettes om anbefalet/ foretaget anvendelse  

 af svangerskabsforebyggende metoder.
 3.2.4. ANDRE FUNKTIONER.
 Der bør gives de praktiserende læger adgang til ved henvendelse på  

 klinikken at blive undervist i anvendelse af svangeskabsforebyggende metoder,  

 specielt i opsætning af spiral.
Endvidere bør det overvejes at udnytte den faglige ekspertice, der er  

 knyttet til klinikkerne, i folkeskolens seksualoplysning.
Dette kan ske såvel  

 ved klassebesøg på klinikkerne som ved at de til klinikkerne knyttede læger  

 besøger de enkelte skoler.
4. OPLYSNING Den pligt, der i medfør af lovens § 11, stk. 6, påhviler  

 indenrigsministeren til at sørge for, at befolkningen får oplysning om  

 svangerskabsforebyggende metoder, vil som hidtil blive opfyldt ved, at  

 indenrigsministeriet yder tilskud til den oplysningsvirksomhed, der forestås  

 af Komiteen for Sundhedsoplysning og af Foreningen for Familieplanlægning.
 Amtskommunerne bør ved meddelelse til pressen, annoncering og lignende  

 sørge for, at befolkningen får kendskab til de lokale muligheder for at få  

 vejledning om svangerskabsforebyggende metoder, herunder om de økonomiske  

 vilkår herfor.
 Amtskommunerne kan, såfremt de skønner, at der er et behov for på lokalt  

 plan at iværksætte en speciel oplysningskampagne om svangerskabsforebyggende  

 metoder, iværksætte sådan oplysningsvirksomhed på eget initiativ.
 Samme adgang til lokal oplysningsvirksomhed tilkommer primærkommunerne.
 Udgifterne til lokal oplysningsvirksomhed afholdes af vedkommende  

 amtskommune/ kommune.
5. INDBERETNINGSPLIGT Det påhviler de til klinikkerne knyttede læger at indsende en årlig  

 beretning til sundhedsstyrelsen om klinikkernes virksomhed.
Nærmere  

 retningslinier herfor fastsættes af sundhedsstyrelsen.
6. IKRAFTTRæDEN Cirkulæret træder i kraft den 1. oktober 1986.
 Samtidig ophæves indenrigsministeriets cirkulære af 10. marts 1976 om  

 foreløbige vejledende retningslinier for oplysningsvirksomhed om  

 svangerskabsforebyggende metoder.
Indenrigsministeriet, den 8. september  

 1986 P.
M.
V.
Jette Mersing /O.
Kopp Christensen Bilag 1 SUNDHEDSSTYRELSEN St.
Kongensgade 1 1264 København K september 1986 Vejledende retningslinier for rådgivning om svangerskabsforebyggelse INDLEDNING Nærværende retningslinier har karakter af en kortfattet oversigt over de  

 på udgivelsestidspunktet tilgængelige svangerskabsforebyggende metoder og  

 midler.
Udviklingen på dette område sker meget hurtigt, og lægen bør være  

 opmærksom på fremkomsten af nye midler samt meddelelser om nyopdagede ricisi  

 ved de eksisterende.
 Det forudsættes derfor, at lægen har sat sig nøje ind i de eksisterende  

 midlers virkningsmekanisme, fordele, ulemper, bivirkninger, effektivitet,  

 anvendelse og omtrentlige pris.
 Til supplering af oplysningerne kan lægen fremvise prøver på midlerne,  

 benytte plancher og eventuelt udlevere det af Komiteen for Sundhedsoplysning  

 og Foreningen for Familieplanlægning fremstillede pjecemateriale.
Ved en indledende samtale skal lægen forhøre sig om, hvilken  

 svangerskabsforebyggende metode kvinden, manden eller parret har tænkt sig at  

 benytte.
Selv om klienten skulle møde med ønske om at anvende et bestemt  

 middel, bør lægen sikre sig, at de øvrige metoder er bekendte.
Lægen bør om  

 nødvendigt give en almen orientering og herunder omtale de forskellige  

 metoders fordele, ulemper, effektivitet, bivirkninger og pris.
Når klienten og lægen er nået frem til det bedst egnede kontraceptive  

 middel, sikrer lægen sig ved en yderligere uddybning af anamnesen og ved en  

 objektiv undersøgelse, at der ikke findes kontraindikationer for den påtænkte  

 metode.
Derefter kan lægen give specifik vejledning i metodens anvendelse,  

 give oplysning om eventuelle kendte bevirkninger netop ved den valgte metode  

 og ved hvilke symptomer klienten bør henvende sig til lægen.
De fleste, som søger vejledning i kontraception, lægger stor vægt på  

 midlets effektivitet.
Effektiviteten afhænger af 2 faktorer, dels af selve  

 midlet, dels af om det anvendes konsekvent og korrekt.
Anvendt på den rigtige  

 måde, har de fleste kontraceptive midler (hormonale, intrauterine, mekaniske  

 og kemiske) en ret høj sikkerhed.
En grundig vejledning vil derfor forøge  

 sikkerheden ved anvendelsen.
 De mest effektive midler, de orale kombinationspræparater, har en række  

 bivirkninger og kontraindikationer, og man må derfor afveje kravet til  

 effektivitet mod ulemper, bivirkninger og andre faktorer.
HORMONAL KONTRACEPTION Der findes følgende former:
De godkendte indeholder kun gestagent hormon.
Virkningen er overvejende  

 som minipillernes, men herudover er der formentlig også en hæmmende virkning  

 på ovulationen, ægtransporten og nidationen i endometriet.
 Ad 1) - KOMBINATIONSPRÆPARATER:
 Virkningsmekanisme:
 Hæmmer ovulationen, påvirker endometriet, så det er uegnet til nidation af  

 det befrugtede æg samt ændrer cervixsekretet, så spermatozoernes passage  

 forhindres.
 EFFEKTIVITET:
 Ved korrekt anvendelse formentlig 100 pct. effektive, men der er set  

 forøget metabolisme ved samtidig anvendelse af bl.a. fenemal og  

 antiepileptica, således at effektiviteten nedsættes.
 KONTRAINDIKATIONER:
 Absolutte:
Tidligere thromboemboliske lidelser eller disposition herfor, f.eks. har rygere over 35 år en signifikant øget  

 risiko for thromboemboliske komplikationer.
 Nedsat leverfunktion.
 Cancer mammae.
 Relative:
 Hypertensio arterialis.
 Mb. cordis med inkompensation eller cyanose.
 Diabetes mellitus.
 Tyreotoksikose.
 Sygdomme, der medfører langvarig cortisonbehandling.
 Tidligere eller aktuel endogen depression.
 Diegivning.
 Fibromyoma uteri.
 Migræne.
 Alvorlige bivirkninger:
 Øget risiko for thrombose og emboli.
 Forværring af diabetes mellitus.
 Hypertensio arterialis.
 Icterus.
 Lette bivirkninger:
 Formentlig forårsaget af gestagenet:
Acne, fedtet hud, tør vaginalslimhinde, Formentlig forårsaget af østrogenet:
 Ødemer, kvalme, hovedpine, rigelig sekret fra cervix, erosion,  

 hudpigmentering, blødningsforstyrrelser, pletblødning og gennembrudsblødning.
 Der kan forekomme brystspænding.
 Migræne kan forværres hos nogle kvinder, medens denne lidelse bedres hos  

 andre.
 Humørsvingninger kan ses, men disse forsvinder som regel, når  

 tilvænningsperioden er overstået.
 UNDERSØGELSER:
Anamnese specielt med henblik på kontraindikationer.
Almen objektiv  

 undersøgelse, herunder blodtryksmåling, vejning og undersøgelse af mammae.
 Gynækologisk undersøgelse samt urinundersøgelse for sukker.
 Der bør foretages cytologisk undersøgelse, såfremt en sådan ikke er  

 foretaget inden for de sidste 3 år.
 INSTRUKTION:
 Lægen skal instruere kvinden i, hvorledes tabletterne skal tages; hvordan  

 hun skal forholde sig over for eventuel forglemmelse samt med hensyn til  

 pauser i tabletindtagelsen.
 KONTROL:
Almindeligvis aftales kontrol efter at kvinden har benyttet præparatet i  

 ca. 3 måneder.
Ved denne kontrol diskuteres eventuelle bivirkninger og der  

 foretages urin-, blodtryk- og vægtkontrol.
 Herefter foretages almindeligvis kontrol hvert år omfattende ovennævnte  

 undersøgelser incl. gynækologisk undersøgelse.
 Ved bivirkninger af betydning kan andet præparat evt. forsøges eller en  

 anden metode tages i anvendelse.
 Ad 2) - FLERFASEPRÆPARATER:
 Virkningsmekanisme:
Overvejende hæmning af ægløsningen.
I den type, der indeholder en mindre  

 mængde gestagent hormon i første halvdel af serien, påvirkes cervixsekretet,  

 så sædcellernes indtrængen hindres.
 Se i øvrigt kombinationspræparater.
 Ad 3) - MINIPILLER:
 Virkningsmekanisme:
 Den forebyggende virkning skyldes først og fremmest en ændring af  

 cervixsekretet, hvorved den bliver uigennemtrængelig for sædceller.
 EFFEKTIVITET:
 Anvendt korrekt yder minipillerne en stor beskyttelse, men er dog knap så  

 sikre som kombinationspræparaterne.
 KONTRAINDIKATIONER:
 Graviditet.
 Blødningsforstyrrelser, som ofte forværres.
 BIVIRKNINGER:
 Pletblødninger, cyklusvariationer.
 UNDERSØGELSER:
 Som ved kombinationspræparater.
 INSTRUKTION:
 Det skal præciseres, at tabletterne skal indtages på samme tidspunkt hver  

 dag uden pauser, også under menstruationen.
 KONTROL:
 Som ved kombinationspræparaterne.
 Ad 4) - INJEKTIONSPRÆPARATER:
 Virkningsmekanisme:
Overvejende som minipillerne.
Formentlig også hæmmende på ovulation,  

 ægtransport og nidationen i endometriet.
Der kan ses oligomenorrhoea eller  

 amenorrhoea.
 EFFEKTIVITET:
 Formentlig som ved minipiller.
 KONTRAINDIKATIONER:
 Blødningsuregelmæssigheder, graviditet.
 BIVIRKNINGER:
 Som ved minipiller og ved længere tids brug eventuelt amenorrhoea.
 UNDERSØGELSE:
 Som ved kombinationspræparater.
 INSTRUKTION:
 Kvinden skal informeres om præparatets virkningstid, d.v.s. hvornår hun  

 skal komme til fornyet injektionsbehandling.
 KONTROL:
 Som ved kombinationspræparaterne, men udebliver menstruationen, skal  

 kvinden komme til kontrol med henblik på undersøgelse for graviditet.
INTRAUTERIN KONTRACEPTION (IUD) VIRKNINGSMEKANISME:
IUD modvirker formentlig det befrugtede ægs implantation eller tidlig  

 udvikling.
IUD har derfor også beskyttende virkning ved opsætning op til 7  

 dage efter ubeskyttet coitus.
I sådanne tilfælde bør der foretages  

 graviditets test 3 uger efter opsætningen.
 EFFEKTIVITETEN:
En af fordelene ved IUD er, at kvinden ikke behøver at huske på  

 anvendelsen af kontraception i tilslutning til coitus.
Af denne grund er  

 effektiviteten god i forhold til de mekaniske og kemiske midler.
Blandt 100  

 kvinder, som i eet år bruger IUD, vil der erfaringsmæssigt optræde 1-2  

 graviditeter.
 KONTRAINDIKATIONER:
 Recidiverende eller aktuel underlivsinflammation.
 Uterusdeformiteter (bicorn uterus, septum).
 Kraftige menstruationer (da menstruationerne ofte tiltager efter opsætning  

 af IUD).
 Graviditet.
 BIVIRKNINGER:
I tiden efter opsætningen kan der optræde småkontraktioner, blødninger og  

 veagtige smerter i et par uger.
Hvis disse symptomer ikke forsvinder, bør det  

 kontrolleres, om IUD er korrekt placeret.
 Menstruationen bliver ofte kraftigere, evt. med koagler.
 Øget risiko for infektion i genitalia.
 Perforation af uterus ses i sjældne tilfælde.
 Blandt de graviditeter, som opstår hos kvinder med IUD, er der relativt  

 flere ekstrauterine end hos andre, hvilket bør erindres ved smerter og  

 blødningsuregelmæssigheder hos kvinder med IUD.
 UNDERSØGELSER:
 Gynækologisk undersøgelse med henblik på konstatering af evt. graviditet,  

 genital inflammation eller uterusmisdannelse.
 Ved mistanke om anæmi bør tages hæmoglobin, da øgede menstruationer kan  

 forværre tilstanden.
 OPSÆTNING:
Hos en normalt menstruerende kvinde bør opsætning almindeligvis ske kort  

 efter menstruationens ophør.
Den kan dog også opsættes på andre tidspunkter.
Efter abort kan IUD enten opsættes i tilslutning til evacuation (specielt  

 ved abortus provocatus). Der må dog ikke være tegn på infektion.
Sættes IUD  

 ikke op i umiddelbar tilslutning til evacuatio, bør en spontan menstruation  

 indtræffe inden opsætningen.
 IUD kan også opsættes umiddelbart efter en fødsel, men udstødes da oftere.  

 Sikrere er det at vente til 9 ugers-undersøgelsen.
 Opsætningen indledes med en gynækologisk undersøgelse til bedømmelse af  

 uterus størrelse og lejring.
Der benyttes en aseptisk teknik.
Vagina skylles med desinficerende  

 opløsning; der benyttes sterile handsker og sterile instrumenter.
Portio fikseres med kugletang, som udretter vinklen mellem cervix og  

 corpus.
Caviteten sonderes med uterinsonde til bedømmelse af cavitetens dybde  

 og retning.
Opsætningen kan derefter foregå efter forskellige principper.
Det må  

 bemærkes, at nogle IUD skal »skubbes« ind, medens man ved andre  

 former fører den op i fundus med indfører, hvorefter indføreren trækkes ud.  

 Det anbefales derfor, at lægen af hensyn til opnåelse af en sikker rutine gør  

 sig fortrolig med anvendelsen af få typer, herunder også med anvendelse af  

 små typer til kvinder, som ikke har været gravide.
 KONTROL:
Blandt de graviditeter, som indtræder hos kvinder, som har fået opsat IUD,  

 vil nogle forekomme, fordi IUD'en er tabt.
Dette sker især i tilslutning til  

 menstruationen, og især da ved de første menstruationer efter opsætningen.  

 Det anbefales, at IUD'ens tilstedeværelse kontrolleres 1-3 måneder efter  

 opsætningen, samt derefter ca. 1 gang årligt.
 IUD'er forhandlet i Danmark er forsynet med en tråd, og kvinden kan derfor  

 selv kontrollere IUD'ens tilstedeværelse.
 IUD med kobbertråd bør udskiftes efter 3 eller 5 år, afhængig af  

 fabrikatet.
 GRAVIDITET MED IUD IN SITU:
Indtræder der graviditet hos en kvinde, som har IUD, og hun ønsker at  

 bevare graviditeten, bør IUD fjernes, hvis tråden ses i orificium.
Derved  

 løber man en vis risiko for at fremkalde abort.
Gennemførelse af en  

 graviditet med IUD in situ medfører dog øget risiko for spontan abort,  

 intrauterin infektion, blødninger, placentaløsning og for tidlig fødsel.
Den  

 gravide bør derfor snarest henvises til obstetrisk specialafdeling.
 Man skal endvidere have opmærksomheden henvendt på mulighed for  

 ekstrauterin graviditet, hvis der optræder graviditet hos kvinder med IUD.
 PESSAR:
 VIRKNINGSMEKANISME OG ANVENDELSE:
Pessaret forhindrer formentlig kun, at sæden bliver sprøjtet direkte ind i  

 cervixsekretet.
Pessaret bør derfor altid benyttes sammen med en sæddræbende  

 kræm, som anbringes på pessarets kant og den side, der placeres op mod  

 livmoderhalsen, evt også på ydersiden.
 Pessaret skal anbringes i tilslutning til samlejet eller 1/2-1 time før.  

 Pessaret fjernes tidligst 6 og ikke senere end 12 timer efter coitus.
 EFFEKTIVITET:
 Effektiviteten afhænger helt af, med hvilken konsekvens midlet anvendes.  

 Såfremt pessar og kræm altid benyttes, har det meget høj effektivitet.
 Kontraindikationer:
 Overfølsomhed over for gummi og/ eller den anvendte sæddræbende kræm.
 Meget slappe vaginalvægge, som vanskeliggør en sikker anbringelse.
 UNDERSØGELSER:
 Gynækologisk undersøgelse, som kan afsløre en slap vaginalvæg eller en  

 svær retroflektion, som også kan vanskeliggøre anvendelse af pessar.
Ved undersøgelsen tages samtidig mål til pessaret.
Dertil benyttes  

 specielle ringe, som angiver pessarstørrelsen.
Der benyttes den største  

 størrelse, som kan bringes til at sidde i spænd mellem fornix posterior og  

 symfysen.
Lægen bør være opmærksom på, at man i nogle tilfælde kan få pessaret til  

 at sidde i spænd mellem fornix anterior og symfysen.
Derved forbliver portio  

 udækket.
 INSTRUKTION:
 Kvinden instrueres i anbringelse af den sæddræbende kræm på pessaret,  

 pessarets opsætning og fjernelse, samt i at det skal blive i vagina i mindst  

 6-8 timer efter samlejet.
 Hun instrueres i rengøring, kontrol og opbevaring af pessaret.
 Holdbarheden afhænger af, at dette gøres med omhu.
 KONTROL:
Efter måltagning giver lægen rekvisition på pessaret og sæddræbende kræm.  

 Det aftales, at kvinden kommer igen i lægens konsultation, når pessaret er  

 indkøbt.
Hun kan da have opsat pessaret hjemme og lægen kontrollerer, at det  

 er korrekt anbragt, og ser at kvinden selv fjerner det.
Kvinden bør opfordres  

 til at henvende sig påny, hvis der opstår problemer med pessarets anvendelse  

 (overfølsomhed eller andre gener), samt efter en fødsel, og hvis hun iøvrigt  

 mener, det bør udskiftes.
 KONDOM (PRÆSERVATIV):
 VIRKNINGSMEKANISME:
 Opfanger sæden udstødt fra urethea.
 EFFEKTIVITET:
 Ved konsekvent anvendelse og god kvalitet er metoden næsten lige så sikker  

 som anvendelse af pessar.
 Indikationer:
 Kan fortsat anbefales i en række tilfælde som en effektiv metode, hvis den  

 anvendes konsekvent.
 Er især indiceret ved:
 ULEMPER:
 Midlet skal anbringes i umiddelbar tilslutning til samleje.
 Kan briste, specielt ved dårlig kvalitet.
 KONTRAINDIKATION:
Allergi mod gummi eller de midler, som kondomet er behandlet med.
Der  

 findes kondomer fremstillet af fåretarme specielt for allergikere, men de er  

 dyre.
 UNDERSØGELSER:
Ingen specielle INSTRUKTION:
 Lægen bør forklare om anvendelsen, specielt at kondomet skal anvendes  

 under hele samlejet og at penis bør trækkes ud af vagina inden erektionen er  

 helt forsvundet, da kondomet ellers vil kunne glide af penis.
 KONTROL:
 Ingen.
 KEMISKE MIDLER: (skum, gel, kræm, vagitorier).
 VIRKNINGSMEKANISME:
 Dræber spermatozoerne i vagina.
 EFFEKTIVITET:
 Korrekt anvendt er sikkerheden ved denne form for prævention næsten af  

 samme størrelsesorden som ved pessar.
 KONTRAINDIKATIONER:
 Overfølsomhed overfor de anvendte kemiske midler.
 BIVIRKNINGER:
 Varmeudvikling og lokal irritation ved visse præparater.
 UNDERSØGELSER:
 Gynækologisk undersøgelse i tilfælde af gener.
 INSTRUKTION:
Lægen skal gøre opmærksom på, at effekten er kortvarig, og at skum, kræm,  

 vagitorier og gel har forskellige latenstider før virkningen indtræder efter  

 indføringen.
Ved gentagne samlejer skal der således indføres ny portion af  

 midlet.
 STERILISATION:
 Skønner lægen ud fra samtalen, at man i den givne situation kunne overveje  

 sterilisation af en af parterne, bør han orientere om dette, og eventuelt  

 udlevere materiale herom, f.eks. pjecen fra Komiteen for Sundhedsoplysning.
 Retningslinierne erstatter vejledende retningslinier for rådgivning om  

 svangerskabsforebyggelse, marts 1976.
