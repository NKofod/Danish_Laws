Planstyrelsen udsendte den 26. juni 1986 cirkulære om lov om Kommune  

 planlægning.
Af cirkulærets side 29 fremgår, at kommunerne skal fremsende  

 lokalplanforslag der berører eksisterende og planlagte hovedlandevejsanlæg  

 direkte til Vejdirektoratet.
 Af Kommuneplanlovens § 19 stk. 2 fremgår at, planen skal tillige angive,  

 om dens virkeliggørelse er afhængig af tilladelser eller dispensationer fra  

 andre myndigheder end kommunalbestyrelse.
Af ovennævnte cirkulære fremgår bl.a. at i de tilfælde, hvor  

 lokalplanforslagets virkeliggørelse er afhængig af tilladelser eller  

 dispensationer fra Vejdirektoratet, bør kommunalbestyrelsen tidligst muligt  

 optage kontakt med Vejdirektoratet.
Kommunalbestyrelsen vil herved normalt  

 blive orienteret om, hvorvidt de fornødne tilladelser eller dispensationer  

 vil kunne forventes givet, og på hvilke vilkår dette vil kunne ske.
 Som følge heraf anmodes samarbejdspartneren (amtsråd/kommunalbestyrelse)  

 om til Vejdirektoratet at indsende sine bemærkninger til de forslag til  

 lokalplaner, hvis virkeliggørelse forudsætter dispensationer eller  

 tilladelser i henhold til Lov om Offentlige Veje, udover hvad  

 samarbejdspartneren kan afgøre i henhold til samarbejdsaftalen og udsendte  

 meddelelser.
 Et amtsråds bemærkninger til et forslag til lokalplan bedes indsendt til  

 Vejdirektoratet senest en måned efter modtagelsen af forslaget.
 Såfremt dette ikke er muligt, fremsendes en teknisk redegørelse, der  

 omfatter lokalplanforslagets forhold til eksisterende eller planlagte  

 hovedlandevejsanlæg.Der bedes herunder givet oplysning om hovedlandevejsnr.,  

 station ved hovedlandevejen, byggelinier eventuelle adgangsbestemmelser, nye  

 tilslutninger til hovedlandevejen m.v.
 I tilfælde,hvor et amtsråd træffer afgørelse i henhold til  

 samarbejdsaftalen om et lokalplanforslags forhold til vejlovgivningen bedes  

 amtsrådets svar til kommunalbestyrelsen fremsendt til Vejdirektoratet til  

 orientering inden udløbet af indsigelsesfristen.
 Bemærkninger eller teknisk redegørelse fra kommunalbestyrelser, der er  

 samarbejdspartnere for den pågældende hovedlandevejsstrækning, skal indsendes  

 sammen med lokalplanforslagets fremsendelse til Vejdirektoratet.
 Hvis Vejdirektoratet efter modtagelsen af forslaget finder behov for  

 nærmere uddybning af enkelte forhold vil direktoratet uafhængigt af  

 ovenstående anmode samarbejdspartneren om en særskilt udtalelse.
Ved den endelige besvarelse af en lokalplan oplyses, om de i henhold til  

 Lov om Offentlige Veje eventuelle nødvendige tilladelser eller dispensationer  

 kan forventes givet.
Det vil dog blive forudsat, at der fremsendes konkret  

 ansøgning herom til vedkommende samarbejdspartner.
