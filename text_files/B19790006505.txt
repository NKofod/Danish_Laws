 I henhold til § 22, stk. 8, i lov nr. 281 af 8. juni 1977 om  

 skattemyndighedernes organisation og om klageadgang m.m.  

 (Skattestyrelsesloven) og i henhold til den bemyndigelse, der er tillagt  

 ministeren for skatter og afgifter i samme lovs § 38, fastsættes herved  

 følgende forretningsorden for landsskatteretten:
Rettens organisation § 1.  Landsskatteretten består af en retspræsident, et  

 antal retsformænd og et antal andre medlemmer.
 Stk. 2.  Retten deles i en afdeling for indkomst- og  

 formueansættelser og en afdeling for vurdering af fast ejendom.  

 Retspræsidenten kan bestemme, at afdelingerne opdeles i besluttende led.
Stk. 3.  I den samlede ret behandles kun spørgsmål af  

 almindelig karakter og af fælles interesse.
Hver af afdelingerne kan vedtage,  

 at en sag, der behandles ved afdelingen, skal forelægges den samlede ret til  

 afgørelse.
 Stk. 4.  Retspræsidenten bestemmer fordelingen af  

 retsformænd og medlemmer mellem de to afdelinger og fastsætter fordelingen af  

 sagerne mellem afdelingerne.
Krav til klagen § 2.  Klage indgives skriftligt til landsskatteretten  

 og skal være modtaget inden 8 uger efter, at der er givet vedkommende  

 underretning om den afgørelse, der agtes påklaget.
Den afgørelse, der  

 påklages, skal følge med i original eller bekræftet genpart.
Klagen skal  

 angive, på hvilke punkter den trufne afgørelse påklages, og de  

 kendsgerninger, synspunkter og bevisligheder, hvorpå klagen støttes, idet  

 bevislighederne skal følge med i original eller bekræftet genpart.
Stk. 2.  På klagerens vegne kan klagen indgives af den,  

 som klageren bemyndiger dertil.
Den bemyndigede er herefter - indtil  

 bemyndigelsen er tilbagekaldt overfor retten - legitimeret til i enhver  

 henseende at optræde i sagen på klagerens vegne.
Den forberedende behandling af klagen § 3.  Når en klage over et skatteråds eller et  

 amtsligningsråds indkomst- og formueansættelse er modtaget i  

 landsskatteretten, retter landsskatteretten henvendelse til det pågældende  

 skatteråd/amtsligningsråd om indsendelse af det materiale, der har dannet  

 grundlag for skatterådets/amtsligningsrådets afgørelse, og anmoder  

 skatterådet/amtsligningsrådet om at foranledige  

 skatterådets/amtsligningsrådets skriftlige fremstilling af sagen udsendt til  

 klageren.
Landsskatteretten modtager derefter fra amtsligningsrådet denne  

 fremstilling tillige med klagerens bemærkninger dertil, det øvrige materiale,  

 der har dannet grundlag for afgørelsen, samt rådets bemærkninger.
 Stk. 2.  Klage over en af ligningsrådet foretaget  

 ansættelse sendes inden sagens kontormæssige behandling ved landsskatteretten  

 til ligningsrådet, som tilbagesender sagen til retten med en udtalelse over  

 klagen tillige med de til sagens behandling i øvrigt nødvendige bilag.
Stk. 3.  Alle klager over vurdering af fast ejendom  

 sendes inden sagens kontormæssige behandling ved retten til  

 statsskattedirektoratet, vurderingsafdelingen, til udtalelse.
Sagen  

 tilbagesendes med de relevante dokumenter og oplysninger.
§ 4.  Den videre behandling af klagen foretages af  

 rettens kontorer, der udarbejder en skriftlig redegørelse med et motiveret  

 forslag til klagens afgørelse.
Redegørelsen skal som hovedregel alene omfatte  

 de i klagen rejste spørgsmål, jfr. § 11, stk. 1.
 Stk. 2.  De yderligere oplysninger, som ved sagens  

 behandling for retten anses for nødvendige, indhentes ved rettens  

 foranstaltning.
Stk. 3.  Forelægges der retten oplysninger om sagens  

 faktiske omstændigheder, som ikke fremgår af en skriftlig fremstilling af  

 sagen, jfr. § 3, stk. 1, der har været udsendt til klageren, eller som  

 strider mod klagerens oplysninger, skal klageren gøres bekendt med de nye  

 oplysninger og have adgang til inden for en frist på 4 uger at fremkomme med  

 nyt skriftligt indlæg, medmindre oplysningerne må anses for at være uden  

 betydning for sagens afgørelse.
Fremkommer der i øvrigt under en for retten  

 verserende sag nye oplysninger, der kan være af betydning for sagen, gøres  

 klageren bekendt hermed.
Stk. 4.  Beror afgørelsen af et klagepunkt på  

 bedømmelsen af de skattemæssige virkninger af et retsforhold mellem klageren  

 og tredjemand, og er der grund til at antage, at de synspunkter, der af  

 klageren anlægges med hensyn til denne bedømmelse, strider imod, hvad den  

 anden part i retsforholdet ønsker lagt til grund ved sin skatteansættelse,  

 kan retten bestemme, at den anden part i retsforholdet skal anmodes om en  

 udtalelse om sin opfattelse af dette.
I så fald skal klageren forinden have  

 underretning herom samt om, at eventuelle kommentarer i anledning af den  

 påtænkte henvendelse må foreligge inden 4 uger.
Hvis retten bestemmer, at  

 udtalelsen skal afgives i et retsmøde, jfr. nedenfor § 13, hvor klageren selv  

 er tilstede, gives der klageren meddelelse om, at den anden part i  

 retsforholdet vil blive tilsagt til at afgive forklaring under mødet.  

 Beslutning træffes af retspræsidenten/retsformanden, der dog kan bestemme, at  

 spørgsmålet afgøres ved votering af medlemmerne i overensstemmelse med de  

 almindelige regler for votering.
 Stk. 5.  Er en vurdering af fast ejendom påklaget af en  

 anden end ejendommens ejer, skal retten sikre sig, at der er givet ejeren  

 lejlighed til at udtale sig skriftligt i sagen.
§ 5.  Fremsætter klageren i henhold til  

 skattestyrelseslovens § 27, stk. 1, begæring om personlig forhandling, og  

 imødekommes denne begæring, eller gør hensynet til sagens oplysning det  

 ønskeligt at afholde en sådan forhandling, tilsiges klageren med normalt  

 mindst 14 dages varsel til et møde med en af rettens sagsbehandlere.
Retten  

 fastsætter tid og sted for forhandlingen.
 Stk. 2.  Når der under klagens forberedende behandling  

 finder personlig forhandling sted mellem klageren og en af rettens  

 sagsbehandlere, kan repræsentanter for de pågældende ligningsmyndigheder  

 tilkaldes.
 Stk. 3.  En klager, der under sagens forberedende  

 behandling har haft en personlig forhandling med en af rettens  

 sagsbehandlere, kan på begæring få tilstillet genpart af det optagne  

 forhandlingsreferat, for så vidt angår de under forhandlingen fremkomne  

 oplysninger og forklaringer, herunder udtalelser fra ligningsmyndighederne.  

 Båndoptagelse af forhandlingen kan ikke finde sted.
 § 6.  Retten kan undlade at imødekomme en begæring om  

 personlig forhandling, når en sådan forhandling efter forholdene må anses for  

 åbenbart overflødig.
 § 7.  Når den kontormæssige behandling af en klagesag  

 i landsskatteretten er afsluttet, indhentes - under vedlæggelse af sagens  

 bilag, genpart af eventuelt forhandlingsreferat og kontorets motiverede  

 forslag til klagens afgørelse, herunder henvisninger til eventuelle  

 fortilfælde - statsskattedirektoratets udtalelse i tilfælde, hvor 1) klageren  

 tilsiges til retsmøde, 2) landsskatteretten ønsker det, 3) den påklagede  

 ansættelse er foretaget af ligningsrådet, 4) direktoratet over for  

 landsskatteretten har fremsat ønske herom, eventuelt for nærmere angivne,  

 begrænsede sagsområders vedkommende.
 Stk. 2.  I tilfælde, hvor der efter modtagelsen af  

 statsskattedirektoratets udtalelse ved rettens videre behandling af sagen  

 fremkommer nye væsentlige oplysninger eller synspunkter, skal der indhentes  

 en fornyet skriftlig erklæring fra direktoratet.
Tilbagekaldelse § 8.  Er en klage frafaldet enten mundtligt eller  

 skriftligt, gives der klageren og dennes eventuelle repræsentant skriftlig  

 underretning om, at klagen er anset for bortfaldet.
Beslutningsdygtighed § 9.  En klagesag kan kun afgøres med deltagelse af  

 mindst 3 medlemmer, jfr. dog stk. 4 og stk. 5.
 Stk. 2.  Efter nærmere af retspræsidenten fastlagte  

 kriterier deles klagesagerne efter den kontormæssige sagsbehandlings  

 afslutning i 2 grupper, omfattende henholdsvis mere principielle sager,  

 herunder alle sager, der behandles på et retsmøde, jfr. nedenfor § 13, og  

 øvrige sager.
Stk. 3.  I mere principielle sager skal af de deltagende  

 mindst 1 være retspræsident eller retsformand og mindst 2 være andre  

 medlemmer, jfr. § 1, stk. 1. I tilfælde af stemmelighed er retspræsidentens  

 stemme afgørende.
Deltager retspræsidenten ikke, er retsformandens eller,  

 hvor flere retsformænd deltager, den efter udnævnelse ældstes stemme  

 afgørende.
Stk. 4.  I øvrige sager kan retten, når den under hensyn  

 til omfanget af dens arbejde finder det påkrævet, bestemme, at kontorchefer  

 og, når særlige forhold taler derfor, tillige ekspeditionssekretærer eller  

 fuldmægtige ved retten skal deltage i afgørelsen af klager.
I sådanne  

 tilfælde har vedkommende kontorchef, ekspeditionssekretær eller fuldmægtig  

 samme beføjelser som en retsformand.
Er voteringen ikke enstemmig, overgår  

 klagen dog til behandling efter reglerne i stk. 3.
Stk. 5.  Afgørelser, der vedrører afvisning af en klage  

 efter skattestyrelseslovens § 28, kan træffes af retspræsidenten, en  

 retsformand eller en kontorchef.
Afgørelser, der vedrører andragende om  

 genoptagelse af en påkendt klage, kan træffes af retspræsidenten eller en  

 retsformand, jfr. nedenfor § 19.
Habilitet § 10.  Har et medlem før sin indtræden i  

 landsskatteretten deltaget i behandlingen af sagen ved en ligningsmyndighed  

 (vurderingsmyndighed), kan den pågældende ikke deltage i sagens behandling i  

 landsskatteretten.
Stk. 2.  Retten træffer beslutning om, hvorvidt et  

 medlems interesse i en sag er af en sådan beskaffenhed, at medlemmet efter  

 tilsvarende regler som i skattestyrelseslovens § 1, stk. 6, er udelukket fra  

 at deltage i rettens behandling og påkendelse af sagen.
Medlemmet er ikke  

 afskåret fra at deltage i rettens afgørelse af, hvorvidt medlemmet skal vige  

 sit sæde under den pågældende sags behandling.
 Stk. 3.  Et medlem skal underrette  

 retspræsidenten/retsformanden, hvis der foreligger forhold, der kan give  

 anledning til tvivl om medlemmets habilitet.
Rettens afgørelse § 11.  Rettens afgørelse skal som hovedregel alene  

 angå de påklagede punkter i indkomst- og formueansættelsen/vurderingen, men  

 retten er uanset klagens indhold berettiget til at optage  

 ansættelsen/vurderingen i sin helhed til påkendelse.
Der skal i disse  

 tilfælde inden kendelsens afsigelse gives den skattepligtige og  

 statsskattedirektoratet lejlighed til inden for en frist på 4 uger at udtale  

 sig skriftligt om det ikke påklagede led af ansættelsen/vurderingen,  

 medmindre ændringen er en nødvendig konsekvens af rettens afgørelse med  

 hensyn til det påklagede punkt.
§ 12.  Rettens afgørelser træffes på grundlag af  

 skriftlig votering eller mundtlig votering på retsmøde.
Ved den skriftlige  

 votering er rettens andre medlemmer, jfr. § 1, stk. 1, opdelt i  

 voteringsgrupper, hver bestående af 2 medlemmer.
Sagerne opdeles efter deres  

 art i tilsvarende grupper, dog således at der for hver sagsgruppe er mindst 2  

 voteringsgrupper.
Stk. 2.  Retspræsidenten/retsformanden kan i tilfælde,  

 hvor en sag findes at være af særlig principiel karakter, bestemme, at sagen  

 undergives skriftlig votering af et udvidet antal medlemmer, enten inden for  

 samme sagsgruppeinddeling eller i forskellige grupper.
Beslutter  

 retspræsidenten/retsformanden, at en sag efter at have været til behandling i  

 en voteringsgruppe skal undergives udvidet votering, kan dette kun finde sted  

 inden for samme sagsgruppeinddeling.
Retspræsidenten/retsformanden kan  

 endvidere bestemme, at en sag skal drøftes på et retsmøde.
Såfremt et andet  

 medlem begærer det, skal en sag undergives udvidet votering inden for samme  

 eller anden sagsgruppeinddeling - eller drøftes på et retsmøde.
I tilfælde af  

 udvidet votering skal de andre medlemmer, jfr. § 1, stk. 1, altid udgøre  

 mindst 0,66 af samtlige, der deltager i afgørelsen.
Stk. 3.  I afdelingen for vurdering af fast ejendom kan  

 retspræsidenten/retsformanden beslutte, at der skal foretages besigtigelse af  

 den pågældende ejendom.
Endvidere kan et flertal af de voterende begære  

 besigtigelse foretaget.
Når en besigtigelse, hvorunder klageren eller dennes  

 repræsentant er tilstede, foretages af et beslutningsdygtigt udvalg af  

 retten, anses et af klageren begæret personligt møde for retten for afholdt  

 ved besigtigelsen.
Retsmøder § 13.  Retsmøder, der afholdes i anledning af, at en  

 klager eller statsskattedirektoratet har begæret adgang til at udtale sig  

 mundtligt for retten under et retsmøde, finder i almindelighed sted i form af  

 gruppemøder, hvori, foruden retspræsidenten og/eller en eller flere  

 retsformænd, mindst 2 af afdelingens andre medlemmer deltager.
 Stk. 2.  Retsmøder, der afholdes i anledning af, at  

 retspræsidenten/retsformanden eller et andet medlem i henhold til § 12, stk.  

 2, har bestemt eller begæret, at en sag skal drøftes på et retsmøde, finder  

 sted i form af underafdelingsmøder, hvori, foruden retspræsidenten og/eller  

 en eller flere retsformænd, højst halvdelen af afdelingens andre medlemmer  

 deltager.
 Stk. 3.  Afdelingsmøder med deltagelse af  

 retspræsidenten, retsformændene og afdelingens andre medlemmer finder sted  

 til drøftelse af særlige spørgsmål efter retspræsidentens nærmere  

 bestemmelse, eller når mindst 3 af afdelingens medlemmer kræver det.
 Stk. 4.  Ethvert medlem kan forlange en i et gruppemøde  

 behandlet sag forelagt den pågældende underafdeling med henblik på drøftelse  

 af principielle spørgsmål eller andre spørgsmål af større betydning.  

 Indkaldes klageren ikke til et møde i underafdelingen, afgøres sagen herefter  

 i et nyt gruppemøde, betående af de tidligere deltagende medlemmer.
 Stk. 5.  Retsmøder i afdelingen for vurdering af fast  

 ejendom finder i almindelighed sted i form af afdelingsmøder, jfr. dog § 12,  

 stk. 3.
 Stk. 6.  Ændring i den i stk. 1, 2, 3 og 5 nævnte  

 opdeling kan gennemføres ved beslutning af den samlede afdeling.  

 Retspræsidenten kan bestemme, og mindst 3 af afdelingens medlemmer kan kræve,  

 at spørgsmålet herom forelægges den samlede afdeling.
 Stk. 7.  Retspræsidenten/retsformanden kan bestemme, at  

 personale under retten skal være tilstede i rettens møder med adgang til at  

 deltage i forhandlingerne uden stemmeret.
Indkaldelse til retsmøde § 14.  Retspræsidenten fastsætter tid og sted for  

 afholdelse af retsmøde.
Stk. 2.  Medlemmerne skal tilsiges skriftligt med mindst  

 1 uges varsel.
Denne frist kan fraviges, når særlige forhold gør det  

 påkrævet.
Har et medlem forfald, må dette snarest muligt efter tilsigelsens  

 modtagelse meddeles rettens sekretariat.
 Stk. 3.  Sammen med tilsigelsen fremsendes dagsorden for  

 retsmødet tillige med genpart af de af rettens kontorer udarbejdede  

 redegørelser og de foreløbige voteringer i de sager, der skal behandles på  

 det pågældende møde.
 § 15.  Såfremt en klager har begæret adgang til  

 mundtligt at udtale sig for selve retten, og retten efterkommer denne  

 anmodning, jfr. skattestyrelseslovens § 27, stk. 1, sidste pkt., har klageren  

 krav på tilsigelse til mødet med mindst 4 ugers varsel.
Stk. 2.  Til mødet tilsiges statsskattedirektoratet med  

 samme varsel som rettens medlemmer.
Det motiverede forslag til klagens  

 afgørelse, som af rettens kontor er fremsendt til statsskattedirektoratet,  

 jfr. § 7, stk. 1, skal angive, hvilke spørgsmål retten ønsker direktoratets  

 mundtlige udtalelse om.
§ 16.  Statsskattedirektoratet har efter begæring i  

 medfør af skattestyrelseslovens § 27, stk. 3, adgang til at udtale sig  

 mundtligt for retten i den enkelte sag.
Sådan begæring må, hvor der er  

 indhentet udtalelse efter § 7, senest fremsættes samtidig med afgivelsen af  

 udtalelsen.
I begæringen må det angives, hvilke spørgsmål i sagen  

 statsskattedirektoratet ønsker at udtale sig om i retsmødet.
Klageren gøres  

 bekendt med direktoratets ønske og opfordres til at give møde.
Mødeledelse og afstemning § 17.  Sagerne forelægges på retsmødet af  

 retspræsidenten, en retsformand, det retsmedlem, der i henhold til § 12, stk.  

 2, har begæret en sag drøftet på et retsmøde, af den klager, der har begæret  

 adgang til mundtligt at udtale sig for selve retten, eller af  

 statsskattedirektoratet, såfremt direktoratet har fremsat begæring om at  

 udtale sig mundtligt for retten.
Stk. 2.  Under mødet gives der klageren adgang til at  

 redegøre for sin påstand og begrundelsen herfor, ligesom  

 statsskattedirektoratet skal have adgang til at udtale sig.
Til sagens  

 belysning kan retspræsidenten/retsformanden samt rettens andre medlemmer  

 stille spørgsmål til klageren og statsskattedirektoratet.
 Stk. 3.  Efter at klageren og statsskattedirektoratets  

 repræsentant har forladt mødet, finder votering sted umiddelbart på grundlag  

 af forhandlingen.
Stk. 4.  Retspræsidenten/retsformanden afgør, hvornår en  

 sag skal anses for uddebatteret.
Hver af de tilstedeværende andre medlemmer  

 kan dog forlange afstemning om, hvorvidt forhandlingerne skal fortsætte,  

 ligesom medlemmet kan forlange, at sagen udsættes en gang og at få akterne  

 tilstillet inden sagens fornyede behandling.
Retspræsidenten/retsformanden  

 kan endvidere bestemme, at sagen skal udgå til yderligere skriftlig  

 behandling og votering, jfr. dog § 13, stk. 4, 2. pkt.
Stk. 5.  Når sagens drøftelse er afsluttet, formulerer  

 retspræsidenten/retsformanden det eller de spørgsmål, om hvilke der eventuelt  

 skal stemmes.
Ved afstemningen skal de andre medlemmer altid udgøre mindst  

 0,66 af samtlige, der deltager i afgørelsen, jfr. § 12, stk. 2, sidste pkt.
Stk. 6.  Over mødet føres en protokol, der godkendes af  

 retspræsidenten/retsformanden.
Protokollen skal indeholde oplysning om dato  

 og klokkeslet for mødets begyndelse og slutning samt fortegnelse over  

 mødedeltagerne.
Endvidere skal protokollen indeholde en fornøden  

 identifikation af de sager, der blev behandlet på mødet, og disses afgørelse.  

 Et medlem kan forlange sit mindretalsvotum med begrundelse tilført  

 protokollen.
Genpart af protokollatet tilstilles medlemmerne, men ikke  

 klageren eller statsskattedirektoratet.
 Stk. 7.  Retsmøder er ikke offentlige.
Udfærdigelsen af kendelsen § 18.  Afgørelsen af klagen træffes i form af en  

 dateret kendelse, der skal indeholde en begrundelse, herunder særligt angive  

 rettens stilling til de af klageren påberåbte omstændigheder og nedlagte  

 påstande i sagen, medmindre de nævnte omstændigheder må anses for uvæsentlige  

 og uden reel betydning for sagens afgørelse.
Stk. 2.  Af kendelsen må det fremgå, om ansættelsen i  

 sin helhed eller kun en del af denne er påkendt, jfr. § 11. I særlige  

 tilfælde kan retten træffe afgørelse i form af en kendelse, der uden  

 beløbsmæssig opgørelse alene fastlægger de principper, efter hvilke den  

 påklagede ansættelse/vurdering skal foretages.
Statsskattedirektoratet  

 foranlediger ansættelse/vurdering foretaget i overensstemmelse hermed.
 Stk. 3.  Undlader retten at imødekomme en begæring om  

 personlig forhandling, skal kendelsen indeholde begrundelse herfor.
 Stk. 4.  Mindretalsvotum optages ikke i kendelsen.
 Stk. 5.  Kendelsen formuleres af retspræsidenten eller  

 vedkommende retsformand, medmindre der i forbindelse med voteringen er  

 truffet anden bestemmelse.
Stk. 6.  Genpart af kendelsen tilsendes klageren og alle  

 øvrige vedkommende.
Samtidig med kendelsens fremsendelse underrettes klageren  

 om fristerne for at indbringe rettens afgørelse for de almindelige domstole.
Genoptagelse § 19.  Efter begæring af klageren kan en påkendt klage  

 genoptages, når der forelægges retten oplysninger som, uden at dette kan  

 lægges klageren til last, ikke tidligere har været fremme under sagen, og det  

 skønnes antageligt, at disse oplysninger, om de havde foreligget tidligere,  

 ville have medført et væsentligt andet udfald af sagen.
 Stk. 2.  Retten kan imødekomme en ansøgning om  

 genoptagelse, selvom betingelserne i stk. 1 ikke er opfyldt, hvis retten  

 skønner, at særlige omstændigheder taler afgørende derfor.
Tavshedspligt § 20.  Rettens medlemmer skal under ansvar efter  

 straffeloven udvise ubetinget tavshed over for uvedkommende med hensyn til de  

 oplysninger, som kommer til deres kundskab under varetagelsen af hvervet som  

 retsmedlem.
Tavshedspligten ophører ikke med medlemshvervets ophør.
Offentliggørelse af rettens afgørelser § 21.  Retten offentliggør med passende mellemrum  

 afgørelser, som skønnes at have mere almindelig interesse.
 § 22.  Bekendtgørelsen har virkning fra  

 offentliggørelsen i Lovtidende.
 Stk. 2.  Fra bekendtgørelsens ikrafttræden ophæves  

 forretningsorden for landsskatteretten (bekendtgørelse nr. 299 af 7. juli  

 1942) og bekendtgørelse nr. 477 af 19. september 1974 om  

 ligningsmyndighedernes medvirken ved behandlingen af klager til  

 landsskatteretten.
