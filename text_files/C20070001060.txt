Vejledning  

 om vederlag, diæter, pension m.v. for varetagelsen af regionale hverv Kapitel 1 Indledning Foranlediget af kommunalreformen, herunder  

 nedlæggelsen  

 af amtskommunerne og oprettelsen af de nye regioner, har Indenrigs- og  

 Sundhedsministeriet udstedt bekendtgørelse nr. 1460 af 19. december 2005 om  

 vederlag, diæter, pension m.v. for varetagelsen af regionale hverv, der  

 trådte  

 i kraft den 1. januar 2007.
 Samtidig har Indenrigs- og Sundhedsministeriet udstedt  

 bekendtgørelse nr. 1461 af 19. december 2005 om vederlag, diæter, pension  

 m.v.  

 for varetagelsen af kommunale hverv, der ligeledes trådte i kraft den 1.  

 januar  

 2007. Sammen erstatter de to bekendtgørelser Indenrigs- og  

 Sundhedsministeriets  

 hidtidige vederlagsbekendtgørelse, der har fundet anvendelse for både  

 kommuner  

 og amtskommuner (bekendtgørelse nr. 584 af 9. juli 2002 om vederlag, diæter,  

 pension m.v. for varetagelsen af kommunale hverv som ændret ved  

 bekendtgørelse  

 nr. 943 af 21. november 2002).
Regionslovens § 11 om vederlag, pension m.v. til regionsrådet  

 fastsætter, at der som udgangspunkt ydes regionsrådets medlemmer vederlag,  

 pension m.v. i overensstemmelse med reglerne herom i lov om kommunernes  

 styrelse.
Bekendtgørelse nr. 1460 af 19. december 2005 om vederlag, diæter,  

 pension m.v. for varetagelsen af regionale hverv er på den baggrund baseret  

 på  

 samme struktur og grundindhold som den vederlagsbekendtgørelse, der hidtil  

 har  

 været gældende for kommuner og amtskommuner.
Dog adskiller regionslovens regler om udvalgsvederlag sig  

 væsentligt fra de hidtil gældende regler for kommuner og amtskommuner.
Det  

 skyldes, at der med vedtagelsen af regionsloven er indført en helt ny  

 styreform  

 for de nye regioner.
Udvalgsstyret, som kendes fra de nuværende  

 kommunalbestyrelser  

 og amtsråd, er således i de nye regioner erstattet af et fleksibelt  

 forretningsudvalgsstyre.
Bekendtgørelsen indeholder på den baggrund nye  

 bestemmelser om udvalgsvederlag for medlemskab af forretningsudvalget og  

 udvalgsvederlag for medlemskab af særlige udvalg af midlertidig karakter.
Der  

 er i bekendtgørelsen ikke hjemmel til at yde særlige udvalgsformandsvederlag  

 svarende  

 til de vederlag, der kan ydes til formænd for stående udvalg i kommunerne.
 Endelig er der  som i den tilsvarende bekendtgørelse for  

 kommunerne  fastsat regler om et helt nyt pensionssystem for  

 regionsrådsformænd samt en række overgangsbestemmelser, der bl.a. knytter sig  

 til overgangen fra ét pensionssystem i de tidligere kommuner og amtskommuner  

 til et andet pensionssystem i de nye kommuner og regioner.
Bekendtgørelsen gælder for regionerne.
Der er i  

 bekendtgørelsens § 11, stk. 6, dog tillige en bestemmelse, der  

 indebærer, at pensionsudbetaling til tidligere borgmestre bortfalder, hvis  

 vedkommende vælges til regionsrådsformand.
Vejledningen indeholder en oversigtlig fremstilling af de  

 gældende regler i loven samt en fremstilling af de gældende regler i  

 bekendtgørelsen med særlig omtale af de regler, der er specifikke for  

 regionerne.
Endvidere beskriver vejledningen praksis efter den hidtidige  

 vederlagsbekendtgørelse  

 for kommuner og amtskommuner på områder, hvor sådan praksis tillige vil være  

 relevant for regionerne.
Der er ikke tale om en udtømmende gennemgang af  

 regelsættet og tidligere praksis.
 Ved regionsloven forstås i denne vejledning lov om regioner  

 og om nedlæggelse af amtskommunerne, Hovedstadens Udviklingsråd og  

 Hovedstadens  

 Sygehusfællesskab (lov nr. 537 af 24. juni 2005 som ændret ved bekendtgørelse  

 nr. 656 af 29. juni 2005, § 11 i lov nr. 382 af 3. maj 2006 samt  

 § 40  

 i lov nr. 499 af 7. juni 2006). Endvidere henvises der i vejledningen til en  

 række bestemmelser i lov om kommunernes styrelse (lovbekendtgørelse nr. 1060  

 af  

 24. oktober 2006), som finder anvendelse for regionerne i kraft af  

 henvisningen  

 hertil i regionslovens § 11, stk. 1.
 Ved bekendtgørelsen forstås i denne vejledning Indenrigs- og  

 Sundhedsministeriets bekendtgørelse nr. 1460 af 19. december 2005 om  

 vederlag,  

 diæter, pension m.v. for varetagelsen af regionale hverv som ændret ved  

 bekendtgørelse nr. 134 af 9. februar 2007.
Kapitel 2 Vederlæggelse af  regionsrådsmedlemmer 2.1. Den grundlæggende vederlæggelse 2.1.1. Fast vederlag Efter § 11, stk. 1, i regionsloven, jf. § 16,  

 stk. 1, i lov om kommunernes styrelse, modtager regionsrådsmedlemmer et  

 fast vederlag.
I § 1, stk. 1, i bekendtgørelsen er det bestemt, at  

 det faste vederlag udgør 60.200 kr. årligt.
Det faste vederlag reguleres i lighed med vederlaget til  

 regionsrådsformænd efter de for tjenestemænd i staten gældende  

 reguleringssatser for løn.
Beløbene er angivet som grundbeløb pr. 1. oktober  

 1997, jf. § 1, stk. 2, i bekendtgørelsen.
De gældende  

 reguleringssatser fremgår af Finansministeriets lønoversigt, der udgives af  

 Finansministeriet, Personalestyrelsen, og opreguleres hvert år pr. 1. april.  

 Ændringer i vederlagene til regionsrådsformænd, jf. § 11, stk. 1, i  

 bekendtgørelsen, vil også fremgå heraf.
Pr. 1. april 2006 er  

 reguleringsprocenten 19,4136 pct.
Det betyder, at et regionsrådsmedlem pr. 1.  

 januar 2007 vil modtage 71.887 kr. i fast årligt vederlag.
2.1.1.1. Hvad omfatter det faste vederlag? I § 11, stk. 1, i regionsloven, jf. § 16,  

 stk. 1, litra a-g, i lov om kommunernes styrelse, er det udtømmende  

 angivet, hvilke aktiviteter det faste vederlag som regionsrådsmedlem  

 omfatter.  

 Opregningen er foretaget af hensyn til en nærmere afgrænsning af de tilfælde,  

 hvor et medlem har krav på eller af regionsrådet kan tillægges ret til  

 erstatning for tabt arbejdsfortjeneste samt godtgørelse af afholdte udgifter.
a)  

 	  

 deltagelse i møder i regionsrådet,  

 forretningsudvalget, særlige udvalg, jf. regionslovens § 13,  

 stk. 6,  

 samt eventuelle underudvalg nedsat af forretningsudvalget Litra a vedrører deltagelse i møder i regionsrådet,  

 forretningsudvalget, særlige udvalg nedsat i henhold til regionslovens  

 § 13, stk. 6, samt eventuelle underudvalg, der er nedsat af  

 forretningsudvalget.
Af forarbejderne til § 16, stk. 1, litra a, i lov  

 om kommunernes styrelse fremgår det, at mødebetingelsen indebærer, at  

 samtlige  

 medlemmer af organet skal være indkaldt til det pågældende møde, og at  

 medlemmerne af organet skal deltage i en forhandling og træffe beslutning  

   

 eller i hvert fald have mulighed herfor.
Også deltagelse med observatørstatus  

 i  

 henhold til regionslovens § 15, stk. 2, jf. § 20, stk. 5,  

 i  

 lov om kommunernes styrelse  hvorefter forretningsudvalget kan tillade  

 regionsrådsmedlemmer,  

 som ikke er medlemmer af forretningsudvalget, at overvære dettes afsluttende  

 behandling  

 af forslag til årsbudget og flerårige budgetoverslag  er omfattet af  

 bestemmelsen.
b)  

 	  

 deltagelse i møder i forbindelse med  

 varetagelse af regionale hverv, der udføres efter valg af regionsrådet,  

 medmindre der på andet grundlag er fastsat bestemmelse om særskilt  

 vederlæggelse Litra b vedrører deltagelse i møder i forbindelse med  

 varetagelse af regionale hverv, der udføres efter valg af regionsrådet.  

 Bestemmelsen omfatter ikke hverv, der udføres efter valg af  

 forretningsudvalget  

 eller andre.
Betydningen af udtrykket »efter valg af regionsrådet«  

 indebærer endvidere, at vedkommende reelt skal være udpeget af regionsrådet.  

 Hvis regionsrådet ved udpegningen er bundet af indstillinger fra foreninger  

 eller organisationer på en sådan måde, at der ikke er nogen reel  

 valgmulighed,  

 kan vedkommende ikke anses for at være valgt af regionsrådet.
Omvendt kan der  

 efter omstændighederne være tale om et hverv udført efter valg af  

 regionsrådet,  

 selv om regionsrådet alene har indstillingsret til det pågældende hverv.
Det  

 vil således være tilfældet, hvis regionsrådets indstilling er retligt  

 bindende  

 for den udpegende myndighed.
Det gælder efter ministeriets opfattelse også,  

 selv om der af ligestillingsmæssige hensyn skal indstilles både en mand og en  

 kvinde, som den udpegende myndighed skal vælge imellem.
Som eksempel på et regionalt hverv, der på den baggrund vil  

 være omfattet af litra b, kan nævnes medlemskab af de regionale vækstfora.
En  

 række af medlemmerne udpeges ifølge § 11, stk. 1, nr. 1 og 4, i lov  

 om erhvervsfremme på regionsrådets initiativ og vil således ved udførelsen af  

 deres hverv være omfattet af litra b.
Andre medlemmer af de regionale  

 vækstfora udpeges efter indstilling fra kommunalbestyrelserne i regionen  

 (§ 11, stk. 1, nr. 2), efter indstilling fra erhvervsorganisationer  

 udvalgt af regionsrådet (§ 11, stk. 1, nr. 3) og efter indstilling  

 fra henholdsvis arbejdsgiver- og lønmodtagerorganisationer (§ 11,  

 stk. 1, nr. 5). Erhvervs- og Byggestyrelsen har oplyst, at regionsrådet  

 ved udpegningen af disse medlemmer ikke er retligt bundet af indstillingerne.  

 De pågældende medlemmer af de regionale vækstfora kan således betragtes som  

 udpeget efter valg af regionsrådet og vil dermed ved udførelsen af deres  

 hverv  

 være omfattet af litra b.
Det indebærer, at de pågældende i medfør af  

 regionslovens  

 § 11, stk. 1, jf. § 16, stk. 1, litra b, i lov om  

 kommunernes styrelse, kan ydes diæter, erstatning for tabt arbejdsfortjeneste  

 eller udgiftsgodtgørelse.
 Det følger endvidere af § 16, stk. 1, litra b, i  

 lov om kommunernes styrelse, at regionsrådsmedlemmer, der er valgt til at  

 varetage et hverv, kan modtage såvel det faste vederlag som en særlig  

 vederlæggelse i form af f.eks. diæter og honorarer m.v. i de tilfælde, hvor  

 der  

 på særligt grundlag  i særlovgivningen eller i vedtægter for selvejende  

 institutioner el.lign.  er fastsat bestemmelser herom.
 Det betyder f.eks., at regionsrådsmedlemmer vil have krav på  

 diæter i forbindelse med varetagelsen af hvervet som medlem af  

 valgbestyrelsen  

 efter § 18, stk. 3, i lov om kommunale og regionale valg  

 (lovbekendtgørelse  

 nr. 1293 af 8. december 2006). Dette gælder dog ikke regionsrådsformænd, idet  

 en regionsrådsformand ikke kan oppebære anden økonomisk ydelse af regionens  

 kasse for bestridelse af et regionalt hverv, jf. § 11, stk. 5, i  

 bekendtgørelsen.
c)  

 	  

 deltagelse i kurser m.v., der af  

 regionsrådet eller af forretningsudvalget efter bemyndigelse af regionsrådet  

 anses for at have betydning for varetagelsen af de under litra a og b nævnte  

 hverv Ved kurser i henhold til litra c forstås arrangementer,  

 hvori der som en ikke uvæsentlig del indgår egentlig undervisningsvirksomhed.  

 Herudover antages bestemmelsen også at omfatte kursuslignende arrangementer  

 som  

 konferencer, årsmøder og orienteringsmøder.
Der må ifølge praksis lægges vægt  

 på, at de arrangementer, der kan henføres under kurser m.v., er af almen  

 karakter og uden direkte sammenhæng med konkrete sager i regionen.  

 Ministeriet  

 har i en konkret sag udtalt, at bestemmelsen ikke omfatter en  

 kompetencegivende  

 uddannelse af længere varighed (MPA-uddannelse), der kun i mindre grad har  

 betydning  

 for varetagelsen af hvervet.
Kompetencen til at afgøre, om et kursus anses for at have  

 betydning for varetagelsen af de nævnte hverv, tilkommer regionsrådet i hvert  

 enkelt tilfælde.
Regionsrådet kan overlade kompetencen til at træffe  

 afgørelse  

 om kursers betydning til forretningsudvalget, men ikke til andre, herunder  

 ikke  

 til forvaltningen.
De praktiske problemer, der måtte være forbundet med dette  

 delegationsforbud, kan eventuelt afhjælpes ved udarbejdelse af generelle  

 regler  

  f.eks. i et særligt regulativ  for, hvilke kurser m.v.  

 regionsrådet anser  

 for at have betydning for varetagelsen af de hverv, der er nævnt i § 16,  

 stk. 1, litra a og b, i lov om kommunernes styrelse.
Det skal efter  

 sådanne faste regler hovedsageligt bero på objektivt konstaterbare  

 kendsgerninger, om et kursus, som et regionsrådsmedlem  eller et  

 ikke-regionsrådsmedlem  ønsker at deltage i, er omfattet.
Reglerne skal  

 således ikke overlade et skøn til de medarbejdere, der administrerer  

 kursusdeltagelsen.
Studieture o. lign. anses som udgangspunkt ikke for omfattet  

 af § 16, stk. 1, litra c, i lov om kommunernes styrelse.
Det er dog  

 i  

 praksis antaget, at en studietur i særlige tilfælde kan indeholde  

 aktiviteter,  

 der har karakter af kursusvirksomhed eller kursuslignende virksomhed.
Det  

 betyder, at disse aktiviteter vil kunne være omfattet af litra c.
Dette  

 indebærer, at der for den tid, der medgår til disse aktiviteter, er ret til  

 udbetaling af erstatning for dokumenteret tabt arbejdsfortjeneste, hvis  

 medlemmet generelt har valgt dette, og udgiftsgodtgørelse, men ikke for den  

 tid, der medgår til andre aktiviteter.
Studieture, der foretages efter  

 anmodning  

 fra regionsrådet, forretningsudvalget eller særlige udvalg nedsat i henhold  

 til  

 regionslovens § 13, stk. 6, kan dog som helhed være omfattet af  

 litra  

 f, jf. nedenfor.
d)  

 	  

 deltagelse i seminarer, jf. § 9 a § 16, stk. 1, litra d, i lov om kommunernes styrelse  

 omhandler seminarer for kommunalbestyrelsens medlemmer efter § 9 a i lov  

 om kommunernes styrelse, f.eks. budgetseminarer.
Bestemmelsen i § 9 a  

 finder tilsvarende anvendelse for seminarer for regionsrådet og dets  

 medlemmer,  

 jf. § 12 i regionsloven.
Seminarer for forretningsudvalg eller særlige  

 udvalg, jf. regionslovens § 13, stk. 6, er ikke omfattet af  

 bestemmelsen.
e)  

 	  

 deltagelse i revisionens forelæggelse af  

 beretninger, jf. § 42 c § 11, stk. 1, i regionsloven, jf. § 16,  

 stk. 1, litra e, i lov om kommunernes styrelse vedrører  

 regionsrådsmedlemmernes  

 deltagelse i møder, hvor revisionen forelægger sin beretning mundtligt for  

 det  

 samlede regionsråd, jf. regionslovens § 29. Der kan ikke træffes  

 beslutninger i forbindelse med revisionens forelæggelse for regionsrådet, og  

 regionsrådsmedlemmernes deltagelse i mødet er således ikke omfattet af  

 § 16, stk. 1, litra a.
Bestemmelsen i litra e sikrer regionsrådets  

 medlemmer, der har mødepligt til de møder, hvor revisionen forelægger sine  

 beretninger mundtligt for regionsrådet, ret til erstatning for dokumenteret  

 tabt arbejdsfortjeneste, når medlemmet har valgt dette, samt  

 udgiftsgodtgørelse.
f)  

 	  

 varetagelse af andre nærmere angivne  

 regionale hverv efter anmodning fra regionsrådet, forretningsudvalget eller  

 særlige udvalg, jf. regionslovens § 13, stk. 6 § 11, stk. 1, i regionsloven, jf. § 16,  

 stk. 1, litra f, i lov om kommunernes styrelse, vedrører varetagelse af  

 andre regionale hverv end møder efter anmodning fra regionsrådet,  

 forretningsudvalget eller særlige udvalg nedsat i henhold til regionslovens  

 § 13, stk. 6. Der er efter forarbejderne til bestemmelsen tale om  

 hverv, hvor mødebetingelsen ikke er opfyldt.
Bestemmelsen omfatter f.eks.  

 deltagelse i forhandlinger med andre regionale, kommunale eller statslige  

 myndigheder, studieture, repræsentativt arbejde, besigtigelser og deltagelse  

 i  

 borgermøder, i det omfang udførelsen af hvervet sker efter anmodning fra  

 regionsrådet,  

 forretningsudvalget eller særlige udvalg nedsat i henhold til regionslovens  

 § 13, stk. 6. Såfremt der planlægges f.eks. en studietur eller en  

 besigtigelse for forretningsudvalget som helhed, skal deltagelse heri ske  

 efter  

 anmodning fra regionsrådet, for at aktiviteten kan anses for omfattet af  

 litra  

 f.
Såfremt der planlægges f.eks. en studietur eller en besigtigelse for et  

 særligt udvalg som helhed, skal deltagelse heri ske efter anmodning fra  

 regionsrådet  

 eller  såfremt det særlige udvalg er nedsat under forretningsudvalget  

   

 forretningsudvalget, for at aktiviteten kan anses for omfattet af litra f.
 Hvis en aktivitet er omfattet af litra f, kan regionsrådet  

 beslutte at yde erstatning for dokumenteret tabt arbejdsfortjeneste til et  

 regionsrådsmedlem, såfremt medlemmet har valgt dette, jf. regionslovens  

 § 11, stk. 1, jf. § 16, stk. 5, i lov om kommunernes  

 styrelse,  

 men regionsrådet er ikke som ved de under litra a-e nævnte aktiviteter  

 forpligtet  

 hertil.
 Selvom det alene er anført udtrykkeligt i tilknytning til  

 litra b om deltagelse i møder, at der på andet grundlag kan ydes særskilt  

 vederlæggelse for varetagelse af hverv efter valg af regionsrådet, antages  

 dette at gælde tilsvarende ved varetagelse af andre aktiviteter efter  

 anmodning  

 fra regionsrådet, forretningsudvalget eller særlige udvalg, jf. regionslovens  

 § 13, stk. 6. Således har regionsrådsmedlemmer f.eks. ret til at  

 modtage diæter efter § 18, stk. 3, i lov om kommunale og regionale  

 valg i forbindelse med udførelse af hverv som tilforordnede eller  

 valgstyrere.
 g)  

 	  

 udførelse af andre aktiviteter i forbindelse  

 med de under litra a-f nævnte møder m.v.
Litra g omfatter alle øvrige aktiviteter, som er forbundet  

 med varetagelsen af de hverv, der er nævnt i litra a-f.
Under bestemmelsen  

 hører således mødeforberedelse samt besigtigelser, tilsynsforretninger,  

 studieture, venskabsbybesøg og deltagelse i repræsentativt arbejde, der ikke  

 finder sted efter anmodning fra regionsrådet, forretningsudvalget eller  

 særlige  

 udvalg, jf. regionslovens § 13, stk. 6. Møder i eventuelle  

 underudvalg,  

 der ikke er nedsat af forretningsudvalget, men af særlige udvalg nedsat i  

 henhold til regionslovens § 13, stk. 6, anses tillige som en  

 aktivitet, der er omfattet af litra g.
Hvis en aktivitet er omfattet af litra g, kan der ikke ydes  

 erstatning for dokumenteret tabt arbejdsfortjeneste i forbindelse med  

 aktiviteten, jf. regionslovens § 11, stk. 1, jf. § 16,  

 stk. 5, i lov om kommunernes styrelse.
Dette gælder også for rejsetid i  

 forbindelse med studieture, hvor hovedformålet med turen og den overvejende  

 del  

 af turens program vedrører forhold, der er omfattet af litra g.
Derimod vil  

 regionsrådet kunne træffe beslutning om at yde godtgørelse for udgifter til  

 befordring, fravær fra hjemstedet samt dokumenterede, nødvendige udgifter  

 forbundet med et fysisk handicap og til pasning af syge, nære pårørende, jf.  

 regionslovens § 11, stk. 1, jf. § 16, stk. 11, i lov om  

 kommunernes styrelse.
Regionsrådet er dog ikke som ved de under litra a-f  

 nævnte aktiviteter forpligtet hertil, jf. regionslovens § 11,  

 stk. 1,  

 jf. § 16, stk. 10, i lov om kommunernes styrelse.
2.1.2. Tillægsvederlag Efter § 11, stk. 1, i regionsloven, jf. § 16,  

 stk. 4, i lov om kommunernes styrelse, modtager regionsrådsmedlemmer med  

 hjemmeboende børn under 10 år et tillægsvederlag.
Dette vederlag er i  

 § 2,  

 stk. 1, i bekendtgørelsen fastsat til 10.000 kr. årligt.
 Tillægsvederlaget er angivet som et grundbeløb pr. 1.  

 oktober 1997 og reguleres  som det faste vederlag  efter de for  

 tjenestemænd  

 i staten gældende reguleringssatser for løn, jf. § 2, stk. 2, i  

 bekendtgørelsen  

 og pkt. 2.1.1.
Det er som udgangspunkt en betingelse for tillægsvederlaget,  

 at regionsrådsmedlemmet eller dennes ægtefælle eller samlever har  

 forældremyndighed over det hjemmeboende barn.
Der gælder en række undtagelser  

 hertil, jf. nærmere bekendtgørelsens § 2, stk. 3-5.
 Der ydes kun ét vederlag til regionsrådsmedlemmet, uanset om  

 der bor flere børn under 10 år i hjemmet.
 To regionsrådsmedlemmer, der bor sammen og har et eller  

 flere hjemmeboende børn under 10 år, har begge ret til vederlaget, idet de  

 begge  hver for sig  vil opfylde betingelserne herfor.
 Hvis et regionsrådsmedlem tillige er medlem af en  

 kommunalbestyrelse, ydes tillægsvederlag for begge hverv.
2.1.3. Erstatning for dokumenteret tabt arbejdsfortjeneste 2.1.3.1. Hvornår ydes erstatning for tabt arbejdsfortjeneste? Et medlem af regionsrådet kan vælge erstatning for tabt  

 arbejdsfortjeneste efter reglerne i regionslovens § 11, stk. 1, jf.  

 § 16, stk. 5, i lov om kommunernes styrelse.
I så fald reduceres  

 det  

 faste vederlag med 20.000 kr., jf. § 1, stk. 3, i bekendtgørelsen.  

 Beløbet på 20.000 kr. er ikke omfattet af reglerne om regulering.
Valget skal foretages forud for og med virkning for ét  

 regnskabsår ad gangen, jf. § 1, stk. 3, i bekendtgørelsen.
Der er  

 ikke hjemmel til at fravige dette, uanset at der i løbet af året indtræder  

 uforudsete  

 ændringer i regionsrådsmedlemmets indtjeningsforhold, eller vedkommende af  

 andre årsager ønsker at ændre sit valg.
Der er fastsat et maksimum for erstatningsbeløbet.  

 Erstatningsbeløbet kan således pr. dag højst udgøre det femdobbelte af  

 diætsatsen for møder af ikke over 4 timers varighed, jf. § 16,  

 stk. 5, i lov om kommunernes styrelse.
For 2007 er det maksimale  

 erstatningsbeløb 5 x 365 kr. = 1.825 kr. pr. dag, jf. § 4, stk. 2,  

 sammenholdt med § 3, stk. 2, i bekendtgørelsen.
 Hvis et regionsrådsmedlem vælger erstatning for tabt arbejdsfortjeneste,  

 har vedkommende ret til erstatning i forbindelse med varetagelsen af de  

 hverv,  

 der er nævnt i § 16, stk. 1, litra a-e, i lov om kommunernes  

 styrelse.
Regionsrådet kan endvidere beslutte at yde erstatning for  

 tabt arbejdsfortjeneste i forbindelse med et medlems varetagelse af de hverv,  

 der er nævnt i § 16, stk. 1, litra f, i lov om kommunernes  

 styrelse.  

 Der er således adgang til at yde erstatning for tabt arbejdsfortjeneste i  

 forbindelse med udførelsen af hverv efter anmodning fra regionsrådet,  

 forretningsudvalget eller særlige udvalg nedsat i henhold til regionslovens  

 § 13, stk. 6, selv om der ikke er tale om et møde.
Som eksempel kan  

 nævnes, at et regionsrådsmedlem af regionsrådet bliver anmodet om at  

 forelægge  

 en sag for en minister eller et folketingsudvalg.
 Regionsrådet kan træffe beslutning herom fra gang til gang.  

 Beslutningen kan imidlertid også træffes mere generelt, forudsat at det er  

 præcist angivet, hvilke hverv der skal kunne begrunde udbetaling af  

 erstatning  

 for tabt arbejdsfortjeneste.
Et regionsrådsmedlem, som i henhold til ovennævnte regler  

 har valgt erstatning for tabt arbejdsfortjeneste, eller som regionsrådet i  

 henhold til ovennævnte regler har besluttet at yde erstatning for tabt  

 arbejdsfortjeneste, kan dog ikke modtage en sådan erstatning i forbindelse  

 med  

 varetagelse af hverv, hvor der i henhold til særlovgivningen eller på andet  

 særligt grundlag ydes særskilt vederlæggelse, jf. regionslovens § 11,  

 stk. 1, jf. § 16, stk. 6, i lov om kommunernes styrelse.  

 Eksempelvis vil et regionsrådsmedlem, der fungerer som valgstyrer ved et  

 regionalt valg, ikke kunne modtage erstatning for dokumenteret tabt  

 arbejdsfortjeneste i forbindelse med varetagelsen af dette hverv, idet den  

 pågældende modtager særskilt vederlæggelse herfor i form af diæter efter  

 § 18, stk. 3, i lov om kommunale og regionale valg.
Tilsvarende kan  

 der ikke ydes erstatning for tabt arbejdsfortjeneste for hvervet som  

 stedfortræder i regionsrådet, der særskilt vederlægges efter reglerne i  

 regionslovens § 11, stk. 1, jf. § 16, stk. 8, i lov om  

 kommunernes styrelse.
Derimod kan der efter regionslovens § 11,  

 stk. 1, jf. § 16, stk. 6, i lov om kommunernes styrelse, godt  

 ydes et medlem erstatning for tabt arbejdsfortjeneste i forbindelse med  

 hvervet  

 som medlem af forretningsudvalget eller et særligt udvalg, uanset om dette  

 hverv særskilt vederlægges, jf. pkt. 2.3.
 Der er ikke adgang til at yde erstatning for tabt  

 arbejdsfortjeneste i forbindelse med et medlems varetagelse af de hverv, der  

 er  

 nævnt i § 16, stk. 1, litra g, i lov om kommunernes styrelse, jf.  

 pkt. 2.1.1.1.
2.1.3.2. Dokumentation for tabet Erstatning for tabt arbejdsfortjeneste forudsætter, at der  

 er lidt et tab i forbindelse med varetagelsen af et regionalt hverv.
 Loven sondrer ikke mellem hovederhverv og bierhverv.  

 Indtægtstab, der skyldes, at den pågældende ikke kan varetage bibeskæftigelse  

 på grund af et regionalt hverv, kan også kræves erstattet.
 Erstatningsbeløbet omfatter alle mistede økonomiske ydelser  

 i forbindelse med fraværet, herunder feriegodtgørelse, manglende  

 pensionsindbetalinger  

 m.v.
Erstatningen ydes for selve mødetiden m.v. og den samlede  

 rejsetid i forbindelse med mødet m.v.
Forberedelsestid i forbindelse med  

 møder  

 m.v. kan ikke indgå i erstatningsberegningen.
Da det er det tab, der faktisk lides i forbindelse med  

 deltagelse i møder m.v., der skal erstattes, kan der som udgangspunkt ikke  

 ydes  

 erstatning ud over den tid, der medgår til selve mødet m.v. og befordring  

 frem  

 og tilbage.
Kun hvis indholdet eller karakteren af vedkommendes arbejde gør,  

 at  

 regionsrådsmedlemmet lider tab derudover, kan dette tab erstattes.  

 Regionsrådet  

 må i givet fald tage stilling til, hvorvidt arbejdsforholdet har en sådan  

 karakter, at der kan dokumenteres indtægtstab for en hel arbejdsdag eller et  

 vist antal timer, uanset at varetagelsen af det regionale hverv ikke har haft  

 en tilsvarende tidsmæssig udtrækning.
Der er ikke noget krav om, at det pågældende  

 regionsrådsmedlem skal søge at begrænse sit tab ved så vidt muligt at få  

 omlagt  

 sin arbejdstid, og der består ikke nogen adgang for regionsrådet til at  

 stille  

 krav herom.
Det vil formentlig være vanskeligt at påvise et tab, såfremt et  

 regionsrådsmedlem vælger at bruge f.eks. opsparet flextid til at varetage det  

 regionale hverv.
 Det er regionsrådet, der afgør, om tabet kan anses for  

 dokumenteret.
 For lønmodtageres vedkommende vil en skriftlig erklæring fra  

 vedkommendes arbejdsgiver normalt være tilstrækkelig dokumentation.
For selvstændige erhvervsdrivende, der driver virksomhed i  

 selskabsform, vil det lidte tab ofte ikke umiddelbart give sig udtryk i  

 reduceret indtjening, men tabet vil i stedet manifestere sig som et formuetab  

 i  

 selskabet.
Dette har principielt ingen betydning for retten til erstatning  

 for  

 tabt arbejdsfortjeneste.
 Regionsrådet vil normalt kunne anse tabet for dokumenteret  

 ved en erklæring fra den pågældende selvstændige erhvervsdrivende, forudsat  

 at  

 de foreliggende omstændigheder i øvrigt sandsynliggør, at det påståede tab er  

 lidt.
2.1.3.3. Udbetaling af erstatning for dokumenteret  

 tabt arbejdsfortjeneste Udbetaling af erstatning for dokumenteret tabt  

 arbejdsfortjeneste sker som udgangspunkt til regionsrådsmedlemmet selv.
Ministeriet har imidlertid tidligere tilkendegivet, at  

 ministeriet kan anerkende en ordning, hvorefter udbetaling af erstatning for  

 dokumenteret tabt arbejdsfortjeneste på visse betingelser sker til et  

 kommunalbestyrelsesmedlems arbejdsgiver, hvis arbejdsgiveren undlader at  

 reducere medlemmets løn.
Dette vil også kunne anerkendes for  

 regionsrådsmedlemmer.
Et regionsrådsmedlem har dog ikke krav på, at udbetaling af  

 erstatning for dokumenteret tabt arbejdsfortjeneste sker til arbejdsgiveren,  

 såfremt denne er indforstået.
Det enkelte regionsråd afgør selv, om man  

 ønsker  

 at medvirke til en sådan ordning.
Gennemførelse af ordningen forudsætter  

 endvidere,  

 at der indgås en aftale med den enkelte arbejdsgiver, hvorved vedkommende  

 accepterer ordningen, herunder at udbetale den fulde løn til den ansatte  

 uanset  

 dennes fravær og at opfylde de øvrige krav, som stilles til arbejdsgiveren.
Det er en betingelse for, at udbetaling af erstatning for  

 dokumenteret tabt arbejdsfortjeneste kan ske til arbejdsgiveren, at regionen  

 forud for udbetalingen modtager en erklæring fra arbejdsgiveren om medlemmets  

 fravær i arbejdstiden som følge af varetagelse af regionsrådsarbejde   

 med angivelse  

 af dato for fraværet, antallet af mistede arbejdstimer de enkelte dage,  

 medlemmets timesats samt størrelsen af det indtægtstab, den ansatte ville  

 have  

 lidt i den pågældende måned, hvis arbejdsgiveren havde trukket vedkommende i  

 løn i fraværsperioden.
Denne erklæring skal sammenholdes med opgørelsen fra  

 medlemmet over deltagelse i møder m.v., herunder med angivelse af karakteren  

 af  

 de enkelte aktiviteter.
En generel aftale mellem regionsrådsmedlemmet og  

 arbejdsgiveren om en fast nedsættelse af arbejdstiden uden samtidig reduktion  

 i  

 medlemmets løn kan ikke danne grundlag for udbetalingen af erstatning for  

 tabt  

 arbejdsfortjeneste til arbejdsgiveren.
 Det er endvidere en betingelse, at der på baggrund af  

 lønseddel eller lønspecifikation kan sondres mellem løn for de timer, hvor  

 den  

 pågældende faktisk har været beskæftiget for arbejdsgiveren, og det, der  

 udbetales som følge af, at arbejdsgiveren modtager erstatning for  

 dokumenteret  

 tabt arbejdsfortjeneste fra regionen.
Den beskrevne udbetalingsordning kan ikke benyttes i forhold  

 til statstjenestemænd, tjenestemænd i folkekirken eller andre ansatte i  

 staten  

 og folkekirken samt ansatte ved tilskudsinstitutioner m.v., for hvilke en  

 minister fastsætter eller godkender løn- og ansættelsesvilkår.
Det skyldes,  

 at  

 disse grupper af ansatte alene mod lønafkortning kan ydes tjenestefrihed til  

 varetagelse af regionale hverv, jf.
Finansministeriets bekendtgørelse om  

 tjenestefrihed og lønafkortning for tjenestemænd, der varetager ombud o.  

 lign.  

 (bekendtgørelse nr. 536 af 25. november 1985 som ændret ved bekendtgørelse  

 nr.  

 263 af 27. april 1987 og bekendtgørelse nr. 859 af 2. november 1993) og  

 Finansministeriets  

 cirkulære nr. 128 af 25. november 1985 om tjenestefrihed og lønafkortning for  

 ansatte i staten m.v., der varetager ombud o. lign.
Personalestyrelsen har  

 tilkendegivet, at man vil overveje at ændre den nævnte bekendtgørelse,  

 således  

 at ansatte i staten m.v. i denne sammenhæng  

 kan sidestilles med andre  

 borgere.
2.2. Det konstituerende møde For deltagelse i det konstituerende møde ydes diæter og  

 erstatning for dokumenteret tabt arbejdsfortjeneste, jf. regionslovens  

 § 11, stk. 1, jf. § 16, stk. 3, i lov om kommunernes  

 styrelse.
Det gælder også den, der på mødet vælges til regionsrådsformand,  

 samt  

 den eventuelt deltagende regionsrådsformand for indeværende valgperiode.  

 Erstatning for tabt arbejdsfortjeneste ydes også til medlemmer, der (endnu)  

 ikke har valgt eller agter at vælge denne ordning  under forudsætning  

 af, at  

 de pågældende har lidt et tab, jf. pkt. 2.1.3.2.
Ydelsen af diæter og erstatning for dokumenteret tabt  

 arbejdsfortjeneste sker ifølge § 16, stk. 3, i lov om kommunernes  

 styrelse i øvrigt efter de regler, der gælder for ydelse af diæter og  

 erstatning for dokumenteret tabt arbejdsfortjeneste til personer, der ikke er  

 medlem af regionsrådet.
Der henvises til kapitel 3, pkt. 3.1.
2.3. Udvalgsvederlag 2.3.1. Vederlag for medlemskab af  

 forretningsudvalget Regionsrådet har mulighed for at yde udvalgsvederlag til  

 medlemmer af forretningsudvalget, jf. regionslovens § 11, stk. 2,  

 og  

 bekendtgørelsens § 6, stk. 1.
Der er i § 6, stk. 2, fastsat en pulje på 100 pct.  

 af vederlaget til regionsrådsformanden.
Puljen udgør det maksimale beløb, som  

 regionsrådet kan beslutte at anvende årligt til vederlæggelse af samtlige  

 medlemmer af forretningsudvalget.
Ekstraudgifter til vederlæggelse af  

 stedfortrædere for forretningsudvalgsmedlemmer, jf. regionslovens § 15,  

 stk. 4, jf. § 28, stk. 2, i lov om kommunernes styrelse, kan  

 dog  

 om fornødent afholdes uden for puljen.
Puljen kan ikke benyttes til  

 vederlæggelse for medlemskab af andre udvalg.
Regionsrådets beslutning om at yde udvalgsvederlag til  

 medlemmer af forretningsudvalget skal efter bekendtgørelsens § 6,  

 stk. 3, træffes forud for og med virkning for mindst ét regnskabsår ad  

 gangen, dog således at et nyvalgt regionsråd kan træffe beslutning herom i  

 første kvartal af funktionsperioden med virkning fra den 1. i måneden efter  

 beslutningens vedtagelse.
Beslutning kan endvidere træffes på det  

 konstituerende møde, hvis der er enighed herom.
Et nyvalgt regionsråd vil  indtil en ny beslutning om  

 udvalgsvederlag til medlemmer af forretningsudvalget eventuelt træffes i  

 løbet  

 af 1. kvartal af funktionsperioden  kunne yde udvalgsvederlag i henhold  

 til  

 den hidtidige regionsrådsbeslutning herom.
Hvis et nyvalgt regionsråd træffer  

 beslutning  

 om udvalgsvederlag til medlemmer af forretningsudvalget i januar måned, vil  

 udvalgsvederlag for januar måned således blive ydet i henhold til den  

 tidligere  

 regionsrådsbeslutning herom, mens det nyvalgte regionsråds beslutning får  

 virkning  

 fra 1. februar.
 Regionsrådenes første funktionsperiode i de nye regioner  

 regnes fra den 1. januar 2007 til den 31. december 2009, jf. § 40 i  

 regionsloven.
Beslutning om at yde udvalgsvederlag til medlemmer af forretningsudvalget  

 i regionsrådenes første funktionsperiode, jf. ovenfor, kunne træffes af  

 forberedelsesudvalget som led i dettes forberedelse af oprettelsen af  

 regionerne.
Forberedelsesudvalgets eventuelle beslutning herom kan omgøres af  

 regionsrådet i første kvartal af funktionsperioden, dvs. indtil den 31. marts  

 2007.
Det beløb, som regionsrådet efter de ovennævnte regler har  

 fordelt til forretningsudvalget, fordeles efter bekendtgørelsens § 6,  

 stk. 4, ligeligt mellem de regionsrådsmedlemmer, der er medlem af  

 udvalget.
Ved fordelingen ses bort fra udvalgets formand, eftersom formanden  

 er  

 regionsrådsformand og modtager vederlag herfor, jf. kapitel 5.
2.3.2. Vederlag for medlemskab af særlige udvalg af  

 midlertidig karakter Regionsrådet har mulighed for at yde udvalgsvederlag til  

 medlemmer af særlige udvalg af midlertidig karakter, jf. regionslovens  

 § 11, stk. 2, og bekendtgørelsens § 7, stk. 1.
 Ved særlige udvalg af midlertidig karakter forstås de  

 udvalg, som regionsrådet kan nedsætte i medfør af regionslovens § 13,  

 stk. 6, når det pågældende udvalg som anført i § 7, stk. 2, i  

 bekendtgørelsen nedsættes for en periode på højst ét år til varetagelse af  

 bestemte opgaver af midlertidig karakter.
Det er således en forudsætning for regionsrådets adgang til  

 at yde udvalgsvederlag til medlemmerne af et særligt udvalg af midlertidig  

 karakter, at der er tale om et særligt udvalg, dvs. udvalg til varetagelse af  

 bestemte hverv eller til udførelse af forberedende eller rådgivende  

 funktioner  

 for regionsrådet eller forretningsudvalget, jf. regionslovens § 13,  

 stk. 6, jf. § 17, stk. 4, i lov om kommunernes styrelse.  

 Sådanne  

 udvalg kan alene nedsættes af regionsrådet, jf. regionslovens § 13,  

 stk. 6. Regionsrådet skal nedsætte sådanne udvalg under enten  

 regionsrådet  

 eller forretningsudvalget, afhængig af om regionsrådet eller  

 forretningsudvalget er ansvarligt for den umiddelbare forvaltning af det  

 område, der ønskes henlagt til det særlige udvalg.
Et underudvalg, der  

 nedsættes af forretningsudvalget, er ikke et særligt udvalg, jf.  

 regionslovens  

 § 13, stk. 6, og dets medlemmer kan derfor ikke modtage vederlag.
Et særligt udvalg kan ikke få ansvar for den umiddelbare  

 forvaltning af et sagsområde, idet den umiddelbare forvaltning af regionens  

 sagsområder skal henlægges til enten regionsrådet eller forretningsudvalget,  

 jf. regionslovens § 13. Et særligt udvalg kan som anført i  

 bemærkningerne  

 til regionslovens § 13, stk. 6, ikke i øvrigt få tillagt  

 almindelige  

 administrerende funktioner, men alene afgrænsede administrative funktioner  

 under  

 forudsætning af de fornødne retningslinjer og den fornødne kontrol.
Adgangen  

 til at tillægge et særligt udvalg en beslutningskompetence er særdeles  

 begrænset, såfremt beslutningskompetencen ikke er af midlertidig karakter.  

 Adgangen  

 er endvidere navnlig begrænset for så vidt angår myndighedsudøvelse, det vil  

 sige den del af den regionale forvaltning, der består i at regulere borgernes  

 forhold.
Det er en forudsætning for regionsrådets adgang til at yde  

 udvalgsvederlag til medlemmerne af et særligt udvalg af midlertidig karakter,  

 at regionsrådet i forbindelse med nedsættelsen af det pågældende udvalg har  

 begrænset udvalgets virkeperiode til højst ét år, jf. § 7, stk. 2,  

 i  

 bekendtgørelsen.
Regionsrådet skal i forbindelse med nedsættelsen af udvalget  

 have truffet beslutning om, at udvalget senest et år efter nedsættelsen og  

 uden  

 yderligere beslutninger herom fra regionsrådets side skal være ophørt.
En  

 beslutning om, at regionsrådet senest et år efter udvalgets nedsættelse vil  

 tage fornyet stilling til, om udvalget skal fortsætte, er altså ikke  

 tilstrækkelig.
Det er endvidere en forudsætning for adgangen til at yde  

 udvalgsvederlag, at udvalget alene får til ansvar at varetage bestemte  

 opgaver  

 af midlertidig karakter.
For det første skal de forberedende, rådgivende  

 eller  

 administrerende funktioner, der kan henlægges og er henlagt til det særlige  

 udvalg, jf. ovenfor, være tillagt udvalget inden for et bestemt, nærmere  

 afgrænset område, dvs. at opgaverne skal være klart afgrænsede.
For det andet  

 skal de tillagte funktioner efter deres karakter være midlertidige.
Udvalgets  

 opgaver skal således både i tidsmæssig udstrækning og efter deres karakter  

 adskille  

 sig fra regionsrådets løbende opgavevaretagelse.
Det er i den forbindelse  

 ikke  

 tilstrækkeligt, at udvalgets virkeperiode er begrænset til højst ét år.
Som eksempel på typer af særlige udvalg, som kunne falde ind  

 under bestemmelsen, kan nævnes et udvalg, som får til opgave i løbet af  

 f.eks.  

 et halvt år at udarbejde en ny kræfthandlingsplan for den pågældende region,  

 eller et udvalg, som på mindre end ét år skal fremlægge et oplæg til konkret  

 udmøntning af en national hjertehandlingsplan.
Andre eksempler kunne være et  

 udvalg nedsat med henblik på at foretage en evaluering af eksempelvis en  

 nyligt  

 indført behandlingsmetode eller med henblik på at udarbejde en rapport på et  

 givent område.
 Regionsrådet har ikke hjemmel til at beslutte at yde  

 udvalgsvederlag til andre særlige udvalg end de udvalg, der er defineret i  

 bekendtgørelsens § 7.
Regionsrådet vil således kunne nedsætte en række særlige  

 udvalg, jf. regionslovens § 13, stk. 6, som det ikke vil kunne  

 besluttes at yde udvalgsvederlag til.
F.eks. vil der ikke kunne ydes  

 udvalgsvederlag  

 til et særligt udvalg nedsat tidsubegrænset eller for en længere periode end  

 1  

 år.
Der vil heller ikke kunne ydes udvalgsvederlag til et særligt udvalg  

 nedsat  

 med henblik på løbende rådgivning efter anmodning fra regionsrådet eller  

 forretningsudvalget, f.eks. et generelt forberedende eller rådgivende udvalg  

 om  

 folkesundhed, eller til et særligt udvalg nedsat med henblik på varetagelse  

 af  

 løbende opgaver, f.eks. udarbejdelse af årligt tilbagevendende rapporter  

 eller  

 udarbejdelse af løbende vurderinger.
Når der er ydet udvalgsvederlag til et særligt udvalg af  

 midlertidig karakter i højst ét år, kan der ikke i det følgende år ydes  

 udvalgsvederlag til et udvalg med i det væsentlige samme opgave, jf.  

 § 7,  

 stk. 6, i bekendtgørelsen.
Bestemmelsen understøtter, at der kun kan  

 ydes  

 udvalgsvederlag for medlemskab af særlige udvalg, der både tidsmæssigt og  

 opgavemæssigt  

 reelt har midlertidig karakter.
Bestemmelsen er ikke til hinder for, at regionsrådet træffer  

 beslutning om, at et udvalgsarbejde, der mod forventning viser sig ikke at  

 kunne afsluttes inden for ét år, fortsættes.
Men regionsrådet vil ikke kunne  

 træffe beslutning om at yde medlemmerne af udvalget udvalgsvederlag ud over  

 det  

 første år.
Regionsrådet kan heller ikke yde udvalgsvederlag ud over højst et  

 år  

 ved  efter udløbet af et midlertidigt udvalgs virkeperiode  at  

 nedsætte et  

 nyt (midlertidigt) udvalg, der får ansvar for i det væsentlige samme opgaver  

 som det tidligere udvalg.
Det gælder, uanset om medlemssammensætningen  

 ændres.
Det vil bero på en konkret vurdering, om et nyt udvalg har  

 ansvar for i det væsentlige samme opgaver som et tidligere udvalg.
Af  

 betydning  

 for denne vurdering vil navnlig være, om hovedmålsætningen for udvalgets  

 arbejde er den samme.
Der er i bekendtgørelsens § 7, stk. 3, fastsat en  

 pulje på 100 pct. af vederlaget til regionsrådsformanden.
Puljen udgør det  

 maksimale beløb, som regionsrådet kan beslutte at anvende årligt til  

 vederlæggelse  

 af samtlige medlemmer af samtlige de omfattede udvalg.
Puljen kan ikke  

 benyttes  

 til vederlæggelse for medlemskab af forretningsudvalget.
Beslutning om fordeling af udvalgsvederlag skal træffes  

 forud for og med virkning for mindst et halvt regnskabsår ad gangen, dog  

 således at et nyvalgt regionsråd i første kvartal af funktionsperioden kan  

 træffe beslutning herom med virkning fra den 1. i måneden efter beslutningens  

 vedtagelse.
Fordelingen kan i øvrigt ændres i løbet af halvåret, hvis der  

 foretages ændringer i antallet af særlige udvalg af midlertidig karakter  

 eller  

 i udvalgenes opgavefordeling, jf. i det hele bekendtgørelsens § 7,  

 stk. 4.
 Regionsrådenes første funktionsperiode regnes fra den 1.  

 januar 2007 til den 31. december 2009, jf. § 40 i regionsloven.
 Bekendtgørelsens § 7, stk. 4, indebærer bl.a., at  

 beslutning om fordeling af udvalgsvederlag som udgangspunkt skal træffes  

 forud  

 for den 1. januar og den 1. juli, dog således at et nyvalgt regionsråd kan  

 træffe beslutning herom i første kvartal af funktionsperioden, dvs. frem til  

 den 31. marts.
 Udgangspunktet om, at beslutning skal træffes forud for og  

 med virkning for mindst et halvt regnskabsår ad gangen afspejler det  

 naturlige  

 udgangspunkt, at regionsrådet så vidt muligt tilrettelægger sit arbejde og  

 prioriterer den til rådighed stående udvalgspulje for en vis periode ad  

 gangen.  

 Bestemmelsen sikrer imidlertid samtidig regionsrådet den nødvendige  

 fleksibilitet med hensyn til at ændre beslutninger om udvalgsvederlag til  

 særlige udvalg af midlertidig karakter, idet sådanne udvalg netop nedsættes  

 ad  

 hoc, og der derfor i sagens natur kan opstå behov for nye beslutninger om  

 vederlag på et hvilket som helst tidspunkt af året.
Regionsrådet kan beslutte at fordele hele udvalgspuljen til  

 ét udvalg eller at fordele beløbet til flere udvalg.
Regionsrådet kan også  

 beslutte at bruge hele puljen i første halvår  evt. på en enkelt eller  

 nogle  

 få måneder  eller regionsrådet kan beslutte at tilbageholde en del af  

 puljen  

 til eventuel fordeling i andet halvår.
Der er ikke hjemmel til at overskride den ramme på 100 pct.  

 af vederlaget til regionsrådsformanden, der er fastsat i § 7,  

 stk. 3,  

 uanset om der i løbet af året opstår uforudsete ændringer i regionsrådets  

 behov  

 for at nedsætte særlige udvalg af midlertidig karakter eller regionsrådets  

 ønske om at yde udvalgsvederlag til sådanne udvalg.
Ekstraudgifter til  

 vederlæggelse af stedfortrædere for udvalgsmedlemmer, jf. regionslovens  

 § 15, stk. 4, jf. § 28, stk. 2, i lov om kommunernes  

 styrelse, kan dog om fornødent afholdes uden for puljen.
Det beløb, der efter regionsrådets beslutning er fordelt til  

 et særligt udvalg, fordeles ligeligt mellem udvalgsmedlemmer, der er udpeget  

 af  

 regionsrådet blandt dets medlemmer, herunder udvalgets formand, jf.  

 bekendtgørelsens § 7, stk. 5, 1. pkt.
Der er således ikke hjemmel  

 til  

 at beslutte at yde et særligt udvalgsformandsvederlag ligesom de vederlag,  

 der  

 kan ydes til formænd for stående udvalg i kommunerne.
Regionsrådet kan dog  

 beslutte, at en formand for et særligt udvalg af midlertidig karakter skal  

 ydes  

 op til det dobbelte af det vederlag, der ydes et regionsrådsmedlem, der er  

 medlem i samme udvalg, jf. bekendtgørelsens § 7, stk. 5, 2. pkt.  

 Bestemmelsen indebærer, at regionsrådet ikke kan beslutte, at det alene er  

 formanden for et særligt udvalg, der skal modtage udvalgsvederlag, mens de  

 øvrige regionsrådsmedlemmer i udvalget ikke skal modtage udvalgsvederlag.
Dobbelt vederlag til en udvalgsformand, jf. bekendtgørelsens  

 § 7, stk. 5, kan ikke sidestilles med et traditionelt  

 udvalgsformandsvederlag til formænd for stående udvalg i kommunerne efter  

 § 16, stk. 7, i lov om kommunernes styrelse.
Det betyder bl.a., at  

 en  

 formand for et særligt udvalg af midlertidig karakter, der har valgt  

 erstatning  

 for tabt arbejdsfortjeneste i henhold til § 16, stk. 5, i lov om  

 kommunernes styrelse, kan modtage erstatning for tabt arbejdsfortjeneste også  

 for varetagelse af hverv, der udføres i dennes egenskab af udvalgsformand,  

 jf.  

 regionslovens § 11, stk. 1, jf. § 16, stk. 5 og 6, i lov  

 om  

 kommunernes styrelse.
Eksempelvis anses en formands deltagelse i møder i  

 udvalget for at være forbundet med den pågældendes hverv som udvalgsformand.  

 Der kan således ydes erstatning for tabt arbejdsfortjeneste i forbindelse med  

 deltagelse i sådanne møder.
Formanden vil endvidere kunne modtage erstatning  

 for tabt arbejdsfortjeneste i forbindelse med deltagelse i kurser, der  

 vedrører  

 udvalgets forretningsområde og af regionsrådet eller forretningsudvalget  

 anses  

 for at have betydning for varetagelsen af udvalgshvervet.
Formanden vil  

 derimod  

 ikke kunne modtage erstatning for tabt arbejdsfortjeneste i forbindelse med  

 mødeforberedelse, jf. i det hele pkt. 2.1.1.1.
 Der er ikke efter bekendtgørelsen noget til hinder for, at  

 det samme regionsrådsmedlem kan varetage  og blive vederlagt for   

 flere  

 udvalgs- eller udvalgsformandsposter.
 Om muligheden for at yde diæter m.v. til de medlemmer af  

 særlige udvalg af midlertidig karakter, der ikke er medlemmer af  

 regionsrådet,  

 henvises til kapitel 3.
2.4. Vederlæggelse af næstformænd Reglerne om vederlag til regionsrådets næstformænd findes i  

 bekendtgørelsens §§ 9 og 10.
 Regionsrådet kan beslutte at yde vederlag på indtil 10 pct.  

 af formandens vederlag til såvel første som anden næstformand for  

 regionsrådet.
Beslutningen skal træffes forud for og med virkning for  

 mindst ét regnskabsår ad gangen, dog således at et nyvalgt regionsråd kan  

 træffe beslutning herom i første kvartal af funktionsperioden med virkning  

 fra  

 den 1. i måneden efter beslutningens vedtagelse.
Beslutning om vederlæggelse  

 af  

 næstformanden for regionsrådet kan endvidere træffes på det konstituerende  

 møde.
 Om vederlæggelse i de tilfælde, hvor en næstformand fungerer  

 som regionsrådsformand, se kapitel 5, pkt. 5.2.
 Der er ikke hjemmel til særskilt vederlæggelse af  

 næstformænd for forretningsudvalget eller særlige udvalg.
Kapitel 3 Vederlæggelse af   

 ikke-regionsrådsmedlemmer 3.1. Diæter og erstatning for dokumenteret tabt  

 arbejdsfortjeneste Efter regionslovens § 11, stk. 1, jf. § 16 a,  

 stk. 1, i lov om kommunernes styrelse, kan regionsrådet beslutte at yde  

 ikke-regionsrådsmedlemmer diæter og erstatning for tabt arbejdsfortjeneste  

 for  

 deltagelse i den type regionale hverv, der er nævnt i § 16, stk. 1,  

 litra a-f, i lov om kommunernes styrelse.
Regionsrådet kan vælge at udbetale  

 begge ydelser, kun den ene af ydelserne eller ingen af disse.
Regionsrådet har således mulighed for at beslutte, at der  

 til et ikke-regionsrådsmedlem, der er medlem af et særligt udvalg nedsat i  

 henhold til regionslovens § 13, stk. 6, eller til et  

 ikke-regionsrådsmedlem,  

 der varetager et regionalt hverv efter valg af regionsrådet, alene skal ydes  

 diæter  

 og erstatning for tabt arbejdsfortjeneste i forbindelse med møderne, jf.  

 § 16, stk. 1, litra a og b, i lov om kommunernes styrelse.
Der vil  

 herefter ikke være adgang til at yde diæter og erstatning for tabt  

 arbejdsfortjeneste, hvis et udvalg anmoder et medlem om at udføre et hverv,  

 jf.  

 § 16, stk. 1, litra f, i lov om kommunernes styrelse.
 Det er forudsat, at offentligt ansatte ikke kan modtage  

 diæter eller erstatning for tabt arbejdsfortjeneste for varetagelse af hverv,  

 der er et led i de pågældendes embedsgerning.
 Regionsrådets kompetence til at træffe beslutninger om  

 ydelse af diæter og erstatning for tabt arbejdsfortjeneste efter § 16 a,  

 stk. 1, i lov om kommunernes styrelse, kan ikke delegeres til  

 forretningsudvalget  

 eller et af regionsrådet nedsat særligt udvalg eller til forvaltningen.
Som en følge af bemærkningerne til bestemmelsen i § 16  

 a, stk. 1, i lov om kommunernes styrelse vil regionsrådet kunne træffe  

 beslutninger om at yde diæter og erstatning for tabt arbejdsfortjeneste i  

 forbindelse med varetagelsen af de enkelte hverv eller generelt, f.eks. i  

 form  

 af et diætregulativ.
Efter praksis må det i den forbindelse antages, at  

 regionsrådet  

 kan beslutte, at der kun ydes diæter og erstatning for tabt  

 arbejdsfortjeneste  

 inden for en nærmere angivet grænse, f.eks. et bestemt antal møder eller en  

 beløbsgrænse.
Hvis regionsrådets hjemmel til at yde diæter m.v. findes i  

 særlovgivningen, må adgangen til at fastsætte en grænse for udbetalingerne  

 afhænge af en fortolkning af den pågældende hjemmelsbestemmelse.
 Der kan ikke ydes et ikke-regionsrådsmedlem diæter og  

 erstatning for tabt arbejdsfortjeneste i henhold til styrelseslovens regler i  

 forbindelse med varetagelsen af regionale hverv, hvis der er tillagt den  

 pågældende særligt honorar eller vederlag for varetagelsen af dette hverv,  

 jf.  

 regionslovens § 11, stk. 1, jf. § 16 a, stk. 4, i lov om  

 kommunernes styrelse.
Diætsatsen for hverv, der beslaglægger højst 4 timer, udgør  

 i 2007 365 kr. pr. dag.
Dette beløb vil hvert år den 1. januar, første gang  

 den  

 1. januar 2008, blive forhøjet med 5 kr.
I 2008 vil diætbeløbet således  

 udgøre  

 370 kr. pr. dag.
Hvis hvervet beslaglægger mere end 4 timer, ydes der dog det  

 dobbelte af det for det pågældende år gældende diætbeløb.
Der henvises i det  

 hele til § 3, stk. 2, i bekendtgørelsen.
 Ved beregningen af den tid, varetagelsen af hvervet  

 beslaglægger, medtages også den tid, der er fornøden til at rejse til og fra  

 det sted, hvor hvervet udføres, medmindre hele rejsen foregår inden for samme  

 kommunes grænser, jf. regionslovens § 11, stk. 1, jf. § 16 a,  

 stk. 2, i lov om kommunernes styrelse.
I tilfælde, hvor der varetages flere diætberettigende hverv  

 samme dag, skal mødetiderne sammenlægges ved beregningen af diætbeløbet.
Der  

 kan således ikke foretages selvstændig beregning af diæter for de enkelte  

 regionale hverv for sig.
Et møde, der har strakt sig ud over kl. 24.00,  

 betragtes  

 også diætmæssigt som ét møde.
Erstatning for tabt arbejdsfortjeneste kan pr. dag højst  

 udgøre det femdobbelte af diætsatsen for møder af ikke over 4 timers  

 varighed,  

 jf. regionslovens § 11, stk. 1, jf. § 16 a, stk. 3, i lov  

 om kommunernes styrelse.
For 2007 er det maksimale erstatningsbeløb 5 x 365  

 kr.  

 = 1.825 kr. pr. dag, jf. § 4, stk. 2, sammenholdt med § 3,  

 stk. 2, i bekendtgørelsen.
Ydelse af erstatning for dokumenteret tabt  

 arbejdsfortjeneste forudsætter, at der er lidt et tab, jf. kapitel 2, pkt.  

 2.1.3.2.
Kapitel 4 Godtgørelse af udgifter 4.1. Godtgørelse til regionsrådsmedlemmer 4.1.1. Obligatorisk godtgørelse I henhold til regionslovens § 11, stk. 1, jf.  

 § 16, stk. 10, litra a-c, i lov om kommunernes styrelse er tre  

 godtgørelsestyper obligatoriske i forbindelse med et regionsrådsmedlems  

 deltagelse i de møder m.v., der er nævnt i § 16, stk. 1, litra a-f,  

 i  

 lov om kommunernes styrelse.
Det gælder også, selv om der er tale om møder  

 m.v.  

 inden for regionsgrænsen.
Et regionsrådsmedlem har ikke efter regionsloven pligt til  

 at modtage de godtgørelser, der er nævnt i § 16, stk. 10, i lov om  

 kommunernes styrelse.
Et regionsrådsmedlem har imidlertid krav på at modtage  

 de  

 nævnte godtgørelser, og regionsrådet kan derfor ikke  heller ikke i  

 enighed   

 træffe beslutning om en begrænsning af medlemmernes krav på godtgørelse.
a)  

 	  

 befordringsgodtgørelse og godtgørelse for  

 fravær fra hjemstedet Befordringsgodtgørelse Bestemmelsen i § 16, stk. 10, litra a, i lov om  

 kommunernes styrelse, som efter regionslovens § 11, stk. 1, også  

 gælder  

 for regioner, giver kun adgang til dækning af positive udgifter til  

 befordring.  

 Bestemmelsen er ikke til hinder for, at et regionsråd generelt beslutter som  

 udgangspunkt alene at godtgøre udgifter til en bestemt type befordring   

 f.eks.  

 bus eller tog.
Der kan dog forekomme tilfælde, hvor et regionsrådsmedlem  

 desuagtet vil have krav på (anden) befordringsgodtgørelse, f.eks. hvis  

 busserne  

 ikke kører eller lader sig benytte, eller hvis medlemmet af helbredsmæssige  

 årsager er afskåret fra at benytte offentlige transportmidler.
Tilsvarende  

 kan  

 et regionsråd træffe en generel beslutning om at yde regionsrådsmedlemmer  

 befordringsgodtgørelse gennem fast ydelse af et på forhånd fastsat antal  

 færgebilletter årligt, forudsat at dette er udtryk for de faktiske  

 omkostninger  

 ved rejser med henblik på varetagelse af de i § 16, stk. 10, litra  

 a-f, nævnte hverv.
Regionsrådsmedlemmer, der dokumenterer større udgifter til  

 færgebilletter ved varetagelse af de i § 16, stk. 1, litra a-f,  

 nævnte hverv, har imidlertid uanset regionsrådets beslutning krav på  

 godtgørelse  

 af disse yderligere udgifter, da godtgørelsen som nævnt er obligatorisk.
Det forhold, at der skal være tale om positive udgifter,  

 dvs. omkostningsdækning, er efter forarbejderne til bestemmelsen imidlertid  

 ikke til hinder for, at der fastsættes generelle godtgørelsessatser, når blot  

 dette sker under hensyn til de faktiske omkostninger.
Indenrigs- og  

 Sundhedsministeriet har i en konkret sag udtalt, at adgangen til at fastsætte  

 generelle godtgørelsessatser ikke er ensbetydende med, at sådanne satser kan  

 anvendes som grundlag for udbetaling af godtgørelse til et medlem, der rent  

 faktisk ikke har afholdt udgifter.
Eksempelvis kan der anvendes generelle  

 satser for befordring i bil, uanset at udgiften pr. kilometer vil variere  

 afhængig  

 af, hvilken bil der er tale om.
Dette er dog ikke ensbetydende med, at den  

 generelle kilometersats kan udbetales til en person, som rent faktisk ikke  

 har  

 haft udgifter til befordringen.
Et regionsrådsmedlem, som får stillet en bil  

 til rådighed, hvor alle udgifter er afholdt af en anden end  

 regionsrådsmedlemmet, er således ikke berettiget til at få godtgjort  

 udgifter,  

 idet vedkommende ingen udgifter har haft.
Dette gælder, uanset hvem der  

 stiller  

 bilen til rådighed.
Reglerne om  

  

 skattefri  

 befordringsgodtgørelse  

  

 fastsættes af Skatterådet.
De med virkning fra 1. januar  

 2007 gældende satser for skattefri befordringsgodtgørelse er således fastsat  

 i  

 bekendtgørelse nr. 1271 af 21. november 2006 om Skatterådets satser for 2007  

 vedrørende fradrag for befordring mellem hjem og arbejdsplads mv.  

 Bekendtgørelsen bestemmer bl.a., at der skattefrit kan udbetales indtil 3,35  

 kr. pr. km ved kørsel til og med  

 20.000  

 km  

 årligt.
For kørsel udover  

 20.000 km  

 årligt er satsen 1,78 kr.  

 pr. km.
Bekendtgørelsen fastsætter således et maksimum for, hvor stort et  

 beløb  

 der kan udbetales skattefrit.
Udbetales befordringsgodtgørelse med et højere  

 beløb end Skatterådets satser, anses hele beløbet for personlig indkomst.
Det  

 gælder dog ikke, såfremt arbejdsgiveren/hvervgiveren ved den endelige  

 opgørelse  

 anser det beløb, der overstiger satsen, for løn i relation til A-skat,  

 arbejdsmarkedsbidrag og SP-bidrag.
Den skattemæssige behandling af befordringsgodtgørelsen er  

 ikke i sig selv afgørende for, om godtgørelsen er i overensstemmelse med  

 reglerne i lov om kommunernes styrelse, som der henvises til i regionsloven.  

 Efter  

 § 16, stk. 10, litra a, i lov om kommunernes styrelse har  

 regionsrådet således adgang til  under hensyn til de faktiske udgifter  

  at  

 fastsætte egne generelle satser for befordringsgodtgørelse, der kan være  

 højere  

 end satser for skattefri befordringsgodtgørelse.
I så fald skal der ske  

 beskatning, jf. ovenfor.
Særlige befordringsudgifter, der er begrundet i handicap, er  

 ligesom udgifter til befordring i øvrigt omfattet af reglen i § 16,  

 stk. 10, litra a, i lov om kommunernes styrelse.
Dette gælder uanset den  

 særlige regel i § 16, stk. 10, litra b, der giver adgang til  

 godtgørelse af dokumenterede, nødvendige udgifter i forbindelse med et fysisk  

 handicap.
Det vil således ikke være i overensstemmelse med § 16,  

 stk. 10, litra a, på forhånd at udelukke bestemte arter af  

 befordringsudgifter, f.eks. særlige udgifter til handicappede, fra  

 godtgørelse  

 efter bestemmelsen.
Det antages dog som anført, at regionsrådet generelt kan  

 beslutte  

 som udgangspunkt at godtgøre udgiften til en bestemt type befordring   

 f.eks.  

 bus eller tog.
Dette betyder, at en fysisk handicappet person ikke har krav  

 på  

 godtgørelse af ekstraudgifter til f.eks. transport med taxa, såfremt  

 vedkommende faktisk er i stand til uden særlige gener at benytte bus eller  

 tog.
 Uanset, at der ikke efter § 16, stk. 10, i lov om  

 kommunernes styrelse er begrænsninger i regionernes pligt til at yde  

 befordringsgodtgørelse, antages det, at bestemmelsen først og fremmest tager  

 sigte  

 på transport fra bopælen til det sted, hvor det regionale hverv udøves.
Der vil dog efter bestemmelsen tillige være krav på  

 godtgørelse af transportomkostninger fra et arbejdssted eller et andet  

 opholdssted til mødestedet.
Dette gælder også, selvom arbejdssted eller  

 opholdssted ligger uden for regionsgrænsen, hvis det under hensyn til  

 transporttiden  

 og de dermed forbundne udgifter må anses for naturligt, at den pågældende  

 deltager i mødet m.v.
Det må imidlertid antages, at kravet på befordringsgodtgørelse  

 har sammenhæng med den mødepligt, der følger af det borgerlige ombud.
Har  

 regionsrådsmedlemmet ikke mødepligt, og er medlemmet dermed ikke forpligtet  

 til  

 at varetage hvervet, har regionsrådsmedlemmet ikke krav på  

 befordringsgodtgørelse.  

 Det gælder bl.a., hvis medlemmet har lovligt forfald, f.eks. på grund af  

 bortrejse  

 i forbindelse med arbejde eller ferie.
Det bemærkes i den forbindelse, at det  

 er antaget, at sommerhusophold o. lign. ikke kan anses som lovligt forfald,  

 medmindre opholdet skyldes forhold, der kan opveje det borgerlige ombud,  

 f.eks.  

 forretninger, ferie og sygdom, herunder hos nære pårørende.
Der kan endvidere  

 være situationer, hvor medlemmet henset til afstanden mellem arbejdsstedet  

 eller opholdsstedet uden for regionsgrænsen og mødestedet og de dermed  

 forbundne meget omfattende rejseudgifter ikke har mødepligt.
Det kan være  

 tilfældet, hvis medlemmet arbejder eller opholder sig i en meget betydelig  

 afstand fra mødestedet, f.eks. i Bruxelles.
Der kan endvidere være situationer, hvor medlemmet henset  

 til afstanden mellem arbejdsstedet eller opholdsstedet uden for  

 regionsgrænsen  

 og mødestedet og de dermed forbundne omfattende rejseudgifter har mødepligt  

 uden at have krav på befordringsgodtgørelse.
Dette kan være tilfældet, hvis  

 medlemmet uden at have lovligt forfald opholder sig i betydelig afstand fra  

 mødestedet.
 Regionsrådet kan  ud over de tilfælde, hvor regionen har  

 pligt til at yde befordringsgodtgørelse  vælge at udbetale  

 befordringsgodtgørelse i særlige tilfælde, hvis regionen har en saglig  

 interesse i, at en bestemt person varetager et regionalt hverv uanset  

 afstanden  

 mellem mødestedet og vedkommendes opholdssted eller arbejdssted.
Det forhold, at et regionsrådsmedlem ikke har brug for en  

 betalt hjemrejse, berettiger ikke til alternativt at få en anden ydelse,  

 f.eks.  

 overnatning.
Kun nødvendige udgifter kan dækkes i medfør af § 16,  

 stk. 10, litra a, i lov om kommunernes styrelse.
Hvorvidt f.eks. en  

 overnatning  

 er nødvendig af hensyn til en fornuftig varetagelse af det regionale hverv,  

 skal  

 vurderes af regionsrådet.
Godtgørelse for fravær fra hjemstedet   

 fraværsgodtgørelse Bestemmelsen i § 16, stk. 10, litra a, i lov om  

 kommunernes styrelse, som efter regionslovens § 11, stk. 1, også  

 gælder for regioner, giver endvidere adgang til dækning af positive udgifter  

 i  

 forbindelse med fravær fra hjemstedet.
Der vil typisk være tale om  

 merudgifter  

 til forplejning og logi.
Hvis regionsrådet afholder udgifterne direkte, eller  

 hvis udgifterne afholdes som udlæg efter regning, skal det pågældende  

 regionsrådsmedlem  

 ikke betale skat af beløbet.
Det forhold, at der skal være tale om positive udgifter,  

 dvs. omkostningsdækning, er efter forarbejderne til bestemmelsen imidlertid  

 ikke til hinder for, at der fastsættes generelle godtgørelsessatser, når blot  

 dette sker under hensyn til de faktiske omkostninger.
Regionsrådet kan  

 herunder  

 generelt beslutte, at der som udgangspunkt maksimalt kan godtgøres udgifter  

 af  

 en bestemt størrelse til forplejning og logi, f.eks. maksimumtakster for  

 morgenmad, frokost og aftensmad og en maksimumtakst pr. overnatning.
Adgangen  

 til at fastsætte generelle godtgørelsessatser indebærer ikke, at sådanne  

 satser  

 kan anvendes som grundlag for udbetaling af godtgørelse til et medlem, der  

 rent  

 faktisk ikke har afholdt udgifter.
Regionsrådet har således en forpligtelse  

 til  

 at tilrettelægge administrationen af udbetaling af fraværsgodtgørelser  

 således,  

 at det sikres, at der ikke udbetales godtgørelser til medlemmer, der ikke har  

 haft positive udgifter.
Det kan f.eks. ske i form af en erklæring om, at  

 medlemmet  

 har haft positive udgifter i forbindelse med fraværet.
De fraværsgodtgørelser, regionerne kan udbetale efter de  

 ovennævnte regler, kan kun udbetales som  

  

 skattefri  

  

 fraværsgodtgørelse i henhold til de regler, der fastsættes af Skatterådet for  

 skattefri rejsegodtgørelse.
De med virkning fra 1. januar 2007 gældende  

 satser  

 for skattefri rejsegodtgørelse er fastsat i SKAT-meddelelse (SKM  

 2006.753.SKAT)  

 om skattefri godtgørelse til dækning af rejseudgifter.
Meddelelsen bestemmer,  

 at der bl.a. ikke kan udbetales skattefri godtgørelse for rejser under 24  

 timer  

 eller for rejser uden overnatning.
Meddelelsen fastsætter endvidere et  

 maksimum  

 for, hvor stort et beløb der kan udbetales skattefrit.
Den skattemæssige behandling af fraværsgodtgørelsen er ikke  

 i sig selv afgørende for, om godtgørelsen er i overensstemmelse med reglerne  

 i  

 lov om kommunernes styrelse, som der henvises til i regionsloven.
Efter  

 § 16, stk. 10, litra a, i lov om kommunernes styrelse, som efter  

 regionslovens § 11, stk. 1, også gælder for regioner, har  

 regionsrådet således adgang til  under hensyn til de faktiske udgifter  

  at  

 fastsætte egne generelle satser for fraværsgodtgørelse, der kan være højere  

 end  

 satser for skattefri rejsegodtgørelse.
Bestemmelsen er heller ikke til hinder  

 for at fastsætte generelle satser for godtgørelse for fravær fra bopælen  

  

 uden overnatning,  

  

 når blot det sker  

 under hensyn til de faktiske udgifter til forplejning.
Det er heller ikke en  

 betingelse for ydelse af fraværsgodtgørelse i medfør af bestemmelsen, at der  

 er  

 tale om fravær fra bopælen i mindst 24 timer.
Opmærksomheden henledes på, at  

 sådanne fraværsgodtgørelser efter generelle satser er skattepligtige, jf.  

 ovenfor.
 Det må antages, at kravet på fraværsgodtgørelse ligesom  

 kravet på befordringsgodtgørelse, jf. ovenfor, har sammenhæng med den  

 mødepligt,  

 der følger af det borgerlige ombud.
b)  

 	  

 godtgørelse af dokumenterede, nødvendige  

 udgifter forbundet med et fysisk handicap I overensstemmelse med bemærkningerne til lov om kommunernes  

 styrelse skal bestemmelsen i § 16, stk. 10, litra b, i lov om  

 kommunernes styrelse, som efter regionslovens § 11, stk. 1, også  

 gælder  

 for regioner, sikre, at regionsrådsmedlemmer, der har et fysisk handicap, i  

 videst muligt omfang kan deltage på samme vilkår som andre  

 regionsrådsmedlemmer.  

 Som eksempler på udgifter, der skal godtgøres efter bestemmelsen, kan nævnes  

 udgifter  

 til hjælpemidler, særlig sekretærbistand m.v.
F.eks. skal blinde og andre  

 personer, der ikke kan læse almindelig skrift, sikres en anden og lige så  

 tilfredsstillende adgang til information ved godtgørelse af udgifter til  

 lydbånd, punktskrift eller bistand til oplæsning.
For personer med  

 hørehandicap  

 kan der være tale om godtgørelse af udgifter til tolkebistand.
I visse tilfælde vil det kunne give anledning til tvivl, om  

 en udgift er nødvendig for den fysisk handicappedes muligheder for at deltage  

 på rimelige vilkår i de nævnte møder m.v.
Der kan være tale om, at behovene  

 varierer under hensyn til de lokale forhold.
I overensstemmelse med  

 bemærkningerne  

 til bestemmelsen må regionsrådet derfor indrømmes et vist skøn, navnlig med  

 hensyn til arten og omfanget af ydelserne.
 Godtgørelse af udgifter til hjælpemidler m.v. forudsætter,  

 at de almindelige muligheder for at få hjælpemidler m.v. efter den sociale  

 lovgivning er udtømt.
 Det må antages, at kravet på denne type godtgørelse har  

 sammenhæng med den mødepligt, der følger af det borgerlige ombud, jf. ovenfor  

 under pkt. a.
c)  

 	  

 godtgørelse af dokumenterede, nødvendige  

 udgifter til pasning af syge nære pårørende Efter bemærkningerne til bestemmelsen i § 16,  

 stk. 10, litra c, i lov om kommunernes styrelse, som efter regionslovens  

 § 11, stk. 1, også gælder for regioner, er det en forudsætning, at  

 vedkommende normalt passer den syge, men på grund af deltagelse i møder m.v.  

 er  

 nødsaget til at afholde specielle udgifter til anden pasning.
Det fremgår  

 endvidere af bemærkningerne, at der ved nære pårørende forstås forældre,  

 børn,  

 søskende, ægtefælle eller en person, med hvem medlemmet i øvrigt lever i fast  

 parforhold.
 Det må antages, at kravet på denne type godtgørelse har  

 sammenhæng med den mødepligt, der følger af det borgerlige ombud, jf. ovenfor  

 under pkt. a.
4.1.2. Anden godtgørelse Efter regionslovens § 11, stk. 1, jf. § 16,  

 stk. 11, i lov om kommunernes styrelse, kan regionsrådet beslutte, at  

 der  

 til et medlem, der udfører de i § 16, stk. 1, litra g, nævnte  

 aktiviteter,  

 skal ydes de godtgørelsestyper, der er nævnt i § 16, stk. 10, litra  

 a-c, dvs. befordringsgodtgørelse, godtgørelse for fravær fra hjemstedet,  

 godtgørelse af dokumenterede, nødvendige udgifter forbundet med et fysisk  

 handicap og godtgørelse af dokumenterede, nødvendige udgifter til pasning af  

 syge nære pårørende.
Beslutningen om at yde de nævnte godtgørelser kan  

 træffes  

 fra gang til gang.
Såfremt beslutningen træffes generelt, må det være en  

 forudsætning, at det er præcist angivet, hvilke aktiviteter der skal begrunde  

 udbetaling af godtgørelser.
Det er således ikke tilstrækkeligt at henvise  

 til,  

 at alle aktiviteter, der er omfattet af § 16, stk. 1, litra g, kan  

 begrunde  

 udbetaling af godtgørelse.
Regionsrådet kan endvidere beslutte at godtgøre andre  

 udgifter, som afholdes i forbindelse med et medlems varetagelse af regionale  

 hverv, eller beslutte at yde anden støtte i den forbindelse.
Regionsrådet kan  

 f.eks. beslutte at godtgøre udgifter til telefon, telefax, internetadgang,  

 avishold m.v. eller beslutte at stille lokaler eller pc til rådighed.  

 Ministeriet har i en konkret sag meddelt, at betaling for et  

 kommunalbestyrelsesmedlems behandling for alkoholmisbrug ikke er omfattet af  

 § 16, stk. 11, da støtten ikke findes at have en sådan nær  

 sammenhæng  

 med udførelsen af de aktiviteter, som den pågældende varetager i sin egenskab  

 af kommunalbestyrelsesmedlem, som må kræves for at yde støtte i medfør  

 bestemmelsen.
Tilsvarende har ministeriet udtalt, at bestemmelsen ikke giver  

 hjemmel til, at en kommune afholder udgifter til betaling af  

 forsikringspræmien  

 for en sundhedsforsikring for kommunalbestyrelsesmedlemmerne, der dækker  

 udgifter til operationer.
 Bestemmelsen er ikke til hinder for, at der fastsættes et  

 maksimumbeløb, inden for hvilket støtte kan ydes  f.eks. avisabonnement  

 til én  

 avis.
 4.2. Godtgørelse til regionsrådsformænd m.fl.
Regionsrådsformænd har som udgangspunkt tilsvarende krav på  

 og adgang til udgiftsgodtgørelse som andre regionsrådsmedlemmer.
Efter  

 regionslovens § 11, stk. 1, jf. § 16, stk. 12, i lov om  

 kommunernes  

 styrelse, kan de pågældende dog ikke modtage den i § 16, stk. 10,  

 litra c, nævnte godtgørelse af udgifter til pasning af syge nære pårørende.  

 De  

 pågældende har således som anført i bekendtgørelsens § 11, stk. 5,  

 krav på at modtage de godtgørelsestyper, der er nævnt i § 16,  

 stk. 10, litra a og b, i lov om kommunernes styrelse, dvs.  

 befordringsgodtgørelse, godtgørelse for fravær fra hjemstedet og godtgørelse  

 af  

 dokumenterede, nødvendige udgifter forbundet med et fysisk handicap, ligesom  

 de  

 pågældende har adgang til efter regionsrådets beslutning at modtage anden  

 godtgørelse  

 som nævnt i § 16, stk. 11, i lov om kommunernes styrelse.
Det antages, at bestemmelserne i § 16, stk. 10, og  

 § 16, stk. 11, i lov om kommunernes styrelse, som efter  

 regionslovens  

 § 11, stk. 1, også gælder for regioner, ikke giver adgang til at  

 godtgøre regionsrådsformænds udgifter i forbindelse med fremmøde for at  

 varetage funktionen som administrationsleder.
Det afgørende for, om  

 bestemmelserne finder anvendelse, er således, om de aktiviteter, som  

 regionsrådsformanden skal udføre den pågældende dag, efter en konkret  

 vurdering  

 anses for omfattet af bestemmelsen i § 16, stk. 1, i lov om  

 kommunernes styrelse.
Det samme gælder i forhold til regionsrådsformanden, når den  

 pågældende i sin funktion som forretningsudvalgsformand møder op på rådhuset  

 for at drøfte sager med forvaltningen eller i øvrigt tage del i det  

 administrative arbejde.
Aktiviteten skal efter en konkret vurdering være  

 omfattet af § 16, stk. 1, i lov om kommunernes styrelse for at  

 berettige til godtgørelse af fremmødet.
Det er antaget, at det ligger inden for regionens  

 driftsmæssige råderum at stille en tjenestebil til rådighed for  

 regionsrådsformanden.  

 Tjenestebilen, der ikke må bruges privat, er en mere generel støtte til  

 regionsrådsformanden, som ydes af regionen som arbejdsgiver, idet hvervet som  

 regionsrådsformand har karakter af fuldtidsbeskæftigelse og ud fra hensynet  

 til  

 en hensigtsmæssig tilrettelæggelse af regionens drift.
At stille en  

 tjenestebil  

 til rådighed for regionsrådsformanden adskiller sig således markant fra at  

 dække regionsrådsformandens udgifter til befordring.
Det er imidlertid  

 antaget,  

 at § 16, stk. 12, i lov om kommunernes styrelse, som efter  

 regionslovens  

 § 11, stk. 1, også gælder for regioner, ikke er til hinder for, at  

 der af regionen ydes anden støtte til regionsrådsformanden, når støtten har  

 direkte forbindelse med hvervet som regionsrådsformand.
Regionsrådet må  

 således  

 have mulighed for at yde regionsrådsformanden støtte til alle dele af  

 hvervet.  

 Det bemærkes, at en tjenestebil ikke anses som »anden økonomisk ydelse af  

 kommunens kasse«, som regionsrådsformanden i givet fald ikke må modtage, jf.  

 § 11,  

 stk. 5, i bekendtgørelsen og kapitel 5, pkt. 5.1.
4.3. Godtgørelse til ikke-regionsrådsmedlemmer Efter regionslovens § 11, stk. 1, jf. § 16 a,  

 stk. 6, i lov om kommunernes styrelse, har ikke-regionsrådsmedlemmer,  

 der  

 deltager i de i § 16, stk. 1, litra a-c, nævnte møder m.v., krav på  

 de godtgørelsestyper, der er nævnt i § 16, stk. 10, litra a-c, dvs.  

 befordringsgodtgørelse, godtgørelse for fravær fra hjemstedet, godtgørelse af  

 dokumenterede, nødvendige udgifter forbundet med et fysisk handicap og  

 godtgørelse  

 af dokumenterede, nødvendige udgifter til pasning af syge nære pårørende.
 I lighed med, hvad der gælder for regionsrådsmedlemmer, jf.  

 pkt. 4.1., har regionsrådet ikke pligt til at yde godtgørelse til et  

 ikke-regionsrådsmedlem i tilfælde, hvor der er betydelig afstand mellem  

 mødestedet og vedkommendes opholdssted eller arbejdssted uden for  

 regionsgrænsen.
 Regionsrådet kan dog  ud over de tilfælde, hvor  

 regionsrådet har pligt til at yde befordringsgodtgørelse  vælge at  

 udbetale  

 befordringsgodtgørelse til et ikke-regionsrådsmedlem i særlige tilfælde, hvis  

 regionen har en saglig interesse i, at en bestemt person varetager et  

 regionalt  

 hverv uanset afstanden mellem mødestedet og vedkommendes opholdssted eller  

 arbejdssted.
 Herudover har ikke-regionsrådsmedlemmer, der deltager i de  

 pågældende møder m.v., efter regionslovens § 11, stk. 1, jf.  

 § 16 a, stk. 6, i lov om kommunernes styrelse, krav på godtgørelse  

 af  

 dokumenterede, nødvendige udgifter til børnepasning.
 I overensstemmelse med regionslovens § 11, stk. 1,  

 jf. § 16 a, stk. 7, i lov om kommunernes styrelse, kan regionsrådet  

 endvidere beslutte at godtgøre ikke-regionsrådsmedlemmer, der deltager i  

 aktiviteter omfattet af § 16, stk. 1, litra d-g, de tilsvarende  

 udgifter.
 Regionsrådet kan i overensstemmelse med § 16 a,  

 stk. 7, i lov om kommunernes styrelse yderligere beslutte at godtgøre  

 ikke-regionsrådsmedlemmer andre udgifter, som de pågældende har afholdt i  

 forbindelse med varetagelsen af regionale hverv, eller beslutte at yde anden  

 støtte i den forbindelse.
 Det bemærkes, at det med affattelsen af § 16 a,  

 stk. 6 og 7, i lov om kommunernes styrelse er præciseret, at der alene  

 kan  

 udbetales godtgørelser til personer, der enten er valgt af regionsrådet til  

 at  

 varetage regionale hverv, eller som deltager i seminarer, jf. regionslovens  

 § 12, jf. § 9 a i lov om kommunernes styrelse, eller møder, hvor  

 revisionen mundtligt forelægger sin beretning for kommunalbestyrelsen, jf.  

 regionslovens § 29, jf. § 42 c i lov om kommunernes styrelse, eller  

 varetager regionale hverv efter anmodning fra regionsrådet,  

 forretningsudvalget  

 eller særlige udvalg nedsat i henhold til regionslovens § 13,  

 stk. 6,  

 jf. § 16, stk. 1, litra f, i lov om kommunernes styrelse.
Kapitel 5 Vederlag og pension til regionsrådsformænd  

 m.fl.
5.1. Vederlag Reglerne om vederlag til regionsrådsformænd er fastsat i  

 § 11 i bekendtgørelsen.
Regionsrådsformænd vederlægges med den til enhver tid  

 gældende løn for en tjenestemand i staten i lønramme 40 (skalatrin 53) med et  

 særligt tillæg på 66.300 kr.
Det særlige tillæg reguleres efter de for  

 tjenestemænd i staten gældende reguleringssatser for løn.
Beløbet er angivet  

 som grundbeløb pr. 1. oktober 1997.
Den, der modtager vederlag som regionsrådsformand, kan ikke  

 samtidig oppebære anden økonomisk ydelse af regionens kasse, jf. § 11,  

 stk. 5, i bekendtgørelsen.
Der henvises dog for så vidt angår  

 godtgørelse  

 til kapitel 4, pkt. 4.2.
5.2. Funktionsvederlag Reglerne om vederlag til en fungerende regionsrådsformand er  

 fastsat i § 34, stk. 3-6, i lov om kommunernes styrelse, som efter  

 regionslovens § 11, stk. 1, også gælder for regioner, og § 11,  

 stk. 3-5, i bekendtgørelsen.
Et regionsrådsmedlem, der er udpeget til at fungere som  

 regionsrådsformand, jf. regionslovens § 12, jf. § 15, stk. 5,  

 i  

 lov om kommunernes styrelse, oppebærer i funktionsperioden et vederlag  

 svarende  

 til regionsrådsformandens, jf. § 34, stk. 3, i lov om kommunernes  

 styrelse og § 11, stk. 3, i bekendtgørelsen.
Det er en betingelse  

 for, at regionsrådet kan udpege en fungerende regionsrådsformand, at  

 regionsrådsformandens  

 stedfortræder er indkaldt som følge af regionsrådsformandens fravær på mindst  

 en måned, jf. § 15, stk. 2, i lov om kommunernes styrelse, og at  

 fraværet  

 forventes at have en varighed på mindst 2 måneder, jf. § 15,  

 stk. 5,  

 i lov om kommunernes styrelse.
Et medlem, der i henhold til regionslovens  

 § 38, jf. § 66, stk. 2, i lov om kommunernes styrelse, er  

 udpeget til at fungere som regionsrådsformand i tilfælde af  

 regionsrådsformandens suspension som følge af grov eller gentagen vægring ved  

 udførelsen af sine lovpligtige opgaver, oppebærer ligeledes i  

 funktionsperioden  

 et vederlag svarende til regionsrådsformandens, jf. § 34, stk. 3, i  

 lov om kommunernes styrelse og § 11, stk. 3, i bekendtgørelsen.  

 Regionsrådet har pligt til at yde disse vederlag.
 Efter regionsrådets bestemmelse kan der endvidere i henhold  

 til regionslovens § 11, stk. 1, jf. § 34, stk. 4, i lov  

 om  

 kommunernes styrelse, ydes vederlag til et medlem, som uden for de ovennævnte  

 tilfælde varetager opgaver, der påhviler regionsrådets formand.
 I tilfælde, hvor en næstformand eller et andet medlem af  

 regionsrådet uden for de i bekendtgørelsens § 11, stk. 3,  

 (§ 34,  

 stk. 3, i lov om kommunernes styrelse) nævnte tilfælde fungerer i  

 regionsrådsformandens  

 fravær, kan der kun ydes funktionsvederlag, når regionsrådet træffer konkret  

 beslutning  

 herom, jf. § 34, stk. 4, i lov om kommunernes styrelse.
Forarbejderne til bestemmelsen forudsætter, at bestemmelsen  

 yderst sjældent kommer i anvendelse.
Regionsrådets beslutning om ydelse af  

 vederlag i henhold til lovens § 34, stk. 4, skal træffes på  

 grundlag  

 af de konkrete forhold.
Beslutning må derfor træffes fra gang til gang,  

 f.eks.  

 for en bestemt periode eller for bestemte hverv.
Der kan ikke vedtages en  

 generel ordning om vederlæggelse, f.eks. om nærmere angivet vederlag til  

 næstformanden hver gang, denne varetager regionsrådsformandens opgaver.
Størrelsen af vederlaget i henhold til § 34,  

 stk. 4, i lov om kommunernes styrelse må fastsættes af regionsrådet  

 efter  

 en konkret vurdering.
I vurderingsgrundlaget kan indgå arbejdsbyrdens omfang  

 og  

 varighed, herunder hvorvidt regionsrådsformandens fravær nødvendiggør, at den  

 fungerende regionsrådsformand varetager alle regionsrådsformandens  

 funktioner.  

 Der kan endvidere tages hensyn til den vederlæggelse, som vedkommende i  

 forvejen modtager fra regionsrådet.
Vederlaget efter § 34, stk. 4,  

 skal således ikke nødvendigvis modsvare vederlaget til regionsrådsformanden.
 Såfremt en næstformand, der er vederlagt efter §§ 9 og  

 10 i bekendtgørelsen, fungerer som regionsrådsformand, kan vedkommende kun  

 modtage funktionsvederlag for den funktionsperiode, der ligger ud over 5 uger  

 i  

 et regnskabsår, jf. § 34, stk. 5, i lov om kommunernes styrelse og  

 § 11, stk. 4, i bekendtgørelsen.
 Det bemærkes endvidere, at der i § 34, stk. 6, i  

 lov om kommunernes styrelse, som efter regionslovens § 11, stk. 1,  

 også gælder for regioner, er fastsat en begrænsning for vederlagets  

 størrelse,  

 idet det funktionsvederlag, som en næstformand eller et medlem af  

 regionsrådet  

 måtte modtage i overensstemmelse med § 34, stk. 2-4, i lov om  

 kommunernes styrelse sammen med de øvrige vederlag m.v., som den pågældende  

 modtager fra regionens kasse, inden for et regnskabsår ikke kan overstige  

 vederlaget til regionsrådsformanden.
5.3. Efterløn Formålet med efterlønsordningen for aftrådte  

 regionsrådsformænd er bl.a.  i en overgangsperiode  at give de  

 pågældende en  

 bedre mulighed for at indrette sig økonomisk efter deres fratræden og den  

 deraf  

 følgende indtægtsnedgang, inden de eventuelt på ny indtræder på  

 arbejdsmarkedet.  

 Det er således ikke sikkert, at den fratrådte regionsrådsformand umiddelbart  

 kan genoptage sit tidligere erhverv ved regionsrådsformandshvervets ophør.  

 Eventuelle økonomiske problemer i den anledning modvirkes af  

 efterlønsordningen.
Det bemærkes endvidere, at efterlønsbeløbets størrelse  

 afhænger af, hvor længe den pågældende har stået uden for det almindelige  

 arbejdsmarked som følge af varetagelsen af hvervet som regionsrådsformand.
 Efterløn til en regionsrådsformand ydes således, jf.  

 § 12, stk. 1, i bekendtgørelsen, med et beløb, der for hvert  

 påbegyndt  

 hele år, regionsrådsformandens seneste sammenhængende funktionstid har varet,  

 svarer til 1 ½ gange det sidst ydede månedlige vederlag, dog højst 12 gange  

 det  

 sidst ydede månedlige vederlag, svarende til en sammenhængende funktionstid  

 på  

 8 år eller mere.
I den sammenhængende funktionstid medregnes, jf. § 12,  

 stk. 2, i bekendtgørelsen, som ændret ved bekendtgørelse nr. 134 af 9.  

 februar 2007, funktionstid som formand for et forberedelsesudvalg, som  

 formand  

 for et sammenlægningsudvalg, som borgmester i en kommune eller amtskommune,  

 som  

 magistratsmedlem og som udvalgsformand i en kommune med delt administrativ  

 ledelse.
Bestemmelsen indebærer, at der ikke ydes efterløn separat for de  

 enkelte hverv, når f.eks. en amtsborgmester bliver formand for et  

 forberedelsesudvalg og umiddelbart efter varetagelsen af dette hverv  

 fortsætter  

 som regionsrådsformand.
Bestemmelsen skal ses i sammenhæng med bestemmelsen i  

 § 12, stk. 4, i bekendtgørelsen, hvorefter der ikke ydes efterløn,  

 hvis en fratrådt regionsrådsformand senere tiltræder som borgmester,  

 magistratsmedlem  

 eller udvalgsformand i en kommune med delt administrativ ledelse eller på ny  

 tiltræder som regionsrådsformand.
 I tilfælde, hvor en formand for et forberedelsesudvalg i  

 2006 samtidig har været amtsborgmester, medregnes funktionstiden som formand  

 for forberedelsesudvalget dog ikke i den sammenhængende funktionstid.  

 Tilsvarende gælder, hvis en formand for et sammenlægningsudvalg i 2006  

 samtidig  

 har været borgmester, magistratsmedlem eller udvalgsformand i en kommune med  

 delt administrativ ledelse, jf. i det hele bekendtgørelsens § 12,  

 stk. 2. Bestemmelsen sikrer, at funktionstid i to samtidige hverv i 2006  

 ikke tæller dobbelt.
 Det er regionen, hvori den pågældende sidst er i funktion,  

 der skal beregne, udbetale og afholde den samlede udgift til efterløn, uanset  

 om der i den pågældende regionsrådsformands sammenhængende funktionstid  

 indgår  

 en periode som borgmester i en kommune eller amtskommune, magistratsmedlem  

 eller udvalgsformand i en kommune med delt administrativ ledelse.
Efterlønnen udbetales i henhold til reglerne i § 12,  

 stk. 3, i bekendtgørelsen.
Eksempelvis modtager en regionsrådsformand,  

 der  

 går af den 31. december 2013 med 8 års anciennitet (inklusiv 1 år som formand  

 for forberedelsesudvalget i 2006), 6 måneders efterløn som et engangsbeløb  

 den  

 1. januar 2014, og herefter 6 måneders efterløn, der udbetales månedsvis,  

 første gang den 1. februar 2014 og sidste gang den 1. juli 2014. Såfremt den  

 pågældende på dette tidspunkt er fyldt 60 år, kan pensionen herefter  

 påbegyndes  

 udbetalt den 1. august 2014, jf. § 16, stk. 1.
 Der kan ikke ydes efterløn og pension samtidig, jf.  

 § 16, stk. 1, i bekendtgørelsen.
5.4. Egenpension Reglerne om egenpension til regionsrådsformænd er fastsat i  

 §§ 13-16 i bekendtgørelsen.
5.4.1. Funktionstid Pensionssystemet er ændret som et led i kommunalreformen.  

 Ændringen indebærer, at regionsrådsformænd og borgmestre i lighed med  

 folketingsmedlemmer og ministre  når betingelserne for pensionens  

 udbetaling  

 opfyldes, jf. afsnit 5.4.3.  er berettigede til egenpension efter 1 års  

 funktionstid,  

 jf. bekendtgørelsens § 14, stk. 1.
I funktionstiden medregnes de perioder, hvor den pågældende  

 efter valg har varetaget hvervet som regionsrådsformand.
Endvidere medregnes  

 funktionstid som amtsborgmester, borgmester, formand for et  

 forberedelsesudvalg, formand for et sammenlægningsudvalg, magistratsmedlem og  

 udvalgsformand i en kommune med delt administrativ ledelse.
Udover de  

 perioder,  

 hvor den pågældende efter valg har varetaget hvervet som regionsrådsformand,  

 medregnes også de perioder, hvor den pågældende har fungeret som  

 regionsrådsformand  

 eller i øvrigt i et af de nævnte hverv ved dennes forfald eller vægring, jf.  

 § 7, stk. 3, § 15, stk. 5, og § 66, stk. 2, i  

 lov  

 om kommunernes styrelse.
Funktionstiden skal i givet fald sammenlægges.
Der  

 henvises i det hele til § 14, stk. 2, 1.-4. pkt., i  

 bekendtgørelsen.
I 2006 har der været mulighed for at varetage flere af de  

 nævnte hverv samtidig, f.eks. hvervet som amtsborgmester og formand for et  

 forberedelsesudvalg.
Ved samtidig funktionstid i 2006 medregnes alene  

 funktionstid i det ene hverv ved beregningen af egenpension, jf.  

 bekendtgørelsens § 14, stk. 2, 5. pkt.
Funktionstid i 2006 indgår  

 således ikke med ekstra vægt i beregningen af egenpensionen, uanset om  

 vedkommende regionsrådsformand i 2006 har varetaget flere hverv samtidig.
Det fremgår endvidere udtrykkeligt af bekendtgørelsens  

 § 14, stk. 2, 6. pkt., at i tilfælde, hvor det ene af de hverv, der  

 varetages samtidig, er hvervet som formand for et forberedelsesudvalg eller  

 formand for et sammenlægningsudvalg, medregnes alene funktionstiden i dette  

 hverv.
Dette har betydning for den senere fordeling af udgiften til den  

 pågældendes egenpension mellem de myndigheder, hvor den pågældende har  

 varetaget henholdsvis et hverv som regionsrådsformand og et hverv som  

 (amts)borgmester, jf. bekendtgørelsens § 15, stk. 2.
Det er i bekendtgørelsens § 14, stk. 3, angivet,  

 hvordan regionsrådsformandens pensionsalder, jf. afsnit 5.4.2., beregnes  

 efter  

 funktionstiden.
Omregningstabellen i § 22, stk. 3, skal forstås  

 således, at en funktionstid på præcis 2 år og en længere funktionstid indtil  

 4  

 år omregnes til en pensionsalder på 8 år, en funktionstid på præcis 4 år og  

 en  

 længere funktionstid indtil 6 år omregnes til en pensionsalder på 12 år osv.
Hvis en regionsrådsformand i løbet af det første år af sin  

 funktionstid fratræder på grund af sygdom eller afgår ved døden, følger det  

 af  

 § 14, stk. 4, i bekendtgørelsen, at hele det kalenderår, i hvilket  

 fratræden eller dødsfaldet sker, medregnes i funktionstiden.
Bestemmelsens  

 indhold er en følge af ændringen af pensionssystemet, hvorefter egenpension  

 nu  

 opnås efter et års funktionstid.
Der er herefter ikke som tidligere adgang  

 til  

 at medregne hele valgperioden i funktionstiden.
Bestemmelsens formål er  

 således  

 at modvirke situationer, hvor sygdom eller dødsfald indebærer, at der slet  

 ikke  

 opnås ret til egenpension eller ægtefællepension.
5.4.2. Beregning Bestemmelserne om beregning af egenpension til  

 regionsrådsformænd svarer i det væsentlige til de hidtil gældende  

 bestemmelser  

 vedrørende borgmestre.
 Egenpensionen for en regionsrådsformand svarer efter  

 § 13 i bekendtgørelsen til den til enhver tid gældende egenpension til  

 en  

 tjenestemand i staten, der er indplaceret i samme lønramme som  

 regionsrådsformanden,  

 jf. § 11, stk. 1, i bekendtgørelsen, og har den samme  

 pensionsalder.  

 Egenpensionen ydes med de undtagelser, der følger af bekendtgørelsen, jf.  

 nedenfor, efter de regler, der gælder for egenpension m.v. til tjenestemænd i  

 henhold til lov om tjenestemandspension.
 Når en tjenestemand begærer afsked efter at være fyldt 60  

 år, nedsættes pensionen beregnet efter § 6, stk. 1-3, i  

 tjenestemandspensionsloven  

 i forhold til den tid, der står tilbage, indtil han fylder 65 år eller opnår  

 den lavere alder, ved hvilken han skulle have været afskediget, jf. § 6,  

 stk. 6, i tjenestemandspensionsloven.
 Da pensionsalderen for regionsrådsformænd er 60 år, jf.  

 afsnit 5.4.3., og ikke som for tjenestemænd 65 år, finder bestemmelsen om, at  

 tjenestemandspensionen skal nedsættes, når en tjenestemand begærer afsked  

 efter  

 at være fyldt 60 år, indtil tjenestemanden fylder 65 år eller opnår den  

 lavere  

 alder, ved hvilken han skulle have været afskediget, jf.  

 tjenestemandspensionslovens  

 § 6, stk. 6, ikke anvendelse på regionsrådsformandens egenpension,  

 jf. i det hele bekendtgørelsens § 16, stk. 3.
Det bemærkes, at det fremgår af den aftale, et flertal af  

 Folketingets partier har indgået i juni 2006 om fremtidens velstand og  

 velfærd  

 og investeringer i fremtiden, at aldersgrænsen for udbetaling af pension til  

 bl.a. borgmestre skal hæves parallelt med efterlønsalderen, således at  

 pension  

 vedrørende den funktionstid, der ligger efter ændringslovens ikrafttrædelse,  

 først kan udbetales fra efterlønsalderen, mens pension, der er optjent før  

 ikrafttrædelsen, udbetales efter hidtidige regler.
Aftalen indeholder også  

 bestemmelser om at hæve aldersgrænserne for tjenestemandspension.
Lovgivning  

 om  

 ændring af efterlønsalderen og om aldersgrænserne for tjenestemandspension  

 træder  

 i kraft den 1. juli 2009. Bekendtgørelsens regler om aldersgrænsen for  

 udbetaling af egenpension til regionsrådsformænd vil på den baggrund inden  

 den  

 1. juli 2009 blive ændret i overensstemmelse med ovennævnte aftale.
 Egenpensionen til en regionsrådsformand beregnes efter det  

 sidst ydede regionsrådsformandsvederlag til den pågældende, jf.  

 bekendtgørelsens § 15, stk. 1.
5.4.3. Udbetaling Bestemmelserne om udbetaling af egenpension til  

 regionsrådsformænd svarer i det væsentlige til de hidtil gældende  

 bestemmelser  

 vedrørende borgmestre.
Egenpensionen til en regionsrådsformand m.v. med den  

 fornødne funktionstid udbetales den 1. i måneden efter den sidste udbetaling  

 af  

 efterløn, såfremt regionsrådsformanden på dette tidspunkt er fyldt 60 år, jf.  

 bekendtgørelsens § 16, stk. 1. Der kan således ikke ydes efterløn  

 og  

 pension samtidig.
Såfremt en regionsrådsformand ved efterlønnens ophør ikke  

 er  

 fyldt 60 år, udbetales egenpensionen til den pågældende den 1. i måneden  

 efter  

 det fyldte 60. år.
Såfremt den pågældende får tilkendt førtidspension som  

 følge  

 af nedsat arbejdsevne, udbetales pensionen dog fra samme tidspunkt som  

 førtidspensionen, jf. bekendtgørelsens § 16, stk. 2.
 Hvis en person, der oppebærer egenpension som tidligere  

 regionsrådsformand, borgmester, amtsborgmester, magistratsmedlem eller  

 udvalgsformand for et stående udvalg med delt administrativ ledelse, vælges  

 som  

 regionsrådsformand henholdsvis borgmester, bortfalder pensionsudbetalingerne,  

 indtil den pågældende fratræder hvervet, jf. bekendtgørelsens § 11,  

 stk. 6, henholdsvis § 19, stk. 5, i bekendtgørelse nr. 1461 af  

 19. december 2005 om vederlag, diæter, pension m.v. for varetagelsen af  

 kommunale hverv.
 For så vidt angår spørgsmålet om en fremtidig forhøjelse af  

 aldersgrænsen for udbetaling af pension parallelt med forhøjelsen af  

 efterlønsalderen henvises til afsnit 5.4.2.
5.4.4. Udgiftsfordeling I de tilfælde, hvor en regionsrådsformand tidligere for en  

 anden myndighed har varetaget hvervet som amtsborgmester, borgmester, formand  

 for et forberedelsesudvalg, formand for et sammenlægningsudvalg,  

 magistratsmedlem eller udvalgsformand i en kommune med delt administrativ  

 ledelse, fordeles udgiften til den pågældendes egenpension mellem de  

 pågældende  

 myndigheder i forhold til regionsrådsformandens funktionstid i de forskellige  

 hverv og uden hensyntagen til den vederlagsmæssige indplacering.  

 Udgiftsberegningen og udbetalingen forestås af den region, hvor den  

 pågældende  

 sidst har været i funktion, jf. i det hele bekendtgørelsens § 15,  

 stk. 2.
Hvis der er tale om en regionsrådsformand, der tidligere har  

 været amtsborgmester, følger det af reglerne i §§ 3 og 4 i  

 bekendtgørelse  

 nr. 965 af 14. oktober 2005 om tjenestemandspensionsforpligtelser i  

 forbindelse  

 med kommunalreformen, at staten refunderer regionen den del af  

 pensionsudgifterne,  

 som før den 1. januar 2007 påhvilede amtskommunen, jf. også § 13 i den  

 nævnte bekendtgørelse.
Staten refunderer dog efter bekendtgørelsens § 4,  

 stk. 1, ikke pensionsudgifter vedrørende eventuelle  

 pensionsforpligtelser,  

 der er forsikringsmæssigt afdækkede.
 Hvis der er tale om en regionsrådsformand, der tidligere har  

 været borgmester i en kommune, som pr. 1. januar 2007 indgår i en ny kommune,  

 overtager den nye kommune den del af udgifterne til den pågældende  

 regionsrådsformands egenpension, som før 1. januar 2007 påhvilede den  

 kommune,  

 der indgår i den nye kommune, jf. § 36 i lov nr. 540 af 24. juni 2005 om  

 revision af den kommunale inddeling.
 I tilfælde, hvor en regionsrådsformand tidligere har været  

 borgmester i en kommune, som pr. 1. januar 2007 er delt mellem to eller flere  

 nye kommuner, vil den af de nye kommuner, der har overtaget den største andel  

 af den delte kommunes nettoformue, overtage forpligtelsen til at betale den  

 del  

 af udgifterne til den pågældende regionsrådsformands egenpension, som før 1.  

 januar 2007 påhvilede den delte kommune, jf. § 13, stk. 2, jf.  

 § 13, stk. 1, nr. 3, i bekendtgørelse nr. 868 af 16. september 2005  

 om deling af kommuner.
5.4.5. Andet Den hidtidige bestemmelse om understøttelse i § 25 i  

 bekendtgørelse nr. 584 af 9. juli 2002 er ikke videreført for  

 regionsrådsformænd på grund af ændringen af pensionssystemet.
Bekendtgørelsens regler regulerer udtømmende, i hvilket  

 omfang en region kan medvirke til at udbetale pension til en tidligere  

 regionsrådsformand, herunder administrere en pensionsordning for en nuværende  

 regionsrådsformand.
Indenrigsministeriet har i anledning af en konkret  

 henvendelse udtalt, at en kommune ikke lovligt kan tegne og administrere en  

 ratepension/kapitalpensionsordning til fordel for borgmesteren, uanset at  

 ydelserne på ordningen skal udredes af borgmesterens vederlag.
Tilsvarende  

 gælder for en region.
5.5. Ægtefællepension Ægtefællen efter en regionsrådsformand eller en tidligere  

 regionsrådsformand er efter bekendtgørelsens § 17, stk. 1,  

 berettiget  

 til ægtefællepension, såfremt den afdøde regionsrådsformand har opnået en  

 funktionstid på mindst 1 år.
Beregningen af den afdøde regionsrådsformands  

 funktionstid sker efter reglerne i bekendtgørelsens § 22, jf. pkt.  

 5.4.1.
 Det er efter bekendtgørelsens § 17, stk. 2, en  

 betingelse for, at en ægtefælle efter en regionsrådsformand eller en  

 tidligere  

 regionsrådsformand opnår ret til ægtefællepension, at ægteskabet blev  

 indgået,  

 før den afdøde regionsrådsformand var fyldt 65 år, før egenpensionen til den  

 afdøde regionsrådsformand var påbegyndt udbetalt, og mindst 3 måneder inden  

 dødsfaldet.
Ægteskaber indgået efter en regionsrådsformand er fratrådt  

 hvervet, giver således ikke ret til ægtefællepension, hvis den fratrådte  

 regionsrådsformand på tidspunktet for ægteskabets indgåelse er mellem 60 og  

 65  

 år.
Dog vil et ægteskab indgået i den periode, hvor den fratrådte  

 regionsrådsformand  

 oppebærer efterløn efter § 12 i bekendtgørelsen, berettige til  

 ægtefællepension.
Dette gælder, uanset om den tidligere regionsrådsformand er  

 fyldt 60 år (men ikke 65 år), når ægteskabet indgås.
 Kravet om, at ægteskabet er indgået mindst 3 måneder inden  

 dødsfaldet, gælder ikke, hvis dødsfaldet skyldes et ulykkestilfælde eller en  

 akut infektionssygdom indtruffet efter ægteskabets indgåelse, jf.  

 bekendtgørelsens § 17, stk. 3.
Ægtefællepensionen ydes på grundlag af regionsrådsformandens  

 egenpension og efter de regler, der i øvrigt gælder for ægtefællepension i  

 §§ 12 og 13 i lov om tjenestemandspension. § 12, stk. 3, 1.  

 pkt., i lov om tjenestemandspension, hvorefter ægtefællepension beregnes  

 efter  

 den af tjenestemanden optjente pensionsalder, dog mindst efter 15 års  

 pensionsalder, finder imidlertid ikke anvendelse. Ægtefællepensionen efter en  

 afdød  

 regionsrådsformand beregnes således efter den af regionsrådsformanden  

 optjente  

 pensionsalder, uanset at pensionsalderen ved en funktionstid på indtil 6 år  

 som  

 regionsrådsformand efter bekendtgørelsens § 14, stk. 3, ikke  

 overstiger 15 års pensionsalder.
Der henvises i det hele til bekendtgørelsens  

 § 17, stk. 4.
 Ægtefællepension udbetales den 1. i måneden efter den måned,  

 hvor der er udbetalt efterindtægt, eller i tilfælde af, at ægtefællen ikke er  

 berettiget til efterindtægt, den 1. i måneden efter regionsrådsformandens  

 død,  

 jf. bekendtgørelsens § 17, stk. 4.
 I de tilfælde, hvor en regionsrådsformand tidligere har  

 varetaget hvervet som regionsrådsformand m.v. for en anden myndighed,  

 fordeles  

 udgiften til ægtefællepension mellem de pågældende myndigheder efter reglerne  

 i  

 bekendtgørelsens § 15, stk. 2, jf. § 17, stk. 5. Se herom  

 pkt. 5.4.4.
 Bekendtgørelsen giver ikke mulighed for at bevare retten til  

 ægtefællepension i tilfælde af skilsmisse.
5.6. Efterindtægt Ægtefællen  eller hvis ægtefælle ikke efterlades,  

 regionsrådsformandens børn under 21 år  efter den regionsrådsformand,  

 der ved  

 sin død oppebar vederlag som regionsrådsformand, eller efter en tidligere  

 regionsrådsformand, der ved sin død oppebar egenpension, er berettiget til  

 efterindtægt i henhold til § 18 i bekendtgørelsen.
Såfremt en regionsrådsformand  f.eks. pga. sygdom   

 fritages for hvervet, forinden vedkommende samme måned afgår ved døden, er  

 der  

 fortsat adgang til at yde efterindtægt.
Regionsrådsformanden oppebærer i  

 denne  

 situation vederlag som regionsrådsformand måneden ud, jf. bekendtgørelsens  

 § 21, 1. pkt., og § 22, stk. 1. Tilsvarende gælder, hvor  

 regionsrådsformanden  

 afgår ved døden i tilfælde, hvor vedkommende ikke har varetaget hvervet i en  

 periode, men fortsat oppebærer vederlag, jf. § 22 i bekendtgørelsen.
 Såfremt en tidligere regionsrådsformand afgår ved døden i  

 den periode, hvor den pågældende oppebærer efterløn, eller i den periode,  

 hvor  

 egenpensionen er opsat, er der ikke adgang til at yde efterindtægt.
 Om beregningen af efterindtægt er det i bekendtgørelsens  

 § 18 fastsat, at den svarer til 3 gange det sidst ydede månedlige  

 regionsrådsformandsvederlag eller den sidst ydede egenpension.
 Efterindtægten udbetales ifølge bekendtgørelsens § 18  

 den 1. i måneden efter regionsrådsformandens død.
5.7. Børnepension Efter bekendtgørelsens § 19, stk. 1, er børn under  

 21 år af en tidligere regionsrådsformand, der oppebærer egenpension, jf.  

 bekendtgørelsens § 13 og § 16, berettiget til børnepensionstillæg.  

 Når en regionsrådsformand afgår ved døden, bliver den pågældendes børn  

 berettiget til børnepension, såfremt regionsrådsformanden har opnået en  

 funktionstid på mindst 1 år, jf. bekendtgørelsens § 19, stk. 2.  

 Beregningen af regionsrådsformandens funktionstid sker efter reglerne i  

 bekendtgørelsens § 14, jf. pkt. 5.4.1. Børnepensionstillæg og  

 børnepension  

 ydes i øvrigt efter de regler, der gælder for børnepensionstillæg og  

 børnepension i henhold til lov om tjenestemandspension, jf. bekendtgørelsens  

 § 19, stk. 3.
5.8. Samordning af pensioner Reglerne om samordning af egenpension til en  

 regionsrådsformand er uændrede i forhold til de hidtidige regler om  

 samordning  

 af egenpension til borgmestre.
Reglerne er fastsat i § 20 i  

 bekendtgørelsen.  

 Samordning indebærer, at egenpensionen som regionsrådsformand bliver nedsat.
Samordning skal ske, hvis en tidligere regionsrådsformand  

 oppebærer  

  

 egenpension  

  

 efter lov om  

 tjenestemandspension, lov om vederlag og pension m.v. for ministre, lov om  

 valg  

 til Folketinget samt lov om vederlag og pension m.v. for de danske  

 repræsentanter  

 i Europa-Parlamentet.
Samordning skal endvidere ske, hvis en tidligere  

 regionsrådsformand oppebærer egenpension fra en stilling på tjenestemands-  

 eller tjenestemandslignende vilkår i en kommune, en region, et koncessioneret  

 selskab, anden offentlig virksomhed eller fra en statsgaranteret  

 pensionskasse,  

 jf. i det hele bekendtgørelsens § 20, stk. 1. Såfremt der tilkommer  

 en tidligere regionsrådsformand  

  

 løn eller  

 vederlag  

  

 fra en stilling, som berettiger til pension som angivet ovenfor,  

 sker der ligeledes samordning, jf. bekendtgørelsens § 20, stk. 3.
 Alene en tjenestemandsstilling eller en  

 tjenestemandslignende stilling i en kommune, en region, et koncessioneret  

 selskab eller anden offentlig virksomhed kan begrunde nedsættelse af  

 egenpensionen.  

 Der skal således ikke ske nedsættelse af egenpensionen, hvis en tidligere  

 regionsrådsformand oppebærer pension fra en overenskomstansættelse i en  

 stilling  

 i en kommune m.v.
 Samordningen sker dels efter en halvdelsregel og dels efter  

 en maksimumsregel.
Halvdelsreglen går ud på, at regionsrådsformandspensionen  

 nedsættes med halvdelen af de øvrige ovennævnte ydelser, den tidligere  

 regionsrådsformand har krav på.
Nedsættelsen kan dog aldrig overstige  

 halvdelen  

 af regionsrådsformandspensionen, jf. bekendtgørelsens § 20, stk. 2  

 og  

 3.
Maksimumsreglen går ud på, at regionsrådsformandspensionen i  

 sin reducerede form sammen med andre pensioner  f.eks. ministerpension  

  ikke  

 må overstige den til enhver tid højst opnåelige tjenestemandspension.
Hvis de  

 sammenlagte ydelser overstiger den højst opnåelige tjenestemandspension,  

 nedsættes regionsrådsformandspensionen med det overskydende beløb, jf.  

 bekendtgørelsens § 20, stk. 2. Såfremt der ved siden af  

 regionsrådsformandspensionen  

 modtages løn eller andre vederlag, må regionsrådsformandspensionen i sin  

 reducerede form sammen med lønnen og de andre vederlag i henhold til  

 maksimumsreglen ikke overstige den højeste pensionsgivende tjenestemandsløn,  

 jf. bekendtgørelsens § 20, stk. 3.
 Hvis der i henhold til bestemmelser vedrørende udbetalingen  

 af pension eller løn som nævnt i § 20, stk. 1 og stk. 3, sker  

 tilsvarende pensionsbegrænsninger som følge af pension hidrørende fra  

 regionsrådsformandshvervet, foretages ikke nedsættelse af  

 regionsrådsformandspensionen,  

 jf. § 20, stk. 5, i bekendtgørelsen.
Tjenestemandspensionsloven indeholder ikke regler om  

 samordning.
Der er imidlertid fastsat regler om samordning af  

 tjenestemandspension med pension, der oppebæres som borgmester og rådmand, i  

 en  

 tekstanmærkning til finansloven, jf. tekstanmærkning nr. 102 til § 36 i  

 finansloven for 2007. Tekstanmærkningen finder også anvendelse i forhold til  

 samordning med pension, der oppebæres som regionsrådsformand.
I henhold til  

 tekstanmærkningen skal reducering ske i den pension, der er mindst.
Hvis  

 tjenestemandspensionen  

 er større end regionsrådsformandspensionen, skal der i medfør af  

 tekstanmærkningen ske udbetaling af den fulde tjenestemandspension og ske  

 nedsættelse af regionsrådsformandspensionen i medfør af  

 vederlagsbekendtgørelsen.
Hvis tjenestemandspensionen er mindre end  

 regionsrådsformandspensionen, skal tjenestemandspensionen nedsættes med  

 halvdelen i medfør af tekstanmærkningen, hvilket medfører at  

 regionsrådsformandspensionen ikke nedsættes, jf. vederlagsbekendtgørelsens  

 § 20, stk. 5. Udover halvdelsreglen er der endvidere i  

 tekstanmærkningens stk. 3 indsat en maksimumsregel.
Ægtefællepensionen  

  

 efter en regionsrådsformand er  

 undergivet tilsvarende regler om samordning.
Såfremt en efterlevende  

 ægtefælle  

 efter en regionsrådsformand har krav på ægtefællepension efter lov om  

 tjenestemandspension, lov om vederlag og pension m.v. for ministre, lov om  

 valg  

 til Folketinget samt lov om vederlag og pension m.v. for de danske  

 repræsentanter i Europa-Parlamentet eller fra en stilling på tjenestemands-  

 eller tjenestemandslignende vilkår i en kommune, en region, et koncessioneret  

 selskab, anden offentlig virksomhed eller fra en statsgaranteret  

 pensionskasse,  

 nedsættes ægtefællepensionen efter både halvtidsreglen og maksimumsreglen,  

 medmindre der i henhold til bestemmelser vedrørende udbetalingen af de nævnte  

 øvrige pensioner sker tilsvarende pensionsbegrænsninger, jf. nærmere  

 bekendtgørelsens  

 § 20, stk. 4 og 5.
Kapitel 6 Fælles bestemmelser 6.1. Udbetaling Vederlag for hvervene som regionsrådsformand, næstformand,  

 formand for et særligt udvalg af midlertidig karakter, medlem af  

 forretningsudvalget eller et særligt udvalg af midlertidig karakter og  

 regionsrådsmedlem udbetales månedsvis forud og ydes for hver påbegyndt  

 kalendermåned,  

 jf. bekendtgørelsens § 21, 1. pkt.
Ved indtræden i et hverv senere end den 1. i måneden ydes  

 det vederlag for den første måned, som vedkommende er berettiget til, bagud  

 ved  

 månedens udgang, jf. bekendtgørelsens § 21, 2. pkt.
Størrelsen af  

 vederlaget, som vedkommende er berettiget til for den første måned, må  

 afgøres  

 ud fra lovens og bekendtgørelsens regler i øvrigt.
Eksempelvis er et  

 regionsrådsmedlem, der indtræder som medlem af forretningsudvalget midt i en  

 måned, berettiget til udvalgsvederlag forholdsmæssigt for den del af måneden,  

 hvor  

 den pågældende er medlem af forretningsudvalget, såfremt regionsrådet i  

 henhold  

 til bekendtgørelsens § 6 har besluttet at yde vederlag for medlemskab af  

 forretningsudvalget.
Tilsvarende er et regionsrådsmedlem, der tiltræder som  

 regionsrådsformand midt i en måned, berettiget til  

 regionsrådsformandsvederlag  

 forholdsmæssigt for den del af måneden, hvor den pågældende er  

 regionsrådsformand.
Se i øvrigt bekendtgørelsens § 5, § 8,  

 § 10  

 og § 11, stk. 3.
 Vederlag til stedfortrædere udbetales månedsvis bagud, jf.  

 bekendtgørelsens § 21, 3. pkt., og ydes i henhold til bekendtgørelsens  

 § 5.
6.2. Ophør Vurderingen af, om vederlæggelse skal ophøre, skal foretages  

 i forhold til hvert enkelt vederlag for sig.
Vurderingen skal således  

 foretages  

 både i forhold til det faste vederlag som regionsrådsmedlem og i forhold til  

 eventuelle yderligere vederlag som medlem af forretningsudvalget, som formand  

 eller medlem af et særligt udvalg af midlertidig karakter, eller som  

 næstformand for regionsrådet samt i forhold til vederlag som  

 regionsrådsformand.
Tillægsvederlaget knytter sig til det faste vederlag.
Såfremt et medlem fratræder et af de nævnte hverv, ophører  

 vederlæggelsen med udgangen af måneden, jf. bekendtgørelsens § 22,  

 stk. 1. Bestemmelsen indebærer bl.a., at der ikke kan kræves dele af et  

 udbetalt vederlag tilbagebetalt, hvis f.eks. en regionsrådsformand eller et  

 udvalgsmedlem fratræder sit hverv midt i måneden.
I en situation, hvor  

 hvervet  

 fratrædes, fordi regionsrådsmedlemmet har rimelig grund til at ønske sig  

 fritaget, er fraflyttet den pågældende region eller i øvrigt har fortabt sin  

 valgbarhed, skal der således betales vederlag til udgangen af den måned,  

 hvori  

 regionsrådet træffer afgørelse om, at medlemmet kan fritages eller har  

 fortabt  

 sin valgbarhed.
 Ved dødsfald ophører vederlaget med udgangen af den måned,  

 hvori dødsfaldet er indtruffet.
 Vederlæggelsen for varetagelsen af de nævnte hverv ophører  

 endvidere med udgangen af den måned, hvor den pågældende i en uafbrudt  

 periode  

 på 3 måneder ikke har varetaget dette, jf. bekendtgørelsens § 22,  

 stk. 1.
 Da vederlæggelse for varetagelse af de enkelte   

 selvstændigt vederlagte  hverv kan ophøre hver for sig, kan eksempelvis  

 vederlæggelsen som udvalgsmedlem ophøre, fordi hvervet ikke er varetaget i 3  

 måneder, uden at det behøver at få indflydelse på det faste vederlag som  

 regionsrådsmedlem, såfremt vedkommende i øvrigt deltager i  

 regionsrådsmøderne.
 Ved fravær på grund af sygdom, graviditet, barsel og  

 adoption er der ret til vederlag i indtil 9 måneder, jf. bekendtgørelsens  

 § 22, stk. 2.
 Bekendtgørelsens § 22, stk. 2, omfatter også en  

 mandlig regionsrådsformands fravær på grund af barsel og adoption og et  

 regionsrådsmedlems fravær på grund af sin ægtefælles, sit barns eller anden  

 nærtståendes meget alvorlige sygdom.
Det er efter bekendtgørelsens § 22, stk. 2, en  

 betingelse for at modtage vederlag i indtil 9 måneder, at regionsrådet i hele  

 denne periode har truffet beslutning om at indkalde en stedfortræder som  

 følge  

 af en af de nævnte forfaldsgrunde, jf. regionslovens § 12, jf.  

 § 15,  

 stk. 2, i lov om kommunernes styrelse.
Eksempelvis kan et  

 regionsrådsmedlem  

 ikke blive vederlagt i mere end 3 måneder, uanset at fraværet efter det  

 oplyste  

 skyldes sygdom, medmindre regionsrådet har truffet beslutning om indkaldelse  

 af  

 stedfortræder.
Hvilket vederlag regionsrådsmedlemmet har ret til under sit  

 fravær, afgøres af, hvilke hverv den pågældende er valgt til.
Et  

 regionsrådsmedlem, der efter at være gået på barsel bliver valgt til hvervet  

 som næstformand for regionsrådet, har f.eks. ret til vederlag i  

 overensstemmelse med bestemmelserne herom fra det tidspunkt, hvor valget  

 gælder  

 fra.
Betingelsen om stedfortræderindkaldelse gælder fortsat, og der er  

 fortsat  

 kun ret til vederlag i samlet indtil 9 måneder.
6.3. Feriegodtgørelse Der beregnes ikke feriegodtgørelse efter reglerne i  

 ferieloven (lovbekendtgørelse nr. 407 af 28. maj 2004 som senest ændret ved  

 lov  

 nr. 404 af 8. maj 2006) af de ydelser, som regionsrådsmedlemmer oppebærer i  

 henhold til regionsloven og regler udstedt i medfør heraf.
 Af § 23, stk. 1, i bekendtgørelsen følger  

 imidlertid, at regionsrådsformænd, regionsrådsnæstformænd og formænd for  

 særlige udvalg af midlertidig karakter, oppebærer en feriegodtgørelse på 1 ½  

 pct. af vederlag efter bekendtgørelsens § 7, stk. 5, 2. pkt., og  

 §§ 9-11.  

 Feriegodtgørelsen udbetales pr. 1. maj for de vederlag, der er oppebåret i  

 det  

 foregående kalenderår, jf. bekendtgørelsens § 23, stk. 2. Herudover  

 giver de ydelser, som regionsrådsmedlemmer modtager i henhold til  

 regionsloven  

 og regler udstedt i medfør heraf, ikke grundlag for udbetaling af  

 feriegodtgørelse.
Kapitel 7 Overgangsbestemmelser Bekendtgørelse nr. 1460 af 19. december 2005 om  

 vederlag, diæter, pension m.v. for varetagelsen af regionale hverv er i sin  

 helhed trådt i kraft den 1. januar 2007, jf. bekendtgørelsens § 25.
 Der er i bekendtgørelsen fastsat en række  

 overgangsbestemmelser for borgmestre, der bl.a. knytter sig til overgangen  

 fra  

 ét pensionssystem til et andet.
 Efter bekendtgørelsens § 26 ophører udbetaling af  

 efterløn til en tidligere amtsborgmester, hvis den pågældende tiltræder som  

 regionsrådsformand.
 Overgangsbestemmelserne i bekendtgørelsens §§ 27 og 28  

 vedrører tidligere borgmestre i en kommune eller en amtskommune, der den 1.  

 januar 2007 eller senere er valgt som regionsrådsformand.
 Bestemmelsen i bekendtgørelsens § 27 fastsætter, at en  

 amtsborgmester eller borgmester, der den 31. december 2006 allerede har  

 opnået  

 ret til egenpension eller oppebærer egenpension, fortsat vil være omfattet af  

 de mere gunstige regler vedrørende omregning af funktionstid til  

 pensionsalder  

 i § 22, stk. 3, i bekendtgørelse nr. 584 af 9. juli 2002, hvis den  

 pågældende den 1. januar 2007 eller senere vælges til regionsrådsformand.
Bestemmelsen i § 28 fastsætter som noget nyt, at en  

 regionsrådsformand, der som borgmester hidtil har været omfattet, herunder  

 har  

 valgt at være omfattet, af de pensionsregler, der var gældende før den 1.  

 januar 1994, skal have Indenrigs- og Sundhedsministeriets tilladelse til  

 fortsat at være omfattet af disse gamle pensionsregler.
Ministeriets  

 tilladelse  

 til at blive på denne gamle pensionsordning vil bero på en udregning af,  

 hvorvidt dette vil være økonomisk fordelagtigt for vedkommende  også på  

 længere sigt.
Hvis en regionsrådsformand er fyldt 58 år og har haft 8 års  

 funktionstid  

 som borgmester eller amtsborgmester, vil det uden tvivl være mere økonomisk  

 fordelagtigt at være omfattet af det nye pensionssystem.
I tilfælde, hvor  

 vedkommende hidtil har været omfattet af de pensionsregler, der var gældende  

 før den 1. januar 1994, er det derfor udtrykkeligt fastsat i § 28,  

 stk. 3, at de nugældende pensionsregler finder anvendelse.
Den  

 pågældendes  

 pension beregnes efter § 22, stk. 3, i bekendtgørelse nr. 584 af 9.  

 juli 2002.
 Der er endvidere i §§ 41 og 42 i bekendtgørelse nr.  

 1461 af 19. december 2005 om vederlag, diæter, pension m.v. for varetagelsen  

 af  

 kommunale hverv fastsat en række tilsvarende overgangsregler, der vedrører  

 tidligere borgmestre i en kommune eller amtskommune, der den 1. januar 2007  

 eller senere er valgt som borgmestre.
Der er i §§ 35-40 i bekendtgørelse nr. 1461 af 19.  

 december 2005 om vederlag, diæter, pension m.v. for varetagelsen af kommunale  

 hverv fastsat yderligere en række overgangsregler, der vedrører tidligere  

 borgmestre i en kommune eller amtskommune, der ikke den 1. januar 2007 eller  

 senere er valgt som borgmestre eller regionsrådsformænd.
Der henvises til  

 disse  

 regler, der er omtalt i kapitel 7 i vejledning nr. 9 af 9. februar 2007 om  

 vederlag, diæter, pension m.v. for varetagelsen af kommunale hverv.
Indenrigs- og Sundhedsministeriet, den 9.  

 februar 2007 Lars Løkke Rasmussen /Christian Vigh Bilag 1 Indholdsfortegnelse Kapitel 1. Indledning Kapitel 2. Vederlæggelse  

 af regionsrådsmedlemmer 2.1.
Den grundlæggende  

 vederlæggelse 2.1.1.
Fast vederlag 2.1.1.1.
Hvad omfatter det faste  

 vederlag? 2.1.2.
Tillægsvederlag 2.1.3.
Erstatning for  

 dokumenteret tabt arbejdsfortjeneste 2.1.3.1.
Hvornår ydes erstatning  

 for tabt arbejdsfortjeneste? 2.1.3.2.
Dokumentation for tabet 2.1.3.3.
Udbetaling af erstatning  

 for dokumenteret tabt arbejdsfortjeneste 2.2.
Det konstituerende møde 2.3.
Udvalgsvederlag 2.3.1.
Vederlag for medlemskab af  

 forretningsudvalget 2.3.2.
Vederlag for medlemskab af  

 særlige udvalg af midlertidig karakter 2.4.
Vederlæggelse af  

 næstformænd Kapitel 3. Vederlæggelse  

 af ikke-regionsrådsmedlemmer 3.1.
Diæter og erstatning for  

 dokumenteret tabt arbejdsfortjeneste Kapitel 4. Godtgørelse af  

 udgifter 4.1.
Godtgørelse til  

 regionsrådsmedlemmer 4.1.1.
Obligatorisk godtgørelse 4.1.2.
Anden godtgørelse 4.2.
 Godtgørelse til  

 regionsrådsformænd m.fl.
 4.3.
Godtgørelse til  

 ikke-regionsrådsmedlemmer Kapitel 5. Vederlag og  

 pension til regionsrådsformænd m.fl.
 5.1.
Vederlag 5.2.
Funktionsvederlag 5.3.
Efterløn 5.4.
Egenpension 5.4.1.
Funktionstid 5.4.2.
Beregning 5.4.3.
Udbetaling 5.4.4.
Udgiftsfordeling 5.4.5.
Andet 5.5.
Ægtefællepension 5.6.
Efterindtægt 5.7.
Børnepension 5.8.
Samordning af pensioner Kapitel 6. Fælles  

 bestemmelser 6.1.
Udbetaling 6.2.
Ophør 6.3.
