Indledning Reglerne om forudgående beskæftigelse/uddannelse som betingelse for at  

 blive indplaceret i en dagpengeperiode, og om længde og forbrug af  

 dagpengperioden (tidligere kaldet delperiode 1) og aktivperioden (tidligere  

 kaldet delperiode 2) findes i §§ 52 a-d, 53, 55 og 56 i lov om  

 arbejdsløshedsforsikring m.v. samt i bekendtgørelse nr. 1170 af 21. december  

 1995 om beskæftigelseskrav, dagpengeperiode og aktivperiode.
 Reglerne omhandler såvel fuldtids- som deltidsforsikrede medlemmer.
Indholdsfortegnelse 60-årige.
1. Beskæftigelseskravet (52-ugers-reglen) 1.1. Det fremgår af lovens § 53, stk. 1, at ret til dagpenge opnås efter 1  

 års medlemskab af en arbejdsløshedskasse.
For medlemmer, der kan medregne en  

 erhvervsmæssig uddannelse til opfyldelse af beskæftigelseskravet, opnås ret  

 til dagpenge 1 måned efter uddannelsens afslutning, jf. lovens § 54.
For at blive indplaceret i en dagpengeperiode, jf. lovens § 53, stk. 2, er  

 det for fuldtidsforsikrede en betingelse, at medlemmet har haft  

 beskæftigelse, der sammenlagt svarer til mindst 52 ugers beskæftigelse i  

 fagets fulde, sædvanlige arbejdstid inden for de seneste 3 år eller har  

 udøvet selvstændig virksomhed i væsentligt omfang i en tilsvarende periode.  

 For deltidsforsikrede lønmodtagere stilles der krav om 34 ugers beskæftigelse  

 inden for de seneste 3 år.
Indtil den 31. december 1996 er indplaceringen dog  

 betinget af 26/17 ugers beskæftigelse.
 Ved en sædvanlig ugentlig arbejdstid på 37 timer svarer  

 beskæftigelseskravet for fuldtidsforsikrede lønmodtagere til (37 x 52) 1924  

 timer og for deltidsforsikrede lønmodtagere til (37 x 34) 1258 timer.
 Indplacering i dagpengeperioden sker for medlemmer, der ikke er  

 indplaceret, fra den dag, hvor medlemmet anmoder om og herefter får udbetalt  

 dagpenge eller i øvrigt forbruger af ydelsesperioden, jf. nedenfor pkt. 14.
 For et medlem, der er indplaceret i dagpengeperioden, indtræder ret til  

 påbegyndelse af en ny dagpengeperiode efter reglerne i bekendtgørelsens § 9,  

 jf. nedenfor under pkt. 12.
 For et medlem, der er overgået til aktivperioden, indtræder ret til  

 påbegyndelse af en ny dagpengeperiode, når medlemmet opfylder  

 beskæftigelseskravet med 52 ugers beskæftigelse inden for de seneste 3 år.
 Hvis retten til dagpenge er ophørt efter udløb af  

 ydelses-/referenceperioderne, skal medlemmet for igen at få ret til dagpenge  

 opfylde beskæftigelseskravet med 26/17 ugers beskæftigelse inden for de  

 seneste 3 år.
 Medlemmet bliver første gang ledigmeldt 1. februar 1994. Medlemmet  

 skal have opgjort beskæftigelseskravet efter sammenlagt 20 måneders ledighed.
 Ved at gå tilbage i dagpengeperioden kan det konstateres, at  

 beskæftigelseskravet er opfyldt inden for 3 år.
 Indplacering i en ny dagpengeperiode sker med virkning fra 1. september  

 1995, som er 1. ledighedsdag efter sidste dag i beskæftigelsesperioden.
 Medlemmet anmoder om og får udbetalt dagpenge og bliver indplaceret i  

 en dagpengeperiode efter 1. januar 1996.
 I forbindelse med indberetning af overgang til aktivperioden skal kassen  

 undersøge, om der i dagpengeperioden foreligger en periode med 52 ugers  

 arbejde inden for 3 år.
Ved at gå tilbage i dagpengeperioden kan kassen konstatere, at der  

 foreligger 1 måneds beskæftigelse, og at der forud herfor foreligger en  

 periode med ledighed, barsel og sygdom på sammenlagt 25 måneder.
Forud for  

 ledighedsperioden foreligger der 12 måneders beskæftigelse.
 Ny dagpengeperiode regnes fra og med den 1. ledige dag efter  

 beskæftigelsesperioden på 12 måneder, idet medlemmet ikke på et senere  

 tidspunkt opfylder beskæftigelseskravet.
 Den efterfølgende beskæftigelse (1 måned), der ikke er indgået i  

 beskæftigelseskravet, vil kunne indgå i en senere opgørelse.
Til opfyldelse af beskæftigelseskravet kan medregnes alle timer, også  

 timer ud over 37 timer pr. uge, hvor medlemmet har været i beskæftigelse som  

 lønmodtager.
Hvis der efterfølgende sker afspadsering af overarbejde, anses  

 beskæftigelsen for udført i den uge, hvor medlemmet får vederlag for  

 beskæftigelsen.
1.2. Det fremgår af § 53, stk. 3, at kun beskæftigelse, der er  

 udført i medlemsperioder, kan medregnes til opfyldelse af  

 beskæftigelseskravet.
Dette indebærer, at beskæftigelse, der udføres i  

 perioder, hvor pågældende for eksempel på grund af slettelse ikke er  

 arbejdsløshedsforsikret, ikke kan medregnes.
Beskæftigelse i en tidligere  

 medlemsperiode, for eksempel forud for en slettelse, kan derimod medregnes.
 Beskæftigelse, der en gang er medgået til opfyldelsen af  

 beskæftigelseskravet, kan ikke indgå i en senere opgørelse, jf. dog nedenfor  

 pkt. 11.4.
Til § 2, stk. 1 2. Lønarbejde 2.1. Arbejdsløshedsforsikringsloven angiver ingen retningslinier for, hvad  

 der skal forstås ved lønarbejde.
2.1.1. Direktoratet har i reglerne om optagelse i en anerkendt  

 arbejdsløshedskasse for selvstændige erhvervsdrivende defineret, hvornår  

 beskæftigelse betragtes som selvstændig virksomhed.
Er der i medfør af disse  

 regler tale om selvstændig virksomhed, vil beskæftigelsen også i forhold til  

 lovens § 53 blive betragtet som sådan, og der er altså ikke tale om  

 lønarbejde.
Vedrørende reglerne om selvstændig virksomhed i forhold til  

 lovens § 53 henvises til bekendtgørelsens § 5 og nedenfor under pkt. 9.
 2.1.2.1. Der kan endvidere opstå tvivl om, hvorvidt en udført  

 aktivitet skal betragtes som lønarbejde eller ledighed i forhold til lovens §  

 53. Disse tvivlstilfælde må afgøres konkret ud fra en undersøgelse af de  

 kendetegn, der traditionelt er knyttet til det typiske lønmodtagerforhold.  

 For at anerkende en beskæftigelse som lønarbejde vil det dog altid være et  

 krav, at medlemmet har udført arbejde, der har været udbudt på  

 almindelige løn- og arbejdsvilkår, at der er modtaget et vederlag  

 herfor, og at vederlaget er skattepligtigt efter de gældende regler  

 herom.
Det er en betingelse, at beskæftigelsen indgår i medlemmets årsopgørelse,  

 jf. bekendtgørelsens § 2, stk. 6. Kasserne skal ikke automatisk undersøge, om  

 dette krav er opfyldt.
Det vil dog kunne indgå i en eventuel tilsynssag eller  

 klagesag ved afgørelsen af, om en given beskæftigelse kan medregnes til  

 opfyldelse af beskæftigelseskravet.
Hvis de skattemæssige forhold vedrørende  

 beskæftigelsen efterfølgende bringes i orden, vil beskæftigelsen kunne  

 medregnes til opfyldelse af beskæftigelseskravet.
 2.1.2.2. Hvis beskæftigelsen er udført inden for rammerne af en  

 overenskomst på området, vil der normalt ikke være tvivl om, at der  

 foreligger lønarbejde i lovens forstand.
 Omfattes beskæftigelsen ikke af en overenskomst, må der sammenlignes med  

 overenskomst for beskæftigelse af tilsvarende eller sammenlignelig karakter.  

 Der stilles ikke krav om fuldstændig overensstemmelse med overenskomster fra  

 tilsvarende eller sammenlignelige områder.
 Af yderligere kendetegn, der kan være vejledende - uden hver for sig at  

 være afgørende - er de vigtigste angivet nedenfor.
 2.1.2.3. Følgende momenter taler for, at der foreligger  

 lønarbejde:
2.2.1. Uddannelse Med hjemmel i lovens § 56, stk. 1, 1. pkt., sidestilles tidsrum, hvori  

 medlemmet har gennemført en uddannelse af den i lovens § 41, stk. 1, nr. 3,  

 litra b, nævnte art med lønarbejde i relation til opfyldelse af  

 beskæftigelseskravet i lovens § 53.
 Bestemmelsen omfatter alene uddannelse, på hvilken medlemmet rent faktisk  

 er blevet optaget efter lovens § 41, stk. 1, nr. 3, litra b.
 Reglen medfører, at et medlem, der er optaget som nyuddannet, har opfyldt  

 beskæftigelseskravet i lovens § 53, stk. 2, i de tidsmæssigt seneste 52 uger  

 af det uddannelsesforløb, der berettiger til optagelsen.
 For bachelorer betyder dette, at pågældende har opfyldt  

 beskæftigelseskravet i de seneste 52 uger af det uddannelsesforløb, der  

 berettigede til bachelorgraden.
 Vedrørende lønnet praktik under uddannelse henvises til bekendtgørelsens §  

 2, stk. 4, og pkt. 6. nedenfor.
2.2.2. Borgmestre, rådmænd, udvalgsformænd og medlemmer af  

 Folketinget, regeringen og Europaparlamentet Tidsrum, hvori medlemmet har udøvet kommunalt hverv som borgmester,  

 rådmand eller udvalgsformand på fuld tid eller har været medlem af  

 Folketinget, regeringen eller Europaparlamentet sidestilles i medfør af  

 lovens § 56, 2. pkt., med lønarbejde i relation til opfyldelsen af  

 beskæftigelseskravet i lovens § 53.
 Udføres kommunalt hverv som udvalgsformand på mindre end fuld tid,  

 beregnes beskæftigelsens omfang ved, at der foretages omregning af det faste  

 vederlag som udvalgsformand til arbejdstimer ved hjælp af den til enhver tid  

 gældende omregningssats.
2.3. Særlige afgrænsningsproblemer over for selvstændig virksomhed 2.3.1. Begrebet selvstændig virksomhedsudøvelse er defineret i de af  

 Direktoratet for Arbejdsløshedsforsikringen fastsatte regler om optagelse i  

 en anerkendt arbejdsløshedskasse for selvstændige erhvervsdrivende.
2.3.2. Freelance, musikere og artister Det må afgøres ud fra en konkret vurdering, om beskæftigelsen skal  

 henføres til lønarbejde eller udøvelse af selvstændig virksomhed.
2.4. Særlige ansættelsesforhold 2.4.1. I det følgende opregnes en række arbejdsområder/ansættelsesforhold,  

 som på forskellige punkter adskiller sig fra, hvad der normalt forstås ved  

 lønarbejde, og som derfor behandles særskilt.
 Ud over at henholde sig til de neden for nævnte særlige krav skal de  

 almindelige kendetegn ved lønarbejde i alle tilfælde tages i betragtning.
2.4.2. Hjemmearbejde Ved hjemmearbejde forstås beskæftigelse, der udføres i medlemmets hjem  

 uden egentlig arbejdsledelse og kontrol.
I praksis stilles der krav om, at  

 arbejdsområdet er reguleret af en kollektiv overenskomst.
Sådanne  

 overenskomster er blandt andet indgået for hjemmesyersker og kommunale  

 dagplejere.
Hvis beskæftigelsen ikke er reguleret af en overenskomst, må løn- og  

 ansættelsesvilkår kunne sidestilles med, hvad der i overenskomst er fastsat  

 for beskæftigelse af lignende karakter.
Endvidere må der foreligge en  

 ansættelsesaftale, som angiver, at der består et tjenesteforhold til en  

 arbejdsgiver, og at medlemmet er forpligtet til at udføre arbejdet  

 personligt.
Endelig må der lægges vægt på, om arbejdsgiveren fører en vis  

 kontrol med arbejdets udførelse.
2.4.3. Hjemmehjælpere i eget hjem Hvis medlemmet ansættes som hjemmehjælper for ægtefælle eller andre i  

 medlemmets hjem på løn- og ansættelsesvilkår, der er sædvanlige for kommunale  

 hjemmehjælpere - herunder at medlemmet er undergivet kommunens tilsyn -  

 betragtes beskæftigelsen som lønarbejde.
 Er der derimod tale om plejeforhold etableret i henhold til § 48, § 48 a  

 eller § 57 a i lov om social bistand, er beskæftigelsen ikke lønarbejde, jf.  

 bekendtgørelsens § 10.
2.4.4. Døgnplejere Beskæftigelse som døgnplejer vil alene kunne medregnes til  

 beskæftigelseskravet i henhold til lovens § 53, hvis:
2.4.5. Weekendarbejde Hvis der mellem de faglige organisationer er indgået overenskomst om en  

 ugentlig arbejdstid på 24 timer i weekenden til en løn, der svarer til en  

 normal ugeløn inden for faget, og det i overenskomsten er fastsat, at der  

 ikke må være anden lønnet beskæftigelse, kan weekendarbejde godkendes som  

 lønarbejde og medregnes til opfyldelse af beskæftigelseskravet med et  

 timetal, der svarer til fuld, sædvanlig arbejdstid.
2.4.6. Ph.d.-studerende Perioder, hvor et medlem modtager stipendium til forskeruddannelsen  

 (ph.d.-stipendium), anses for uddannelse.
 Ph.d.-studerende, der deltager i forskeruddannelsen som fastlagt i  

 sammenfatning af 17. juni 1992 af drøftelserne mellem Akademikernes  

 Centralorganisation, Undervisningsministeriet og Finansministeriet, skal  

 tilbydes betalt beskæftigelse i 840 timer fordelt over 3 år.
 For så vidt angår de 840 timer skal der ske en egentlig ansættelse af den  

 ph.d.-studerende, og timerne er ikke en del af selve forskeruddannelsen.
 Beskæftigelse i de 840 timer, som er omfattet af ansættelsen, kan  

 medregnes til opfyldelse af beskæftigelseskravet.
 Medlemmer, der har gennemført forskeruddannelsen, kan dimittere på  

 grundlag af uddannelsen, som så kan medregnes til opfyldelse af  

 beskæftigelseskravet, jf. lovens § 56, stk. 1, 1. pkt.
2.4.7. Forskning For forskning ved højere læreanstalter gælder, at dette kan godkendes som  

 lønarbejde, hvis der er ydet midler, der svarer til overenskomstmæssig løn.
2.4.8. Arbejde i en delefterlønsperiode Arbejde, der udføres i en periode, hvor et medlem modtager delefterløn,  

 kan ikke medregnes til opfyldelse af beskæftigelseskravet i henhold til  

 lovens § 53, stk. 2.
2.4.9. Arbejde i dagpengeperioder med fradragsfri indtægt Arbejde, der udføres i en periode med fradragsfri indtægt (jf. § 53, stk.  

 3, i den før 1. april 1995 gældende lov, og § 55, stk. 6, i den før 1. januar  

 1996 gældende lov), kan ikke medregnes ved opgørelse af arbejdskravet, hvis  

 beskæftigelsen indgår i den fradragsfri indtægt.
2.5. Beskæftigelse i udlandet 2.5.1. Vedrørende beskæftigelse i et andet EØS-land henvises til  

 Direktoratet for Arbejdsløshedsforsikringens vejledning om  

 arbejdsløshedsforsikring i relation til EØS-landene samt til reglerne om  

 medlems- og dagpengeret efter arbejde eller ophold i et andet EØS-land, i  

 Grønland eller det øvrige udland samt til reglerne om medlems- og dagpengeret  

 efter arbejde eller ophold på Færøerne.
 Der henvises endvidere til bekendtgørelsens § 8 og til pkt. 11.1. og 11.5.  

 nedenfor.
 2.5.2. Der må normalt stilles strenge krav til dokumentationens  

 karakter ved beskæftigelse i det øvrige udland, blandt andet på grund af  

 vanskelighederne ved efterfølgende kontrol af oplysningerne.
 Det er en forudsætning for, at beskæftigelsen kan medregnes ved  

 beregningen af beskæftigelseskravet, at pågældende er ansat på sædvanlige  

 løn- og arbejdsvilkår i ansættelseslandet.
 Der henvises til direktoratets regler vedrørende medlems- og dagpengeret  

 efter arbejde eller ophold i et andet EØS-land, i Grønland eller det øvrige  

 udland samt til reglerne om medlems- og dagpengeret efter arbejde eller  

 ophold på Færøerne.
 Vedrørende u-landsfrivillige henvises til bekendtgørelsens § 3, stk. 1,  

 nr. 1, og pkt. 7.1. nedenfor.
 2.5.3. For forskning ved højere læreanstalter i udlandet gælder,  

 at dette kan godkendes som lønarbejde, hvis der er ydet midler, der svarer  

 til overenskomstmæssig løn i opholdslandet.
3. Løntimer Timer, for hvilke der udbetales løn, kan medregnes ved opgørelsen af  

 beskæftigelseskravet, hvis den beskæftigelse, hvortil løntimerne er knyttet,  

 kan betragtes som lønarbejde.
 Der kan for eksempel medregnes fritstillingsperioder, barsel og sygdom og  

 barns 1. sygedag, hvis arbejdsgiveren udbetaler løn.
 Fremgår det af lønsedlerne, at der er udbetalt løn for en bestemt  

 beskæftigelsesgrad, skal dette timeantal lægges til grund.
 Løntimer vil ikke kunne medregnes, hvis den aktivitet, hvortil løntimerne  

 er knyttet, ikke kan medregnes til opfyldelse af beskæftigelseskravet.
Perioder, hvor et medlem som følge af sygdom, barsel, opsigelsesregler  

 eller andet modtager nedsat løn, medregnes til beskæftigelseskravet med det  

 timetal, lønnen svarer til.
Ydes der for eksempel løn svarende til 2/3 af  

 fuld løn, vil der kunne medregnes 2/3 af 37 timer pr. uge, svarende til 24,6  

 timer.
Timer, for hvilke der er udbetalt sikring i henhold til lov om  

 Lønmodtagernes Garantifond, sidestilles med lønarbejde og kan medregnes til  

 beskæftigelseskravet, hvis sikringen udbetales i stedet for løn, herunder løn  

 i en opsigelsesperiode.
Det er en betingelse, at lønmodtagerens krav mod  

 arbejdsgiveren vedrører løn eller vederlag for beskæftigelse, der kan  

 betragtes som lønarbejde, og at medlemmet ikke er berettiget til dagpenge for  

 den periode, som udbetalingen fra Lønmodtagernes Garantifond dækker.
 Perioder, hvor en arbejdsgiver yder løn under en orlov, der er givet i  

 henhold til lov om orlov eller lov om støtte til voksenuddannelse, kan ikke  

 medregnes til beskæftigelseskravet, jf. bekendtgørelsens § 2, stk. 5. Dette  

 gælder for eksempel orlov givet i henhold til Undervisningsministeriets  

 ordning »Uddannelse og jobrotation for privatansatte«  

 (UVUS-ordningen).
Til § 2, stk. 2 4. Omregning Inden for områder, hvor beskæftigelsens omfang ikke - eller kun vanskeligt  

 - kan kontrolleres ved arbejdsgiverens egne registreringer, foretages fradrag  

 i dagpengene på grundlag af indtægten ved anvendelse af omregningssatsen, jf.  

 de af Direktoratet for Arbejdsløshedsforsikringen fastsatte regler om  

 udbetaling af supplerende dagpenge.
I sådanne tilfælde medregnes det  

 timeantal, der fremkommer ved omregningen.
Til § 2, stk. 3 5. Støttet arbejde Deltagelse i Industriministeriets program for indslusning af højtuddannede  

 i mindre virksomheder (isbryderprojektet), jf. konto 26.32.03 på finanslovene  

 for 1994 og 1995, er beskæftigelse, hvortil der ydes offentligt tilskud til  

 lønnen, og kan derfor ikke medregnes til opfyldelse af  

 beskæftigelseskravet i henhold til lovens § 53, stk. 2.
 Følgende former for beskæftigelse anses dog ikke for støttet arbejde og  

 kan derfor medregnes til opfyldelse af beskæftigelseskravet i henhold til  

 lovens § 53, stk. 2:
Til § 2, stk. 4 6. Lønnet praktik i forbindelse med uddannelse Lønnet praktik i en uddannelse sidestilles med lønarbejde.
Det er en  

 betingelse, at der ydes løn i overensstemmelse med gældende overenskomster  

 for denne eller tilsvarende beskæftigelse.
 Det er videre en betingelse, at uddannelsen ikke indgår som et tilbud i  

 henhold til lov om en aktiv arbejdsmarkedspolitik, at der ikke er givet  

 uddannelsesorlov i henhold til lov om orlov til uddannelsen, og at der ikke  

 ydes offentligt tilskud til lønnen.
Til § 3 7. Aktiviteter, der kan medregnes til  

 beskæftigelseskravet I bekendtgørelsens § 3, stk. 1, er opregnet en række aktiviteter, der kan  

 medregnes til beskæftigelseskravet efter bekendtgørelsens § 2, stk. 1, uanset  

 at kravet om, at der skal udbetales en overenskomstmæssig eller tilsvarende  

 løn, ikke er opfyldt.
Til § 3, stk. 1, nr. 1 7.1. U-landsfrivillige 7.1.1. Kassen kan ved skriftlig henvendelse til Udenrigsministeriet få  

 oplyst, om der er ydet bistand ifølge lovgivningen om internationalt  

 udviklingssamarbejde til et program.
 7.1.2. Hvis der ikke er ydet bistand til programmet ifølge  

 lovgivningen om internatio-nalt udviklingssamarbejde, kan beskæftigelsen  

 eventuelt tælle med som lønarbejde, jf. pkt. 2.5. vedrørende beskæftigelse i  

 udlandet.
Til § 3, stk. 1, nr. 2 7.2. Militærtjeneste Med hjemmel i lovens § 56, stk. 1, 1. pkt., sidestilles tidsrum, hvori  

 medlemmet har været indkaldt til aftjening af værnepligt, og tidsrum, hvori  

 pågældende har forrettet frivillig tjeneste ifølge kontrakt med forsvaret,  

 med lønarbejde i relation til opfyldelse af beskæftigelseskravet i lovens §  

 53.
 Bestemmelsen omfatter alene aftjening af almindelig og civil dansk  

 værnepligt, værnepligt ved redningsberedskabet, frivillig tjeneste ifølge  

 kontrakt med det danske forsvar og FN-tjeneste.
Til § 3, stk. 1, nr. 3 7.3. Ferie Bestemmelsen omfatter al afholdt ferie inden for ferielovens rammer, hvor  

 der ikke er udbetalt løn, jf. bekendtgørelsens § 2, stk. 1.
Er ferien afholdt i et beskæftigelsesforhold, skal den afholdte ferie som  

 udgangspunkt medregnes.
Dette gælder, uanset om der er tale om afholdelse af  

 optjent ferie med feriegodtgørelse, eller om der er tale om afholdelse af  

 supplerende feriedage efter ferielovens § 6 a.
 Der gælder dog følgende begrænsninger for ferie i et  

 beskæftigelsesforhold:
 Er ferien afholdt under ledighed, skal der alene medregnes afholdt ferie  

 med feriegodtgørelse.
 Dokumentation for den afholdte ferie sker efter Direktoratet for  

 Arbejdsløshedsforsikringens regler om arbejdsgiverdokumentation som  

 betingelse for udbetaling af arbejdsløshedsdagpenge og efterløn.
 Medlemmet skal således på tro og love afgive oplysninger om den afholdte  

 ferie.
 Kassen skal herefter sikre, at der ikke medregnes flere feriedage end  

 tilladt, herunder at der fradrages de af feriedagene, hvor der i samme  

 ferieår er udbetalt dagpenge eller feriedagpenge.
Til § 3, stk. 1, nr. 4 og 5 7.4. Er et medlem i et beskæftigelsesforhold i fuld beskæftigelse  

 dagen før eller dagen efter en søgnehelligdag eller en overenskomstmæssig  

 fridag, betragtes søgnehelligdagen/den overenskomstmæssige fridag som knyttet  

 til beskæftigelsesforholdet, medmindre medlemmet har fået udbetalt dagpenge  

 eller feriedagpenge.
 Som overenskomstmæssige fridage betragtes alene faste fridage.
Til § 3, stk. 1, nr. 6 7.5. Det er præciseret, at en tjenestemand, der afskediges, vil  

 kunne medregne perioden med rådighedsløn til opfyldelse af  

 beskæftigelseskravet.
 På det private arbejdsmarked forekommer ordninger, der kan sidestilles med  

 ordningen med rådighedsløn for tjenestemænd.
 Sådanne ordninger kan konkret forelægges Direktoratet for  

 Arbejdsløshedsforsikringen, der kan godkende, at perioder, hvor en  

 arbejdsgiver yder rådighedsløn, kan medregnes ved opgørelsen af  

 beskæftigelseskravet, hvis direktoratet finder, at den pågældende ordning kan  

 sidestilles med ordningen på tjenestemandsområdet.
Til § 3, stk. 2 7.6. Det er præciseret, at søgnehelligdage og overenskomstmæssige  

 fridage skal medregnes med samme værdier som feriedage i tilfælde, hvor disse  

 medfører fradrag i dagpengene under ledighed.
Til § 4 8. Beskæftigelse, der i henhold til aftale udføres på  

 kortere end normal arbejdstid Når der i kraft af overenskomst, husaftaler eller lignende på en  

 arbejdsplads arbejdes kortere tid end den sædvanlige, overenskomstmæssige  

 arbejdstid, eller hvis der overenskomstmæssigt er fastsat en mindre ugentlig  

 arbejdstid for aften- eller nathold, betragtes denne kortere arbejdstid som  

 fuld arbejdstid, hvis der udbetales fuld normal løn.
Den nedsatte arbejdstid  

 skal enten være begrundet i arbejdets særlige karakter eller være en generel  

 arbejdstidsnedsættelse for hele arbejdspladsen.
Til § 5 9. Selvstændig virksomhed Optjening af arbejdskravet for selvstændige erhvervsdrivende forudsætter,  

 at der har været drevet selvstændig virksomhed i væsentligt omfang.
 Ved ophør/udtræden af selvstændig virksomhed med ansøgning om  

 arbejdsløshedsdagpenge eller overgang til efterløn skal der ske en egentlig  

 efterprøvelse af, om medlemmet har drevet virksomheden i væsentligt omfang.
Efterprøvelsen vil i langt de fleste tilfælde ikke volde problemer, når  

 medlemmets oplysninger om det personlige arbejde i virksomheden sammenholdes  

 med virksomhedens karakter og omfang.
I tvivlstilfælde skal den ledige  

 fremlægge yderligere dokumentation for, at væsentlighedskravet har været  

 opfyldt.
Sådan dokumentation kan for eksempel være annoncer med angivelse af  

 åbningstid, dokumentation for omsætningen (momsregnskab), skatteregnskaber,  

 kassekladder, ordrebøger eller erklæringer fra virksomhedens revisor eller  

 advokat om virksomheden og den selvstændiges aktiviteter.
Det vil endvidere  

 kunne tillægges betydning, hvis medlemmet i andre relationer, for eksempel  

 ved indgåelse af lønaftale eller ved skattemæssig registrering som  

 medarbejdende ægtefælle, har afgivet erklæring om arten og omfanget af det  

 personlige arbejde.
 Væsentlighedskravet er i princippet det samme, hvad enten medlemmet har  

 været eneindehaver af en virksomhed, en af flere indehavere eller eventuelt  

 medarbejdende ægtefælle.
 Ved opgørelsen af beskæftigelseskravet skal det afgøres, inden for hvilket  

 tidsrum medlemmet senest kan anses for at have udøvet selvstændig virksomhed  

 i væsentligt omfang i sammenlagt 52 uger. »Sæsonmæssig virksomhed«  

 medregnes ved opgørelsen af beskæftigelseskravet kun med den periode, hvor  

 der har været tale om personlig beskæftigelse i væsentligt omfang.
 Såfremt en virksomhed med drift i væsentligt omfang har en periode i  

 tilslutning til ophøret med nedsat aktivitet, anses virksomhedsudøvelsen i  

 denne periode som udgangspunkt også for at have været i væsentligt omfang,  

 medmindre aktiviteten alene har karakter af afviklingsforanstaltninger.
 Udøvelse af selvstændig virksomhed i væsentligt omfang medregnes altid til  

 beskæftigelseskravet med den almindeligt gældende, fulde arbejdstid inden for  

 det offentlige område.
 Til opfyldelse af beskæftigelseskravet kan også medregnes enkeltstående  

 opgaver af selvstændig karakter, hvis opgaven har haft en sådan varighed -  

 normalt mindst 1 måned - at det sammenholdt med arbejdets art og indtjeningen  

 herved kan dokumenteres, at der har været tale om beskæftigelse i væsentligt  

 omfang.
 Ovenstående finder tilsvarende anvendelse i tilfælde, hvor et medlem  

 fejlagtigt har stået i en lønmodtagerkasse, selv om pågældende har udøvet  

 selvstændig virksomhed i væsentligt omfang.
 Til opfyldelse af beskæftigelseskravet ved medregning af perioder med  

 udøvelse af selvstændig virksomhed i udlandet, på Færøerne eller i Grønland  

 henvises til direktoratets regler om arbejdsløshedsforsikring i relation til  

 EØS-landene samt til reglerne om medlems- og dagpengeret efter arbejde eller  

 ophold i et andet EØS-land, i Grønland eller det øvrige udland samt til  

 reglerne om medlems- og dagpengeret efter arbejde eller ophold på Færøerne.  

 Det skal dog præciseres, at der i det omfang selvstændige erhvervsdrivende  

 kan medregne beskæftigelsesperioder fra udlandet, Færøerne eller Grønland,  

 gælder de samme krav til dokumentation for, at virksomheden har været udøvet  

 i væsentligt omfang, som hvis virksomheden har været udøvet her i landet.
For så vidt angår selvstændig virksomhed i en delpensionsperiode har  

 arbejdstiden før og efter 1. januar 1991 i relation til delpensionsreglerne  

 udgjort halvdelen af henholdsvis 39 timer og 37 timer.
Udøvelse af  

 selvstændig virksomhed i en delpensionsperiode efter 1. januar 1991 medregnes  

 således med 18 1/2 time ugentlig.
 Udøvelse af selvstændig virksomhed i en delefterlønsperiode kan ikke  

 medregnes til opfyldelse af beskæftigelseskravet.
Udøvelse af selvstændig virksomhed med iværksætterydelse efter lov om  

 arbejdstilbud, etableringsydelse efter lov om en aktiv arbejdsmarkedspolitik,  

 igangsætningsydelse efter § 42 a i lov om social bistand eller lignende  

 tæller som ledighed ved beregning af beskæftigelseskravet.
Såfremt medlemmet  

 sideløbende med den virksomhed, hvortil der ydes igangsætningsydelse, udøver  

 anden selvstændig virksomhed, vil sidstnævnte virksomhed ikke kunne medregnes  

 til opfyldelse af beskæftigelseskravet.
Til § 6 og § 18 10. Længden af dagpengeperioden og aktivperioden 10.1. Medlemmer, der indplaceres den 1. januar 1996 eller senere, har i  

 dagpengeperioden ret til dagpenge mm. i sammenlagt 24 måneder  

 (ydelsesperioden) inden for en periode på 36 måneder (referenceperioden).  

 Dette gælder uanset, om medlemmet indplaceres for første gang, eller om  

 medlemmet indplaceres efter at have optjent et nyt beskæftigelseskrav.
 For medlemmer, der er indplaceret senest den 31. december 1995, gælder  

 følgende overgangsordning:
 Overgangsordningen betyder for eksempel at et medlem, der er indplaceret  

 den 1. juli 1994, ved uafbrudt ledighed vil have opbrugt sin dagpengeperiode  

 den 1. juli 1997.
Medlemmer, hvis dagpengeperiode udløber i perioden 1. juli 1996 til 31.  

 december 1998 som følge af fremrykningen af aktivperioden, bevarer dog retten  

 til dagpenge, indtil et tilbud påbegyndes eller afslås.
Aktivperioden anses i  

 disse tilfælde for at starte, når tilbuddet påbegyndes eller afslås.
 Medlemmer, der får opgjort beskæftigelseskravet den 1. januar 1996 eller  

 senere, og som følge heraf bliver indplaceret i en ny dagpengeperiode, der  

 starter før den 1. januar 1996, er omfattet af overgangsordningen.
 10.2. For alle medlemmer gælder, at de i aktivperioden har ret og  

 pligt til tilbud (og eventuelt dagpenge) i sammenlagt 36 måneder  

 (ydelsesperioden) inden for en periode på 48 måneder (referenceperioden).
 10.3. Der gælder dog særlige regler for unge under 25 år, jf.  

 bekendtgørelsens §§ 13-15 og nedenfor pkt. 16, for medlemmer mellem 50 og 60  

 år, jf. bekendtgørelsens § 12, stk. 1, og nedenfor pkt. 15.1., og for de over  

 60-årige, jf. bekendtgørelsens § 12, stk. 2, og § 21 og nedenfor pkt. 15.2-4.  

 og pkt. 18.
Til § 7 og § 8 11. Indplacering i dagpengeperioden og aktivperioden 11.1. Et medlem, der ikke er indplaceret i forvejen, skal indplaceres fra  

 den dag, hvor en af følgende betingelser er opfyldt:
 Medlemmer, der er omfattet af nr. 7, skal dog ikke indplaceres forud for  

 det tidspunkt, hvor de er dagpengeberettigede efter lovens §§ 53 og 54.
 11.2. Medlemmer, der indplaceres i en dagpengeperiode, og som er  

 udelukket fra ret til dagpenge som følge af effektiv karantæne, indplaceres  

 fra det tidspunkt, hvor medlemmet ville have været berettiget til ydelse,  

 såfremt medlemmet ikke var udelukket fra ret til dagpenge på grund af  

 karantænen.
 11.3. Afslutningen af dagpengeperioden regnes fra det tidspunkt,  

 hvor 36-måneders perioden tillagt eventuel forlængelse på grund af for  

 eksempel sygdom, jf. lovens § 55, stk. 7, er udløbet, eller fra det  

 tidspunkt, hvor medlemmet har udtømt dagpengeretten i dagpengeperioden.  

 Aktivperioden begynder umiddelbart herefter.
Hvis overgangen til aktivperioden skyldes opbrug af ydelsesperioden,  

 starter aktivperioden mandagen efter, at sidste ydelsesuge i dagpengeperioden  

 er forbrugt.
Hvis overgangen til aktivperioden skyldes udløb af  

 referenceperioden, starter aktivperioden dagen efter udløbet af  

 referenceperioden i dagpengeperioden.
11.4. For et medlem, som melder sig ud af kassen, eller som  

 slettes på grund af svig eller kontingentrestance, er dagpengeret efter  

 genoptagelse i en kasse betinget af, at medlemmet opfylder det almindelige  

 beskæftigelseskrav, jf. lovens § 53, stk. 2, når karensperioden i henhold til  

 lovens § 53, stk. 1, eller § 54 er udstået.
Kun beskæftigelse i en  

 medlemsperiode kan medregnes til opfyldelse af beskæftigelseskravet, jf.  

 lovens § 53, stk. 3, 1. pkt., og ovenfor pkt. 1.2.
 11.5. Bestemmelsen i § 8 finder anvendelse dels på personer, der  

 er umiddelbart dagpengeberettigede i Danmark på baggrund af medregning af  

 perioder fra andre EØS-lande eller Færøerne, dels på personer, der skal  

 opfylde et krav om beskæftigelse i Danmark for at kunne medregne  

 forsikringsperioder fra andre EØS-lande.
Bestemmelsen anvendes på personer, der ikke er indplaceret i en dagpenge-  

 eller aktivperiode.
Bestemmelsen skal således ikke anvendes på personer, der  

 tidligere er indplaceret og fortsat befinder sig i en dagpenge- eller  

 aktivperiode.
 Ledighedsancienniteten opgøres som forskellen mellem den periode i  

 EØS-landet eller på Færøerne, som ligger til grund for beregningen af  

 beskæftigelseskravet, og medlemmets beskæftigelse i den pågældende periode.  

 Beregningen sker med udgangspunkt i den lokale overenskomstmæssige  

 arbejdstid, og ved omregning fra timer til uger ved beregning af  

 ledighedsancienniteten sker der nedrunding.
Til § 9 12. Erhvervelse af ny dagpengeperiode 12.1. Afgørelsen af, om et medlem har ret til en ny dagpengeperiode, skal  

 træffes på det tidspunkt, hvor kassen i henhold til bekendtgørelsens § 9,  

 stk. 2 - 4, skal opgøre medlemmets hidtidige beskæftigelse.
 Medlemmets hidtidige beskæftigelse skal i dagpengeperioden i  

 henhold til bestemmelsen opgøres i følgende tilfælde:
 Der skal derimod ikke ske en ny indplacering i forbindelse med, at  

 medlemmet overgår fra deltids- til fuldtidsforsikring, eller i forbindelse  

 med, at der ved udbetaling af supplerende dagpenge skal ske en opgørelse  

 efter lovens § 60, stk. 1, idet der i disse tilfælde ikke sker en egentlig  

 opgørelse af beskæftigelseskravet, jf. lovens § 53, stk. 2.
I de tilfælde, hvor medlemmets ydelsesperiode udløber som følge af  

 30-måneders-begrænsningen for de over 60-årige, skal der ske opgørelse 3  

 måneder før udløbet af ydelsesperioden, dvs. opgørelsen skal ske efter 27  

 måneder med ydelser, svarende til 117 ydelsesuger.
Det bemærkes, at det  

 følger af § 4 i direktoratets bekendtgørelse om en arbejdsløshedskasses  

 vejledningspligt, at kassen i god tid, inden et medlem fylder 60 år, skal  

 vejlede medlemmet om dagpengeretten efter det fyldte 60. år.
For at kunne  

 give denne vejledning kan det være nødvendigt for kassen at opgøre, om  

 medlemmet har optjent beskæftigelseskravet, således at medlemmets  

 ydelsesperiode udløber på et andet tidspunkt, end kassen tidligere har  

 beregnet.
 Medlemmet erhverver ret til en ny dagpengeperiode, hvis der siden sidste  

 opgørelsestidspunkt foreligger 52/34 ugers beskæftigelse eller 52 ugers  

 udøvelse af selvstændig erhvervsvirksomhed i væsentligt omfang inden for en  

 3-års-periode.
 Der skal »tælles bagud« fra opgørelsestidspunktet, indtil der  

 første gang foreligger 52/34 ugers beskæftigelse eller 52 ugers selvstændig  

 erhvervsvirksomhed i væsentligt omfang inden for en 3-års-periode.
Det er ikke en betingelse, at beskæftigelseskravet er opfyldt inden for de  

 seneste 3 år.
Det skal alene være opfyldt inden for en 3-års-periode, der  

 ligger efter seneste opgørelsestidspunkt.
 Ret til en ny dagpengeperiode løber fra og med 1. ledige dag efter den  

 beskæftigelse/selvstændige erhvervsvirksomhed, der er medgået til opfyldelse  

 af beskæftigelseskravet.
 Eventuel senere beskæftigelse, der ikke er medregnet til  

 beskæftigelseskravet, kan indgå i en ny beregning af beskæftigelseskravet,  

 jf. eksempel 2 i pkt. 1.1.
12.2. Ved opgørelse af beskæftigelseskravet efter 1. januar 1997  

 skal medlemmet på opgørelsestidspunktet stilles, som om der i 1996 havde  

 været en løbende opgørelse af beskæftigelseskravet.
Dette betyder, at for et  

 medlem, der har genoptjent beskæftigelseskravet forud for den 1. januar 1997  

 efter de dagældende regler, regnes den ny dagpengeperiode fra det tidspunkt,  

 hvor medlemmet havde genoptjent beskæftigelseskravet.
 Medlemmet har efter § 9 et opgørelsestidspunkt pr. 1. maj 1997.
 Da medlemmet ved ledighedens indtræden den 1. september 1996 har optjent  

 beskæftigelseskravet efter de dagældende regler, vil en ny dagpengeperiode  

 løbe fra den 1. september 1996. Beskæftigelsen fra den 1. december 1996 til  

 den 1. februar 1997 vil kunne indgå i en senere opgørelse, hvor medlemmet  

 skal have haft 52 ugers beskæftigelse inden for 3 år for at opfylde  

 beskæftigelseskravet.
 12.3. For et medlem, der er indplaceret i en aktivperiode,  

 skal beskæftigelsen opgøres løbende i forbindelse med udbetaling af dagpenge  

 mv.
Medlemmet optjener ret til en ny dagpengeperiode første gang, der forud  

 for en dagpengeudbetaling foreligger mindst 52/34 ugers beskæftigelse eller  

 52 ugers udøvelse af selvstændig erhvervsvirksomhed i væsentligt omfang inden  

 for de seneste 3 år.
Indplaceringen foretages i dette tilfælde på grundlag af  

 de seneste 52 ugers beskæftigelse.
For et medlem, der modtager ydelse i henhold til lovens før 1. april 1995  

 gældende § 55, stk. 3, eller lovens før 1. januar 1996 gældende § 55, stk. 6,  

 foretages opgørelsen dog først, når medlemmet udtræder af ordningen.
Dette  

 gælder også, hvis medlemmet i perioden modtager feriedagpenge.
 12.4. Beskæftigelse, der en gang er medgået til opfyldelsen af  

 beskæftigelseskravet i henhold til lovens § 53, stk. 2, kan ikke indgå i en  

 senere opgørelse.
 12.5. Opgørelsen af, om et medlem har ret til en ny  

 dagpengeperiode, skal kun ske i forbindelse med, at medlemmet får udbetalt  

 dagpenge eller medlemmet i øvrigt forbruger af ydelsesperioden, jf.  

 bekendtgørelsens § 11 og nedenfor pkt. 14. Dette gælder for eksempel også,  

 hvis et medlem ved udløbet af referenceperioden i dagpengeperioden er i  

 beskæftigelse - i så fald skal opgørelsen af arbejdskravet ske, første gang  

 medlemmet efterfølgende får udbetalt dagpenge eller i øvrigt forbruger af en  

 ydelsesperiode.
 12.6. Et medlem, der efter indplacering i en dagpengeperiode,  

 overgår fra fuldtids- til deltidsforsikring, skal ved efterfølgende opgørelse  

 af arbejdskravet alene opfylde arbejdskravet for deltidsforsikrede, jf.  

 lovens § 53, stk. 2, litra b, for at få ret til en ny dagpengeperiode.
Til § 10 13. Forlængelse af referenceperioderne Den referenceperiode på 36 måneder, som dagpengeperioden skal afvikles  

 indenfor, og den referenceperiode på 48 måneder, som aktivperioden skal  

 afvikles indenfor, skal forlænges, hvis der i perioden forekommer følgende  

 forhold, og der ikke udbetales løn:
 Herudover forlænges referenceperioden med orlovsperioden for medlemmer,  

 der er omfattet af overgangsbestemmelsen i bekendtgørelsens § 20, stk. 1, jf.  

 stk. 3.
 Udbetales der løn under fraværet, vil aktiviteten skulle betragtes som  

 beskæftigelse, jf. bekendtgørelsens § 2.
 Ved uarbejdsdygtighed forstås forhold, der kan ligestilles med sygdom, og  

 som bevirker, at medlemmet er ude af stand til at påtage sig beskæftigelse af  

 normalt omfang.
Bestemmelsen vedrørende støtte til pasning af handicappet eller alvorligt  

 sygt barn omfatter udbetalt erstatning for tabt arbejdsfortjeneste efter  

 bistandslovens §§ 48 og 48 a.
Eventuel støtte til hjælpemidler mv. er ikke  

 omfattet af bestemmelsen.
Hvis der i en periode betales delvis erstatning for  

 tabt arbejdsfortjeneste med for eksempel 20 timer om ugen, omregnes disse 20  

 timer til hele uger efter formlen:
antal uger x 20 : 37 og de herved fremkomne uger nedrundes til nærmeste hele antal uger,  

 hvormed referenceperioden forlænges.
 Afgørelsen af, om der skal ske forlængelse af referenceperioden, træffes  

 på det tidspunkt, hvor kassen i henhold til § 9 skal opgøre medlemmets  

 hidtidige beskæftigelse.
 Der kan alene ske forlængelse med hele uger, hvorfor der skal rundes ned  

 til nærmeste hele uge, hvis den samlede opgørelse over perioder, der medfører  

 forlængelse, ikke svarer til et helt antal uger.
 Ved afgørelsen skal der også medregnes timer, hvor medlemmet har været syg  

 en del af en dag eller har modtaget ydelser som nævnt under nr. 2 eller 3,  

 for en del af en dag.
Til § 11 og § 20 14. Forbrug af ydelsesperioderne De 24 måneder, hvor medlemmet kan modtage dagpenge i dagpengeperioden, og  

 de 36 måneder, hvor medlemmet kan modtage tilbud og/eller dagpenge i  

 aktivperioden (ydelsesperioderne), opbruges ugevis. 24 måneder svarer til 104  

 uger, og 36 måneder svarer til 156 uger.
Er der i en uge udbetalt dagpenge,  

 herunder supplerende dagpenge og feriedagpenge, eller ydelser i henhold til  

 lovens § 55, stk. 2, eller i henhold til den indtil 1. april 1995 gældende §  

 55, stk. 3, eller den indtil 1. januar 1996 gældende § 55, stk. 6, fratrækkes  

 ugen i de 104/156 uger.
Uger, hvor der er modtaget feriedagpenge fratrækkes dog kun, såfremt Et medlem, som er i et beskæftigelsesforhold, og som ikke er indplaceret,  

 kan således få udbetalt feriedagpenge, uden at der skal ske indplacering af  

 medlemmet.
Hvis medlemmet efterfølgende bliver ledigmeldt og anmoder om  

 dagpenge, skal perioden med feriedagpenge fratrækkes ydelsesperioden,  

såfremt perioden med feriedagpenge ligger inden for den periode, hvor  

 beskæftigelseskravet senest er optjent.
I sådanne tilfælde forkortes  

 dagpengeperioden svarende til perioden med feriedagpenge, men medlemmets  

 dagpengeperiode regnes i øvrigt fra den 1. dag, som medlemmet får udbetalt  

 dagpenge for.
 Perioder med orlov til sabbat efter lov om orlov, perioder med efterløn,  

 perioder med aktivitetsydelse efter lovens § 97 g, perioder med dagpenge i  

 henhold til attest E 303, eller hvis medlemmet har deltaget i tilbud efter  

 lov om en aktiv arbejdsmarkedspolitik forbruger af ydelsesperioden.  

 Deltagelse i uddannelse efter kap. 11 a i lov om en aktiv  

 arbejdsmarkedspolitik forbruger dog kun af ydelsesperioden, i det omfang  

 kassen har udbetalt ydelse under uddannelsen.
Perioder, hvor et ledigt medlem har orlov til uddannelse i henhold  

 til lov om orlov, forbruger ligeledes af ydelsesperioden.
I relation til  

 orlov til uddannelse anses et medlem for ledigt, når medlemmet har fået  

 bevilget orloven efter reglerne for ledige.
Desuden forbruger perioder, hvor et ledigt og dagpengeberettiget medlem  

 modtager godtgørelse for tab af indtægt eller arbejdsmulighed eller  

 elevstøtte efter lov om arbejdsmarkedsuddannelser, af ydelsesperioden.
I  

 relation til godtgørelse eller elevstøtte i forbindelse med  

 arbejdsmarkedsuddannelser anses et medlem for ledigt, når medlemmet - ikke har haft beskæftigelse efter den periode, for hvilken medlemmet  

 forud for uddannelsens påbegyndelse senest har fået udbetalt dagpenge mm.  

 efter arbejdsløshedsforsikringsloven eller deltaget i et tilbud efter lov om  

 en aktiv arbejdsmarkedspolitik, - har modtaget dagpenge/tilbud sideløbende med beskæftigelse i ugen forud  

 for og/eller i den uge, hvor uddannelsen påbegyndes, eller - modtager dagpenge/tilbud for den uge, hvor uddannelsen slutter, og/eller  

 den efterfølgende uge.
 Hvis perioden er påbegyndt forud for den 1. januar 1996, forbruger  

 perioden dog kun af ydelsesperioden fra og med 1. januar 1996. Perioder med  

 godtgørelse eller elevstøtte i forbindelse med arbejdsmarkedsuddannelser  

 forbruger ikke af ydelsesperioden forud for det tidspunkt, hvor medlemmet har  

 ret til dagpenge, jf. lovens §§ 53 og 54.
 Bestemmelsen finder ikke anvendelse på ledige medlemmer, som enten er  

 startet på orloven/arbejdsmarkedsuddannelsen forud for den 4. oktober 1995,  

 eller som forud for den 4. oktober 1995 har indgivet ansøgning om  

 orloven/arbejdsmarkedsuddannelsen og påbegynder denne senest den 31. januar  

 1996.
 Endvidere er ugen forbrugt, hvis medlemmet i hele ugen eller i en del af  

 ugen har udstået en effektiv karantæne.
 Hvis medlemmet i samme kalenderuge forbruger af ydelsesperioden i flere  

 relationer (for eksempel afvikler effektiv karantæne i en del af ugen og får  

 dagpenge i resten af ugen), forbruger den pågældende uge dog kun en af de  

 104/156 ydelsesuger.
Med bekendtgørelsens § 11, nr. 13, er der åbnet mulighed for, at andre  

 ydelser, der træder i stedet for dagpenge, forbruger af ydelsesperioden.  

 Bestemmelsen vil kun kunne omfatte ydelser, som et dagpengeberettiget medlem  

 får i stedet for dagpenge.
Ydelser efter for eksempel lov om social bistand  

 er således ikke omfattet af bestemmelsen.
 Delefterløn betragtes ikke som en ydelse, der træder i stedet for  

 dagpenge, og en periode med delefterløn forbruger derfor ikke af  

 ydelsesperioden.
 Deltagelse i Industriministeriets Isbryderprojekt (jf. ovenfor under pkt.  

 5) forbruger ligeledes ikke af ydelsesperioden.
Der kan forekomme uger, hvor medlemmet har modtaget dagpenge og samtidig  

 har haft fravær, der begrunder forlængelse, jf. bekendtgørelsens § 10 og  

 ovenfor under pkt. 13. I sådanne tilfælde skal ugen fratrækkes i  

 ydelsesperioden på de 104/156 uger, og der skal ske forlængelse med fraværets  

 længde af referenceperioden på de 36/48 måneder.
Endvidere vil eventuelt  

 lønarbejde i ugen kunne medregnes til opfyldelse af beskæftigelseskravet i  

 lovens § 53, stk. 2.
Til § 12 15. Over 50-årige 15.1. Det fremgår af lovens § 55, stk. 4, at et medlem, der ved udløbet af  

 aktivperioden er fyldt 50 år, og som ved fortsat medlemskab ville kunne  

 opfylde anciennitetskravet for at kunne gå på efterløn ved det fyldte 60. år,  

 bevarer retten til dagpenge til det fyldte 60. år.
 15.2. Et medlem, der er fyldt 60 år, kan få dagpenge i indtil 30  

 måneder, jf. lovens § 55, stk. 5. I de 30 måneder (130 uger) medregnes  

 perioder med dagpenge mm. og tilbud forud for det fyldte 60. år.
 I de 30 måneder medregnes perioder med dagpenge mm. og tilbud, der ligger  

 efter det tidspunkt, hvor medlemmet senest er blevet indplaceret i eller har  

 optjent ret til en ny dagpengeperiode.
 Hvis et medlem således forud for det fyldte 60. år har modtaget ydelser  

 eller tilbud, jf. lovens § 55, stk. 6, i mere end 30 måneder, bortfalder  

 dagpengeretten ved det fyldte 60. år, medmindre medlemmet har opfyldt  

 beskæftigelseskravet, jf. lovens § 53, stk. 5, på ny.
Medlemmet har den 1.11.98 modtaget dagpenge i 30 måneder efter  

 indplaceringen i en dagpengeperiode.
Medlemmet opfylder betingelserne for at  

 blive indplaceret i en ny dagpengeperiode fra den 1.4.98. Medlemmet vil  

 derfor den 1.11.98 have ret til dagpenge i endnu 23 måneder.
Det skal bemærkes, at 30-måneders-begrænsningen ikke kun gælder i  

 dagpengeperioden, men gælder for hele dagpengeforløbet i både dagpenge- og  

 aktivperioden.
Bestemmelsen omfatter såvel medlemmer, der indplaceres for 1.  

 gang, som medlemmer, hvor kassen ved et opgørelsestidspunkt konstaterer, at  

 medlemmet på ny har opfyldt beskæftigelseskravet i lovens § 53, stk. 2.
 Bestemmelsen gælder dog ikke for medlemmer, som er indplaceret den 23.  

 november 1994 eller tidligere, og for medlemmer, som indplaceres efter  

 reglerne i Arbejdsministeriets bekendtgørelse nr. 906 af 1. december 1993 om  

 overgangsordninger for medlemmer af anerkendte arbejdsløshedskasser ved  

 ikrafttræden af lov om en aktiv arbejdsmarkedspolitik og lov om  

 arbejdsløshedsforsikring m.v. (overgangsbekendtgørelsen), jf. nedenfor pkt.  

 18.
15.3. De 30 måneder er at betragte som en ydelsesperiode.
For  

 medlemmer, der er fyldt 60 år, gælder de almindelige referenceperioder, jf.  

 bekendtgørelsens § 6 og § 10.
15.4. Et medlem, der efter det fyldte 60. år opfylder  

 beskæftigelseskravet i lovens § 53, stk. 2, erhverver ret til nye 30 måneders  

 ydelser i dagpengeperioden.
Om tidspunktet for opgørelse af  

 beskæftigelseskravet henvises til bekendtgørelsens § 9, stk. 3 og 4, og  

 ovenfor pkt. 12.1.
Til §§ 13, 14 og 15 16. Under 25-årige 16.1. Et medlem under 25 år, der har gennemført en uddannelse, som  

 berettiger til optagelse i en arbejdsløshedskasse, jf. lovens § 41, stk. 1,  

 nr. 3, litra b, modtager dagpenge efter de almindelige regler for medlemmer  

 over 25 år (bekendtgørelsens §§ 6-11, 18 og 20). Dette gælder, uanset om  

 medlemmet har gjort brug af sine dimittendrettigheder.
Tilsvarende gælder for  

 unge, der har gennemført et tilbud efter kap. 11 a i lov om en aktiv  

 arbejdsmarkedspolitik.
 16.2. Et medlem under 25 år, som ikke har gennemført en  

 uddannelse, der er omfattet af lovens § 41, stk. 1, nr. 3, litra b, og som  

 ikke har gennemført et tilbud efter kap. 11 a i lov om en aktiv  

 arbejdsmarkedspolitik, er omfattet af de almindelige regler for medlemmer  

 over 25 år, indtil medlemmet har haft 6 måneders ledighed inden for de  

 seneste 9 måneder.
Ledighedskravet på 6 måneder inden for de seneste 9 måneder skal opgøres  

 løbende.
De 6 måneder opgøres i timer.
For fuldtidsforsikrede svarer  

 ledighedskravet på 6 måneder til 962 timer.
For deltidsforsikrede beregnes  

 ledighedskravet på 6 måneder på baggrund af medlemmets gennemsnitlige  

 ugentlige arbejdstid i den periode, der ligger til grund for medlemmets  

 senest beregnede dagpengesats.
Foreligger der ikke en periode, der har kunnet  

 danne grundlag for en dagpengeberegning, fastsættes den gennemsnitlige  

 ugentlige arbejdstid til 15 timer.
Ledighedskravet findes herefter ved hjælp  

 af følgende formel:
 Medlemmets gennemsnitlige ugentlige arbejdstid i den periode, der  

 ligger til grund for medlemmets senest beregnede dagpengesats x 6 måneder x  

 4,33 uger.
 Eksempel:
 Et deltidsforsikret medlem, som i den periode, der ligger til grund for  

 medlemmets senest beregnede dagpengesats, gennemsnitligt har arbejdet i 20  

 timer ugentligt, skal have været ledig i 20 timer x 6 måneder x 4,33 uger =  

 520 ledighedstimer inden for de seneste 9 måneder for at være omfattet af den  

 forstærkede ungdomsindsats.
Opgørelsen af de 6 måneders ledighed sker i henhold til §§ 125 og 126 i  

 bekendtgørelse om en aktiv arbejdsmarkedsindsats.
Kun ledighed fra og med den  

 9. oktober 1995 medregnes i de 6 måneders ledighed.
 Medlemmer, der har fået et konkret tilbud efter de hidtil gældende regler  

 kan fortsætte tilbuddet, hvis det er afgivet før den 1. januar 1996, uanset  

 om medlemmet er påbegyndt i tilbuddet efter den 1. januar 1996. De 6 måneders  

 ledighed inden for 9 måneder regnes herefter fra tilbuddets afslutning.
De 6 måneders ledighed skal ligge inden for en sammenhængende periode på 9  

 måneder.
Dog kan ledighed placeret umiddelbart forud for fravær efter  

 reglerne i § 7, stk. 1, 2 og 4, i lov om ligebehandling af mænd og kvinder  

 med hensyn til beskæftigelse og barselorlov m.v. medregnes ved opgørelse af  

 ledighedskravet, jf. § 125, stk. 4, i bekendtgørelse om en aktiv  

 arbejdsmarkedsindsats. 9 måneder svarer til 39 uger.
16.3. Når medlemmet har haft 6 måneders ledighed inden for de  

 seneste 9 måneder, bliver medlemmet omfattet af de særlige regler for unge  

 under 25 år vedrørende ret og pligt til tilbud efter kapitel 11 a i lov om en  

 aktiv arbejdsmarkedspolitik.
Medlemmer, der har haft 24 måneders  

 beskæftigelse inden for 36 måneder, kan vælge jobtræning i 18 måneder i  

 stedet for uddannelse.
Et medlem, der har haft 6 måneders ledighed inden for de seneste 9  

 måneder, forbliver omfattet af de særlige regler om ret og pligt til tilbud  

 efter kapitel 11 a i lov om en aktiv arbejdsmarkedspolitik, indtil medlemmet  

 enten har modtaget tilbud efter kap. 11 a i lov om en aktiv  

 arbejdsmarkedspolitik i sammenlagt 18 måneder eller har haft beskæftigelse,  

 hvortil der ikke er ydet offentlig støtte, i mindst 6 måneder (for  

 fuldtidsforsikrede) eller 4 måneder (for deltidsforsikrede) inden for de  

 seneste 9 måneder. 4 måneder svarer til 642 timers beskæftigelse.
Til  

 opfyldelse af dette særlige beskæftigelseskrav kan ikke medregnes  

 beskæftigelse, der ligger forud for det tidspunkt, hvor medlemmet opnåede 6  

 måneders ledighed inden for de seneste 9 måneder.
Opgørelsen af det særlige  

 beskæftigelseskrav skal ske løbende og har alene betydning for, om medlemmet  

 er omfattet af retten og pligten til tilbud efter kap. 11 a i lov om en aktiv  

 arbejdsmarkedspolitik.
Medlemmets indplacering i dagpenge- og aktivperioden  

 afgøres således alene efter bekendtgørelsens § 9.
De særlige regler for unge finder anvendelse, uanset om medlemmet måtte  

 overgå til aktivperioden.
Ret og pligt til tilbud efter kapital 11 a i lov om  

 en aktiv arbejdsmarkedspolitik går således forud for rettigheder og pligter i  

 aktivperioden.
Medlemmet er endvidere omfattet af ret og pligt til tilbud  

 efter kap. 11 a i lov om en aktiv arbejdsmarkedspolitik, selv om medlemmet  

 fylder 25 år, inden tilbuddet påbegyndes eller afsluttes.
16.4. Når et medlem har haft 6 måneders ledighed inden for de  

 seneste 9 måneder, bortfalder medlemmets ret til dagpenge efter de  

 almindelige regler for medlemmer over 25 år, jf. bekendtgørelsens § 14, stk.  

 1. Dette gælder også, selv om medlemmet inden for den periode, hvor  

 ledighedskravet er optjent, er påbegyndt en ny dagpengeperiode.
Medlemmet får  

 igen ret til dagpenge efter de almindelige regler, når medlemmet opfylder en  

 af ovennævnte betingelser for ikke længere at være omfattet af ret og pligt  

 efter kap. 11 a i lov om en aktiv arbejdsmarkedspolitik.
 16.5. Et medlem, som har mistet dagpengeretten efter  

 bekendtgørelsens § 14, stk. 1, og som er omfattet af ret og pligt til tilbud  

 efter kap. 11 a i lov om en aktiv arbejdsmarkedspolitik, vil dog kunne  

 modtage dagpenge, indtil et tilbud påbegyndes eller afslås, jf.  

 bekendtgørelsens § 14, stk. 2. Det er herved en forudsætning, at medlemmet  

 opfylder de almindelige betingelser for ret til dagpenge, herunder  

 betingelserne i direktoratets bekendtgørelse om rådighed og selvforskyldt  

 ledighed.
Bestemmelsen betyder, at et medlem kan få dagpenge fra det tidspunkt, hvor  

 medlemmet har opnået 6 måneders ledighed inden for de seneste 9 måneder, og  

 til det tidspunkt, hvor medlemmet påbegynder eller afslår et tilbud efter  

 kapitel 11 a i lov om en aktiv arbejdsmarkedspolitik.
Endvidere kan et  

 medlem, som er påbegyndt et tilbud, og som ikke har gennemført tilbuddet, få  

 dagpenge, indtil medlemmet påbegynder eller afslår et efterfølgende tilbud  

 efter kapitel 11 a i lov om en aktiv arbejdsmarkedspolitik, jf.  

 bekendtgørelsens § 14, stk. 3 og 4.
 Bestemmelsen betyder endvidere, at et medlem, som ikke påbegynder eller  

 ikke gennemfører et tilbud efter kapitel 11 a i lov om en aktiv  

 arbejdsmarkedspolitik, fordi medlemmet overtager formidlet eller selvfundet  

 ustøttet arbejde, kan få dagpenge i tilfælde af ophør i arbejdet, indtil et  

 efterfølgende tilbud påbegyndes eller afslås.
 Dagpenge kan dog først udbetales efter, at en eventuel sanktion eller et  

 eventuelt arbejdskrav efter bekendtgørelsen om rådighed og selvforskyldt  

 ledighed er udstået/opfyldt.
 16.6. Hvis det tilbud, der gennemføres efter kapitel 11 a i lov om en  

 aktiv arbejdsmarkedspolitik, er omfattet af lovens § 41, stk. 1, nr. 3, litra  

 b, vil det give ret til en ny dagpengeperiode, jf. lovens § 56, 1. pkt., og  

 bekendtgørelsens § 9, stk. 2, nr. 4.
 Et medlem, der har gennemført et tilbud uden at have ret til en ny  

 dagpengeperiode, vil, når retten til ydelser i dagpengeperioden er opbrugt,  

 overgå til aktivperioden.
 Et medlem, der har gennemført et tilbud efter kap. 11 a i lov om en aktiv  

 arbejdsmarkedspolitik, vil ikke på ny blive omfattet af ret og pligt til  

 tilbud, selv om medlemmet efterfølgende igen opnår 6 måneders ledighed inden  

 for de seneste 9 måneder.
 Et medlem, som har opnået dagpengeret på baggrund af 6/4 måneders  

 beskæftigelse inden for 9 måneder, vil igen blive omfattet af ret og pligt  

 til et tilbud efter kap. 11 a i lov om en aktiv arbejdsmarkedspolitik, hvis  

 medlemmet efterfølgende på ny opnår 6 måneders ledighed inden for de seneste  

 9 måneder.
 16.7. Medlemmer under 25 år er - uanset bekendtgørelsens §§ 13-15  

 - omfattet af de almindelige regler vedrørende for eksempel optjening af ny  

 dagpengeperiode, tidspunktet for opgørelse af beskæftigelseskravet  

 (bekendtgørelsens § 9), forbrug af ydelsesperioderne (bekendtgørelsens § 11)  

 og overgang fra dagpengeperiode til aktivperiode.
Til § 17 17. Ikrafttrædelse Bekendtgørelsen finder anvendelse for medlemmer, der skal indplaceres fra  

 og med 1. januar 1996, uanset beskæftigelsen ligger forud for 1. januar 1996.
 Beskæftigelse, som efter de før 1. januar 1996 gældende regler må anses  

 for bierhverv, og som er udført forud for 1. januar 1996, kan dog ikke  

 medregnes til optjening af beskæftigelseskravet.
Til § 18 Der henvises til pkt. 10 ovenfor.
Til § 21 18. Overgangsbestemmelser vedrørende 60-årige 18.1. For så vidt angår medlemmer, der er over 60 år, er disse omfattet af  

 bekendtgørelsens § 12, stk. 2, hvis de er indplaceret senere end den 23.  

 november 1994, jf. pkt. 15.2.
18.2. For medlemmer, der er indplaceret med virkning fra den 23.  

 november 1994 eller tidligere, og som ikke er omfattet af  

 overgangsbekendtgørelsen, gælder § 55, stk. 5, i den indtil 1. april 1995  

 gældende lov om arbejdsløshedsforsikring m.v.
Det betyder, at sådanne  

 medlemmer efter det fyldte 60. år højst kan få dagpenge i dagpengeperioden i  

 30 måneder.
De kan endvidere efter det fyldte 60. år ikke overgå til  

 aktivperioden.
18.3. Medlemmer, som senest er indplaceret efter  

 overgangsbekendtgørelsen, er ikke omfattet af 30-måneders-begrænsningen.
De  

 kan efter det fyldte 60. år ikke overgå til aktivperioden.
