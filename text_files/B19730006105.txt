 I medfør af § 1, stk. 1 og 2, § 6 og § 7 i lov nr. 595 af 22. december  

 1972 om administration af Det europæiske økonomiske Fællesskabs forordninger  

 om markedsordninger for landbrugsvarer m.v. fastsættes herved følgende:
§ 1.  Frø af raps og rybs er genstand for intervention  

 her i landet i henhold til Det europæiske økonomiske Fællesskabs  

 markedsordning for olier og fedtstoffer under forudsætning af, at det er  

 høstet her i landet.
Det er forbudt at afgive frø af raps og rybs af anden  

 oprindelse, frø, der er denatureret eller udviser tegn herpå, samt frø, der  

 er behandlet med kemikalier med henblik på anvendelse til såsæd, til  

 intervention.
 Stk. 2.  Udover de af Det europæiske økonomiske  

 Fællesskab fastsatte betingelser for interventionskøb af frø af raps og rybs  

 skal de i §§ 1-5 anførte betingelser være opfyldt.
§ 2.  Enhver, der ønsker at levere frø af raps og rybs  

 til intervention, skal fremsætte tilbud til landbrugsministeriet,  

 Direktoratet for markedsordningerne, Torvegade 2, 1400 København K, på  

 blanket, der rekvireres hos direktoratet, og i øvrigt følge direktoratets  

 anvisning vedrørende levering.
Direktoratet udsender vejledning om gældende  

 bestemmelser for intervention.
§ 3.  Direktoratet for markedsordningerne bestemmer  

 det sted, på hvilket frøet overtages, samt leveringsmåned, hvorved forstås  

 den kalendermåned, indenfor hvilken sælgeren skal holde frøet rede til  

 overgivelse til det af direktoratet bestemte interventionslager.
Direktoratet  

 skal ved fastsættelse af leveringsmåden i videst muligt omfang tage hensyn  

 til den i tilbudet foreslåede kalendermåned.
§ 4.  Såfremt direktoratet efter tilbudets indhold  

 finder, at de i fornævnte markedsordninger og i denne bekendtgørelse  

 fastsatte betingelser for levering til intervention er til stede, udfærdiger  

 direktoratet snarest muligt slutseddel med angivelse af overtagelsessted,  

 leveringsmåned, kvalitetsbetinget interventionspris og eventuelle andre  

 betingelser.
I modsat fald skal afslag meddeles med begrundelse.
Slutseddel  

 med en genpart tilstilles tilbudsgiveren.
Stk. 2.  Tilbudsgiveren skal inden 48 timer efter  

 modtagelsen af slutsedlen med genpart tilstille direktoratet genparten med  

 påtegning om tiltrædelse.
I modsat fald anses tilbudet for tilbagekaldt.
 § 5.  Det nærmere tidspunkt for levering af frøet skal  

 aftales mellem sælgeren og den af direktoratet for markedsordningerne anviste  

 lagerholder.
 Stk. 2.  Uanset købelovens bestemmelser overgår risikoen  

 for frøet først til direktoratet, respektive lagerholderen, når endelig  

 overtagelse har fundet sted.
 Stk. 3.  Endelig overtagelse af frøet er betinget af  

 udfærdigelse af det af direktoratet foreskrevne overtagelsesdokument,  

 underskrevet af såvel sælger som lagerholder.
Stk. 4.  Til bedømmelse af, hvorvidt kvaliteten af et  

 til direktoratet tilbudte parti raps eller rybs opfylder de for overtagelse  

 fastsatte betingelser, skal der af det pågældende frøparti udtages prøver ved  

 Statsfrøkontrollens prøvetagere.
Prøverne indsendes til analysering på  

 Statsfrøkontrollen i overensstemmelse med de gældende regler.
Resultatet af  

 analysen meddeles direktoratet, tilbudsgiveren og lagerholderen.
 Stk. 5.  Vægten af frøpartiet konstateres af autoriseret  

 vejer og måler ved leveringen til interventionslager.
Stk. 6.  Omkostninger ved Statsfrøkontrollens og den  

 autoriserede veje og målers medvirken afholdes af det offentlige efter  

 nærmere fastsatte regler, jfr. den i § 2 nævnte vejledning.
Undtaget herfra  

 er det i stk. 8 omhandlede tilfælde, hvor sælger skal betale omkostningerne.
Stk. 7.  I tilfælde af, at sælger eller fornævnte  

 lagerholder ikke er enige om, hvorvidt frøet er en god og sund handelsvare,  

 skal prøve til bedømmelse heraf indsendes til Københavns bedømmelses- og  

 voldgiftsudvalg for frøhandelen, Børsen, 1217 København K.
Omkostningerne ved  

 forsendelse og undersøgelse af de omhandlede prøver skal efter påkravet  

 betales af sælgeren, henholdsvis lagerholderen, dersom undersøgelsens samlede  

 resultat medfører en afvisning af den fremsatte indsigelse.
 Stk. 8.  Såfremt frøet afvises efter Statsfrøkontrollens  

 undersøgelse eller bedømmelsen af det fornævnte udvalg, skal sælgeren  

 omgående for egen regning fjerne frøet og efter påkrav fra direktoratet  

 godtgøre de omkostninger, der måtte være forbundet med frøets midlertidige  

 indtagning og henliggen på interventionslageret.
 § 6.  Overtrædelse af § 5, stk. 8, straffes med bøde.  

 Overtrædelse af § 1, stk. 1,2. pkt., straffes ligeledes med bøde, medmindre  

 højere straf er forskyldt, jfr. § 16 i lov nr. 595 af 22. december 1972 om  

 administration af Det europæiske økonomiske Fællesskabs forordninger om  

 markedsordninger for landbrugsvarer m.v.
 § 7.  Bekendtgørelsen har virkning fra den 1. februar  

 1973.
 Landbrugsministeriet, den 30. januar  

 1973.
 Ib Frederiksen.
 /Otto Friis.
