Lov om ændring af lov om Det Centrale Personregister (Tildeling af personnummer til færinger, udlevering af oplysninger om til- og fraflytning til almene boligorganisationer m.v., ændring af reglerne for behandling af sager om bopælsregistrering af børn m.v.) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om Det Centrale Personregister, jf. lovbekendtgørelse nr. 1297 af 3. september 2020, foretages følgende ændringer:
 1. I § 3 indsættes efter stk. 1 som nyt stykke:
»Stk. 2. Personer med dansk indfødsret, som er bosat på Færøerne, kan ved henvendelse til Rigsombudsmanden på Færøerne få tildelt et personnummer.« Stk. 2-8 bliver herefter stk. 3-9.
 2. I § 3, stk. 3, nr. 3, der bliver stk. 4, nr. 3, ændres »stk. 5«  til: »stk. 6«.
 3. I § 3, stk. 8, der bliver stk. 9, ændres »stk. 1« til: »stk. 1 eller 2«.
 4. I § 3 indsættes som stk. 10:
»Stk. 10. Social- og indenrigsministeren kan fastsætte regler om tildelingen af personnummer efter denne bestemmelse.« 5. I § 4, stk. 1, ændres »§ 3, stk. 1,« til: »§ 3, stk. 1 eller 2, eller regler udstedt i medfør af § 3, stk. 9,«.
 6. I § 13, stk. 3, 2. pkt., indsættes efter »Tilsvarende gælder,«: »såfremt der anmeldes flytning for barnet til et krisecenter, eller«.
 7. I § 13, stk. 3, 3. pkt., ændres »Hvis der anmeldes flytning til en anden kommune« til: »Anmeldes der i de i 1. og 2. pkt. nævnte tilfælde flytning til en anden kommune«.
 8. I § 16, stk. 6, ændres »en dansk statsborger« til: »en person med dansk indfødsret«.
 9. I § 17, stk. 1, ændres »Udlændingeservice« til: »udlændingemyndighederne«.
 10. I § 26, stk. 4, ændres »§ 3, stk. 8« til: »§ 3, stk. 2 eller 9«.
 11. I § 28, stk. 1, 2. pkt., indsættes efter »bortfald«: », beskyttelsesperiodens længde skal fastsættes efter stk. 2«.
 12. I § 28 indsættes efter stk. 1 som nyt stykke:
»Stk. 2. Kommunalbestyrelsen skal uden anmodning fra den pågældende registrere den i stk. 1 angivne navne- og adressebeskyttelse i alle tilfælde, hvor kommunalbestyrelsen efter § 6, stk. 6 eller 8, registrerer en person som værende uden fast bopæl i kommunen.
Kommunalbestyrelsen skal i den forbindelse fastsætte en beskyttelsesperiode på 100 år.
Ophæves den særlige adressebeskyttelse efter § 6, stk. 6-8, skal kommunalbestyrelsen fastsætte beskyttelsesperiodens længde efter reglerne i stk. 1, 2. pkt.« Stk. 2-4 bliver herefter stk. 3-5.
 13. I § 28, stk. 3, der bliver stk. 4, ændres »stk. 2« til: »stk. 3«.
 14. I § 29, stk. 4, 1. pkt., ændres »§ 28, stk. 2 og 4« til: »§ 28, stk. 3 og 5«.
 15. I § 29, stk. 4, 2. pkt., ændres »§ 28, stk. 2« til: »§ 28, stk. 3«.
 16. Efter § 34 indsættes i kapitel 8:
»§ 34 a.
Færøske myndigheder sidestilles i dette kapitel med andre offentlige myndigheder.« 17. I § 39 indsættes som stk. 2 og 3:
 »Stk. 2. Aktieselskaber, anpartsselskaber, fonde, virksomheder og andre juridiske personer og fysiske personer, der på ansøgningstidspunktet ejer og udlejer ti eller flere boliger, og almene boligorganisationer har ret til af Social- og Indenrigsministeriet at få løbende digital adgang til oplysninger om flytninger til og fra en bolig, som den private juridiske eller fysiske person eller den almene boligorganisation er ejer af.
Stk. 3. De oplysninger om til- og fraflytninger, der kan videregives efter stk. 2, er oplysninger om navne på personer, som bor eller har boet på adressen inden for det sidste år, dato for tilflytning og dato for eventuel fraflytning.
Det gælder, uanset om de pågældende har navne- og adressebeskyttelse.« 18. Efter § 56 indsættes:
»§ 56 a.
Klage over en afgørelse fra Rigsombudsmanden på Færøerne efter § 3, stk. 2, kan inden 4 uger fra det tidspunkt, hvor klageren har fået meddelelse om afgørelsen, indbringes for Social- og Indenrigsministeriet.
Indbringelsen sker, ved at en skriftlig klage indgives til Rigsombudsmanden på Færøerne.
Stk. 2. Kan Rigsombudsmanden på Færøerne ikke give klageren medhold, sendes klagen med begrundelse for afgørelsen og genvurderingen videre til Social- og Indenrigsministeriet med kopi til klageren.
Kopien til klageren forsynes med oplysning om, at klagerens eventuelle kommentarer til genvurderingen skal fremsættes over for Social- og Indenrigsministeriet inden 4 uger fra det tidspunkt, klageren har fået meddelelse om genvurderingen.
Stk. 3. Social- og Indenrigsministeriets afgørelse kan gå ud på afvisning, stadfæstelse, hjemvisning eller ændring af den afgørelse, der er klaget over.« 19. I § 60 indsættes som stk. 2:
»Stk. 2. § 3, stk. 2 og 10, § 4, stk. 1, § 26, stk. 4, og § 56 a kan uanset stk. 1 ved kongelig anordning sættes i kraft for Færøerne med de ændringer, som de færøske forhold tilsiger.« 20. I bilag 1, nr. 1, ændres »§ 3, stk. 5« til: »§ 3, stk. 6«.
§ 2 Stk. 1. Loven træder i kraft den 1. januar 2021.
 Stk. 2. Regler fastsat i medfør af § 3, stk. 8, i lov om Det Centrale Personregister, jf. lovbekendtgørelse nr. 1297 af 3. september 2020, forbliver i kraft, indtil de ophæves eller afløses af forskrifter udstedt i medfør af § 3, stk. 9, i lov om Det Centrale Personregister som ændret ved § 1, nr. 1 og 3, i denne lov.
§ 3 Stk. 1. Loven gælder ikke for Færøerne og Grønland, jf. dog stk. 2 og 3.
 Stk. 2. Loven kan ved kongelig anordning helt eller delvis sættes i kraft for Grønland med de ændringer, som de grønlandske forhold tilsiger.
 Stk. 3. § 1, nr. 19, gælder for Færøerne.
Givet på Amalienborg, den 8. december 2020 Under Vor Kongelige Hånd og Segl MARGRETHE R.
