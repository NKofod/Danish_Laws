Arbejdsmarkedsnævnene Arbejdsformidlingskontorerne RUNDSKRIVELSE Vedrørende »et rimeligt arbejdstilbud«.
 I tilslutning til rundskrivelse af 18. februar 1982 (arbejdsløshedsloven  

 bind 4 - arbejdstilbud - 12) meddeles herved, at Vestre Landsret i sagen  

 ingeniør X mod arbejdsmarkedsnævnet for Y amtskommune ved dom af 2. maj 1986  

 har statueret, at arbejdsmarkedsnævnet bør anerkende, at det ikke - i  

 overensstemmelse med gældende lovgivning om arbejdsformidling og om  

 arbejdstilbud til ledige - har givet sagsøgeren, hvad der i lovgivningen  

 betegnes som »et rimeligt arbejdstilbud«.
 Dommens præmisser er sålydende:
Ifølge den dagældende § 97 b, stk. 1, i lov om arbejdsformidling og  

 arbejdsløshedsforsikring m.v. har sagsøgeren haft krav på, at der med henblik  

 på hans genplacering på arbejdsmarkedet blev givet ham et rimeligt tilbud om  

 arbejde.
Der findes ikke grundlag for at antage, at der blev udvist fejl  

 eller forsømmelse i bestræbelserne på at give sagsøgeren et rimeligt tilbud  

 om arbejde.
Det tilbudte arbejde som viceværtsmedhjælper findes imidlertid  

 efter det oplyste om arbejdets indhold sammenholdt med sagsøgerens uddannelse  

 og faglige baggrund ikke at kunne anses som et rimeligt tilbud om arbejde i  

 lovens forstand.
Landsretten tager derfor sagsøgerens påstand til følge.
 P.D.V.
 E.B.
M.
Løyche Eksp.sekr.
