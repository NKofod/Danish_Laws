Bekendtgørelse om ændring af bekendtgørelse om forsikring eller anden garanti til dækning af det privatretlige ansvar for olieskader fra skibe § 1 I bekendtgørelse nr. 217 af 8. april 1998 om forsikring eller anden garanti til dækning af det privatretlige ansvar for olieskader fra skibe, som ændret ved bekendtgørelse nr. 1351 af 3. december 2010 og bekendtgørelse nr. 1527 af 11. december 2015, foretages følgende ændringer:
 1. Indledningen affattes således:
»I medfør af § 198, stk. 1, og § 514 a i søloven, jf. lovbekendtgørelse nr. 75 af 17. januar 2014, og § 198, stk. 1, i søloven, som sat i kraft for Grønland ved anordning nr. 8 af 15. januar 1996, som ændret ved anordning nr. 782 af 6. juni 2018, fastsættes efter bemyndigelse i henhold til § 1, stk. 1, nr. 10, i bekendtgørelse nr. 744 af 24. juni 2013 om henlæggelse af visse beføjelser til Søfartsstyrelsen og om klageadgang m.v.:« 2. Efter § 11 indsættes:
»§ 11 a.
Er forholdet omfattet af anordning om ikrafttræden for Grønland af søloven, kan der i stedet for straf efter § 11 idømmes foranstaltninger efter kriminalloven for Grønland efter reglerne i § 514 a, som sat i kraft for Grønland ved anordning nr. 609 af 25. juni 2001.
Stk. 2. Såfremt en person ikke er bosat i Grønland, eller personens tilknytning til det grønlandske samfund i øvrigt har en sådan løsere karakter, at forudsætningerne for anvendelse af foranstaltninger ikke er til stede, kan sagen anlægges eller henvises til forfølgning i Danmark, jf. § 7 i kriminalloven for Grønland.« § 2 Bekendtgørelsen træder i kraft den 1. juli 2018.
