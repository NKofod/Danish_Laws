 Da adoptionsnævnet undertiden får danske handicappede børn til anvisning,  

 skal man anmode om, at amtssocialcentrene er opmærksomme på dette forhold,  

 når ansøgere henvender sig om adoption.
 Ansøgere, der direkte fremsætter ønske om adoption af dansk handicappet  

 barn, bedes forundersøgt snarest muligt.
Ved samrådets bedømmelse af ansøgerne bør der lægges vægt på, om de  

 pågældende er særligt egnede til at modtage et handicappet barn, og det må  

 gøres klart, hvilke handicaps de vil kunne klare, og om de kan påtage sig  

 opgaven med et barn op til en vis alder.
Nævnet har haft børn op til 7 års  

 alderen til anvisning.
 Med hensyn såvel til kravene til ansøgerne som til handicappets art  

 henvises til vedlagte artikel i Ugeskrift for Læger 1971 side 1559 ff om  

 »Anbringelse af handicappede børn med henblik på adoption«.(* 1).
 Ved forundersøgelse til udenlandsk handicappet barn, bedes man være  

 opmærksom på, om ansøgerne kunne tænke sig at adoptere et dansk handicappet  

 barn, og meddelelse bedes givet til adoptionsnævnet, når dette er tilfældet,  

 med beskrivelse af, hvilke handicaps ansøgerne er fundet egnet til.
 Adoptionsnævnet skal endelig gøre opmærksom på, at nævnet, når der kommer  

 handicappet barn til anvisning, og der ikke er egnede ansøgere, der er  

 forundersøgt, vil være indstillet på at annoncere i dagspressen med  

 henvisning til, at interesserede ansøgere skal rette henvendelse til det  

 stedlige amtssocialcenter.
 I forbindelse med en sådan annoncering vil der til amtscentrenes  

 orientering blive rundsendt en kort beskrivelse af det omhandlede barn.
 p.n.v.
Hornslet Samtlige adoptionssamråd Samtlige amtssocialcentre, Københavns magistrat og Frederiksberg kommunes sociale udvalg.
