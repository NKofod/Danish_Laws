INDHOLD CIRKULÆRE  Generelle bemærkninger ORGANISATIONSAFTALE § 1.  Organisationsaftalens område § 2.  Løn § 3.  Ulempetillæg § 4.  Arbejdsbestemte tillæg § 5.  Konstitution som laboratoriemester § 6.  Arbejdstid mv.
§ 7.  Deltidsbeskæftigelse § 8.  Overarbejde § 9.  Holddrift § 10.  Ikrafttræden og opsigelse GENERELLE BEMÆRKNINGER Finansministeriet og Dansk Funktionærforbund har den 29. december 1992  

 indgået medfølgende organisationsaftale for helseassistenter ved  

 Forskningscenter Risø.
Organisationsaftalen udgør sammen med StK-fællesoverenskomsten af 24.  

 april 1991 det samlede overenskomstgrundlag. (* 2) Den hidtidige overenskomst af 3. juni 1988 for helseassistenter ved  

 Forsk-ningscenter Risø (cirk. af 3. juni 1988, LP.nr. 68/88) ophæves herved.
Finansministeriet Administrations- og Personaledepartementet Den 20. januar 1993 P.M.V.
 E.B.
Inga Mørkegaard ORGANISATIONSAFTALE FOR HELSEASSISTENTER VED FORSKNINGSCENTER RISØ Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
 § 1.  Organisationsaftalens område  

 Organisationsaftalen omfatter helseassistenter, der har aflagt en prøve, der  

 er fastsat af Forskningscenter Risø. Prøven forventes afholdt inden for 1 år  

 efter ansættelsen.
§ 2.  Løn En helseassistents løn svarer til skalatrin 17, 18, 19, 20, 21, 22, 23,  

 24, 25 og 26 i stedtillægsområde IV.
Skalatrinene 17 til 20 er 1-årige og 21  

 til 26 er 2-årige.
Indtil prøven er bestået, aflønnes den ansatte dog på  

 skalatrin 16.
§ 3.  Ulempetillæg Ved overvågning af andre arbejdere, som får særligt tillæg for udførelse  

 af specielt arbejde, udbetales de samme tillæg i samme størrelse til  

 helseassistenten.
§ 4.  Arbejdsbestemte tillæg Efter lokal forhandling kan der udbetales særlige tillæg til 3  

 helseassisten-ter ved henholdsvis Hot Cell, Isotoplaboratoriet og DR 3.  

 Tillægget udgør 1.908,66 kr. (okt. 1984-niveau). Tillæggene reguleres som  

 tjenestemændenes særlige tillæg.
§ 5.  Konstitution som laboratoriemester Hvis en helseassistent konstitueres som laboratoriemester, og hvis denne  

 konstitution varer i mere end 15 sammenhængende dage, gives han for hele  

 perioden et ikke-pensionsgivende tillæg.
Tillægget beregnes som forskellen  

 mellem hans løn som helseassistent inkl. eventuelle tillæg og den løn, han  

 ville opnå ved udnævnelse som laboratoriemester.
Stk. 2. Hvis konstitutionen udelukkende skyldes feriefravær, har  

 helseas-sistenten først ret til et løntillæg, hvis konstitutionen sker for  

 mere end 22 sammenhængende dage.
I øvrigt følges de regler for  

 funktionsvederlag, der gælder for statens tjenestemænd.
 § 6.  Arbejdstid mv.
 Den normale ugentlige arbejdstid er 37 timer ugentlig.
§ 7.  Deltidsbeskæftigelse Hvis forholdene på tjenestedet tillader det, kan deltidsbeskæftigelse med  

 forholdsmæssig løn finde sted.
§ 8.  Overarbejde Overarbejde bør så vidt muligt undgås og skal i videst muligt omfang  

 godtgøres med erstatningsfrihed.
 Erstatningsfriheden gives i overensstemmelse med satserne for holddrift,  

 jf. § 9.
§ 9.  Holddrift Arbejdstiden for 2. og 3. skift ved holddriftsarbejde er 37 timer  

 ugentlig.
 Stk. 2. For hver 37 timer, der arbejdes på 2. og 3. skift, opnås der ret  

 til 2 timers betalt frihed, som opspares og gives som hele fridage i det  

 følgende ferieår.
 Fridagene lægges efter aftale mellem Forskningscenter Risø og  

 helseassistenterne på disponible dage.
 Ved fratræden godtgøres det opsparede antal fridage/timer med almindelig  

 timebetaling.
 Stk. 3. For deltagelse i holddrift (7 skiftehold) på reaktor DR 3 ydes en  

 holddriftsbetaling på 1.352 kr. pr. måned (okt. 1984-niveau). I beløbet er  

 inkluderet betaling for søn- og helligdagsvagter og natpenge.
 Hvis holddriften ændres fra 7 skiftehold, ændres betalingen i forhold  

 hertil.
Stk. 4. Bestemmelsen i stk. 1 gælder dog ikke, hvis ekstravagterne  

 skyldes andre helseassistenters fravær som følge af andet end sygdom eller  

 ferie.
I sådanne tilfælde gives der kun ekstrabetaling, hvis fraværet  

 strækker sig over 1 måned.
Betalingen ydes i så fald for hele perioden.
 Stk. 5. For ekstravagter, som pålægges helseassistenterne ud over de i  

 det faste 7-holdsskifte indeholdte, ydes betaling efter de for tjenestemænd  

 gældende regler om natpenge, lørdag/søndagsgodtgørelse mv.
 Stk. 6. Vagtaftalen aftales lokalt.
§ 10.  Ikrafttræden og opsigelse Organisationsaftalen har virkning fra 1. april 1991 og kan opsiges af en  

 af parterne skriftligt med 3 måneders varsel til en 31. marts - dog tidligst  

 31. marts 1993.
København, den 29. december 1992 Bilag 1.
VAGTHOLDSAFTALE for vagthavende helsesaaistenter 1. Vagtplan 1.1. Normaltid opgøres for en 7 ugers periode.
 1.2. Vagtlisten, der gælder for 7 hold i 7 uger, skal indeholde 21 vagter  

 og tilkaldevagter samt et antal disponible dage, jf. timeregnskab.
1.3. Vagtlisten udarbejdes af den daglige leder i samråd med  

 helseassistenter.
Daglig leder kan beordre overarbejde.
1.4. Vagter og tilkaldevagter kan byttes efter aftale med den daglige  

 leder.
Aftalte bytninger skal indføres vagtbytningsprotokollen.
 1.5. Sygdom på vagtdage, tilkaldevagter og disponible dage meldes til  

 vagthavende helseassistent eller til daglig leder.
 1.6. I tilfælde af sygdom og barselorlov oppebæres overleverings- og  

 T-tiden.
 1.7. I tilfælde af fravær på vagten kan indsættes en vikar.
 1.8. Vagthavende helseassistent må først forlade vagten, når anden  

 vagthavende helseassistent kan indsættes.
 1.9. Vagthavende helseassistent må ikke forlade DR 3 i dagtiden på  

 hverdage.
2. Disponible dage 2.1. D-dagens arbejdstid er på 7,4 time.
 2.2. D-dagene lægges i vagtlisten og bruges til disponibelt arbejde,  

 kursus samt afspadsering - såvel beordret af som aftalt med daglig leder.
 2.3. Ved afløservagt på D-dage skal den manglende D-tid modregnes.
3. Tilkaldevagter 3.1. T-vagter lægges på alle 21 vagtdage således: 5 timer før vagten og 2  

 timer frem.
3.2. T-vagten har pligt til, såfremt han ikke opholder sig ved sin egen  

 telefon, at give vagthavende helseassistent meddelelse om, hvor han kan  

 kontaktes.
T-vagten skal kunne møde til vagtafløsning inden for 1 time efter  

 opkald.
 3.3. T-vagten er pligtig til at tage enhver afløservagt, der begynder 4  

 timer før arbejdstids begyndelse.
 3.4. Er vagten lovlig forhindret, kan man kontakte frivagterne og  

 forespørge, om de ønsker at overtage afløservagten.
 3.5. Indtræder der yderligere frafald af en eller to af de  

 vagtholdsmedlemmer, som har delt vagten, skal frivagterne overtage  

 afløservagterne.
 3.6. Alle, der deltager i fast vagtordning, tildeles boligtjenestetelefon.
4. Overarbejde 4.1. Overarbejde skal i henhold til overenskomsten såvidt muligt godtgøres  

 med erstatningsfrihed.
Erstatningsfriheden skal i videst muligt omfang  

 placeres på D-dage eller første skift, når den faste dagvagt er til stede.
 4.2. Afløservagter på fridage i henhold til vagtplanen er overarbejde.
 4.3. Der kan ikke ydes overtidstillæg for ekstravagter på D-dage medmindre  

 normaltid (se punkt 1.1) er opfyldt, jf. i øvrigt afsnit 7.
 4.4. Til brug ved afspadsering af en afløservagt, der i henhold til punkt  

 4.2. er overarbejde, godskrives den præsterede tid med tillæg i tid svarende  

 til de i overenskomsten fastsatte tillæg for overarbejde.
5. Kursus 5.1. Der er mødepligt på planlagte kurser for vagthavende helseassistenter  

 på dagarbejde.
Dette gælder også aftenvagten, såfremt mødet holdes efter kl.  

 13.00.
5.2. Den faktiske tid for kurser godskrives som normal tid.
Der kan  

 maksimalt indskrives 7,4 time pr. kursusdag i fridagsbogen 5.3. Der ydes ikke overarbejde for kurser, men gives erstatningsfrihed for  

 mistede fridage.
6. Ferie 6.1. Der føres en feriebog samtidig med, at der ved al ferie udskrives  

 feriemeddelelse for det tidsrum, hvor ferien afholdes.
 6.2. Plan for hovedferie og restferie udarbejdes af den daglige leder i  

 samråd med helseassistenterne.
6.3. Kompensation for arbejde på 2. og 3. skift (3 timer for hver 40  

 timer), 8,75 time pr. 7 uger indskrives i feriebogen.
Såfremt der i stedet  

 ønskes overtidsbetaling herfor, jf. dog punkt 7.3., udbetales ind-til 5 timer  

 månedsvis med et overtidstillæg på 1/3. Resttiden indskrives i fridagsbogen.
 6.4. Kun 2 helseassistenter i vagtturnus kan holde ferie samtidig.
6.5. Vagtplanen brydes ikke under ferie.
Det tilstræbes, at alle får lige  

 mange afløservagter.
7. Fridagsbogen 7.1. Timer i fridagsbogen er normaltimer.
 7.2. Helseassistenterne indskriver selv alle afvigelser fra vagtplanen i  

 fridagsbogen.
 7.3. Hvis saldoen i ferie- og fridagsbøgerne er negativ, kan  

 overtidsbetaling ikke ydes.
 7.4. Der kan maksimalt skyldes 50 timer i fridagsbogen.
 7.5. Den daglige leder indskriver erstatningsfridag for søgnehelligdage  

 med 7,4 time plus 0,33 time.
 7.6 Den daglige leder fører saldoen samt indskriver resttid ifølge  

 timeregnskab og feriemeddelelse, når ferien afholdes.
