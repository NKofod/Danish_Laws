(Til alle kommuner) Socialministeriet skal på given foranledning henlede kommunernes  

 opmærksomhed på, at kommunerne ved deres administration af børnetilskud skal  

 være meget opmærksom på, om forsørgerens status som enlig forsørger er  

 opfyldt.
Endvidere omtales nedenfor kommunernes mulighed for at sætte  

 personer, der modtager offentlige ydelser under administration.
Denne  

 mulighed kan benyttes, hvis de beløb, der udbetales, ikke i rimelig grad  

 anvendes til de formål, de bliver udbetalt til, eksempelvis hvis der bliver  

 udbetalt ydelser i kraft af, at en person eller en familie har børn, men  

 børnenes behov ikke bliver tilgodeset.
Er betingelsen om status som enlig forsørger opfyldt? Efter lov om børnetilskud kan der bl.a. ydes ordinært børnetilskud, når  

 den, der alene har forældremyndigheden, eller som har del i  

 forældremyndigheden over et barn, er enlig forsørger.
Der kan ydes et ekstra  

 børnetilskud, når der ydes ordinært børnetilskud til en enlig forsørger og  

 indehaveren af forældremyndigheden har barnet hos sig.
 I disse tilfælde er det således en betingelse for at udbetale  

 børnetilskud, at forsørgeren er reelt enlig.
Kommunalbestyrelsen varetager administrationen af lov om børnetilskud og  

 forskudsvis udbetaling af børnebidrag.
Kommunalbestyrelsen har derfor også  

 pligt til at påse, at betingelserne for at få udbetalt børnetilskud er  

 opfyldt, herunder at betingelsen om status som enlig forsørger også er  

 opfyldt for en ansøger eller en modtager af børnetilskud, hvor der stilles  

 krav herom.
Socialministeren har den 20. november 1997 fremsat et forslag i  

 Folketinget, L 89, med henblik på at øge kontrollen i forbindelse med  

 udbetaling af børnetilskud.
Med vedtagelsen sikres det i højere grad, at  

 udbetaling af børnetilskud til enlige forsørgere alene sker til de personer,  

 der opfylder betingelserne for at få ydelserne udbetalt.
Kommunerne vil  

 snarest få meddelelse herom.
Kommunen kan sætte en familie under administration Kontanthjælp Det fremgår af bistandslovens § 49, at hvis en person, der søger hjælp  

 efter bestemmelserne om kontanthjælp m.v., ikke skønnes i stand til ved  

 bistand fra den kommunale rådgivning at administrere kontante beløb, kan  

 kommunalbestyrelsen undtagelsesvis beslutte, på hvilken måde hjælpen skal  

 udbetales. § 90 i lov om aktiv socialpolitik, der afløser bistandslovens pr.  

 1. juli 1998, indeholder en tilsvarende bestemmelse.
Disse bestemmelser giver kommunen adgang til at sætte en person eller en  

 familie under administration.
Bestemmelsen har som hovedanvendelsesområde  

 personer med uforsvarlig økonomi eksempelvis på grund af misbrug af alkohol  

 m.v.
Det skal indskærpes, at bestemmelsen også kan finde anvendelse på  

 familier, hvor der bliver udbetalt kontanthjælp, hvis kontanthjælpen ikke  

 anvendes til det formål, hvortil den er ydet, nemlig til forsørgelse af den  

 pågældende familie og børnene.
Herunder hører naturligt også beklædning m.v.
 Kommunen kan ikke forlange dokumentation for, hvad kontanthjælpen er  

 anvendt til, men må ud fra en samlet vurdering af familiens situation skønne  

 over, om betingelserne for at sætte familien under administration er til  

 stede.
Børnetilskud Efter § 9 i lov om børnetilskud og forskudsvis udbetaling af børnebidrag  

 kan socialministeren fastsætte regler om udbetaling af børnetilskud til andre  

 end de personer, der er nævnt i lovens § 8.
 I bekendtgørelsen om udbetaling af børnetilskud og forskudsvis udbetaling  

 af børnebidrag mv. har socialministeren fastsat i § 1, at hvis det må anses  

 for godtgjort, at børnetilskuddet ikke kommer barnet til gode ved udbetaling  

 efter reglerne i lovens § 8, kan kommunalbestyrelsen beslutte, at  

 børnetilskuddet skal udbetales til en anden person, en bank eller lignende.
 Kommunalbestyrelsen har hermed en hjemmel til at træffe beslutning om, at  

 børnetilskuddet skal udbetales til en anden end efter reglerne i lovens § 8,  

 således at det altid sikres, at børnetilskuddet kommer barnet til gode.
Pension Pensionsloven indeholder i § 36 en bestemmelse om, at hvis  

 kommunalbestyrelsen skønner, at en pensionist ikke kan administrere  

 pensionen, afgør kommunalbestyrelsen, på hvilken måde pensionen kan  

 udbetales.
Kommunalbestyrelsen kan anmode om, at der iværksættes værgemål for  

 pensionisten, jf. værgemålslovens § 16.
Afgørelsen kan træffes, hvis pensionisten ikke er umyndiggjort eller under  

 nogen form for værgemål, men hvor det skønnes, at pensionisten ikke er i  

 stand til at administrere pensionen efter dens formål.
Det forudsættes, at  

 der i det konkrete tilfælde ikke er behov for en værge.
 Når der er truffet beslutning om, på hvilken måde pensionen skal  

 udbetales, kan den månedlige pension fx. administreres således, at  

 kommunalbestyrelsen sørger for betaling af rimelige faste udgifter og  

 udbetaler et mindre beløb til pensionisten, evt. med kortere mellemrum, til  

 personlige fornødenheder.
 Bestemmelsen bør administreres med varsomhed, og der bør tages vidtgående  

 hensyn til den enkelte pensionists ønsker og behov.
