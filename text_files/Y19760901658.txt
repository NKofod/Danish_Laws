 Forbrugerombudsmanden udtalte på baggrund af en konkret sag, at  

 såfremt en annonce indeholder et billede af en vare, og der opgives en pris i  

 forbindelse med billedet, må annoncen naturligt opfattes således, at prisen  

 gælder for den vare, der er afbildet.
 Er dette ikke tilfældet er annoncen vildledende og i strid med  

 markedsføringslovens § 2, stk. 1.
 En møbelhandler havde i nogle dagbladsannoncer afbildet et klædeskab og  

 oplyst, at prisen var kr. 498,00. En forbruger klagede over, at det afbildede  

 skab ikke kunne købes til den opgivne pris, idet man for den alene kunne få  

 et mindre og i kvalitet ringere skab.
 Forbrugerombudsmanden udtalte, at såfremt en annonce indeholder et billede  

 af en vare, og der opgives en pris i forbindelse med billedet, må annoncen  

 maturligt opfattes således, at prisen gælder for den vare, der er afbildet.  

 Er dette ikke tilfældet, må annoncen opfattes som vildledende.
