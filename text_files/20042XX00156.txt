Skriftlig fremsættelse (13. april 2005) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om  

 ændring af lov om omsætning af fast ejendom (Bedre og billigere bolighandel) (Lovforslag nr.
L 156).
Med publikationen Bedre og billigere bolighandel lancerede  

 Regeringen i januar 2005 en række initiativer på boligområdet, som skal  

 bidrage  

 til at gøre det bedre og billigere at købe, sælge og eje bolig.
Lovforslaget  

 har til formål at gennemføre nogle af de centrale initiativer, så  

 konkurrencen  

 forbedres, reglerne forenkles og de administrative byrder lettes, og der  

 skabes  

 større ensartethed mellem danske og internationale regler.
Lovforslaget bygger bl.a. på Konkurrencestyrelsens  

 undersøgelse fra 2004, som bl.a. viser, at konkurrencen i mæglerbranchen ikke  

 er tilstrækkelig.
Området er præget af høje salærpriser, ens udbydere,  

 standardkoncepter, et stift salærsystem og uklare rabatter.
Endvidere bygger  

 lovforslaget på en international sammenligning, som viser, at reglerne i  

 Danmark er betydeligt mere detaljerede end i lande som bl.a.
Sverige, Norge  

 og  

 Holland.
Efter de gældende regler er det kun ejendomsmæglere,  

 advokater og visse finansielle institutter, der må eje en  

 ejendomsformidlingsvirksomhed.
Med lovforslaget åbnes der mulighed for, at en  

 bredere kreds kan være ejer eller medejer af en  

 ejendomsformidlingsvirksomhed.  

 Nye typer af ejere vil kunne skabe et mere varieret udbud af ydelser og  

 styrke  

 konkurrencen.
Samtidig gives nyetablerede eller uafhængige ejendomsformidlere  

 bedre muligheder for kapitalindskud og generationsskifte.
Hvert  

 forretningssted  

 skal fortsat ledes af en ejendomsmægler eller advokat med garanti- og  

 ansvarsforsikring.
Med lovforslaget foreslås antallet af lovpligtige, obligatoriske  

 ydelser, som en ejendomsformidler skal levere i en ejendomshandel, begrænset.  

 Der skal kun være lovkrav om kerneydelserne i en ejendomshandel. Øvrige  

 ydelser, herunder finansieringsforslag, skal være frivillige for forbrugerne.  

 Forbrugerne sikres således større valgfrihed, så de ikke betaler for mere,  

 end  

 de reelt har brug for.
Samtidig bliver det muligt for ejendomsformidlere at  

 udvikle mere varierede koncepter for salg af ejendomme.
Forbrugerne vil  

 stadig  

 få oplysninger om de faktiske brutto- og nettoudgifter forbundne med at eje  

 ejendommen fra deres egen rådgiver.
Lovforslaget vil også styrke gennemsigtigheden, så prisen på  

 de enkelte ydelser og oplysning om provisioner fremgår på en klar og tydelig  

 måde og på et tidligere tidspunkt end i dag.
Det præciseres endvidere, at  

 ingen  

 må være formidler for begge parter i samme handel.
 Annoncering af ejerboliger er omfattet af  

 markedsføringsloven, og da dette vurderes at sikre forbrugerne den fornødne  

 beskyttelse, ophæves kravene til annoncer ved salg af ejendomme.
Det foreslås endvidere at indsætte hjemmel til, at  

 registrering som ejendomsformidler og kommunikation om bortfald, genoptagelse  

 mv. kan eller skal ske elektronisk.
Både ejendomsmæglerne og det offentlige  

 vil  

 herved kunne spare tid og ressourcer.
Med lovforslaget ønsker regeringen at gøre den danske  

 lovgivning mere fleksibel i forhold til udviklingen på markedet og skabe  

 bedre  

 rammer for konkurrence.
Dette vil betyde større valgfrihed for forbrugerne.  

 Det  

 er centralt for regeringen, at forenklingstiltagene gennemføres uden, at det  

 går ud over forbrugerbeskyttelsen.
 Det foreslås, at loven træder i kraft den 1. juli 2006.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
