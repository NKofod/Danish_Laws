 I medfør af § 6, stk. 2, og § 44, stk. 2, i lov om lægemidler, jf.  

 lovbekendtgørelse nr. 451 af 6. august 1982, fastsættes:
Pakninger og emballage § 1.  Størrelsen af pakninger skal afpasses det  

 enkelte lægemiddels terapeutiske formål og holdbarhed.
 § 2.  Emballagen skal i fysisk og mekanisk henseende  

 være formålstjenlig og skal være udformet således, at den ikke giver  

 anledning til misforståelser med hensyn til måden, hvorpå lægemidlet skal  

 anvendes, eller til forveksling af lægemidlet med nærings- og nydelsesmidler  

 eller med kosmetiske produkter.
 Stk. 2.  Farmaceutiske specialiteter, der er omfattet af  

 § 5, stk. 1 i Sundhedsstyrelsens bekendtgørelse om rekvirering og udlevering  

 af lægemidler (visse lægemidler indeholdende euforiserende stoffer), skal  

 være emballeret på en sådan måde, at brud på pakningen let kan konstateres.
 Stk. 3.  Farmaceutiske specialiteter til peroral  

 anvendelse, som doseres dråbevis eller ved hjælp af medicinmål, skal som del  

 af pakningen eller emballagen være forsynet med passende  

 afdrypningsanordning/dråbestav, medicinmål eller lignende.
Mærkning § 3.  Ved mærkning forstås i denne bekendtgørelse  

 tekst og figurer på indre og ydre emballage og på indlægssedler.
 Stk. 2.  Mærkning skal anføres på såvel ydre som indre  

 emballage, medmindre andet er bestemt.
 § 4.  Mærkningen skal omfatte følgende oplysninger:
 § 5.  Mærkningen må ikke omfatte følgende angivelser:
 Undtaget fra ovennævnte er dog angivelsen af registreringsindehaverens  

 logo under forudsætning af, at dette ikke indeholder reklameslogans o.lign.
§ 6.  Et lægemiddel skal benævnes ved navn og  

 lægemiddelformbetegnelse.
Lægemidler med kun eet lægemiddelstof tillige ved  

 styrke.
 § 7.  Lægemidlet angives ved det navn, som er godkendt  

 af Sundhedsstyrelsen, (jf. i øvrigt § 6, stk. 3 og § 18 i lov om lægemidler).
 § 8.  Lægemiddelformbetegnelsen skal være den, der er  

 optaget i DLS (Danske Lægemiddelstandarder) eller i Nordisk Lægemiddelnævns  

 fortegnelse over lægemiddelformer.
 Stk. 2.  Såfremt lægemiddelformbetegnelsen ikke er  

 optaget i de i stk. 1 nævnte fortegnelser, anvendes en anden betegnelse, som  

 er godkendt af Sundhedsstyrelsen.
 § 9.  Styrken angives efter følgende regler:
 Stk. 2.  For lægemidler til peroral anvendelse, som  

 doseres dråbevis, angives tillige mængde lægemiddelstof pr. dråbe eller antal  

 dråber pr. ml.
 Stk. 3.  For faste lægemidler til peroral anvendelse,  

 som doseres ved hjælp af medicinmål, angives tillige mængde lægemiddelstof  

 eller mængde lægemiddel pr. medicinmål.
Stk. 4.  Mængde lægemiddelstof angives i mg.
Mængder på  

 1 gram eller derover angives dog i g, og mængder under 0,1 mg angives i  

 mikrogram (mikrog.). I særlige tilfælde kan andre internationale  

 mængdebetegnelser anvendes, f.eks.
IE (Internationale enheder) eller mmol.
 § 10.  Pakningsstørrelsen (indholdsmængden) angives  

 efter følgende regler:
 Stk. 2.  For lægemidler, hvis indhold er under tryk,  

 angives derudover såvel brutto- som nettovægt.
 Stk. 3.  Overskud i ampuller eller hætteglas angives  

 ikke.
 § 11.  Lægemiddelstoffer skal deklareres kvalitativt  

 og kvantitativt.
 Stk. 2.  Hjælpestoffer deklareres efter følgende regler:
 § 12.  Indholdsstofferne skal betegnes med et navn fra  

 følgende nomenklatursystemer, angivet i prioriteret rækkefølge:
 Anvendes BAN-navn eller USAN-navn, skal navnekilde angives.
 Stk. 2.  Er der ikke fastsat et navn for stoffet, kan  

 handelsnavnet benyttes.
 Stk. 3.  Indholdsstofferne mængdeangives i medfør af  

 reglerne i § 9, stk. 4.
 § 13.  Registreringsindehaverens navn og hjemsted skal  

 anføres.
 Stk. 2.  Registreringsindehaverens repræsentant i  

 Danmark, jf. lægemiddellovens § 14, stk. 2, kan anføres som supplement.
 § 14.  Batchnummeret og udløbsdatoen skal anføres.  

 Udløbsdato som »Anvendes inden . . . » eller »Anvendes før . .  

 . ».
 Stk. 2.  Når Sundhedsstyrelsen finder det nødvendigt,  

 skal andre oplysninger om begrænset holdbarhed anføres.
 § 15.  Opbevaringsbetingelser skal anføres, når  

 Sundhedsstyrelsen finder det nødvendigt.
 § 16.  Lægemidler skal mærkes »Opbevares  

 utilgængeligt for børn«.
 Stk. 2.  Lægemidler specielt beregnet til sygehusbrug  

 skal ikke mærkes i medfør af stk. 1.
 Stk. 3.  Lægemidler, der er optaget på  

 Sundhedsstyrelsens liste over lægemidler, som kan nedsætte evnen til at føre  

 motorkøretøj eller betjene farlige maskiner, jf. bilag 1, skal mærkes med  

 advarselstrekant.
 Stk. 4.  Andre advarsler skal anføres som nævnt i bilag  

 2, eller hvis der er fastsat krav herom i DLS.
 § 17.  Tekniske oplysninger skal anføres, når  

 Sundhedsstyrelsen finder det nødvendigt.
 § 18.  Brugsanvisninger skal anføres som nævnt i bilag  

 3, eller hvis der er fastsat krav herom i DLS.
 § 19.  Indikationsområde og normaldosering m.m. skal  

 anføres på håndkøbslægemidler (receptfrie lægemidler) som nævnt i bilag 4.
 Stk. 2.  Udover det i stk. 1 angivne skal alle  

 lægemidler forsynes med brugeroplysninger på pakningerne eller på  

 indlægssedler til disse i overensstemmelse med de til enhver tid af  

 Sundhedsstyrelsen udarbejdede retningslinier herom.
 § 20.  Lægemidler udelukkende til veterinært brug skal  

 mærkes: »Til dyr«.
 Stk. 2.  Oplysninger om tilbageholdelsestid skal  

 anføres.
 Stk. 3.  Lægemidler til veterinært brug, optaget i  

 Sundhedsstyrelsens specialitetsregister med særlig markering: »V«,  

 i medfør af Indenrigsministeriets bekendtgørelse nr. 613 af 15. december 1975  

 om undtagelse fra apoteksforbehold af visse jern- og vitaminpræparater samt  

 antiparasitære midler til dyr, skal tillige forsynes med indikationsområde og  

 normaldosering som fastsat af Sundhedsstyrelsen.
 § 21.  Små lægemiddelbeholdere, hvor fuldstændig  

 mærkning ikke er mulig, skal mindst være forsynet med lægemidlets navn,  

 styrke, indholdsmængde og batchnummer.
Stk. 2.  Pakningsmateriale til enkeltpakkede, doserede  

 lægemidler skal være påført navn, styrke og batchnummer.
Lægemidlets navn  

 skal placeres således, at det findes på hver enkelt afrivelig enhed.
 § 22.  Sundhedsstyrelsen kan tillade, at  

 lægemiddelpakninger er forsynet med indlægssedler, når nødvendige oplysninger  

 om anvendelse m.m. af pladsmæssige grunde ikke kan anføres på pakningerne.
 Stk. 2.  Det skal fremgå af pakningerne, når  

 indlægsseddel er indlagt.
 § 23.  Lægemidlers ydre emballage skal være påført  

 nordisk varenummer.
 § 24.  Sundhedsstyrelsen kan i særlige tilfælde og på  

 vilkår, der fastsættes i hvert enkelt tilfælde, meddele dispensation fra  

 bekendgørelsens bestemmelser eller stille yderligere krav.
Strafbestemmelser § 25.  Med bøde straffes den, der Ikrafttrædelses- og overgangsbestemmelser § 26.  Bekendtgørelsen træder i kraft den 31. december  

 1989.
 Stk. 2.  Indtil den 1. januar 1991 kan der udleveres  

 lægemidler i uændret udgave af pakninger, som er markedsført før den 1.  

 november 1986, og som opfylder Sundhedsstyrelsens bekendtgørelse nr. 114 af  

 6. marts 1981 om forbrugerpakninger til farmaceutiske specialiteter optaget i  

 Sundhedsstyrelsens specialitetsregister med senere ændringer.
 Stk. 3.  Indtil den 31. december 1992 kan der udleveres  

 lægemidler i uændret udgave af pakninger, som er markedsført i tidsrummet 1.  

 november 1986 til 31. december 1989, og som opfylder kravene i  

 Sundhedsstyrelsens bekendtgørelse nr. 723 af 11. august 1986 om  

 forbrugerpakninger til lægemidler optaget i Sundhedsstyrelsens  

 specialitetsregister.
 Stk. 4.  Uanset stk. 2 og 3 skal oplysninger om nedre  

 aldersgrænse for anvendelse til børn (jf. bilag 2 til § 16, stk. 4) samt  

 anførelse af vejledning på hudpræparater med op til 1% hydrocortison, som af  

 Sundhedsstyrelsen forvarslet, fremgå af pakningsmaterialet.
 Stk. 5.  Bekendtgørelsens § 2, stk. 3 skal være opfyldt  

 den 1. januar 1991.
 Stk. 6.  Indlægssedler i pakninger af lægemidler, som er  

 markedsført før den 31. december 1989 eller som markedsføres i tidsrummet den  

 31. december 1989 til den 31. december 1991 skal være forhåndsgodkendt af  

 Sundhedsstyrelsen.
 Stk. 7.  Pakninger af lægemidler, som markedsføres efter  

 den 1. januar 1992, skal forsynes med indlægssedler udformet i  

 overensstemmelse med gældende retningslinier, jf. § 19, stk. 2.
 Stk. 8.  Pakninger af lægemidler, som er markedsført før  

 den 1. januar 1992 må tidligst forsynes med og skal senest være forsynet med  

 indlægssedler udformet i overensstemmelse med gældende retningslinier, jf. §  

 19, stk. 2, henholdsvis den 1. januar 1992 og den 31. december 1992.
Stk. 9.  Efter markedsføring af de i stk. 8 omtalte  

 lægemiddelpakninger med indlægssedler er det tilladt at forhandle de  

 pågældende lægemidler i begge pakningstyper i en overgangsperiode af 6  

 måneder fra markedsføringsdatoen.
Overgangsperioden kan dog ikke udstrækkes  

 ud over den 31. december 1992.
 Stk. 10.  Efter overgangsperioden, som beskrevet i stk.  

 9, skal pakninger uden indlægsseddel tilbagekaldes fra apoteker og grossister  

 af registreringsindehaveren eller dennes danske repræsentant.
 Stk. 11.  Bekendtgørelse nr. 723 af 11. august 1986 om  

 forbrugerpakninger til lægemidler optaget i Sundhedsstyrelsens  

 specialitetsregister ophæves.
Sundhedsstyrelsen, den 12. december 1989 JENS OVERØ /Henning Hovgaard Bilag 1 Trafikfarlige lægemidler Lægemidler, for hvilke Sundhedsstyrelsen har fastsat krav om særlig  

 mærkning på grund af indhold af stoffer, som kan nedsætte evnen til at føre  

 motorkøretøj eller betjene farlige maskiner, skal forsynes med  

 advarselstrekant.
Trekanten skal anbringes på en iøjnefaldende plads på  

 pakningsmaterialet.
Trekanten skal være ligesidet, og størrelsen skal være  

 afpasset efter den øvrige tekst og etiketstørrelse, dog skal sidelængden være  

 mindst 10 mm.
Trekanten skal bestå af en rød ramme af ca. 2 mm bredde på hvid  

 bund.
Den skal være orienteret med spidsen opad.
Liste over farmaceutiske specialiteter som skal mærkes med  

 advarselstrekant (* 1) BILAG 2 ADVARSLER For de anførte typer af lægemidler skal følgende advarsler påføres.
Udformningen af de angivne advarsler kan omformuleres, når meningen ikke  

 ændres.
Dette gælder dog ikke, når ordlyden er angivet i citationstegn.
