Betænkning afgivet af Skatteudvalget den  

 27. november 2002 Betænkning over Forslag til lov om ændring af  

 ligningsloven og lov om beskatning af visse pensionskapitaler m.v.
(Fremme af privat udlejningsbyggeri) [af  

 skatteministeren (Svend Erik Hovmand)] 1. Ændringsforslag Der er af skatteministeren stillet 2 ændringsforslag  

 til lovforslaget.
2. Udvalgsarbejdet Lovforslaget blev fremsat den 6. november 2002 og var til  

 1. behandling den 12. november 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 3 møder.
Sammenhæng med andet lovforslag Lovforslaget skal ses i sammenhæng med forslag til  

 lov om fremme af privat udlejningsbyggeri (lovforslag nr.
L 57), som har  

 været behandlet i Boligudvalget.
Høring Et udkast til lovforslaget har inden fremsættelsen  

 været sendt i høring, og skatteministeren sendte den 14. oktober  

 2002 dette udkast til udvalget, jf. alm. del   bilag 27. Den 7. november 2002  

 sendte skatteministeren de indkomne høringssvar til udvalget.  

 Skatteministerens høringsnotat er indarbejdet i lovforslagets  

 bemærkninger.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Forsikring & Pension, Jydske Grundejerforeninger og Roskilde Kommune.
 Skatteministeren har over for udvalget kommenteret de  

 skriftlige henvendelser til udvalget.
Deputationer Endvidere har Forsikring & Pension mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 1 spørgsmål til  

 skatteministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af  

 SF og EL) indstiller lovforslaget til vedtagelse med de stillede  

 ændringsforslag.
Socialdemokratiets medlemmer af udvalget bemærker,  

 at det for Socialdemokratiet er afgørende, at lovforslaget er  

 afgrænset til pensionsinstitutter og selskabsskattepligtige,  

 således at der ikke kan opnås fradrag i personlige indkomster.  

 Endvidere har Socialdemokratiet lagt vægt på den fordeling mellem  

 pensionsinstitutter og selskabsskattepligtige, som ligger til grund for  

 Skatteministeriets provenuforudsætninger.
Socialdemokratiet er tilfreds  

 med skatteministerens tilsagn om at følge lovforslaget tæt og  

 vende tilbage til forligspartierne, såfremt fordelingen mellem  

 pensionsinstitutterne og selskabsskattepligtige bliver en anden end forudsat  

 i lovforslaget.
Endvidere lægger Socialdemokratiet vægt på  

 tilsagnet om at fortsætte udredningen af problemstillingerne i forhold  

 til EU for herigennem at få afdækket de lovgivningsmæssige  

 muligheder for kommende justeringer.
Endelig skal lovforslaget ses i  

 sammenhæng med den række af lovforslag, der er aftalt i  

 boligforliget, som tilsammen skal sikre, at der bygges flere boliger til alle  

 aldersgrupper.
Et mindretal i udvalget (SF) indstiller  

 lovforslaget til forkastelse ved 3. behandling.
Mindretallet vil  

 stemme hverken for eller imod de stillede ændringsforslag.
Et andet mindretal i udvalget (EL) indstiller  

 lovforslaget til forkastelse ved 3. behandling.
Mindretallet vil  

 stemme imod de stillede ændringsforslag.
Enhedslisten mener ikke, at pensionskasser og private  

 udlejere skal motiveres til at bygge boliger med et voldsomt skattefradrag  

 som lokkemad.
Private udlejere og ejerforeninger skal ikke indrette tomme  

 tagetager til boliger med fri husleje, hvilket heller ikke vil tynde ret  

 meget ud i de lange ventelister.
 Der er hverken tale om at hjælpe kommunerne med  

 anvisningsmuligheder eller den almindelige lønmodtager med et maksimum  

 på m2-anskaffelsessummen.
Lovforslag nr.
L 68 og det af økonomi- og  

 erhvervsministeren fremsatte lovforslag nr.
L 57 viser ikke viljen til at  

 løse problemerne for de mange boligsøgende.
 Lovforslagene er udslag af en perspektivløs  

 boligpolitik, der blot cementerer de uligheder, der de senere år er  

 blevet alt tydeligere.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	skatteministeren, tiltrådt af et flertal  

 (udvalget med undtagelse af SF og EL):
Til § 1 1) I det under nr. 1 foreslåede § 8 R, stk.  

 2, indsættes efter 1. pkt. som nye punktummer:
»Skattepligtige, der tillige er skattepligtige efter  

 pensionsafkastbeskatningsloven, kan ved opgørelsen af den  

 skattepligtige indkomst fradrage et beløb svarende til det fradrag i  

 beskatningsgrundlaget efter pensionsafkastbeskatningsloven, som den  

 skattepligtige i det pågældende indkomstår har foretaget  

 efter pensionsafkastbeskatningslovens § 5 b, stk. 1-3, ganget med satsen  

 efter pensionsafkastbeskatningslovens § 2, stk. 1. Ved opgørelse af  

 fortjeneste og tab på fast ejendom omfattet af  

 pensionsafkastbeskatningslovens § 5 b anvender skattepligtige som nævnt  

 i 2. pkt. en anskaffelsessum opgjort efter almindelige regler fratrukket det  

 beløb, som er nævnt i 2. pkt.« [Korrektioner for skattepligtige efter både  

 selskabsskatteloven og pensionsafkastbeskatningsloven] 2) I den under nr. 1 foreslåede § 8 R  

affattes stk. 3 således:
»Stk. 3. Ved opgørelse af fortjeneste og tab  

 på fast ejendom for skattepligtige, der har fået fradrag efter  

 stk. 1, anvendes anskaffelsessummen opgjort efter de almindelige regler  

 fratrukket anskaffelsessummen efter stk. 1 ganget med den sats, der efter  

 selskabsskattelovens § 17, stk. 1, gælder for det indkomstår,  

 hvori fradraget er foretaget.« [Præcisering af selskabsskattesats] Bemærkninger Til nr. 1 Efter de gældende regler er livsforsikringsselskaber  

 skattepligtige efter såvel pensionsafkastbeskatningsloven som  

 selskabsskatteloven.
Selskabsbeskatningen tager sigte på at beskatte den  

 del af indkomsten, der ikke anvendes til forsikringsformål.
Der gives  

 derfor fradrag ved opgørelsen af den selskabsskattepligtige indkomst  

 for hensættelser til dækning af forsikringsforpligtelser og  

 pensionsafkastskat, jf. selskabsskattelovens § 13, stk. 2.
Beskatningen efter pensionsafkastbeskatningsloven tager  

 derimod sigte på at beskatte den del af afkastet, der tilfalder de  

 forsikrede.
Der gives derfor nedsættelse efter  

 pensionsafkastbeskatningslovens § 14, stk. 1, ved opgørelsen af  

 beskatningsgrundlaget for pensionsafkastskatten for en del af den  

 skattepligtige indkomst efter fradrag af underskud for tidligere  

 indkomstår.
Nedsættelsen beregnes ud fra forholdet mellem den  

 pensionsafkastskattepligtige del af livsforsikringsselskabets formueafkast og  

 livsforsikringsselskabets samlede formueafkast.
Dette komplicerede samspil mellem reglerne i  

 selskabsskatteloven og pensionsafkastbeskatningsloven medfører, at  

 livsforsikringsselskaber   der efter lovforslaget opnår fradrag for  

 anskaffelsessummen ved opgørelsen af beskatningsgrundlaget efter  

 pensionsafkastbeskatningsloven   ikke vil have en fradragsværdi  

 på 15 pct. som andre skattepligtige efter  

 pensionsafkastbeskatningsloven.
Det skyldes, at fradraget nedsætter den  

 skat efter pensionsafkastbeskatningsloven, som selskabet ellers ville have  

 fået fradrag for ved opgørelsen af den selskabsskattepligtige  

 indkomst.
Med andre ord er fradragsværdien for livsforsikringsselskaber  

 15 pct. minus værdien af det mistede fradrag ved opgørelsen af  

 selskabets skattepligtige indkomst.
 Det foreslås på den baggrund, at der gives  

 livsforsikringsselskaber et fradrag ved opgørelsen af den  

 skattepligtige indkomst, der sikrer, at livsforsikringsselskaber opnår  

 samme værdi af fradraget for anskaffelsessummen som skattepligtige  

 efter pensionsafkastbeskatningsloven, der ikke samtidig er skattepligtige  

 efter selskabsskatteloven.
 Ændringsforslaget indebærer, at  

 livsforsikringsselskaber ved opgørelsen af den skattepligtige indkomst  

 kan fradrage 15 pct. af fradraget i beskatningsgrundlaget efter  

 pensionsafkastbeskatningslovens § 5 b, stk. 1-3, jf. lovforslagets § 2, nr.  

 1. Fradraget svarer dermed til den pensionsafkastskat, som selskabet ville  

 kunne fradrage i den skattepligtige indkomst, hvis der ikke var fradrag i  

 beskatningsgrundlaget efter den foreslåede bestemmelse i  

 pensionsafkastbeskatningslovens § 5 b.
 Herudover foreslås det, at livsforsikringsselskaber  

 tillige skal korrigere anskaffelsessummen for den faste ejendom ved  

 opgørelsen af den selskabsskattepligtige indkomst.
 Efter den foreslåede bestemmelse i  

 pensionsafkastbeskatningslovens § 5 b, stk. 4, skal pensionsinstitutter, der  

 har fået fradrag for anskaffelsessummen efter bestemmelsens stk. 1, ved  

 opgørelsen af gevinst og tab på fast ejendom efter  

 pensionsafkastbeskatningslovens § 13, stk. 3, 2. og 4. pkt. (lagerprincippet)  

 anvende anskaffelsessummen omregnet til kontantværdi fratrukket  

 anskaffelsessummen efter stk. 1 ganget med pensionsafkastskattesatsen.
 Bestemmelsens sigte er at modvirke, at der opnås  

 skattemæssigt fradrag for kapitaltab opstået i forbindelsen med  

 opførelse af en ejendom, som allerede må anses for  

 imødegået gennem det foreslåede straksfradrag for  

 opførelsessummen.
 Livsforsikringsselskaber er som nævnt skattepligtige  

 efter såvel pensionsafkastbeskatningsloven som selskabsskatteloven, men  

 opnår alene straksfradrag ved opgørelsen af  

 beskatningsgrundlaget efter pensionsafkastbeskatningsloven, dvs. med en  

 skatteværdi på 15 pct.
Det foreslås, at livsforsikringsselskaber også  

 i relation til opgørelsen af den selskabsskattepligtige indkomst skal  

 anvende en anskaffelsessum opgjort efter de almindelige regler fratrukket  

 værdien af fradraget for anskaffelsessummen efter  

 pensionsafkastbeskatningsloven.
Herved undgås, at  

 livsforsikringsselskaber i relation til opgørelsen af den  

 selskabsskattepligtige indkomst opnår skattemæssigt fradrag for  

 kapitaltab opstået i forbindelse med opførelse af en ejendom,  

 som allerede må anses for imødegået gennem det  

 foreslåede straksfradrag for opførelsessummen efter  

 pensionsafkastbeskatningsloven.
 Den foreslåede regulering af anskaffelsessummen har  

 virkning både for opgørelse af fortjeneste og tab efter reglerne  

 i ejendomsavancebeskatningsloven og efter de særlige  

 fradragsbegrænsningsregler i selskabsskattelovens § 13, stk. 8-13.
Til nr. 2 Det præciseres, at den sats, der er angivet i  

 selskabsskattelovens § 17, stk. 1, og som skal anvendes ved korrektion af  

 anskaffelsessummen ved opgørelse af fortjeneste og tab på den  

 faste ejendom, er den sats, der er gældende for det indkomstår,  

 hvor selskabet har fradraget anskaffelsessummen ved opgørelsen af den  

 skattepligtige indkomst.
Provenumæssige konsekvenser De foreslåede justeringer har til formål at  

 sikre, at livsforsikringsselskaber m.fl., der er skattepligtige efter  

 både pensionsafkastbeskatningsloven og selskabsskatteloven, i  

 overensstemmelse med lovforslagets sigte får en skattebesparelse  

 på 15 pct. af anskaffelsessummen for nybyggeri.  

 Ændringsforslagene har således ikke provenumæssige  

 konsekvenser.
Lars Christian Lilleholt (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Mikkel Dencker (DF)  Colette L.
Brix (DF)  

 Charlotte Dyremose (KF)  

  Else Theill Sørensen (KF)  

  Mogens Nørgård Pedersen (KRF)  

  Erik Mortensen (S)  Henrik Sass Larsen (S)  

  Jacob Buksti (S)  

 Jens Peter Vernersen (S) fmd.  

  Sophie Hæstorp Andersen (S)  

  Morten Homann (SF)  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 68 Bilagsnr.
Titel 1 Høringssvar, fra skatteministeren 2 Henvendelse af 24/10-02 fra Roskilde Kommune 3 Henvendelse af 13/11-02 fra Jydske Grundejerforeninger 4 Meddelelse om tidspunkt for betænkningsafgivelse og frist for  

 spørgsmål m.v.
