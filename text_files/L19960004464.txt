 Der er den 5. april 1995 i Hanoi undertegnet en overenskomst mellem  

 Danmark og Vietnam, ifølge hvilken den danske regering yder støtte inden for  

 et beløb af 6.3 millioner kroner til udarbejdelse af masterplan for  

 cementsektoren i Vietnam.
 Hovedformålet med projektet er at sikre en i Vietnam fremstillet  

 cementproduktion af god kvalitet og til konkurrencedygtige priser, der  

 tilfredsstiller det lokale behov samt sikrer en optimal brug af lokale  

 ressourcer inklusive eksportmuligheder.
 Overenskomsten trådte i kraft den 5. april 1995.
