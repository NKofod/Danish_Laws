I medfør af § 12, stk. 1 og 2, i lov nr. 290 af 29. april 1992 om æg og ægprodukter, § 20 i lov nr. 342 af 14. maj 1992 om mælk, mælkeprodukter, margarine m.v. (mælkeproduktloven), § 25, stk. 1 og 2, i lov nr. 343 af 14. maj 1992 om kød (kødloven), § 20, stk. 5, i lov om støtte til jordbrugets strukturudvikling og til økologisk jordbrug m.v., jf. lovbekendtgørelse nr. 715 af 30. august 1995, fastsættes:
§ 1.  De kommunale levnedsmiddelkontrolenheder  

 opkræver hos de kontrollerede virksomheder de afgifter, som fastsættes i  

 medfør af lov om æg og ægprodukter, lov om mælk, mælkeprodukter, margarine  

 m.v. (mælkeproduktloven), lov om kød (kødloven) og lov om støtte til  

 jordbrugets strukturudvikling og til økologisk jordbrug m.v., til hel eller  

 delvis dækning af den kontrol, som de kommunale levnedsmiddelkontrolenheder  

 udfører i medfør af bekendtgørelse nr. 1057 af 17. december 1993 om  

 varetagelse af kontrollen med æg og ægprodukter, bekendtgørelse nr. 1056 af  

 17. december 1993 om varetagelse af kontrollen med mælk, mælkeprodukter,  

 margarine m.v., bekendtgørelse nr. 1058 af 17. december 1993 om varetagelse  

 af kontrollen med visse kødvirksomheder og bekendtgørelse nr. 753 af 2.  

 september 1992 om betingelserne for markedsføring af økologiske  

 levnedsmidler.
De kommunale levnedsmiddelkontrolenheder opkræver tillige  

 gebyrer vedrørende ikke rettidig betaling og morarenter, fastsat i medfør af  

 de nævnte love.
 Stk. 2.  Afgifter vedrørende ordinær kontrol, der  

 udføres hos mælkeproducenter, kan opkræves gennem de virksomheder, som fra  

 mælkeproducenter modtager mælk til videreforhandling eller til fremstilling  

 af levnedsmidler.
§ 2.  De kommunale levnedsmiddelkontrolenheders  

 afgørelser og de i § 1, stk. 2, nævnte virksomheders afgørelser vedrørende  

 opkrævning af de i § 1 nævnte afgifter, gebyrer og morarenter kan indbringes  

 for veterinærdirektøren.
Veterinærdirektøren kan ændre de nævnte afgørelser  

 uden, at der foreligger klage.
 Stk. 2.  Veterinærdirektørens afgørelser efter stk. 1,  

 1. pkt., kan ikke indbringes for landbrugs- og fiskeriministeren.
 § 3.  Bekendtgørelsen træder i kraft den 1. januar  

 1997.
 Stk. 2.  Samtidig ophæves bekendtgørelse nr. 1051 af 14.  

 december 1994 om varetagelse af kontrolafgiftsopkrævning.
