 Justitsministeriet finder Anledning til at henlede Opmærksomheden paa, at  

 Revisionen af Eksekutorboer bør foretages snarest muligt efter Boernes  

 Indlevering til Skifteretten.
Saa snart Skifteretten har tilendebragt sin revisionsmæssige Gennemgang af  

 Boet, tilstiller den Skattedepartementet Underretning om de af Retten  

 paatænkte Antegnelser, der har afgiftsmæssig Betydning, eventuelt om, at  

 Skifteretten ikke har saadanne Antegnelser at gøre.
Naar Skifteretten  

 derefter modtager Meddelelse fra Skattedepartementet, skal Eksekutor straks  

 underrettes om, hvilke Antegnelser der gøres, eller om, at der intet er  

 fundet mod Behandlingen at erindre.
Der bør ikke gives Eksekutor Meddelelse om Antegnelser af afgiftsmæssig  

 Natur, forinden Meddelelse fra Skattedepartementet er modtaget.
Hvis der  

 forinden gives Eksekutor Meddelelse om andre Antegnelser, bør der tages  

 Forbehold om eventuelle yderligere Antegnelser.
 Saafremt der gøres Antegnelser, bør det paases, at Eksekutor inden en  

 rimelig Tid besvarer disse, eventuelt foretager de fornødne Berigtigelser.  

 Saa snart dette er sket, bør der gives Eksekutor Meddelelse om, at der  

 herefter ikke haves yderligere imod Behandlingen at erindre.
 Det tilføjes, at der paa hvert Dommerkontor bør føres en Protokol over  

 Eksekutorboerne til Støtte ved Kontorets Virksomhed som tilsynsførende og  

 reviderende Myndighed.
En saadan Protokol kan faas hos Olaf O.
Barfoed og Co., Gyldenløvesgade  

 10, København.
 Justitsministeriet, den 23. Oktober  

 1935.
 P.M.V.
Aage Svendsen /Bilfeldt.
