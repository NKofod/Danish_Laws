Bekendtgørelse om en fortegnelse over  

 godkendte sorter af landbrugsplante- og grønsagsarter  

 (sortslisten)1) I medfør af § 1, stk. 1 og stk. 2, nr. 2, og § 4,  

 stk. 2 og 3, i lov nr. 834 af 18. december 1991 om frø, kartofler  

 og planter og efter bemyndigelse fastsættes:
§ 1. Et parti sædekorn eller frø af  

 en art, der er omfattet af bekendtgørelserne om sædekorn,  

 markfrø eller grønsagsfrø, eller et parti  

 læggekartofler, jf. bekendtgørelse om kartofler, kan kun  

 anmeldes til certificering og, for så vidt angår frø af en  

 grønsagsart, til kontrol som standardfrø med henblik på  

 salg inden for Den Europæiske Union, hvis partiet er af en sort, der er  

 optaget 1)	på Plantenyhedsnævnets fortegnelse over godkendte sorter  

 af landbrugsplante- og grønsagsarter (sortslisten) eller 2)	på Det Europæiske Fællesskabs fælles  

 sortsliste over landbrugsplantearter eller over grønsagsarter  

 eller 3)	på sortsliste i en anden medlemsstat af Den Europæiske  

 Union.
 Stk. 2. En sort af en landbrugsplante- eller  

 grønsagsart kan kun optages på sortslisten, hvis den  

 pågældende art er omfattet af en bekendtgørelse  

 nævnt i stk. 1.
§ 2. Anmeldelse af en sort til optagelse på  

 sortslisten skal indgives til Plantenyhedsnævnet, Postboks 7,  

 Teglværksvej 10, Tystofte, 4230 Skælskør, på en  

 blanket, der kan rekvireres fra nævnet.
Anmeldelse kan  

 indgives 1)	af den, der er ansvarlig for vedligeholdelse af sorten  

 (vedligeholderen), hvis denne er bosat eller har sæde her i landet,  

 eller 2)	af en repræsentant for vedligeholderen, der er bosat eller har  

 sæde her i landet, forudsat, at vedligeholderen har sæde eller er  

 bosat i en medlemsstat af Den Europæiske Union eller i en stat, hvis  

 kontrol med vedligeholdelsesavl det er besluttet at ligestille med  

 vedligeholdelsesavl i en medlemsstat af Den Europæiske Union.
 Stk. 2. Materiale til brug ved afprøvning skal  

 indsendes inden for de frister, der fastsættes af nævnet.
Stk. 3. Nævnet offentliggør fristerne for  

 indgivelse af anmeldelse og for indsendelse af afprøvningsmateriale i  

 »Meddelelser fra Sortsafprøvningen«.
Overtrædelse af fristerne  

 kan medføre afvisning af anmeldelsen.
§ 3. Plantenyhedsnævnet godkender en sort og  

 optager den på sortslisten, når nævnet på grundlag af  

 en afprøvning har konstateret, 1)	at sorten er a)	selvstændig, hvorved forstås, at sorten uanset  

 udgangsmaterialets kunstige eller naturlige oprindelse ved et eller flere  

 kendetegn, der kan erkendes og beskrives præcist, tydeligt adskiller  

 sig fra enhver anden sort, der er kendt her i landet eller i en medlemsstat  

 af Den Europæiske Union, b)	tilstrækkeligt ensartet, hvorved forstås, at  

 sorten under hensyntagen til artens formeringsmåde består af  

 planter, der bortset fra enkelte undtagelser ligner hinanden eller genetisk  

 er identiske med hensyn til de kendetegn, der benyttes ved  

 undersøgelsen af, om sorten er ensartet, og c)	stabil, hvorved forstås, at sorten efter gentagne  

 formeringer eller, hvis sortsejeren har fastlagt en særlig  

 formeringscyklus, efter afslutningen af hver cyklus stadig i sine  

 væsentlige kendetegn er i overensstemmelse med sortsbeskrivelsen,  

 og d)	har en tilfredsstillende dyrknings- og nytteværdi,  

 hvorved forstås, at sorten i forhold til andre sorter, der er optaget  

 på sortslisten, ved sine egenskaber frembyder en forbedring i  

 dyrkningen eller i udnyttelse af afgrøden og af de produkter, der  

 fremstilles heraf, i hvert fald i en bestemt egn.
Enkelte ugunstige  

 egenskaber kan opvejes af andre gunstige egenskaber, og 2)	at anmelderens forslag til sortsnavn er godkendt efter  

 bekendtgørelse om plantesortsnavne.
 Stk. 2. Sorten optages på sortslisten med angivelse af  

 sortens navn, navnet på vedligeholderen og dennes repræsentant,  

 jf. § 2, stk. 1, tidspunktet for optagelsen og forbehold for  

 sorter, der skal sælges her i landet, jf. § 5, stk. 2, nr. 4.
Stk. 3. Nævnet kan optage en sort, herunder en indavlet  

 linie eller en hybrid, der alene skal anvendes som komponent i en hybridsort,  

 på sortslisten.
Sorten optages på sortslisten under betegnelsen  

 »komponentsort«.
 § 4. Nævnet kan afvise at optage en sort  

 på sortslisten, hvis dyrkningen af sorten kan medføre risiko for  

 menneskers, dyrs og planters sundhed.
 § 5. For hansterile hybridsorter af Brassica  

 napus L. (raps) og Brassica rapa L. var. sylvestris (Lam)  

 Briggs (rybs), der alene skal anvendes til fremstilling af sammensatte  

 sorter, jf. bekendtgørelse om markfrø, foretages  

 afprøvningen for dyrknings- og nytteværdi, jf. § 3,  

 stk. 1, nr. 1, litra d, på grundlag af den sammensatte sort.
Stk. 2. Kravet om en tilfredsstillende dyrknings- og  

 nytteværdi gælder ikke for 1)	sorter af græsser til andet end foderbrug, 2)	sorter af grønsagsarter, bortset fra cikorierod, 3)	sorter, herunder indavlede linier og hybrider, der alene skal  

 anvendes som komponenter for hybridsorter, og 4)	sorter bestemt til salg i en anden medlemsstat af Den  

 Europæiske Union, der har godkendt sorten, for så vidt  

 angår dyrknings- og nytteværdi.
 Stk. 3. Sorter af græsser til andet formål end  

 foderbrug, jf. stk. 2, nr. 1, for hvilke det ved en afprøvning er  

 konstateret, at de har en tilfredsstillende dyrknings- og nytteværdi,  

 kan sælges med tillægsbetegnelsen »S«.
§ 6. Plantenyhedsnævnet underretter hvert  

 år anmelderne om resultaterne af afprøvningen.
Nævnet  

 offentliggør afprøvningsresultaterne.
Efter anmodning fra en  

 anmelder kan nævnet undlade at offentliggøre foreløbige  

 afprøvningsresultater, der herefter ikke må gengives i  

 henvendelser til en kundekreds.
 § 7. Viser afprøvningen, at to eller flere  

 anmeldte sorter af samme art ikke er tilstrækkeligt forskellige,  

 godkender Plantenyhedsnævnet den sort til fortsat afprøvning,  

 der først er behørigt anmeldt.
 § 8. Viser afprøvningen, at en sort ikke  

 overholder betingelserne i § 3 for optagelse på sortslisten,  

 underretter Plantenyhedsnævnet anmelderen herom og fastsætter  

 samtidig en frist for anmelderen til at gøre indsigelse mod afvisning  

 af sorten.
 Stk. 2. Kan anmelderen ikke inden udløbet af denne  

 frist sandsynliggøre, at betingelserne er overholdt, afviser  

 nævnet sorten endeligt.
 § 9. Plantenyhedsnævnet kan undlade eller  

 afkorte afprøvningen. af en anmeldt sort for de egenskaber, der er  

 nævnt i § 3, nr. 1, litra a - c, i det omfang, der foreligger  

 resultater fra en officiel afprøvning i en anden medlemsstat af Den  

 Europæiske Union eller i en stat, hvis afprøvninger det er  

 besluttet at ligestille med afprøvninger foretaget i en medlemsstat af  

 Den Europæiske Union.
 § 10. Godkender Plantenyhedsnævnet en sort  

 til optagelse på sortslisten, underretter det anmelderen herom.
 Stk. 2. Alle foreliggende oplysninger om sorten og om  

 grundlaget for godkendelsen, herunder en beskrivelse af sorten og  

 resultaterne af afprøvningerne, indgår i nævnets arkiv  

 over godkendte sorter (sortsarkivet).
 Stk. 3. Nævnet sikrer, at der opbevares  

 standardprøver af frø og læggemateriale af alle godkendte  

 sorter til brug ved en eventuel stillingtagen til, om en sort fortsat  

 overholder betingelserne for optagelse på sortsliste, jf. § 3.
§ 11. Vedligeholderen skal 1)	sikre ved et systematisk tilrettelagt avlsarbejde  

 (vedligeholdelsesavl), at der til stadighed foreligger formeringsmateriale af  

 sorten, der svarer til oplysningerne i sortsarkivet om den godkendte  

 sort, 2)	føre og opbevare optegnelser om formering af sorten til brug  

 ved kontrol af vedligeholdelsen, herunder optegnelser om generationerne forud  

 for basismaterialet, og 3)	efter anmodning stille prøver af frø eller  

 læggemateriale af sorten til rådighed for  

 Plantenyhedsnævnet til efterkontrol.
Stk. 2. Vedligeholdelsesavl kan gennemføres i en anden  

 medlemsstat af Den Europæiske Union og i stater, hvis kontrol med  

 vedligeholdelsesavlen det er besluttet at ligestille med kontrollen af  

 vedligeholdelsesavl i en medlemsstat af Den Europæiske Union § 12. Godkendelsen af en sort gælder til  

 udløbet af det 10. kalenderår efter godkendelsesåret.
Stk. 2. Godkendelsen af en sort kan forlænges for ti  

 år ad gangen, hvis sortsejeren eller dennes repræsentant, jf.  

 § 2, stk. 1, kan dokumentere, at sorten 1)	stadig overholder betingelserne for godkendelse, jf. § 3,  

 stk. 1, og 2)	er vedligeholdt efter bestemmelserne i § 11.
Stk. 3. Ansøgning om forlængelse af godkendelsen  

 skal indgives skriftligt til Plantenyhedsnævnet senest to år,  

 før godkendelsen udløber.
Ansøgning kan kun indgives af  

 sortsejeren eller dennes repræsentant, jf. § 2, stk. 1. Er  

 behandlingen af ansøgningen ikke afsluttet, inden godkendelsen  

 udløber, forlænger nævnet godkendelsen, til sagen er  

 afsluttet.
 § 13. Avlen på en godkendt sort kan  

 certificeres, hhv. kontrolleres som standardfrø og sælges indtil  

 den 30. juni i det tredje år efter udløbet af godkendelsen.  

 Ønsker sortsejeren ikke at udnytte denne mulighed, skal dette meddeles  

 Plantenyhedsnævnet senest ved udløbet af godkendelsen.
§ 14. Plantenyhedsnævnet tilbagekalder  

 godkendelsen af en sort, 1)	hvis det viser sig, at sorten ikke var selvstændig, da den  

 blev godkendt, medmindre sorten nu opfylder dette krav, 2)	hvis det viser sig, at sorten ikke længere er ensartet og  

 stabil, eller 3)	hvis vedligeholderen anmoder herom.
 Stk. 2. Nævnet kan afvise en anmodning efter  

 stk. 1, nr. 3, hvis sorten har væsentlig betydning for jordbruget  

 her i landet, og systematisk vedligeholdelsesavl kan sikres på anden  

 måde.
§ 15. Plantenyhedsnævnet kan tilbagekalde  

 godkendelsen af en sort, 1)	hvis det konstaterer, a)	at vedligeholderen ikke vedligeholder sorten, eller b)	at godkendelse af sorten er sket på grundlag af urigtige eller  

 svigagtige oplysninger, og 2)	hvis vedligeholderen uanset anmodning herom, a)	ikke stiller fornødent formeringsmateriale af sorten til  

 rådighed for nævnet til efterkontrol eller b)	ikke betaler forfaldne afgifter og gebyrer rettidigt.
 § 16. Plantenyhedsnævnet offentliggør  

 sortslisten og relevante oplysninger om anmeldte sorter og om godkendte  

 sorter.
 § 17. Bekendtgørelsen træder i kraft  

 den 1. januar 1999.
 Stk. 2. Bekendtgørelse nr. 810 af 11. december 1987 om  

 en sortsliste over landbrugsplanter ophæves.
 Stk. 3. Sorter af landbrugsplante- og grønsagsarter,  

 der er optaget på sortslisten før den 1. januar 1999, bevarer  

 deres godkendelse efter bestemmelserne i denne bekendtgørelse.
