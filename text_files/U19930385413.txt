Arbejdsgiver ej pålagt at betale løn under sygdom, da sygdom ikke var  

 godtgjort Efter gennemførelsen af en ny vagtplan på en restaurant meldte fire  

 af de ansatte sig syge, hver gang de skulle møde efter den nye vagtplan.
I  

 den anledning afholdtes fællesmøde, men sagen blev ikke indbragt for  

 Arbejdsretten.
Arbejdsgiveren nægtede at betale en af de ansatte løn under  

 sygdom m.v. og blev i den anledning sammen med sin organisation indklaget for  

 Arbejdsretten.
Efter bevisførelsen fandtes det ubetænkligt at lægge til  

 grund, at de fire ansatte havde aftalt at nedlægge arbejdet fra indførelsen  

 af den nye vagtplan, hvorfor de indklagede blev frifundet.
 Under denne sag har Landsorganisationen i Danmark for Restaurations- og  

 Bryggeriarbejder Forbundet indklaget Dansk Arbejdsgiverforening for HOREFA  

 for Restaurant Balkonen, Tivoli, og HOREFA på egne vegne og nedlagt følgende  

 påstande:
Indklagede, Restaurant Balkonen v.
Poul Schwartzlose, tilpligtes for  

 overenskomstbrud at betale en efter rettens skøn fastsat bod til  

 Restaurations- og Bryggeriarbejder Forbundet indeholdende 10.218,40 kroner i  

 efterbetaling til forbundets medlem Jytte Worm.
 Indklagede, HOREFA, tilpligtes for delagtighed i overenskomstbrud at  

 betale en efter rettens skøn fastsat bod til Restaurations- og  

 Bryggeriarbejder Forbundet.
 De indklagede har påstået frifindelse.
 Det påståede efterbetalingsbeløb på 10.218,40 kroner er Jytte Worms løn  

 under sygdom fra den 1. til 13. september 1992, 8.450 kroner, betaling for 1.  

 ledighedsdag, 425 kroner plus feriepenge heraf, i alt 10.218,40 kroner.
 De indklagede har ikke bestridt størrelsen af efterbetalingskravet, men  

 påstået frifindelse, da de ansatte i den relevante periode havde iværksat en  

 kollektiv arbejdsnedlæggelse.
 Sagens omstændigheder er følgende:
 Jytte Worm blev ved ansættelsesbevis af 27. april 1992 ansat som  

 smørrebrødsjomfru i Restaurant Balkonen, Tivoli, fra den 29. april 1992 til  

 den 13. september 1992.
Den 1. september 1992 sygemeldte Jytte Worm sig på behørig vis til  

 Restaurant Balkonen.
Den 2. september 1992 var hun hos lægen, og der er  

 derefter afgivet lægeerklæring til arbejdsgiveren.
Den 3. september 1992 blev der afholdt fællesmøde.
Referatet herfra er  

 sålydende:
 »Ved et fællesmøde d.d. i Dansk Arbejdsgiverforening behandledes  

 klage fra HOREFA over, at et antal smørrebrødsjomfruer, heraf 1 medlem af  

 Restaurations- og Bryggeriarbejder Forbundet, Gastronomgruppen på  

 overenskomststridig vis kollektivt har nedlagt arbejdet hos Restaurant  

 Balkonen, Tivoli.
 Sagen forhandledes.
 Fra arbejdstagerside erklærede man sig indforstået med at pålægge  

 medlemmet Jytte Worm at genoptage arbejdet den 4. september 1992 ved normal  

 arbejdstids begyndelse, medmindre hun er forhindret heri på grund af sygdom.
Fra arbejdsgiverside tog man forbehold om at indbringe sagen for  

 Arbejdsretten, såfremt Jytte Worm ikke genoptager arbejdet som ovenfor  

 nævnt.« Sagen blev aldrig indbragt for Arbejdsretten i henhold til det på  

 fællesmødet tagne forbehold.
 Restaurant Balkonen tilskrev den 25. september 1992 Jytte Worm således:
 »Jeg kan hermed meddele dig, at du ikke vil modtage sygedagpenge fra  

 Balkonen for den af dig angivne fraværsperiode 1/9 til 13/9-1992.
 Grunden til at jeg ikke vil udbetale sygedagpenge er, at jeg betragter dit  

 fravær som en chikane og forsøg på svindel med sygedagpengesystemet, der jo  

 trods alt ikke er indført til brug i en arbejdskamp, men som et sikkerhedsnet  

 under medarbejdere, der bliver reelt syge.
 At du har kunne fremskaffe lægeerklæring ændrer ikke på min beslutning,  

 men bestyrket mig blot i min overbevisning om, at der desværre svindles med  

 systemet, og at mange læger ikke er kritiske nok.
 Hvad der bekræfter mig i min tro på, at det er en chikane som Berit,  

 Pernille og du prøver at udføre mod Balkonen, er det fantastiske sammentræf,  

 at I alle 3 bliver »syge« med ganske få dages mellemrum og netop i  

 den periode, hvor den nye vagtplan skulle køre dvs til sæsonens slutning.
 Udover ovennævnte er det vel også påfaldende, at I alle 3 dagen før I blev  

 »syge« har tømt jeres garderobeskabe.
Kære Jytte, jeg er oprigtig ked af, at du røg med i det nummer.' Den 17. februar 1993 blev der afholdt nyt fællesmøde i sagen.
Referatet  

 herfra er sålydende:
 »Ved et fællesmøde d.d. i Dansk Arbejdsgiverforening behandles  

 uoverensstemmelse mellem Restaurations- og Bryggeriarbejder Forbundet,  

 Gastronom-gruppen og Restaurant Balkonen, Tivoli om betaling af løn under  

 sygdom til et medlem af RBF.
 Sagen forhandledes.
 Fra arbejdsgiverside gjorde man gældende, at sygemeldingen havde fundet  

 sted under en overenskomststridig kollektiv arbejdsnedlæggelse hos Restaurant  

 Balkonen, og henviste i den forbindelse til fællesmødeprotokollat af 3.  

 september 1992.
 Fra arbejdstagerside henviste man til, at der forelå lægelig dokumentation  

 for sygdommen, og da enighed ikke kunne opnås tog man forbehold for at videre  

 sagen i Arbejdsretten herunder at gøre organisationsansvar gældende.
Fra arbejdsgiverside bestrider man, at der er grundlag for at gøre  

 organisationsansvar gældende.« Der er under domsforhandlingen afgivet forklaring af smørrebrødsjomfru  

 Jytte Worm og restauratør Poul Schwartzlose.
Smørrebrødsjomfru Jytte Worm har forklaret, at hun er født den 11.  

 september 1939, og at hun har haft 14 sæsoner som smørrebrødsjomfru i  

 Balkonen.
I 1992 startede de med at være 5 smørrebrødsjomfruer og sluttede  

 med at være 2. Hun sygemeldte sig på grund af dårlig ryg.
Lægen rådede hende  

 til at blive hjemme.
Hun bestrider, at smørrebrødsjomfruerne har aftalt at  

 sygemelde sig.
Hun var ikke utilfreds med den nye vagtplan.
Hun havde hun  

 overtøj i sit skab.
Hun havde ikke selv redskaber med.
Hun havde ikke lås på  

 sit skab.
Hun tror nok, at de andre smørrebrødsjomfruer havde redskaber med.  

 Hun var alene på arbejde mandag den 31. august 1992. Hun lagde da ikke mærke  

 til, om de andre skabe var tomme.
Fra maj til oktober 1993 har hun været  

 smørrebrødsjomfru i Slagelse.
Restauratør Poul Schwartzlose har forklaret, at han siden 1971 har været  

 restauratør i Balkonen, Tivoli.
Sæsonen i 1992 var ikke for god.
Han skar  

 derfor de to sidste uger 1 smørrebrødsjomfru væk, således at antallet faldt  

 fra fem til fire, og udarbejdede en ny vagtplan for de fire, der var tilbage.  

 Kort før den nye vagtplan skulle træde i kraft, sagde den smørrebrødsjomfru,  

 der hed Berit, at hun var utilfreds med den nye vagtplan, og at hun syntes,  

 at de fire, der var tilbage, skulle dele den femtes løn.
Hver gang  

 smørrebrødsjomfruerne skulle til at møde efter den nye vagtplan, meldte de  

 sig syge.
En tjener sagde omkring den 1. september 1992, at det kunne han  

 have fortalt.
Det havde han hørt smørrebrødsjomfruerne tale om.  

 Smørrebrødsjomfruerne har normalt redskaber med.
Souschefen fortalte ham, at  

 alle skabe var tømt før sygemeldingerne.
Jytte Worm har ikke overfor ham  

 ytret utilfredshed med den nye vagtplan.
Klageren har gjort gældende, at den påståede arbejdsnedlæggelse ikke er  

 indbragt for Arbejdsretten.
Arbejdsgiveren har herefter en streng bevisbyrde  

 for, at der forelå en aftalt fælles optræden.
Denne bevisbyrde er ikke  

 opfyldt.
HOREFA bør pålægges organisationsansvar, fordi man på fællesmødet  

 den 17. februar 1993 ikke tog afstand fra arbejdsgiverens standpunkt.
 De indklagede har gjort gældende, at bevisbyrden for aftalt kollektiv  

 arbejdsnedlæggelse er opfyldt.
 Arbejdsretten skal udtale:
Efter bevisførelsen findes det ubetænkeligt at lægge til grund, at de fire  

 smørrebrødsjomfruer havde aftalt at nedlægge arbejdet fra den 1. september  

 1992 og resten af sæsonen.
De indklagede må derfor frifindes.
 T h i k e n d e s f o r r e t :
 De indklagede, Dansk Arbejdsgiverforening for HOREFA for Restaurant  

 Balkonen, Tivoli, og HOREFA på egne vegne, frifindes.
 I sagsomkostninger skal klageren Landsorganisationen i Danmark for  

 Restaurations- og Bryggeriarbejder Forbundet, betale 2.000 kroner til  

 Arbejdsretten.
