Nr BTL 125 Betænkning over I.
Forslag til lov om udveksling af  

 forsikringstjenesteydelser inden for direkte skadesforsikringsvirksomhed II.  

 Forslag til lov om ændring af lov om forsikringsvirksomhed med flere love  

  

 Nr L 125 1989-90, 1. samling Afgivet af Erhvervsudvalget Afgivet: 19900426 Udvalget har behandlet lovforslagene i en række møder og har herunder stillet spørgsmål til industriministeren, som denne har besvaret skriftligt.
Endvidere har udvalget modtaget skriftlige henvendelser fra  

 Pensionskasserådet og Assurandør-Societetet.
Sidstnævnte har tillige haft  

 foretræde for udvalget.
 Der er af industriministeren stillet ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslagene til vedtagelse  

 med de af industriministeren stillede ændringsforslag.
Ændringsforslag til I.
Forslag til lov om udveksling af forsikringstjenesteydelser inden  

 for direkte skadesforsikringsvirksomhed Af industriministeren, tiltrådt af udvalget:
Til § 9 1) Efter stk. 2 indsættes som nyt stykke:
» Stk. 3. Lov om forsikringsvirksomhed, kapitel 23, finder  

 tilsvarende anvendelse.« Stk. 3. bliver herefter stk. 4.
Bemærkninger Til nr. 1 Ændringsforslaget er begrundet i, at lov om forsikringsvirksomhed alene  

 omfatter danske forsikringsselskabers virksomhed.
Panthavers retsstilling ved  

 tegning af bygningsbrandforsikring i et udenlandsk forsikringsselskab, der  

 driver tjenesteydelsesvirksomhed her i landet, vil være betydeligt forringet,  

 hvis ikke kapitel 23 i lov om forsikringsvirksomhed kan finde anvendelse på  

 udenlandske forsikringsselskaber.
Ændringsforslag til II.
Forslag til lov om ændring af lov om forsikringsvirksomhed med  

 flere love Af industriministeren, tiltrådt af udvalget:
Til § 1 1) Efter nr. 1 indsættes som nyt nummer:
 » 01. I § 6 a indsættes efter stk. 2 som nyt stykke:
» Stk. 3. Forsikringsselskaber kan gennem datterselskaber  

 drive virksomhed, som ikke er angivet i selskabets koncession, når  

 datterselskabet alene driver virksomhed, der er underlagt Finanstilsynets  

 tilsyn.«» 2) I den under nr. 18 foreslåede affattelse af § 131  

 indsættes efter stk. 2 som nyt stykke:
» Stk. 3. Kravet om registrering finder ikke anvendelse på de  

 i § 128, stk. 1, nr. 5, nævnte policelån.« Stk. 3-5 bliver herefter stk. 4-6.
 3) I den under nr. 18 foreslåede affattelse af § 131  

 ændres i stk. 5, der bliver stk. 6, »jf. stk. 4« til:  

 »jf. stk. 3«.
 4) I den under nr. 18 foreslåede affattelse af § 131  

 indsættes efter stk. 5, der bliver stk. 6, som nyt stykke:
» Stk. 7. Livsforsikringsselskabet giver indberetning til  

 Finanstilsynet om, hvilke aktiver der er registreret i medfør af stk. 2, 2.  

 og 3. pkt.
Finanstilsynet eller den, Finanstilsynet bemyndiger hertil,  

 kontrollerer tilstedeværelsen af disse aktiver efter nærmere regler fastsat  

 af industriministeren.« Stk. 6-8 bliver herefter stk. 8-10.
 5) Efter nr. 26 indsættes som nyt nummer:
»02. I § 193, stk. 1, ændres »§ 33, stk. 4, 2.  

 pkt.« til: »33, stk. 3, 2. pkt.«» 6) Efter nr. 36 indsættes som nyt nummer:
 »03. § 223, stk. 2, affattes således:
»Stk. 2. Midler svarende til livsforsikringshensættelserne  

 skal anbringes og registreres i overensstemmelse med reglerne i §§ 128-132.  

 Forretningsafdelingens hovedkontor ligestilles ved anvendelsen af § 128, stk.  

 1, nr. 6, med et indenlandsk selskabs hovedkontor.
Værdien af de registrerede  

 midler opgøres efter de værdiansættelsesregler, der gælder for indenlandske  

 selskaber.«» 7) Nr. 38 affattes således:
»38. I 226, stk. 4, ændres »§ 131, stk. 1«  

 til: »§ 131, stk. 9-10«.' 8) Efter nr. 38 indsættes som nyt nummer:
»04. I § 227, stk. 4, ændres »§ 131, stk. 1«  

 til: »§ 131, stk. 9-10«.' 9) Efter nr. 39 indsættes som nyt nummer:
 »05. I § 242, stk. 2, indsættes efter 1. pkt. som nyt  

 punktum:
»Tilsvarende gælder for udenlandske forsikringsselskaber, der her i  

 landet er berettigede til at udøve forsikringstjenesteydelsesvirksomhed, og  

 som har fået Finanstilsynets tilladelse (koncession) til at dække andet end  

 store risici.« 2. pkt. bliver herefter 3. pkt.
 10) Efter nr. 40 indsættes som nyt nummer:
 »06. § 242, stk. 4, 3. pkt., affattes således:
»For udenlandske forsikringsselskaber med herværende  

 forretningsafdeling og for udenlandske forsikringsselskaber, der her i landet  

 er berettigede til at udøve forsikringstjenesteydelsesvirksomhed, og som har  

 fået Finanstilsynets tilladelse (koncession) til at dække andet end store  

 risici, anvendes bruttoindtægt for her i landet tegnede direkte forsikringer  

 som grundlag.«» 11) Efter nr. 43 indsættes som nyt nummer:
»07. I § 247 a, stk. 2, ændres »§ 33, stk.  

 4« til: »§ 33, stk. 3«.' 12) Efter nr. 43 indsættes som nyt nummer:
»08. I § 252 ændres »§ 131, stk. 1« til:  

 »§ 131, stk. 9-10«.' 13) Efter nr. 43 indsættes som nyt nummer:
»09. I § 253, stk. 3, ændres »§ 131, stk. 1«  

 til: »§ 131, stk. 9-10«.' Til § 3 14) Efter nr. 5 indsættes som nyt nummer:
 »01. I § 17 indsættes efter stk. 1 som nyt stykke:
»Stk. 2. Finanstilsynet kan fastsætte bestemmelser, der under  

 nærmere angivne betingelser undtager fra kravet om godkendelse af et eller  

 flere af de forhold, der er nævnt i §§ 12 og 13, eller af ændringer  

 heri.«» 15) I den under nr. 11 foreslåede affattelse af § 49  

 ændres i stk. 5 »båndlagte« til: »registrerede«.
 16) I den under nr. 11 foreslåede affattelse af § 49  

 indsættes efter stk. 5 som nyt stykke:
»Stk. 6. Pensionskassen giver indberetning til Finanstilsynet  

 om, hvilke aktiver der er registreret i medfør af stk. 2, 2. og 3. pkt.  

 Finanstilsynet eller den, Finanstilsynet bemyndiger hertil, kontrollerer  

 tilstedeværelsen af disse aktiver efter nærmere regler fastsat af  

 Finanstilsynet.« Stk. 6-8 bliver herefter stk. 7-9.
Til § 4 17) Paragraffen affattes således:
»§ 4 »Stk. 1. § 1, nr. 01, 2, 4-10, 12-16, 21, 23-26, 02, 27-30,  

 32, 34, 36, 39, 41-43, 07 og 44-47, samt § 3, nr. 1-5, 01, 6-9, 13 og 17,  

 træder i kraft dagen efter bekendtgørelsen i Lovtidende.
Stk. 2. § 1, nr. 1, 3, 11, 17-20, 22, 31, 33, 35, 03, 37-38, 04,  

 05, 40, 06, 08 og 09, og § 2 samt § 3, nr. 10-12, 14-16 og 18, træder i kraft  

 den 1. juli 1990.« Bemærkninger Til nr. 1 En bestemmelse som den foreslåede vil give danske forsikringsselskaber  

 samme muligheder som deres konkurrenter i andre EF-lande til at drive anden  

 finansiel virksomhed end den, der kan betegnes som accessorisk  

 forsikringsvirksomhed.
For at sikre en klar afgrænsning mellem  

 forsikringsvirksomheden og den øvrige finansielle virksomhed foreslås det, at  

 den anden finansielle virksomhed skal drives i datterselskabsform.
Af bl.a.  

 tilsynsmæssige grunde foreslås det, at den tilladte virksomhed begrænses til  

 virksomhed, der er underlagt Finanstilsynets tilsyn.
Til nr. 2 Det foreslås som nyt stk. 3 at indsætte en bestemmelse svarende til den  

 gældende lovs § 131, stk. 4, hvorefter kravet om registrering ikke finder  

 anvendelse på de i § 128, stk. 1, nr. 5, nævnte policelån.
Til nr. 3 Konsekvensrettelse som følge af den under nr. 2 foreslåede ændring.
Til nr. 4 Efter den foreslåede ændring skal livsforsikringsselskabet til  

 Finanstilsynet periodisk indberette, hvilke aktiver der er registreret i  

 løbet af regnskabsåret og efter afslutningen heraf.
Finanstilsynet eller den,  

 som Finanstilsynet bemyndiger hertil, f.eks. den statsautoriserede revisor,  

 skal foretage kontrol af, at de registrerede aktiver er til stede.
Begrundelsen for denne regel er, at den nye ordning må udformes således,  

 at der er sikkerhed for, at aktiverne overstiger hensættelserne, og at der er  

 en praktisk sikkerhed mod uberettigede dispositioner over de pågældende  

 aktiver.
Det forudsættes derfor, at de regler, som Finanstilsynet skal  

 fastsætte efter 2. punktum, vil gå ud på, at der føres en eller anden form  

 for løbende kontrol, eventuelt gennem selskabets statsautoriserede revisor.
Til nr. 5 Konsekvensrettelse som følge af ophævelse af § 33, stk. 2.
Til nr. 6 Redaktionelle ændringer og konsekvensrettelser som følge af ophævelsen af  

 båndlæggelsesinstituttet.
Til nr. 7 og 8 Den foreslåede ændring er en konsekvensrettelse som følge af ændringen af  

 § 131.
Til nr. 9 Den foreslåede ændring indebærer, at der gives hjemmel til at pålægge  

 udenlandske forsikringstjenesteydere, der dækker »andet end store  

 risici«, dvs. masserisici, pligt til at deltage i finansieringen af  

 Finanstilsynet.
Begrundelsen er, at disse udenlandske  

 forsikringstjenesteydere, i modsætning til de udenlandske  

 forsikringstjenesteydere, der alene tegner store risici, er underlagt tilsyn  

 af Finanstilsynet i henseende til kongruens og lokalisering og følgelig  

 bevirker et ressourceforbrug.
Til nr. 10 Den foreslåede ændring tilsigter at fastlægge beregningsgrundlaget for  

 bidrag til driften af Finanstilsynet for udenlandske  

 forsikringstjenesteydere.
Til nr. 11-13 Konsekvensrettelse som følge af ophævelsen af § 33, stk. 2, og ændringen  

 af § 131.
Til nr. 14 Ved den foreslåede ændring gives Finanstilsynet mulighed for at fastsætte  

 bestemmelser, som indebærer, at en egentlig godkendelse af samtlige de i §§  

 12 og 13 nævnte forhold eller ændringer heri ikke skal foreligge. Ændringen  

 svarer til, hvad der er foreslået for forsikringsselskaber, lovforslagets §  

 1, nr. 7.
Til nr. 15 Den foreslåede ændring af stk. 5 er en konsekvensrettelse som følge af  

 ophævelsen af båndlæggelsesinstituttet.
Til nr. 16 Der henvises til bemærkningerne til den under nr. 4 foreslåede ændring.
Til nr. 17 Den foreslåede ændring er begrundet i ønsket om hurtigst muligt at få  

 afskaffet den gældende lovs detailregulering.
