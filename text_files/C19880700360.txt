Vejledning om afgivelse af importoplysninger for visse  fiskerivarer 1. Som led i EF's regler om referencepriser er der  

 fastsat regler om, at de enkelte medlemslande løbende skal give Kommissionen  

 oplysninger om bl.a. de priser, som varer fra tredjelande importeres til.  

 Hensigten hermed er, at EF i givet fald kan iværksætte foranstaltninger, hvis  

 priserne ligger under referenceprisen.
2. For Danmarks vedkommende træder denne  

 kontrolprocedure i kraft den 1. maj 1988. Reglerne herom findes i  

 Fiskeriministeriets bekendtgørelse nr. 211 af 6. april 1988 om afgivelse af  

 visse importoplysninger i forbindelse med den fælles markedsordning for  

 fiskerivarer.
Den anførte bekendtgørelse er optrykt under denne vejledning.  

 Pligten til at afgive de krævede importoplysninger påhviler varemodtageren  

 eller dennes repræsentant.
3. Rent praktisk kan importørerne overholde  

 indberetningspligten ved at bruge bestemte betegnelser på varerne ved  

 fortoldningen.
Der skal således ikke udfyldes ekstra dokumenter, men  

 fortoldningsangivelsen skal indeholde flere oplysninger end hidtil.
Et  

 eksemplar af fortoldningsangivelsen indsendes af toldvæsenet til  

 Fiskeriministeriet.
4. Indtil videre omfatter ordningen alene de  

 fiskerivarer, som er nævnt i vedlagte oversigt over fiskerivarer, der er  

 omfattet af EF's referencepriser.
Kontrolordningen omfatter endvidere alene  

 T1-varer, som angives til fri omsætning inden for EF, det vil sige, at varer,  

 der fortoldes under ordningen for aktiv forædling, ikke er omfattet.  

 Endvidere er direkte landinger undtaget fra oplysningspligten.
 5. Importøren skal i fortoldningsangivelsens rubrik 44  

 anføre:
 Importoplysninger for fiskerivarer.
I rubrik 44 skal importøren endvidere angive varernes art med den  

 betegnelse, som er anført i vedlagte oversigt, samt den specifikationsgrad  

 (kg pr. stk., forarbejdningsgrad m.v.), der er anført i oversigten, fx torsk  

 - industriblokke, uden ben eller hvid tun - pr. stk. mere end 10 kg, hel.
Der  

 skal tillige angives værdi og nettomasse inden for hver gruppe.
Hvis det er  

 hensigtsmæssigt, kan de nævnte oplysninger afgives i rubrik 31.
 Fiskeriministeriet, den 16. april 1988.
 P.M.V.
 E.B.
Nils Trampe -------------------------------------------------------------------- Bekendtgørelse om afgivelse af visse importoplysninger i  

 forbindelse med den fælles markedsordning for fiskerivarer.
 I medfør af § 1, stk. 1, § 3, § 6, stk. 2 og 4 og § 7 i lov om  

 administration af Det europæiske økonomiske Fællesskabs forordninger om  

 etablering af en fælles strukturpolitik for fiskerivarer m.v., jf.  

 lovbekendtgørelse nr. 661 af 25. september 1986, fastsættes:
 § 1.  Bestemmelserne i denne bekendtgørelse gælder for  

 fiskerivarer, der importeres fra tredjelande, og som er omfattet af en af Det  

 europæiske økonomiske Fællesskab fastsat referencepris.
 Stk. 2.  Bestemmelserne omfatter dog alene varer med  

 toldmæssig status »T 1«, som angives til fri omsætning inden for  

 EF.
 Stk. 3.  Bestemmelserne gælder ikke for fiskerivarer,  

 der landes fra fiskerfartøjer.
 § 2.  I forbindelse med fortoldning af varer omfattet  

 af § 1 skal varemodtageren eller dennes repræsentant afgive oplysninger om  

 mængde og værdi for den enkelte vareart, for hvilken der er fastsat en  

 referencepris.
 § 3.  Nærmere bestemmelser om de for fiskerivarer  

 gældende ordninger meddeles i vejledninger, der udsendes af  

 Fiskeriministeriet.
 § 4.  Med bøde straffes den, der overtræder  

 bestemmelserne i § 2.
 Stk. 2.  Er overtrædelsen efter stk. 1 begået af et  

 aktieselskab, andelsselskab eller lignende, kan der efter § 6, stk. 6, i lov  

 om administration af Det europæiske økonomiske Fællesskabs forordninger om  

 etablering af en fælles strukturpolitik for fiskerisektoren og om den fælles  

 markedsordning for fiskerivarer m.v. pålægges selskabet som sådant  

 bødeansvar.
 § 5.  Denne bekendtgørelse træder i kraft den 1. maj  

 1988.
Fiskeriministeriet, den 6. april 1988 LARS P.
GAMMELGAARD /Nils Trampe --------------------------------------------------------------------- Fiskeriministeriet, den 16. april 1988 Oversigt over fiskerivarer, der er  

 omfattet af EF's referencepriser.
 (* 1) Vægtangivelserne er beregnet efter hele produkter.
