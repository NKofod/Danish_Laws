Landsskatteretskendelse af 24. september 2002 vedr.
Momspligt  

  briller til personale i brillekoncern  uden beregning Klagen skyldes, at A A/S  

    

  

 for perioden 1. maj 1996 til 30. september 2000 er anset for momspligtig  

 af briller udleveret til personale.
Det fremgår af sagens oplysninger, at selskabet er et  

 driftsselskab i en koncern.
Selskabet beskæftiger sig med salg af briller og  

 kontaktlinser med tilhørende ydelser, og har på landsplan ca. 47 butikker,  

 hvoraf de fire drives ved franchise.
Antallet af medarbejdere i koncernen er  

 mellem 200  210 på helårsbasis.
Det fremgår videre, at selskabet som led i den almindelige drift  

 tilbyder personalet en personalebrille, og at selskabet afløfter momsen fuldt  

 ud på indkøbet af disse briller.
I forbindelse med udleveringen af brillerne  

 stilles der ikke krav om, at brillerne alene må anvendes i arbejdstiden, ej  

 heller  

 hvilken brillemodel den ansatte skal vælge, når blot brillen findes i  

 butikkernes varesortiment.
Selskabets repræsentant har oplyst, at briller uden beregning  

 kun udleveres til det personale, der er ansat i selskabets forretninger til  

 at  

 forestå salget over for kunder, og at salgspersonalet har mulighed for at få  

 en  

 gratis brille pr. år.
Alt øvrigt personale har ret til at købe briller med 25  

 %  

 rabat.  

    

  

 Ønsker en ansat, som er omfattet  

 af ordningen, mere end et par briller på et år, skal det andet par indkøbes  

 med  

 den normale personalerabat.
I særlige tilfælde kan det forekomme, at  

 selskabet  

 kræver, at personalet er iført bestemte briller eller isætter særlige glas  

 for  

 herigennem at fremvise de nyeste modeller.
Selskabets repræsentant har videre oplyst, at brillerne formelt  

 tilhører selskabet, men at man normalt ikke kræver brillerne tilbageleveret,  

 når medarbejderne forlader virksomheden.
Brillerne anvendes både i  

 arbejdstiden  

 og uden for arbejdstiden.
 Told- og skatteregionen har ved den påklagede afgørelse fundet,  

 at selskabet er momspligtig af de i den omhandlede periode vederlagsfrit  

 udleverede briller til personalet.
Man har herved bl.a. henset til, at selskabet ikke har reguleret  

 købsmomsen i forbindelse med udtagning af varer, jf. § 5, stk. 2, og at det  

 er  

 en momspligtig udtagning, når selskabet udleverer salgsbriller til  

 personalet,  

 idet brillerne overdrages vederlagsfrit til de ansatte.
Der er tale om  

 naturalaflønning, jf. momslovens § 42, stk. 1, nr. 3, da brillerne ikke  

 udelukkende anvendes erhvervsmæssigt.
Regionen har tidligere i sagsforløbet  

 fået den klare opfattelse, at brillerne er udleveret til personligt eje, og  

 ifølge selskabets nye oplysninger er dette også tilfældet i praksis.
Man har  

 videre bl.a. henset til, at selskabet ikke i øvrigt er fremkommet med  

 dokumentation for, at brillerne ikke er medarbejdernes personlige eje,  

 eventuelt i form af uddrag af personalehåndbog, specielle aftaler eller  

 opgørelser over tilbageleverede briller.
Endvidere har man henset til, at  

 reklameudgifter er karakteriseret ved, at de normalt afholdes overfor en  

 ubestemt kreds af kunder og potentielle kunder, og at udleveringen af briller  

 til salgspersonalet i dette tilfælde ikke kan betragtes som reklame over for  

 potentielle kunder.
 Selskabets repræsentant har over for Landsskatteretten nedlagt  

 påstand om, at selskabet ikke er momspligtig af de omhandlede udtagninger af  

 briller til salgspersonalet.
Til støtte herfor er det bl.a. anført, at briller uden beregning  

 alene udleveres til det personale, der er ansat i selskabets forretninger til  

 at forestå salget over for kunder, og at alt øvrigt personale har ret til at  

 købe briller med 25 % rabat.  

    

  

 Brillerne  

 er derfor en del af den ansattes uniform, og der er i den forbindelse henvist  

 til tidligere afgørelse Na. 985 fra januar 1987. Det er ikke muligt at påføre  

 virksomhedens navn på brillen alene af pladshensyn, men formålet med at  

 udlevere gratis briller er at forøge salget.
Det hører med i bedømmelsen, at  

 selskabet giver salgspersonalet mulighed for at få en gratis brille pr. år.  

 Dette ligger langt ud over en privatforbrugsbetragtning, idet kun de færreste  

 mennesker vil skifte briller med denne hyppighed.
For selskabet er det  

 væsentligt, at salgspersonalet hele tiden har de sidste ny modeller på for  

 herigennem at promovere selskabets udvalg af  

    

  

 varer, og i særlige tilfælde kan det forekomme, at selskabet kræver, at  

 personalet er iført bestemte briller eller isætter særlige glas for  

 herigennem  

 at fremvise de nyeste modeller.
Dette er dog ikke en normal foreteelse.  

 Brillerne  

 tilhører formelt selskabet, men det er korrekt som anført af regionen, at man  

 normalt ikke kræver brillerne tilbageleveret, når medarbejderne forlader  

 virksomheden.
Det er videre bl.a. anført, at synspunkterne omkring den private  

 anvendelse ikke bør føre til en regulering af momsen.
Det er klart, at  

 personalet anvender brillerne også uden for arbejdstiden, men det er lige så  

 klart, at dette faktum er med til at øge salget, idet de herigennem fremviser  

 selskabets sortiment.
 Landsskatteretten udtaler:
 Momslovens § 5, stk. 1 og 2, har følgende ordlyd:
§ 5. Med levering mod vederlag sidestilles udtagning, herunder  

 anvendelse, af varer fra virksomheden, såfremt der er opnået fuld eller  

 delvis  

 fradragsret ved indkøb, fremstilling m.v. af de pågældende varer.
Det gælder,  

 når udtagning sker til privat brug for virksomhedens indehaver eller for  

 dennes  

 personale eller til vederlagsfri overdragelse eller i øvrigt til formål, som  

 ikke vedrører den registreringspligtige virksomheds levering af varer og  

 ydelser.  

 Udtagning af reklameartikler og lign. til en værdi af mindre end 100 kr.,  

 ekskl. afgift, og vareprøver sidestilles ikke med en levering.
Stk. 2. Med levering mod vederlag sidestilles udtagning af  

    

  

 varer og ydelser, når de tages i anvendelse  

 til formål som nævnt i § 42, stk. 1 og 3, såfremt der er opnået fuld eller  

 delvis fradragsret ved indkøb, fremstilling m.v. af de pågældende varer og  

 ydelser. Artikel 5, stk. 6, i 6. momsdirektiv har følgende ordlyd:
Med levering mod vederlag sidestilles det forhold, at en  

 afgiftspligtig person fra sin egen virksomhed udtager et gode, som han  

 anvender  

 til privat brug for sig selv eller for sit personale, eller som han  

 overdrager  

 vederlagsfrit eller i øvrigt benytter til et virksomheden uvedkommende  

 formål,  

 såfremt dette gode eller de bestanddele, det er sammensat af, har givet ret  

 til  

 fuldt eller delvis fradrag af merværdiafgiften.
Udtagelse af goder til  

 virksomhedens eget brug i form af gaver af ringe værdi og vareprøver omfattes  

 dog ikke af denne bestemmelse. Retten bemærker, at de pågældende briller, som ikke var udstyret  

 med et firmanavn eller lignende, blev udleveret til salgspersonalet til deres  

 frie anvendelse uden vederlag.
Retten lægger endvidere til grund, at  

 selskabet  

 ikke er i besiddelse af dokumentation for, hvorledes der herefter er forholdt  

 med de omhandlede briller, og at de ansatte har været berettigede til at  

 beholde brillerne.
 Retten finder på denne baggrund, at de pågældende briller må  

 anses for udtaget af selskabet på en sådan måde, at dette skal sidestilles  

 med  

 en levering mod vederlag, jf. herved momslovens § 5 stk. 1 og 2.
 Den påklagede afgørelse, hvorefter de omhandlede udleveringer af  

 briller til personale er anset som momspligtige, stadfæstes derfor.
