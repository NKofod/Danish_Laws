(Til alle amtsråd og  

 kommunalbestyrelser) I henhold til § 45, stk. 1, i lov om tjenestemænd i staten, folkeskolen og  

 folkekirken er der den 5. oktober 1982 mellem finansministeriet og Lærernes  

 Centralorganisation indgået om ændring i klassificeringen af en række  

 tjenestemandsstillinger, hvorefter stillinger som børnehaveklasseleder i  

 folkeskolen med virkning fra 1. april 1982 klassificeres i lønrammeforløbet  

 9/12, idet skalatrinene 14-16 og 17-21 anvendes.
 I henhold til aftale af 14. marts 1983 mellem de samme parter foretages  

 indplacering i dette lønrammeforløb således:
 1. Tjenestemænd, der er tillagt mindre end 1 års  

 lønanciennitet i lønramme 7, indplaceres i lønramme 9 (skalatrin 14) med  

 samme lønanciennitet, som er opnået i lønramme 7.
 2. Tjenestemænd, der er tillagt fra 1 til 5 års  

 lønanciennitet i lønramme 7 (perioden 1. april 1977 - 1. april 1981),  

 indplaceres i lønramme 9 (skalatrin 14) med lønanciennitet fra 1. april 1981.
 3. Tjenestemænd, der er tillagt mere end 5 års  

 lønanciennitet i lønramme 7, indplaceres i lønramme 9 med lønanciennitet, der  

 svarer til lønancienniteten i lønramme 7 med et fradrag på 4 år.
 4. Oprykning til lønramme 12 sker, når tjenestemanden  

 har opnået 2 års lønanciennitet på skalatrin 16.
 I medfør heraf foretages følgende ændringer i cirkulæret:
 § 4,  stk. 2, sidste punktum, affattes således:
»Lønanciennitetsgivende virksomhed efter 1. juli 1969 medregnes med  

 det faktiske tidsrum, jfr. dog stk. 3.« Som nyt stk. 3 indsættes:
»Stk. 3.  For så vidt angår børnehaveklasseledere  

 opsummeres også den lønanciennitetsgivende virksomhed indtil 1. april 1982,  

 den omregnede virksomhed indtil 1. juli 1969 tillægges, og indplacering i  

 lønrammeforløbet 9/12 foretages på grundlag af oversigten i bilaget til  

 cirkulæret.
Lønanciennitetsgivende virksomhed efter 1. april 1982 medregnes  

 med det faktiske tidsrum.« Stk. 3  bliver herefter stk. 4.
 § 5,  stk. 2, første punktum affattes således:
»Stk. 2.  Tidligere ansættelse som tjenestemand i  

 folkeskolen i Danmark, herunder Færøerne og Grønland, medregnes, jfr. dog §  

 4, stk. 2,3 og 4.« § 6,  stk. 2, første punktum affattes således:
»Stk. 2.  Tidligere ansættelse som tjenestemand i  

 folkeskolen i Danmark, herunder Færøerne og Grønland, medregnes, jfr. dog §  

 4, stk. 2 og 4.« Undervisningsministeriet, den 10. juni  

 1983.
 P. m. v.
 e. b.
Inge Rostrup fm.
