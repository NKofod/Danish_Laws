 Der afholdes løbende licitationer i Danmark i henhold til Kommissionens  

 forordning (EØF) nr. 1932/81 af 13. juli 1981 om støtte til smør og  

 smørkoncentrat beregnet til fremstilling af konditorvarer, konsumis og andre  

 levnedsmiddelprodukter, senest ændret ved forordning nr. 2288/84 af 31. juli  

 1984.
 Ved nævnte forordning nr. 2288/84 er ordningen blevet udvidet til også at  

 omfatte salg af smør til forarbejdning til visse sukkervarer og visse  

 tilberedninger bl.a. af fisk, krebsdyr og bløddyr.
 Idet man nærmere henviser til det, der er anført i forordning nr. 1932/81,  

 skal følgende forhold fremhæves:
 1. Et bud er kun gyldigt, såfremt det omfatter en  

 mængde på mindst 3 tons.
 2. Bud skal afgives til EF-direktoratet,  

 Frederiksborggade 18, 1360 København K,  enten sendt anbefalet i  

 dobbeltkuvert og affattet som bilag 1, idet den inderste kuvert skal være  

 mærket: »Støtte til smør efter forordning (EØF) nr. 1932/81«,  

  eller pr. telex-nr. 15137 affattet i overensstemmelse med bilag 1.
3. Fristen for indgivelse af bud til direktoratet  

 udløber kl. 12.oo hver anden og fjerde tirsdag i måneden, bortset fra den  

 fjerde tirsdag i december måned.
Fristen for indgivelse af bud til den første  

 licitation efter ikrafttrædelse af de ændrede bestemmelser udløber tirsdag  

 den 11. september 1984.
 4. Enhver bydende skal for den mængde smør, som budet  

 omfatter, stille en licitationssikkerhed svarende til 60 ECU pr. ton.  

 Sikkerheden skal stilles overfor direktoratet  enten i form af en check, der  

 er noteret af en bank med sæde i Danmark og er udstedt til EF-direktoratet,  

 Frederiksborggade 18, 1360 København K,  eller i form af en garanti, der er  

 affattet i overensstemmelse med bilag 2 og er stillet af en bank eller et  

 forsikringsselskab med sæde i Danmark.
 5. Når direktoratet fra EF-Kommissionen har fået  

 meddelelse om resultatet af en licitation, giver direktoratet skriftligt  

 enhver bydende underretning in resultatet af hans deltagelse i licitationen.
 6. Før påbegyndelsen af forarbejdningen af smørret og  

 indtil de i art. 2, stk. 1, litra a, i forordning (EØF) nr. 1932/81, jvf.  

 art. 4 i forordning (EØF) nr. 262/79 om salg til nedsat pris af smør beregnet  

 til fremstilling af konditorvarer, konsumis og andre levnedsmiddelprodukter  

 nævnte produkter er fremstillet, skal smørret være under toldkontrol, jvf.  

 art. 2, stk. 2, i forordning (EØF) nr. 1687/76 af 30. juni 1976 om fælles  

 gennemførelsesbestemmelser for kontrollen med anvendelse af og/eller  

 bestemmelse for produkter fra intervention.
 7. Forinden en virksomhed påbegynder forarbejdningen  

 af smørret, skal virksomheden af toldvæsenet have meddelt bevilling til  

 fremstilling under toldkontrol, jvf. §§ 34 - 36 i Landbrugsministeriets  

 bekendtgørelse nr. 520 af 9. oktober 1974 om administration af Det europæiske  

 økonomiske Fællesskabs markedsordninger for landbrugsvarer, frugt og  

 gartneriprodukter m.v., senest ændret ved bekendtgørelse nr. 692 af 21.  

 december 1982. Ansøgning herom indsendes til det lokale distriktstoldkammer  

 (i København: Distrikttoldkammer nr. 3, Forbindelsesvej 3, 2100 København Ø).
8. Ifølge art. 11, stk. 1, litra a, i forordning (EØF)  

 nr. 1932/81 er det en betingelse for udbetaling af støtte, at der er ført  

 bevis for, at smørret opfylder de i forordningens art. 1, stk, 2, litra a,  

 omhandlede betingelser.
I henhold til sidstnævnte bestemmelse ydes støtten  

 kun for smør, der i den producerende medlemsstat svarer til den i art. 1,  

 stk. 3, litra b, i forordning (EØF) nr. 985/68 anførte definition og  

 klassifikation, og hvis emballage er mærket i overensstemmelse hermed.
Heraf følger, for så vidt angår dansk smør, at støtte kun ydes for smør,  

 som er klassificeret som lurmærket smør og er mærket på emballagen med  

 lurmærket.
For så vidt angår støtte til smør fra Forbundsrepublikken  

 Tyskland, er det en betingelse for støtte, at smørret er klassificeret som  

 »Deutsche Markenbutter«, og at emballagen er mærket med denne  

 betegnelse.
Med hensyn til smør fra andre fællesskabslande henviser man  

 nærmere til den nævnte bestemmelse.
Beviset for, at de omhandlede betingelser er opfyldt, føres ved hjælp af  

 det kontroleksemplar T nr. 5, form A 56, som virksomheden i henhold til  

 toldvæsenets bevilling skal afgive senest 3 hverdage før, virksomheden  

 påbegynder forarbejdningen af smørret.
I kontroleksemplarets rubrik 41 skal  

 anføres den betegnelse som fremgår af det ovenfor anførte (»lurmærket  

 smør«, »Deutsche Markenbutter« etc.). Endvidere skal det i  

 rubrik 41 angives, at emballagen er mærket med lurmærket eller med  

 betegnelsen »Deutsche Markenbutter« etc.
Toldvæsenet vil kontrollere, at de nævnte betingelser er opfyldt og vil  

 attestere dette i kontroleksemplarets kontrolrubrik.
I denne rubrik vil  

 toldvæsenet endvidere attestere forarbejdningen af smørret, når toldvæsenet  

 har kontrolleret, at forarbejdningen er sket i overensstemmelse med de herom  

 fastsatte bestemmelser.
Det således attesterede kontroleksemplar vil  

 toldvæsenet derefter fremsende til EF-direktoratet.
 9. Som det fremgår af art. 10, stk. 3, i forordning  

 (EØF) nr. 1932/81, skal EF-direktoratet sikre sig, at smørrets fedtindhold  

 ikke ligger under angivelserne i budet, hvilket kan ske ved, at  

 tilslagsmodtageren anmodes om at føre bevis herfor.
a.
Såfremt der anvendes lurmærket smør, som opfylder betingelserne for at  

 betegnes usaltet, og hvis emballage udover at være mærket med lurmærket  

 tillige er mærket »fersk« eller »usaltet« eller  

 oversættelser heraf, f.eks. »unsalted«, og det i budet er angivet,  

 at fedtindholdet er mindst 82%, er bevis for fedindholdet ikke mødvendigt.  

 Det forudsættes, et der i forbindelse med anvendelse af sådant smør i rubrik  

 41 i kontroleksemplar T nr. 5, formular A 56, anføres såvel betegnelsen for  

 det anvendte smør, som at smørret er usaltet (usaltet, lurmærket smør). I  

 rubrik 41 skal endvidere anføres, at emballagen er mærket med lurmærket og  

 betegnelsen »fersk« eller »saltet« eller oversættelser  

 heraf, f.eks. »unsalted«.
 Toldvæsenet vil kontrollere, at de nævnte betingelser er opfyldt, og  

 attestere dette i kontroleksemplarets kontrolrubrik.
b.
Såfremt der anvendes lurmærket smør, uden at de under a nævnte  

 betingelser er opfyldt, eller engelsk »Extra selected« og det i  

 budet er angivet, at fedtindholdet er mindst 82%, er det en betingelse for  

 udbetaling af støtte, at tilslagsmodtageren for hvert enkelt parti anvendt  

 smør tilvejebringer bevis for, at fedtindholdet er mindst 82%. Dette bevis  

 skal bestå i en analyseattest fra et statsautoriseret analytisk-kemisk  

 laboratorium.
I attesten skal anføres, fra hvilket parti smør den udsøgte  

 prøve er udtaget.
Dette skal ske ved angivelse af produktionsmejeriets  

 lurmærkenummer eller af tilsvarende identifikation for engelsk smør samt  

 smørrets produktionsdato og endvidere eventuelt kærningsnummer.
 Analyseattesterne skal indsendes til EF-direktoratet sammen med  

 anmodningen om udbetaling af støtte.
I rubrik 41 i kontroleksemplar T nr. 5, formular A 56, skal det enkelte  

 parti smør angives opdelt kvantummæssigt efter produktionsmejeriets  

 lurmærkenummer og produktionsdato.
For engelsk »Extra Selected«  

 anvendes en tilsvarende specifikation.
Udtagning af prøve til brug ved analyse og indsendelse af prøve til et af  

 tilslagsmodtageren valgt statsautoriseret analytisk-kemisk laboratorium  

 foretages efter, at smørret er tilført virksomheden, af en statsautoriseret  

 vejer og måler rekvireret af tilslagsmodtageren.
I denne forbindelse anvendes  

 en formular, som rekvireres hos EF-direktoratet.
 Samtlige omkostninger forbundet med tilvejebringelse af analyseattester  

 afholdes af tilslagsmodtageren.
c.
Såfremt der anvendes smør fra andre fællesskabslande, som ikke er  

 omfattet af b, og som har de anerkendte klassifikationer, f.eks.  

 »Deutsche Markenbutter«, er bevis for fedtindholdet ikke  

 nødvendigt, da nævnte klassifikationer kun må anvendes for smør, som  

 indeholder mindst 82% smørfedt.
 10. De bevisligheder, der er en betingelse for  

 udbetaling af støtte, skal være direktoratet i hænde senest 18 måneder efter  

 den dato, på hvilken fristen for indgivelse af bud vedrørende den pågældende  

 licitation udløb.
 Støtten udbetales senest 60 dage efter, at de nævnte bevisligheder er  

 direktoratet i hænde, i forhold til de mængder, for hvilke bevis foreligger.
 Hvis der foreligger force majeure, eller en administrativ undersøgelse  

 vedrørende retten til støtten er blevet indledt, sker udbetalingen af støtten  

 dog først, efter at retten til støtte er anerkendt.
 Ansøgning om støtteudbetaling, der skal affattes efter direktoratets  

 anvisning, kan kun indgives en gang om måneden.
