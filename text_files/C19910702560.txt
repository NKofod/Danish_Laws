1. INDLEDNING Fiskeriministeriet har den 26. oktober 1990 udstedt bekendtgørelse nr. 717  

 om sundhedsmæssige betingelser for fiskeri, forarbejdning og afsætning af  

 toskallede bløddyr.
Toskallede bløddyr omfatter forskellige muslingearter, bl.a. blåmusling,  

 hjertemusling, kammusling, molboøsters og østers.
I denne vejledning anvendes  

 ordet muslinger flere steder som dækkende alle muslingearterne.
Formålet med bekendtgørelsen er at forhindre, at der sælges muslinger med  

 indhold af algegifte.
Desuden fastlægges vilkår for fiskeri efter muslinger  

 bestemt til omsætning i levende stand.
Bekendtgørelsen omfatter også Grønland.
Indtil videre har der kun været  

 fangst af kammuslinger på Grønland.
Kammuslinger fra arktiske farvande har  

 ikke hidtil udgjort noget sundhedsmæssigt problem, men man må trods det  

 underkaste kammuslingerne periodiske undersøgelser for algegifte.
2. FISKERNE Det er forbudt at starte fiskeri efter muslinger i et område, medmindre  

 der en uge forinden er udtaget muslinge- og vandprøver, og  

 analyseresultaterne er godkendt af Fiskeriministeriets Industritilsyn, jf. §§  

 1 og 2 i bekendtgørelsen.
I følge bekendtgørelsens § 3 kan fiskerne gå sammen om at udtage prøver i  

 et område, som ønskes åbnet for muslingefiskeri.
Det skal godkendes af  

 Fiskeriministeriets Industritilsyn eller den stedlige fiskerikontrol.
 Når fiskeriet i et område er åbent, skal hver enkelt fisker  

 ugentligt på den første fiskeridag i ugen udtage en muslingeprøve og  

 vandprøver og sørge for, at disse bliver sendt til undersøgelse.
En uge går i forbindelse med denne bekendtgørelse fra søndag til og med  

 den efterfølgende lørdag.
En prøve udtaget i et nyt område, f.eks. en mandag  

 i uge 3, giver, når prøven er godkendt, og området officielt er åbent,  

 tilladelse til fiskeri i området hele den næstfølgende uge 4. Er en prøve  

 udtaget f.eks. fredag, kan man ikke regne med godkendelse af området før  

 midten af den efterfølgende uge.
Alle fiskere skal altså selv udtage prøver, men ikke alle prøver bliver  

 nødvendigvis undersøgt.
Antallet af prøver, der skal analyseres, fastlægges  

 af Fiskeriministeriets Industritilsyn.
Limfjorden, Østkysten af Jylland,  

 Isefjorden og Vadehavet er inddelt i mindre underområder.
Kort over  

 inddelingen af områderne med områdenumre og lister over afgrænsninger af  

 områderne ses for Limfjorden i bilag 1, for Østkysten af Jylland i bilag 2,  

 for Isefjorden i bilag 3 og for Vadehavet i bilag 4. En prøveudtagningsplan  

 udarbejdet af Fiskeriministeriets Industritilsyn foreskriver, at der under  

 normale forhold kun undersøges 1 eller nogle få prøver fra hvert underområde.
Besked om, hvilke områder der er godkendt, fås døgnet rundt på  

 Fiskeriministeriets Industritilsyns automatiske telefonsvarer med  

 telefonnummer 33 92 90 93 Fiskeren skal i fartøjets logbog angive fiskeri- eller indsamlingsposition  

 i grader, minutter og sekunder samt områdets nummer og geografiske navn.
I  

 logbogen skal endvidere tilføjes, hvem der skal modtage bløddyrene, og hvem  

 der indsender prøverne.
Logbogsbladet skal ifølge Fiskeriministeriets  

 bekendtgørelse nr. 91 af 22. januar 1991 om føring af logbog m.v. afleveres  

 eller sendes til fiskerikontrollen i det inspektorat, i hvis område  

 landingshavnen ligger.
2.1. Vandprøver Der skal udtages en kvalitativ og en kvantitativ vandprøve på følgende  

 måde:
Den kvalitative prøve (netprøven) Den kvalitative prøve (netprøven) giver oplysning om, hvorvidt der er  

 giftige alger til stede og hvilke algearter, der i givet fald forekommer.
Netprøven udtages ved hjælp af et 20 my m planktonnet, som trækkes fra  

 bund til overflade 2 gange.
De koncentrerede alger hældes på en flaske, som  

 efterfyldes med vand fra lokaliteten og konserveres i Lugol (se opskriften  

 nedenfor). Der skal tilsættes ca. 1 ml Lugol til 100 ml vandprøve (en  

 tommelfingerregel vedrørende konservering med Lugol er, at prøven skal  

 tilsættes Lugol, indtil den er farvet mørk som cognac). På flasken angives:
- Prøveudtagningsdato - Prøveindsamlingsposition i grader, min. og sek.
- Områdets nummer og geografiske navn - Fartøjets nummer og navn - Netprøve.
 Mærkningen kan angives som følgende eksempel:
28.09.90 564004 - 084514 5. Kås Bredning B 22 Tove Netprøve.
Lugol fremstilles af 20 g kalium iodid, 10 g iod (I2), 20 g iseddikesyre  

 samt 200 ml destilleret vand.
Lugol kan også bestilles på et apotek.
Lugol  

 svarer i giftighed til almindeligt »tøsejod«.
Lugol farver hud og  

 tøj brunt, men farven forsvinder af sig selv i løbet af få timer.
 Flaskerne pakkes godt ind og sendes til et af nedennævnte laboratorier:
Den kvantitative prøve Den kvantitative prøve anvendes ved bestemmelse af koncentrationen af de  

 giftige alger, dvs antallet af algeceller pr. ml.
 Vandprøver udtages med vandhenter i følgende dybder:
1. Overfladen (0-1 m's dybde) 2. Midt i vandsøjlen 3. Ved bunden (ca. 1 m over bunden).
De 3 vandprøver blandes i en ren spand, som er skyllet i vand fra stedet, og der udtages herfra en vandprøve (50-250 ml), som hældes i en  

 flaske og konserveres i Lugol som den kvalitative prøve.
På flasken angives  

 det samme som ved netprøven, idet der dog skrives vandprøve i stedet for  

 netprøve.
Yderligere information om algerne kan fås i bogen »Toksiske og  

 potentielt toksiske alger i danske farvande: Kontrolforanstaltninger,  

 Taxonomi, Økologi, Toksikologi« af T.
Bjergskov, J.
Larsen, Ø.
Moestrup,  

 H.M.
Sørensen og P.
Krogh, udgivet september 1990 af Fiskeriministeriets  

 Industritilsyn.
Bogen kan købes for 300 kr. hos Fiskeriministeriets  

 Industritilsyn.
2.2. Muslingeprøver En muslingeprøve på 1 kg indsamles samme sted som vandprøverne.
Den pakkes  

 godt ind og sendes til:
Ejby 4623 Lille Skensved.
Muslingeprøverne mærkes på samme måde som vandprøverne, idet der dog ikke  

 angives »vand/netprøve«.
Hvis fiskeren selv indsender prøver, skal  

 det angives, hvortil muslingerne leveres.
 Virksomheder, der dyrker østers eller opdrætter muslinger på tove, skal  

 ligeledes indsende vand- og bløddyrsprøver.
 Der analyseres for DSP (diarrefremkaldende algegift) hele året, mens der  

 analyseres for PSP (paralyserende, dvs lammende algegift) rutinemæssigt i  

 perioden fra 1. april til 1. oktober, og hvis man konstaterer PSP-dannende  

 alger i fangstområderne.
Betaling for prøverne Fiskere, som ikke har en aftale med en virksomhed eller Foreningen  

 Muslingeerhvervet, betaler selv for analyserne.
 Foreningen Muslingeerhvervet har givet følgende beskrivelse af sig selv:  

 Foreningen Muslingeerhvervet er en forening, der er dannet af samtlige eller  

 næsten samtlige danske muslingefiskere, -industrier og -eksportører.
 Foreningens formål er at forestå finansiering af projekter m.m. af fælles  

 interesse for hele muslingeerhvervet.
 Bl.a. sørger foreningen for, at de fiskere og virksomheder, der er  

 medlemmer af foreningen, får analyseret deres vandprøver og prøver af  

 blåmuslinger (men ikke østers, hjertemuslinger m.m.) på den nemmeste og  

 billigste måde.
 Til gengæld betales der et kontingent til foreningen, som med hensyn til  

 algeovervågning udgør et beløb pr m3 muslinger (i 1991 15 kr/m3).
 Herved opnår man, at den økonomiske byrde ved algeovervågningen hviler så  

 ligeligt som muligt på alle muslingelaster.
 Foreningen Muslingeerhvervet har følgende adresse og tlf.:
Foreningen Muslingeerhvervet Tlf. 33 14 99 99 Kronprinsessegade 8 B, 4.
 1306 København K.
3. VIRKSOMHEDERNE Autoriserede virksomheder og eksportører af muslinger skal sikre sig, at  

 de fiskere, der leverer muslinger til dem, har udtaget muslinge- og  

 vandprøver fra høstområderne.
Virksomhederne og eksportørerne skal indsende  

 vand- og muslingeprøverne, medmindre de har garanti for, at fiskerne selv har  

 indsendt prøverne.
 Fiskere, som ikke er tilknyttet en virksomhed eller eksportør, sender selv  

 prøverne ind.
Virksomhederne og eksportørerne skal føre driftsjournal.
I driftsjournalen  

 skal angives, hvilke fiskere der har leveret muslinger, hvornår og hvor de er  

 fanget, hvem der har foretaget udtagningen af prøverne, hvor de er sendt hen  

 og analyseresultaterne for den aktuelle prøve eller en tilsvarende prøve fra  

 samme underområde.
 Produktionen skal tilbageholdes, indtil analyseresultaterne fra den uge,  

 hvor muslingerne er fisket, foreligger.
Eksportører af levende muslinger til videre forarbejdning skal sikre sig,  

 at modtagerne tilbageholder muslingeprodukterne, indtil der foreligger  

 analyseresultater.
Eksportører af muslinger til direkte konsum må være  

 indstillet på et tættere alarmberedskab, når algeudviklingen er ugunstig.
Uanset at fiskerne udtager prøver af muslinger på den første fiskeridag i  

 ugen, skal autoriserede virksomheder hver dag udtage i alt 4 prøver af  

 muslingedagsproduktionen på 3 forskellige tidspunkter af dagen, jf.  

 bekendtgørelsens § 5, stk. 1, og kontraprøver, jf. § 5, stk. 3 i  

 bekendtgørelsen.
Der tages f.eks. 2 prøver om morgenen og 1 prøve midt på  

 dagen og 1 prøve sidst på dagen.
Drænet vægt pr. prøve skal være ca. 0,5 kg.
 Eksportører af levende bløddyr til videre forarbejdning skal hver  

 eksportdag udtage og fryse 1 kg levende muslinger eller 0,5 kg kogt  

 muslingekød.
 Prøverne skal mærkes med:
- Virksomhed - Produktionsdato - Produkttype - Så vidt muligt fangstområde samt fiskerbådens nummer og navn.
Prøverne opbevares på virksomheden i 12 måneder, bortset fra levende  

 muslinger, hvor prøverne skal opbevares i konserveret, f.eks. frossen, stand  

 1 måned.
Fiskerikontrollen skal have mulighed for at udtage stikprøver af de  

 opbevarede prøver til undersøgelse for indhold af algegifte.
Stikprøver,  

 udtaget af fiskerikontrollen, sendes til Scantox.
Scantox sender analyseresultaterne til virksomheden med kopi til  

 Fiskeriministeriets Industritilsyn.
Analyseresultaterne indføres ligeledes i  

 driftsjournalen.
Virksomheden betaler for analyserne.
 Den ene af prøverne, jf. bekendtgørelsens § 5, stk. 1, kan bruges til  

 kontrol af, at fiskerne ikke fisker i områder, hvor der ikke er udtaget  

 prøver.
 De 3 kontraprøver, jf. § 5, stk. 3 i bekendtgørelsen, skal sikre, at der  

 er ekstra materiale at undersøge, hvis der senere kommer klager eller  

 mistanke om indhold af algegifte i en bestemt dagsproduktion/periode.
4. IMPORT Ifølge bekendtgørelsens § 6 skal importører af såvel levende som  

 forarbejdede toskallede bløddyr indsende dokumentation fra oprindelseslandet,  

 der viser, at der ikke forekommer algegifte i sundhedsbetænkelige mængder i  

 importpartiet.
På fortoldningstilladelsen, udstedt i medfør af  

 Fiskeriministeriets bekendtgørelse nr. 57 af 3. februar 1988, bliver angivet,  

 hvilke attester der skal foreligge eller, hvilke undersøgelser der skal  

 foretages.
Der skal normalt foreligge attest på, at det aktuelle parti er fri for DSP  

 (diarrefremkaldende) og PSP (paralyserende, dvs lammende) algegift.
Hvis  

 oprindelseslandet har en overvågning, der kan godkendes af  

 Fiskeriministeriets Industritilsyn, kan der umiddelbart eller efter  

 forhandlinger med dette lands myndigheder lempes, således at det af partiets  

 ledsagedokumenter fremgår, fra hvilket område bløddyrene/muslingerne stammer.  

 Ved import fra nye områder skal man kontakte Fiskeriministeriets  

 Industritilsyn med henblik på fastlæggelse af områdets status.
Hvis attest fra oprindelseslandet ikke kan fremskaffes, og der ikke er  

 speciel aftale for det land, skal importøren udtage en prøve på 1 kg  

 muslinger/bløddyr med skaller eller ca. 0,5 kg bløddyrskød.
Prøven indsendes  

 til:
Tornbjergvej 40 Ejby 4623 Lille Skensved Att.
Karsten Skydsgaard.
Kopi af undersøgelsesresultaterne skal fremsendes til Fiskeriministeriets  

 Industritilsyn med henblik på frigivelse af partiet.
Importøren betaler selv  

 for analysen.
5. LEVENDE MUSLINGER Levende muslinger og østers må kun sælges til direkte konsum, såfremt en  

 mikrobiologisk prøve viser, at der er mindre end 300 fækale colibakterier  

 eller mindre end 230 E. coli pr. 100 g kød og væske baseret på en MPN-test  

 med 5 glas og 3 fortyndinger.
Væsken er den væske, der evt. følger med mellem  

 skallerne, og den blendes sammen med muslingekødet.
Der skal kun udføres een  

 af analyserne.
Der må endvidere ikke kunne påvises salmonella i 25 g kød.  

 Levende muslinger fra hvert af de områder, hvorfra der leveres til direkte  

 konsum, skal undersøges, foreløbig hvert kvartal.
 Fæcale, coliforme bakterier og E. coli bruges som indikatorbakterier for  

 patogene vira og bakterier.
Fæcale, coliforme bakterier og E. coli ved 44 grader C bestemmes som  

 beskrevet i NMKL nr. 96 om bakteriologisk undersøgelse af ferske og frosne  

 fiskeprodukter.
De fæcale, coliforme bakterier bestemmes som termotolerante,  

 koliforme bakterier beskrevet heri.
Andre bakteriologiske analysemetoder med  

 tilsvarende præcisionsgrad kan også godkendes efter aftale med  

 Fiskeriministeriets Industritilsyn.
Ved den mikrobiologiske undersøgelse analyseres kun kødet fra levende  

 muslinger.
De levende muslinger trækker sig sammen, når man banker på dem.  

 Muslingerne renses for mudder og sand med en børste, og kanten afsprittes.  

 Med en sprittet og flamberet kniv eller skalpel skæres lukkemusklen over,  

 hvorefter muslingen åbnes, og indmaden skrabes ned i en stomacherpose.
De mikrobiologiske analyser kan foretages på virksomhedens eget  

 laboratorium efter godkendelse af Fiskeriministeriets Industritilsyn eller  

 anden godkendende myndighed eller på et privat, autoriseret laboratorium  

 eller et offentligt laboratorium, f.eks. de kommunale  

 levnedsmiddelkontrolenheder.
Analyseresultaterne sendes til  

 Fiskeriministeriets Industritilsyn.
6. UDSANDINGSANLÆG Virksomheder og eksportører, der anvender udsandingsanlæg, skal  

 rutinemæssigt og foreløbig mindst 1 gang om måneden udtage prøver af det  

 anvendte vand.
Vandprøverne analyseres på et laboratorium, der er godkendt,  

 jf. det forrige afsnit.
 Undersøgelsen skal omfatte bestemmelse af indholdet af:
- totalkim ved 21 grader C bestemt vha.
DS 2252 - fækale coliforme bakterier eller E. coli ved 44 grader C bestemt vha.
DS  

 225 - Salmonella.
 Analyseresultaterne sendes til Fiskeriministeriets Industritilsyn.
