 I henhold til § 81, jf. § 65, stk. 2, i lov om styrelsen af kommunernes  

 skolevæsen og af virksomhed efter lov om fritidsundervisning m.v., jf.  

 lovbekendtgørelse nr. 492 af 25. juli 1986, og § 108 a i lov om  

 fritidsundervisning m.v., jf. lovbekendtgørelse nr. 236 af 24. april 1987,  

 fastsættes:
 § 1.  Klage over de afgørelser inden for  

 fritidsundervisningslovens område, der træffes af amtsrådet som 1. instans,  

 jf. skolestyrelseslovens § 65, stk. 2, kan inden 4 uger fra afgørelsens  

 meddelelse indbringes for Direktoratet for Folkeoplysning, Frie Grundskoler  

 m.v. af de myndigheder, organisationer eller personer, som afgørelsen angår.
 Stk. 2.  For Frederiksberg kommune gælder det samme med  

 hensyn til kommunalbestyrelsens afgørelser.
 Stk. 3.  Direktoratets afgørelser efter denne  

 bekendtgørelse eller inden for fritidsundervisningslovens område i øvrigt,  

 kan ikke indbringes for højere administrativ myndighed.
 § 2.  Bekendtgørelsen træder i kraft den 1. september  

 1988.
