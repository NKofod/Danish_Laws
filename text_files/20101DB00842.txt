Bilag 1 Betænkning afgivet af Miljø- og Planlægningsudvalget den 5. maj 2011 Betænkning over Forslag til folketingsbeslutning om sprøjtefrie beskyttelseszoner omkring almene vandforsyningsanlæg [af Per Clausen (EL), Mette Gjerskov (S), Steen Gade (SF), Bente Dahl (RV) og Christian H.
Hansen (UFG) m.fl.] 1. Udvalgsarbejdet Beslutningsforslaget blev fremsat den 11. februar 2011 og var til 1. behandling den 22. marts 2011. Beslutningsforslaget blev efter 1. behandling henvist til behandling i Miljø- og Planlægningsudvalget.
Møder Udvalget har behandlet beslutningsforslaget i 3 møder.
Spørgsmål Udvalget har stillet 4 spørgsmål til miljøministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (V, DF og KF) indstiller beslutningsforslaget til forkastelse.
For Dansk Folkepartis medlemmer af udvalget har initiativer til at sikre drikkevandets kvalitet meget høj prioritet.
Dansk Folkeparti er imidlertid af den faste overbevisning, at emnet fortjener at blive drøftet på et fagligt og sagligt grundlag, hvilket desværre ikke er tilfældet med dette beslutningsforslag.
I diskussionen om etablering af sprøjtefrie beskyttelseszoner omkring vandforsyningsanlæg lægger Dansk Folkeparti vægt på fleksibilitet og frivillighed.
Her er Dansk Folkeparti bl.a. optaget af, at der bør udvikles bedre og flere muligheder for, at det enkelte vandværk og én eller flere landmænd sammen kan vælge at indgå aftaler om, at vandværket kan købe et areal omkring vandboringer, og at landmanden på den anden side kan vælge at lade arealet »frivilligt ekspropriere«.
Mangelen på frivillighed og fleksibilitet i dette beslutningsforslag gør, at Dansk Folkepartis medlemmer af udvalget ikke kan støtte forslaget.
 Et mindretal i udvalget (S, SF, RV, EL og IA) indstiller beslutningsforslaget til vedtagelse uændret.
 Liberal Alliance, Kristendemokraterne, Siumut, Tjóðveldi og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
En oversigt over Folketingets sammensætning er optrykt i betænkningen.
Der gøres opmærksom på, at et flertal eller et mindretal i udvalget ikke altid vil afspejle et flertal/mindretal ved afstemning i Folketingssalen.
Peter Juel Jensen (V) nfmd.
Eyvind Vesselbo (V) Erling Bonnesen (V) Birgitte Josefsen (V) Hans Christian Thoning (V) Jørn Dohrmann (DF) Liselott Blixt (DF) Carina Christensen (KF) Tage Leegaard (KF) Torben Hansen (S) Mette Gjerskov (S) Flemming Møller Mortensen (S) Trine Mach (SF) Steen Gade (SF) fmd.
Johs.
Poulsen (RV) Per Clausen (EL) Juliane Henningsen (IA) Liberal Alliance, Kristendemokraterne, Siumut, Tjóðveldi og Sambandsflokkurin havde ikke medlemmer i udvalget.
