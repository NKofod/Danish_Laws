Offererstatningslovens § 1  straffelovsovertrædelser begået i udlandet, nævnets j.nr. 18-520-03295 Ansøger blev under en ferie i Tyrkiet sammen med sin daværende kæreste udsat for vold af kæresten på et hotelværelse.
Skadevolder blev i Danmark idømt ubetinget fængsel i 4 måneder for overtrædelse af straffelovens §§ 244 og 266, samt et yderligere forhold.
 Nævnet besluttede, at hændelsen var sket i et lukket dansk miljø, og at sagen således var omfattet af offererstatningsloven, jf. § 1, stk. 3. Nævnet lagde vægt på, at både ansøger og skadevolder var danske statsborgere, at ansøger og skadevolder var rejst sammen på ferie, og at det således ikke beroede på en tilfældighed, at parterne opholdt sig sammen, da ansøger blev udsat for vold.
