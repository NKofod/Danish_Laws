Betænkning afgivet af Retsudvalget den  

 2. maj 2000 Betænkning over Forslag til lov om ændring af lov om  

 svangerskabsafbrydelse (Sene provokerede aborter) Udvalget har behandlet lovforslaget i nogle møder  

 og har herunder stillet spørgsmål til justitsministeren, som  

 denne har besvaret skriftligt.
 Der er af justitsministeren og af et mindretal stillet  

 ændringsforslag, hvorom henvises til de ledsagende  

 bemærkninger.
 Endvidere har udvalget modtaget skriftlige og/eller  

 mundtlige henvendelser fra Dansk Kvindesamfund og Turner Centret.
 Herefter indstiller et mindretal  

 (Socialdemokratiets og Det Radikale Venstres medlemmer af udvalget)  

 lovforslaget til vedtagelse med det under nr. 4 af justitsministeren  

 stillede ændringsforslag.
 Et andet mindretal (Venstres medlemmer af udvalget)  

 vil redegøre for sin stilling til lovforslaget og  

 ændringsforslagene ved lovforslagets 2. behandling, men kan oplyse, at  

 medlemmerne af Venstres folketingsgruppe vil stemme individuelt.
Lovforslaget vedrører et grundlæggende etisk  

 spørgsmål, nemlig spørgsmålet om at give tilladelse  

 til svangerskabsafbrydelse i forhold til et foster, der må anses for  

 levedygtigt i den forstand, at det, hvis det kom til verden ved en naturlig  

 fødsel, måtte antages at ville kunne overleve.
Selv om  

 området for disse svangerskabsafbrydelser er indskrænket i  

 forhold til gældende lovgivning, hvilket utvivlsomt af mange vil blive  

 betragtet som en forbedring og mere etisk forsvarligt end den gældende  

 lov, kan det på den anden side anføres, at Folketinget nu med  

 åbne øjne tillader svangerskabsafbrydelse på levedygtige  

 fostre.
Dette dilemma, at lovforslaget på den ene side  

 tilsigter at indskrænke antallet af svangerskabsafbrydelser og på  

 den anden side derved kommer til at legalisere det, der af nogle vil blive  

 betragtet som fosterdrab, kan ikke i Venstre føre til et fælles  

 partistandpunkt.
Afvejningen af, hvilke af de forskellige hensyn i sagen der  

 skal være udslagsgivende for stemmeafgivningen ved afstemningen om  

 ændringsforslag og det samlede forslag ved 3. behandling, hviler  

 tillige på den enkeltes overvejelser af etisk og religiøs  

 natur.
Et tredje mindretal (Det Konservative Folkepartis  

 medlemmer af udvalget) vil redegøre for sin stilling til lovforslaget  

 og til de under nr. 1-3 stillede ændringsforslag ved lovforslagets 2.  

 behandling, men kan oplyse, at medlemmerne af Det Konservative Folkepartis  

 folketingsgruppe vil stemme individuelt.
Mindretallet vil stemme for  

 ændringsforslag nr. 4.
 Et fjerde mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

vedtagelse med de under nr. 2-4 stillede ændringsforslag.
Et femte mindretal (Dansk Folkepartis medlem af  

 udvalget) indstiller lovforslaget til vedtagelse med de stillede  

 ændringsforslag.
Selv om ændringsforslagene forkastes, vil dette  

 mindretal stemme for lovforslaget ved 3. behandling.
Dansk Folkeparti vil gerne støtte de gravide  

 mødre, der gerne vil føde, men som lever under dårlige  

 forhold.
Mindretallet vil gerne støtte dem økonomisk og med  

 noget mere vejledning, når disse unge mødre på et eller  

 andet tidspunkt gerne vil føde, for der er mange danskere, der  

 står i kø for at adoptere danske børn, og der er alt for  

 lang ventetid på adoptioner.
Et sjette mindretal (Centrum-Demokraternes medlem  

 af udvalget) vil redegøre for sin stilling til lovforslaget og til de  

 under nr. 1-3 stillede ændringsforslag ved lovforslagets 2. behandling,  

 men kan oplyse, at medlemmerne af Centrum-Demokraternes folketingsgruppe vil  

 stemme individuelt.
Mindretallet vil stemme for ændringsforslag nr.  

 4.
 Et syvende mindretal (Kristeligt Folkepartis medlem  

 af udvalget) indstiller lovforslaget til vedtagelse med de stillede  

 ændringsforslag.
For Kristeligt Folkeparti begynder livet ved  

 befrugtningen.
Det giver ikke mening først at tildele et menneske  

 værdi som sådant, når det besidder bestemte evner eller har  

 nået et bestemt udviklingstrin.
Når det gælder levedygtige fostre, som  

 nærværende lovforslag omhandler, har det i praksis vist sig, at  

 der sker en ulige behandling af fostre, der ville være levedygtige,  

 hvis de kom til verden ved naturlig fødsel.
Hvis ét foster  

 kommer til verden ved en naturlig fødsel (spontan abort), vil der ofte  

 blive sat mange ressourcer ind på at hjælpe barnet til at  

 overleve.
Hvis et andet foster med samme levedygtighed kommer til verden ved  

 en provokeret abort, vil det i de fleste tilfælde være  

 dødt eller døende ved fødslen på grund af det  

 vestimulerende middel, der fremkalder den for tidlige fødsel (den  

 provokerede abort). Der er i realiteten tale om aktiv dødshjælp,  

 som det danske samfund ellers ikke tillader på andre områder.
Det lykkedes desværre ikke Kristeligt Folkeparti at  

 få vedtaget en generel og ufravigelig grænse for provokeret abort  

 som foreslået i beslutningsforslag om forbud mod provokeret abort  

 på levedygtige fostre, jf.
B 69, folketingsåret 1998-99  

 (Folketingets forhandlinger side 3163 og Till.A side 3268 og 3272). I B 69  

 blev der foreslået en grænse, som løbende skulle  

 tilpasses, efterhånden som mulighederne for ekstremt tidligt  

 fødtes overlevelse blev bedre.
Hvis lovforslaget vedtages i sin nuværende form, vil  

 Danmark få den mest vidtgående lovgivning på dette  

 område blandt lande, vi normalt sammenligner os med   særligt  

 Norge, Sverige og Finland.
I så fald vil fostre indtil 24. uge ikke  

 blive opfattet som levedygtige, selv om grænsen i Norge og Sverige er  

 22. uge og i Finland 20. uge (medmindre fosteret er sygt m.v.). Endvidere  

 legitimerer forslaget » handicap-racisme«.
I Norge og Sverige gives der ikke tilladelse til  

 provokeret abort på handicappede fostre, som har en afvigelse m.v.,  

 mens Finland har en fast grænse for, hvor sent et levedygtigt, men sygt  

 foster må udsættes for en provokeret abort.
Kristeligt Folkeparti  

 er som udgangspunkt positiv over for, at levedygtighedsprincippet  

 knæsættes, men kan ikke gå med til en accept af den  

 diskrimination af handicappede, som lovforslaget lægger op til.
Det er  

 derfor afgørende for Kristeligt Folkepartis endelige stillingtagen til  

 lovforslaget, at ændringsforslag nr. 1 vedtages.
 Et ottende mindretal (Frihed 2000 s medlem af  

 udvalget) vil redegøre for sin stilling til lovforslaget og  

 ændringsforslagene ved lovforslagets 2. behandling.
Ændringsforslag Af	et mindretal (KRF), tiltrådt af et mindretal  

 (DF):
Til § 1 1) Nr. 1 affattes således:
» » Af	et mindretal (KRF), tiltrådt af et mindretal  

 (SF, DF og EL):
 2) Efter nr. 1 indsættes som nyt nummer:
» » 3) Efter nr. 1 indsættes som nyt nummer:
» » Af	justitsministeren, tiltrådt af et flertal  

 (udvalget med undtagelse af V og FRI):
Til § 2 4) Ikrafttrædelsesdatoen »1.  

 januar 2000« ændres til: »1. juli 2000«.
Bemærkninger Til nr. 1 Ændringsforslaget er stillet for at sikre, at der  

 ikke gives tilladelse til provokeret abort på levedygtige fostre, som  

 er handicappede.
Herefter skal fosteret anses for levedygtigt, medmindre  

 det er åbenbart, at barnet på grund af en afvigelse, lidelse  

 eller lignende vil dø ved fødslen eller kort tid efter  

 fødslen.
Det vil i praksis betyde, at der kun kan gives tilladelse til  

 provokeret abort, hvis der ikke er tvivl om, at barnet vil dø ved  

 fødslen eller kort tid efter fødslen.
Det kan i praksis  

 være svært at bestemme den nøjagtige graviditetsuge,  

 ligesom en lidelses indflydelse på fosterets levedygtighed kan  

 være svær at vurdere.
Med den foreslåede bestemmelse sikres  

 det i højere grad, at tvivl med hensyn til det enkelte fosters  

 levedygtighed kommer fosteret til gode.
Det forudsættes, at  

 Sundhedsstyrelsen udarbejder retningslinjer for vurdering af det enkelte  

 fosters levedygtighed, som også tager usikkerheden ved  

 fastsættelse af den nøjagtige gestationsuge (graviditetsuge) i  

 betragtning.
Ændringsforslaget udelukker, at levedygtige fostre,  

 der er handicappede eller syge, udsættes for provokeret abort.
Dette  

 støttes af høringssvarene fra blandt andet Det Centrale  

 Handicapråd, Landsforeningen LEV og Embedslægeforeningen.
I forhold til lovforslaget er dette forslag i bedre  

 overensstemmelse med retstilstanden i Norge og Sverige, hvor der ikke gives  

 tilladelse til provokeret abort på levedygtige fostre.
I Finland  

 tillader loven kun provokeret abort på levedygtige, men  

syge fostre indtil udgangen af 24. graviditetsuge.
I Finland har denne  

 dispensationsmulighed i øvrigt skabt stor vrede hos  

 handicaporganisationerne, blandt andet fordi loven i dag bliver anvendt  

 på flere sygdomme m.v., end man forestillede sig, da man vedtog  

 loven.
 Ændringsforslaget ændrer ikke på  

 kvinders mulighed for at få provokeret abort, hvis deres liv er i fare  

 m.v., jf. lovens § 2 (medicinsk indikation).
Til nr. 2 Ændringsforslaget skal sikre, at kvinden forud for  

 abortindgrebet modtager den nødvendige støtte til selv at  

 træffe sin beslutning, og at hun efter indgrebet kan få  

 støtte til at komme igennem eventuelle psykiske problemer som  

 følge af aborten.
Samtalen forud for abortindgrebet må ikke  

 presse kvinden i retning af gennemførelse eller afbrydelse af  

 svangerskabet.
Der skal henvises til rådgivning i offentligt og  

 privat/frivilligt regi.
Det afgørende er, at det er kvindens eget  

 valg, hvor hun eventuelt ønsker rådgivning.
Justitsministeren  

 bemyndiges til at udarbejde nærmere retningslinjer for tilbud om  

 støttesamtaler, herunder med understregning af formålet med  

 tilbudet, og hvem der skal oplyse kvinden om tilbudet.
Der kan eventuelt  

 udfærdiges særlige retningslinjer for sene aborter (efter  

 udgangen af 12. graviditetsuge). Tilbudet bør gives mundtligt og  

 skriftligt for at sikre, at kvinden kan beslutte sig senere og finde frem til  

 rådgivningstilbudene.
Selv om det må forventes, at det i  

 særlig høj grad vil være kvinder, der får provokeret  

 abort på et sent tidspunkt, der vil benytte sig af tilbudet, anses det  

 for formålstjenligt, at tilbudet også omfatter abortindgreb  

 før udgangen af 12. graviditetsuge (ret til abort). Af hensyn til  

 kvinden bør det altid dokumenteres, at der er givet tilbud om  

 støttesamtale.
Dette kan før abortindgrebet ske ved den  

 eksisterende attest om, at der er givet information som beskrevet i lovens §  

 8.
I dag skal abortsøgende oplyses om, at de kan  

 få vejledning om de foreliggende muligheder for støtte til  

 gennemførelse af svangerskabet og for støtte efter barnets  

 fødsel, jf. lovens § 8, stk. 2. Det er altså ikke en vejledning,  

 der har til formål at hjælpe kvinden til selv at træffe  

 beslutningen om, hvorvidt hun skal gennemføre graviditeten eller  

 afbryde den.
Den eksisterende bestemmelse i lovgivningen bygger på den  

 forudsætning, at hovedproblemet for abortsøgende er manglende  

 økonomisk evne eller behov for andre konkrete  

 hjælpeforanstaltninger.
Men den abortsøgende kan også have  

 behov for hjælp, der går ud på at få talt med nogen  

 om sin bekymring for fremtiden og om, hvad der netop for hende gør det  

 svært at træffe valget mellem abort eller fødsel.
Undersøgelser viser, at mange kvinder er psykisk  

 belastede før aborten, og at omkring hver fjerde kvinde med ret til  

 fri abort længe er i tvivl om, hvad hun skal vælge (Ugeskrift for  

 Læger 1990 side 2308). Et projekt gennemført i  

 Mødrehjælpens regi viste, at 45 pct. af de ambivalente  

 abortsøgende valgte at gennemføre graviditeten efter at have  

 fået støttesamtaler.
Formålet med projektet var blandt  

 andet at hjælpe kvinderne, således at de kom frem til deres egen  

 reelle beslutning.
 Ændringsforslaget er endvidere i god  

 overensstemmelse med de planlagte initiativer i aborthandlingsplanen, som det  

 blev pålagt regeringen at udarbejde af et enigt Folketing i 1998.  

 Sundhedsstyrelsen vil således i løbet af det næste  

 år udarbejde skriftligt informationsmateriale til abortsøgende.  

 Materialet vil oplyse om rettigheder og muligheder i forbindelse med  

 uønsket graviditet, herunder om bortadoption, ligesom det vil  

 indeholde oplysning om de forskellige offentlige og private organisationer,  

 der yder rådgivning.
Efter abortindgrebet er der også mange  

 kvinder, der får psykiske problemer, viser undersøgelser (for  

 eksempel Niklassen i Månedsskrift for Praktisk Lægegerning 1997  

 side 1047, Ugeskrift for Læger 1996 side 3603 ff. og 4395 ff.). De  

 psykiske problemer kan skyldes tvivl om beslutningen, pres, angst og  

 skyldfølelse.
Her er det vigtigt, at kvinderne får et tilbud om  

 en støttesamtale, hvor formålet er at hjælpe dem et skridt  

 videre.
Under en sådan samtale vil der kunne peges på steder,  

 hvor kvinden kan få fortsat hjælp.
En støttesamtale efter  

 abortindgrebet vil samtidig kunne fungere som et led i arbejdet for at  

 forebygge flere uønskede graviditeter.
Samtalen kan, hvis kvinden  

 ønsker det, foregå på sygehuset efter abortindgrebet.
Det  

 er dog væsentligt, at hun får at vide, at hun kan få en  

 støttesamtale, og hvilke steder hun kan vælge at få denne.  

 Kvinder, der får foretaget provokeret abort efter 12. graviditetsuge  

 som følge af misdannelser eller lignende ved barnet, har i dag ret til  

 at få sygesikringstilskud til akut psykologhjælp i op til 12  

 konsultationer.
I Sverige skal abortsøgende tilbydes en  

 støttesamtale forud for abortindgrebet og efter dette.
Ifølge  

 den norske abortlov har kvinden krav på at få rådgivning  

 med henblik på at kunne træffe det endelige valg, og der er  

 udarbejdet skriftligt informations- og vejledningsmateriale, hvor der peges  

 på rådgivningsmulighederne i såvel offentligt som  

 frivilligt regi.
Blandt høringssvarene til lovforslaget har blandt  

 andet Det Etiske Råd anbefalet, at den abortsøgende får  

 tilbud om en støttesamtale før og efter aborten.
Det  

 Sygeplejeetiske Råd støtter samme forslag.
Endelig opfordrer Det  

 Danske Center for Menneskerettigheder også til bedre rådgivning  

 og støtte til abortsøgende.
Til nr. 3 Ændringsforslaget tilsigter en forbedring af den  

 eksisterende genetiske rådgivning, der baserer sig på  

 sundhedsfaglig information og foretages af læger m.v.
Der findes en del  

 handicaporganisationer og patientforeninger, der udmærker sig ved at  

 kende til problemerne på et mere personligt plan.
Mange af disse  

 oplyser gerne om glæder og sorger ved at have et barn med et handicap,  

 sygdom m.v.
Her er der også ofte samlet en ekspertviden om bestemte  

 gruppers muligheder for at få hjælp og støtte gennem  

 lovgivningen.
Det er viden, som kan kvalificere grundlaget for det  

 informerede samtykke.
Alligevel har Turner-foreningen forgæves  

 forsøgt at få en folder udleveret til kvinder, der venter sig et  

 barn med Turner Syndrom.
Det anses derfor for nødvendigt og  

 hensigtsmæssigt, at der indføres en pligt til at oplyse om denne  

 mulighed for hjælp og støtte.
Til nr. 4 Lovens ikrafttræden foreslås udskudt til 1.  

 juli 2000, da lovforslaget ikke er blevet færdigbehandlet inden den  

 oprindeligt foreslåede ikrafttrædelsesdato (1. januar 2000).
