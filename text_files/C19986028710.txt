 Cirkulæreskrivelse om meddelelse om  

 arbejdsophør i forbindelse med overtagelse af andet varigt  

 arbejde.
 Kommentar m.v.:
 Et arbejde, der forventes at have en varighed på mere end 5 uger,  

 betragtes som "varigt" - uanset om der er tale om et tidsbegrænset  

 vikariat.
 Meddelelse om afgørelsen:
 Et medlem opsagde sin stilling som omsorgsmedhjælper til  

 fratrædelse den 15. juni 1997.
 Medlemmets opsigelse var begrundet i, at hun fra den 16. juni 1997 havde  

 fået arbejde som afløser på et plejehjem frem til den 24.  

 august 1997.
 Direktoratet traf afgørelse om, at medlemmet skulle  

 pålægges 5 ugers effektiv karantæne som følge af  

 selvforskyldt ledighed.
 Da der var tale om en tidsbegrænset ansættelse på  

 plejehjemmet af ca. 2 måneders varighed, var det direktoratets  

 opfattelse, at der ikke var tale om "varigt arbejde" i den forstand, som  

 bestemmelsen i § 23, stk. 2, i den dagældende bekendtgørelse nr.  

 667 af 10. juli 1996 om rådighed og selvforskyldt ledighed  

 (dagældende rådighedsbekendtgørelse) forudsatte.
 Ved oversendelsen til Arbejdsmarkedets Ankenævn anførte  

 direktoratet, at et vikariat ikke uden videre kunne betragtes som "varigt  

 arbejde", selv om vikariatet havde en forventet varighed på mere end 5  

 uger.
 Direktoratet fandt ikke, at et medlem gyldigt kunne opsige et  

 tidsubegrænset arbejde for at overtage et arbejde, der på  

 forhånd var bestemt til at ophøre inden for kortere tid.
 Arbejdsmarkedets Ankenævn traf afgørelse om, at  

 medlemmet ikke skulle noteres for selvforskyldt ledighed i forbindelse med  

 arbejdsophøret.
 Ankenævnet fandt efter en konkret vurdering, at det omhandlede  

 vikariat kunne betragtes som et varigt arbejde i henhold til § 23, stk. 2, i  

 den dagældende rådighedsbekendtgørelse.
Der blev i denne forbindelse lagt vægt på, at det af  

 vejledningen til § 23, stk. 2, i den dagældende  

 rådighedsbekendtgørelse fremgår, at som "varigt arbejde"  

 anses arbejde i Danmark eller udlandet, der forventes at blive af mere end 5  

 ugers varighed.
Det blev herved bemærket, at det ikke fremgår, at  

 et vikariat ikke er omfattet af bestemmelsen.
