 1. Fremstilling.
Ved fremstilling af luftfartøjer eller luftfartøjsmateriel skal i det  

 følgende forstås tilvirkning af såvel komplette luftfartøjer som dele heraf  

 (reservedele), der berører luftdygtigheden, hvad enten det drejer sig om  

 type-, serie eller licensfabrikation.
Spørgsmålet om, hvorvidt en given del  

 berører luftdygtigheden, afgøres af luftfartsdirektoratet.
 Inden tilvirkningen finder sted, skal luftfartøjet eller  

 luftfartøjsmateriellet være typegodkendt af luftfartsdirektoratet, det vil  

 sige, der skal foreligge godkendte tegninger og beregninger for den  

 pågældende enhed.
 Al fremstilling her i landet af luftfartøjer, der skal indregistreres i  

 Danmark, eller for hvilke der skal udstedes officiel dansk  

 luftdygtighedserklæring, skal foregå på virksomheder, som af  

 luftfartsdirektoratet er autoriseret til at foretage sådan fremstilling.
 Tilsvarende bestemmelse gælder for fremstilling af luftfartøjsmateriel,  

 der skal anvendes i de ovenfor nævnte luftfartøjer, eller for hvilket der  

 skal udstedes særskilt, officiel dansk luftdygtighedserklæring.
 De nærmere regler for autorisation er angivet i bestemmelser for civil  

 luftfart, B.L. 2-1.
 Fremstillingen skal i hvert enkelt tilfælde afsluttes med en dokumentation  

 for, at enkeltdele, samling og afprøvning er kontrollerede som værende i  

 overensstemmelse med tegninger og beskrivelser, godkendte af  

 luftfartsdirektoratet, samt at de anvendte materialer og arbejdsmetoder  

 svarer til de af luftfartsdirektoratet godkendte forskrifter.
Ved salg af det fremstillede produkt skal dokumentationen bestå i en af  

 luftfartsdirektoratet godkendt fremstillingsattest.
Attesten skal udfærdiges  

 i to eksemplarer, hvoraf et stk. afgives til kunden, medens 1 stk. arkiveres  

 hos fremstilleren.
 Den ovenfor angivne dokumentation (herunder fremstillingsattest) skal  

 udstedes af en af luftfartsdirektoratet hertil godkendt person.
 De fremstillede dele skal afmærkes på en sådan måde, at de let kan  

 identificeres.
 2. Vedligeholdelse.
 Ved vedligeholdelse skal i det følgende forstås eftersyn, overhaling,  

 reparation og forandring af luftfartøjer eller luftfartøjsmaterial.
Vedligeholdelse af dansk indregistrerede luftfartøjer eller af sådanne  

 fartøjer tilhørende materiel, som har betydning for luftdygtigheden, skal  

 foregå ved virksomheder her i landet eller ved enkelt(e) person(er), som er  

 autoriseret hertil af luftfartsdirektoratet.
Spørgsmålet om, hvorvidt en  

 given del berører luftdygtigheden, afgøres af luftfartsdirektoratet.  

 Luftfartøjsejere kan dog i særlige tilfælde benytte en udenlandsk  

 vedligeholdelsestjeneste efter at have indhentet luftfartsdirektoratets  

 godkendelse heraf.
 De nærmere regler for autorisationen af virksomheder er angivet i  

 bestemmelser for civil luftfart, B.L. 2-1.
For ethvert dansk indregistreret luftfartøj skal der som dokumentation  

 for, at det vedligeholdelsesmæssigt set er klar til at sættes i drift,  

 udfærdiges en attest.
Dette gælder dog ikke for luftfartøjer, der udelukkende  

 anvendes til privatflyvning eller til en sådan art af luftfart, hvorom der af  

 luftfartsdirektoratet er givet særlige bestemmelser.
 Attesten kan være enten:
eller Vedligeholdelsesattesten/sikkerhedsattesten skal udfærdiges af en af  

 luftfartsdirektoratet godkendt person med kvalifikationer, som mindst  

 modsvarer de, der til enhver tid kræves for opnåelse af  

 flyvemekanikercertifikat.
For vedligeholdelse af luftfartøjsmateriel gælder, at der skal foreligge  

 dokumentation for, at den pågældende enhed er vedligeholdt i henhold til  

 godkendte vedligeholdelsesforskrifter.
Ved vedligeholdelse for fremmede skal  

 dokumentationen bestå i en af luftfartsdirektoratet godkendt attest.
Attesten  

 skal udfærdiges i to eksemplarer, hvoraf 1 stk. afgives til kunden, medens 1  

 stk. arkiveres hos leverandøren.
 Luftfartsdirektoratet fastsætter i de enkelte tilfælde, om de personer,  

 der udfærdiger denne dokumentation, skal have særlig godkendelse.
