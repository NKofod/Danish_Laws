Klage over behandling af spædbarn i forbindelse med ernæring og medicinering Nævnet fandt ikke grundlag for kritik af behandlingen af patienten.
Nævnet lagde vægt på, at der blev lagt en detaljeret plan for ernæringen, og at man også tilstræbte, at patienten selv meldte sig til måltiderne og lærte at die hos moderen.
Der blev lagt vægt på, at patienten havde en pæn vægtøgning og endda indhentning af vægten mod det normalvægtige set i lyset af, at patienten var umoden ved fødslen.
 Nævnet fandt endvidere, at der på grund af patientens sygehistorie og objektive fund med øget spænding af arme og ben var indikation for at afprøve præpareret Lioresal, og at opstarten heraf foregik under tæt kontrol i afdelingen.
