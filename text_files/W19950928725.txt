Ankestyrelsens principafgørelse O-40-95 om mindsteløn - lærlingeuddannelse - Håndværksskolen Resume:
 En ansøger var berettiget til bruttorevalideringsydelse, men ikke til fagets mindsteløn under lærlingeuddannelse på Håndværksskolen.
 Ankestyrelsen bemærkede, at der ikke var etableret et arbejdsforholdpå det almindelige arbejdsmarked, da Håndværksskolen var en revalide ringsinstitution omfattet af bistandslovens § 91.
 Ankestyrelsen bemærkede desuden, at nævnet som led i en klagesags behandling ikke var bundet af parternes påstande og derfor havde været berettiget til at ændre en tidligere afgørelse.
 Kassation:
Der er kommet nye regler på området Love:
Lov om social bistand - lovbekendtgørelse nr. 1024 af 13. december 1994 - § 43, stk. 2 og § 43, stk. 8 Vejledninger:
Socialministeriets vejledning nr. 211 af 30. november 1994 om hjælp efter bistandslovens kapitel 10 (§§ 43-45) - pkt. 59 3. afsnit Sagsfremstilling:
En nu 46-årig mand havde i 19 år været ansat som tjenestemand.
På grund af problemer med bevægeapparatet bevilgede kommunen i 1991 bruttorevalideringsydelse til gennemførelse af lærlingeuddannelse på Håndværksskolen, dog med fradrag for ansøgerens bruttoindtægt fra tjenestemandspensionen.
Socialministeriet oplyste til kommunen, at der ved udbetaling af bruttorevalideringsydelse skal ses helt bort fra udbetaling af tjenestemandspension.
Herefter meddelte kommunen ansøgeren, at han ikke var berettiget til bruttorevalideringsydelse, idet kommunen vurderede, at ansøgeren kunne klare revalidering uden økonomisk støtte efter bistandslovens regler.
Ansøgeren påklagede denne afgørelse til nævnet, som pålagde kommunen at yde fagets mindsteløn under revalideringen.
Ankestyrelsen vurderede på baggrund af kommunens klage over nævnets afgørelse, at sagen ikke havde principiel betydning.
Ankestyrelsen henviste til, at Ankestyrelsen tidligere havde behandlet spørgsmålet om, hvorvidt en tjenestemandspension kan fradrages i hjælp efter bistandslovens § 43.
Ansøgeren klagede herefter over kommunens fastsættelse af fagets mindsteløn.
Nævnet ændrede sin tidligere afgørelse og fandt, at ansøgeren alene var berettiget til bruttorevalideringsydelse, idet nævnet besluttede at lægge til grund, at der ikke var hjemmel til at pålægge en kommune at yde fagets mindsteløn under faglig oplæring på en institution.
 Ansøgeren havde over for Ankestyrelsen bl.a. anført, at nævnet havdeændret sin afgørelse ud fra nøjagtig de samme oplysninger og forud sætninger, der lå til grund for den første afgørelse.
 Sagen blev behandlet i principielt møde med henblik på afklaring af spørgsmålet om, hvorvidt der skal ydes bruttorevalideringsydelse eller fagets mindsteløn efter bistandslovens § 43, stk. 8, under uddannelse på Håndværksskolen.
 Afgørelse:
 Ankestyrelsen tiltrådte nævnets afgørelse, hvorefter en ansøger var berettiget til bruttorevalideringsydelse, men ikke til mindsteløn under lærlingeuddannelse på Håndværksskolen.
 Ankestyrelsen lagde ved afgørelsen vægt på, at Håndværksskolen var en revalideringsinstitution omfattet af bistandslovens § 91. Der var således ikke etableret et arbejdsforhold på det almindelige arbejdsmarked, som var en forudsætning for at yde fagets mindsteløn under revalidering.
 Ankestyrelsen havde antaget sagen til belysning af, hvorvidt derskulle ydes mindsteløn eller bruttorevalideringsydelse under lærlin geuddannelsen på Håndværksskolen, men bemærkede til det i klagen anførte om nævnets ændring af sin tidligere afgørelse, at nævnet som led i en klagesags behandling kunne ændre en tidligere afgørelse, også til skade for borgeren, idet nævnet ikke var bundet af parternes påstande.
 Ankestyrelsen tiltrådte således nævnets afgørelse.
