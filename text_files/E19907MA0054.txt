Told- og Skattestyrelsen traf afgørelse om, at præmier og gevinster har  

 karakter af gaver til de heldige eller dygtige deltagere i udsendelserne.
Der  

 blev derfor med henvisning til momslovens § 16, stk. 3, litra e (gaver og  

 repræsentation) nægtet fradrag for momsen af de indkøbte præmier/gevinster.
Selskabet anførte, at i et fjernsynsprogram, der er udformet som et spil,  

 quiz eller lignende, indgår præmier/gevinster som en naturlig og nødvendig  

 del af udsendelsen på samme måde som de øvrige rekvisitter i udsendelsen,  

 herunder udsmykning og udformning af studiet.
Konkurrencen om  

 præmierne/gevinsterne og overrækkelsen heraf er en meget væsentlig del af  

 indholdet af disse udsendelser.
Programmets underholdningsværdi og dermed  

 egnethed som tv-udsendelse ville forsvinde, hvis der ikke var indlagt  

 præmier/gevinster til vinderne.
 Momsnævnet traf afgørelse om, at de omhandlede præmier/gevinster ikke kan  

 betragtes som gaver til deltagerne, idet der ikke er et donatorisk element  

 knyttet til uddelingen.
 Præmierne/gevinsterne er egentlige driftsudgifter i forbindelse med  

 fremstillingen af populære underholdningdudsendelser, som er med til at øge  

 seertallet og dermed reklameindtægterne for tv-selskabet.
 Præmierne/gevinsterne er derfor omfattet af fradragsretten efter  

 momslovens § 15, stk. 3, jf. § 16, stk. 1.
 Se også Mn.1333.
