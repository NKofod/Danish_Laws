Meddelelse om køretøjers  

 indretning og udstyr mv. nr. 1748 Nye bestemmelser for sættevognsskamler til lastbiler til synsfri  

 sammenkobling 1. Nye bestemmelser for sættevognsskamler Det skal hermed meddeles, at Detailforskrifter for  

 Køretøjer 2000 vil indeholde følgende nye bestemmelser  

 for sættevognsskamler på lastbiler til synsfri sammenkobling:
»9.05.310	KØRETØJ TIL SYNSFRI SAMMENKOBLING (2)	Lastbil til synsfri sammenkobling med sættevogn eller  

 påhængsredskab på sættevognschassis skal være  

 forsynet med sættevognsskammel til 2« hovedbolt, der opfylder de  

 konstruktive bestemmelser i EF-direktiv nr. 94/20/EF for standard  

 sættevognsskamler. « Detailforskrifter for Køretøjer 2000  

 træder i kraft den 1. april 2000 og gælder for  

 køretøjer, der registreres, godkendes eller tages i brug  

 første gang på ikrafttrædelsesdatoen eller senere.
Bestemmelsen i Detailforskrifter for  

 Køretøjer 2000, pkt. 9.05.310 (2), vil dog gælde for alle  

 lastbiler, uanset tidspunktet for første registrering.
Det kan  

 således forekomme, at allerede ibrugværende lastbiler til synsfri  

 sammenkobling skal have skiftet sættevognsskamlen.
2. Kørsel med sættevogn med styreapparat Ændringen medfører, at sættevogne med  

 mekanisk, tvangsstyrede aksler som noget nyt kan godkendes til synsfri  

 sammenkobling efter den 1. april 2000.
Som overgangsbestemmelse tillades det hermed, allerede nu,  

 at sættevogn med mekanisk tvangsstyrede aksler sammenkobles synsfrit  

 med lastbil til sættevogn indtil sættevognens  

 førstkommende periodiske syn efter den 1. april 2000, uanset  

 sættevognen ikke er godkendt til synsfri sammenkobling.
Det  

 forudsættes, at lastbilens sættevognsskammel er beregnet til  

 kørsel med sættevogn med styrede aksler og kile ved hovedbolten  

 til at overføre styrekræfterne.
Færdselsstyrelsen skal i  

 den anledning henlede opmærksomheden på færdselslovens  

 § 67, stk. 3, hvorefter føreren har ansvaret for, at  

 sammenkoblingen er forsvarlig.
Kopi af denne Meddelelse skal medbringes under  

 kørslen, indtil sættevognen er blevet godkendt til synsfri  

 sammenkobling (pkt. 4) For sættevogne med hydraulisk styring vil der blive  

 iværksat en høring, hvorefter disse muligvis fra samme tidspunkt  

 (1. april 2000) vil kunne blive omfattet af ordningen med synsfri  

 sammenkobling.
Der vil så blive udsendt meddelelse herom.
3. Syn hos Statens Bilinspektion af lastbiler Ved fremstilling til det førstkommende syn hos  

 Statens Bilinspektion kontrolleres, om sættevognsskamlen opfylder  

 kravene til at kunne køre med sættevogn med tvangsstyrede  

 aksler.
Det anføres på synsrapporten, at kontrollen har fundet  

 sted, hvilket Statens Bilinspektion vil kunne se på EDB-systemet,  

 når lastbilen efterfølgende kommer til syn.
Sættevognsskamlen skal være godkendt og  

 mærket i henhold til bestemmelserne for standard  

 sættevognsskamler i direktiv 94/20/EF.
Mærkepladen skal indeholde  

 en betegnelse mellem G50-1 og G50-6.
Alternativt skal der ved fremstilling til syn foreligge  

 dokumentation for, at sættevognsskamlen opfylder bestemmelserne til  

 standard sættevognsskamler i direktiv 94/20/EF.
Som dokumentation kan  

 anvendes en erklæring fra fabrikanten af sættevognsskamlen.
 Hvis lastbilen ikke er forsynet med en  

 sættevognsskammel som nævnt, vil den ikke fortsat kunne godkendes  

 til synsfri sammenkobling.
4. Syn hos Statens Bilinspektion af sættevogne Sættevogne med mekanisk, tvangsstyrede aksler kan  

 efter den 1. april 2000 godkendes til synsfri sammenkobling.  

 Sådanne sættevogne, der hidtil kun har været godkendt i  

 bestemte kombinationer, kan ved syn godkendes til synsfri sammenkobling,  

 uanset der på typegodkendelsen/godkendelseserklæringen er  

 anført, at de kun kan godkendes i bestemte kombinationer.
Ved periodisk syn af sådanne sættevogne skal  

 der derfor udfyldes en anmeldelsesblanket, så godkendelsen til synsfri  

 sammenkobling kan registreres.
Efter synet skal anmeldelsesblanketten og  

 sættevognens registreringsattest afleveres på et motorkontor.
