Vibrationsbelastninger skal reduceres.
Håndværktøjer/maskiner der er  

 defekte eller misligholdte, skal udtages af driften indtil manglerne er  

 afhjulpet.
 Der skal indtil vibrationsbelastningerne nedsættes, foretages  

 administrative/organisatoriske foranstaltninger der mindsker udsættelsestiden  

 væsentligt.
 »I skrivelse af 15. januar 1992 har klaget over Direktoratet for  

 Arbejdstilsynets afgørelse af 19. december 1991 vedrørende arbejde med  

 vibrerende værktøjer.
Klagens indhold Klagen af 15. januar 1992 er ikke begrundet, men i telefax af 10. august  

 1992 har virksomheden fremsendt materiale, indeholdende BST-rapport af 25.  

 maj 1992 med vibrationsmålinger af de anvendte værktøjer, samt virksomhedens  

 registrant over anvendte værktøjer.
Det fremgår af skrivelse af 4. februar  

 1992 herudover, at BSR 1 er af den opfattelse, at der ikke er nogen kendt  

 teknisk løsning på problemet, og at de i sagen indeholdte løsningsforslag  

 ikke er umiddelbart anvendelige af økonomiske og personalemæssige årsager.
Sagsforløb Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen og af sagen i øvrigt, at  

 Arbejdstilsynet kreds Vejle amt ved besøg på virksomheden den 30. oktober  

 1990 konstaterede, at 9 ud af 10 ansatte i renseriet var beskæftiget med  

 rensearbejde der bestod af fjernelse af »støbeurenheder« m.m. ved  

 hjælp af trykluftdrevne mejselhamre samt luftdrevne slibemaskiner.
Brugstiden  

 for værktøjerne blev vurderet til ca. 4 timer pr. arbejdsdag.  

 Sikkerhedsgruppen i renseriet gav desuden udtryk for, at vibrationsdæmpende  

 »håndtag« m.m. ikke blev anvendt, da man ikke kunne føre/styre  

 mejslen korrekt ved indvendigt rensearbejde.
 Kredsen vurderede derfor, at de ansatte i renseriet var udsat for at få  

 »hvide fingre« og påbød i tilsynsrapport af 20. november 1990  

 virksomheden at træffe foranstaltninger til reduktion af  

 vibrationsbelastningen.
I skrivelse af 4. december 1990 klagede til direktoratet over påbudet.
Det  

 anførtes bl.a., at man havde erkendelse for problemet, men at der p.t. ikke  

 fandtes nogen løsning.
Der eksisterede bl.a. ikke det ønskede udstyr, som  

 ville udsætte brugerne for en lavere vibrationsbelastning, og virksomheden  

 mente ikke, at det kunne lade sig gøre at ansætte medarbejdere til  

 udelukkende at arbejde med rensning af støbeemner.
Kredsens vejledning om en  

 reduktion af brugstiden til 1/2 time pr. dag pr. ansat var efter  

 virksomhedens opfattelse umulig at gennemføre, idet dette ville kræve  

 flytning af medarbejdere mellem afdelingerne eller ansættelse af ekstra  

 personale.
Direktoratet fastholdt i afgørelsen af 19. december 1991 kredsens påbud.  

 Afgørelsen blev begrundet med, at selv om det for tiden ikke var teknisk  

 muligt at reducere belastningerne til et ufarligt niveau, ville også en  

 mindre reduktion (som efter direktoratets opfattelse ville kunne opnås gennem  

 jobrotation) forbedre forholdene betydeligt.
En vurdering af værktøjerne  

 gennem målinger af udvalgte ansatte ville ligeledes give muligheder for  

 udvælgelse af det bedste udstyr.
I anledning af klagen til Arbejdsministeriet har direktoratet sendt klagen  

 til udtalelse hos kredsen.
Kredsen oplyser i skrivelse af 13. maj 1992, at  

 den væsentligeste årsag til kredsens påbud om reduktion af  

 vibrationsbelastningen ved rensearbejdet er konstateringen af alene for 1990,  

 »4 stk. hvide fingre«.
Kredsen har såvel før som efter modtaget  

 anmeldelse af »hvide fingre«.
Brugstiden på 4 timer har ikke været  

 afgørende for påbudsafgivelsen, men er indgået som en bekræftelse på, at de  

 ansatte udelukkende beskæftiges ved rensning af støbegods ved brug af  

 forskelligt vibrerende værktøj.
 I skrivelse af 17. november 1992 afgiver kredsen sin udtalelse til det af  

 virksomheden den 10. august 1992 til ministeriet fremsendte materiale.
 Kredsen oplyser, at de af i perioden fra den 18. februar til den 30. marts  

 1992 udførte registeringer af »nettoeksponeringstid« betragtes som  

 en meget væsentlig undersøgelse, der giver grundlag for reel vurdering af  

 vibrationsbelastningen.
Nettoeksponeringstiderne er i BST-rapport nr. 0018 af 25. maj 1992  

 sammenholdt med BST's måling af vibrationsstyrken/vibrationsniveauet af de  

 respektive værktøjstyper.
Det fremgår af BST-rapporten, at samtlige  

 medarbejdere udsættes for vibrationsbelastninger, hvad der ifølge  

 AT-cirkulæreskrivelse vil medføre, at ca. 10% får »hvide fingre« i  

 løbet af 10 år.
Kredsen har foretaget en vurdering af vibrationsbelastningen fra det mest  

 belastede værktøj, en lille mejselhammer, type RRC 12. Det konstateres heraf,  

 at den daglige vibrationsbelastning på 130 dB(HA) nås ved dette værktøjs  

 brugstid på ca. 2 1/2 minut.
Dette værktøj anvendes af samtlige medarbejdere.
 Flere medarbejdere (a person og b person) har i nettoregistreringsperioden  

 (2. marts 1992 - 13. marts 1992) været udsat for gennemsnitlig daglige  

 vibrationsdosis alene fra dette værktøj i henholdsvis 24 og 23 minutter,  

 hvilket svarer til en daglig vibrationsbelastning på 8-10 gange større end  

 130 dB(HA).
 Enkelte andre medarbejdere har været udsat i væsentlig større omfang, fx  

 har en medarbejder (c person) den 25. februar 1992 alene anvendt mejselhammer  

 i 1 time og 7 minutter, hvilket svarer til en daglig overskridelse alene på  

 dette værktøj på ca. 30 gange 130 dB(HA). Samme medarbejder har samme dag,  

 derudover med værktøjerne lille ligesliber, lille 90 graders sliber og lille  

 vinkelsliber samtidig været udsat for daglig vibrationsbelastning på 127 dB  

 (HA).
Kredsen konkluderer, at de gennemførte registreringer af netto-brugstider,  

 sammenholdt med vibrationsstyrke giver et reelt udtryk for at den daglige  

 vibrationsbelastning ved rensearbejdet er sundhedsmæssigt meget risikabelt.  

 Med undtagelse af en medarbejder er samtlige udsat for vibrationsbelastning,  

 der kan betragtes som sammenlignelige.
Af registreringerne og de tilhørende  

 målinger fremgår specielt, at brugen af lille mejselhammer er den største  

 bidrager til vibrationsbelastningen.
Kredsens udtalelse er sendt til udtalelse i direktoratets støjsekretariat,  

 der helt kan tilslutte sig kredsens bemærkninger, samt sendt til høring i  

 Dansk Industri, som i skrivelse af 3. december 1992 oplyser, at BSR 1 er  

 påbegyndt arbejde med at udfærdige en vejledning for arbejde i rensehuse,  

 især rettet mod vibrations- og støjbelastninger, og at sagen teknisk er af  

 væsentligt omfang, idet der ikke foreligger umiddelbare løsninger.
Endvidere  

 er den økonomiske side vanskellig at overskue i en for branchen mere og mere  

 klemt konkurrencesituation.
Dansk Industri oplyser endvidere, at virksomheden har fået gennemgået hele  

 sit trykluftanlæg og samtlige maskiner.
Der er herved konstateret, at trykket  

 i anlægget ikke var korrekt, et forhold der har væsentlig betydning for  

 maskinernes drift.
Desuden var afblæsninglyddæmperne på alle maskinerne  

 ødelagt.
Endelig blev det konstateret, at en del af maskinerne ikke var i  

 forskriftsmæssig stand.
Af bilaget til Dansk Industris skrivelse - Atlas Copco Tools Danmarks  

 gennemgang af værktøjer og maskiner jf. skrivelse af 2. oktober 1992 -  

 fremgår endvidere, at flere af de små slibere (6 mm spændetang) var udtjente  

 og burde fornyes og at flere af keglesliberne havde kobling mellem motor og  

 spindel, der var slidt og burde efterses.
Atlas Copco Tools Danmark,  

 Industriværktøj, anbefaler følgende aktionsplan: 1) De anførte ændringer bør  

 udføres 2) Atlas Copco stiller slibemaskiner til rådighed for afprøvning 3)  

 Efter 14 dages afprøvning foretages vibrationsmålinger af BST 4) De afprøvede  

 maskiner kan fx være - RRD 17 Vibrationsdæmpet mejselhammer - LLS 67 Stor  

 Vertikalsliber 180/230 Ø - LSV 36 SEHD 125 Ø Vinkelsliber - LSF 26  

 Filemaskine-lynsliber.
I forløbet bør der tillige være et møde med brugerne,  

 således at disse motiveres til aktiv deltagelse.
Direktoratet henholder sig til støjsekretariatets bemærkninger.
Heraf  

 fremgår at vibrationsbelastningen for medarbejderne væsentligt overskrider  

 130 dB(HA). Direktoratet er enig med kredsen i at  

 vibrationsudsættelser/belastninger af denne størelsesorden er  

 sundhedsskadelig og kan føre til sygdommen »hvide fingre«.
Ifølge  

 direktoratets praksis jf.
At-cirkulæreskrivelse nr. 7/1990, skal der træffes  

 foranstaltninger til at nedsætte vibrationsbelastningen, navnlig hvis  

 belastningen er over 130 dB(HA), forudsat der findes anerkendte eller  

 rimelige tekniske foranstaltninger, eller det er muligt at begrænse  

 udsættelsestiden.Efter direktoratets vurdering er det dels teknisk muligt at  

 begrænse vibrationsbelastningerne, idet der ifølge det i sagen oplyste bl.a.  

 findes vibrationsdæmpet mejselhammer, dels muligt at begrænse  

 udsættelsestiden.
 På denne baggrund har direktoratet indstillet, at direktoratets afgørelse  

 af 19. december 1991 om arbejde med vibrerende værktøjer fastholdes.
Arbejdsmiljørådets indstilling Klagen har i henhold til arbejdsmiljølovens § 66, stk 1. nr. 4, været  

 forelagt Arbejdsmiljørådet, der tiltræder direktoratets indstilling, med  

 bemærkning om, at BSR 1 har udarbejdet en branchevejledning om vibrerende  

 værktøj, og hvis denne vejledning bliver fulgt af klageren, kan sagen uden  

 videre afsluttes i overensstemmelse med direktortatets indstilling.
Arbejdsministeriets afgørelse Arbejdsministeriet skal i den anledning meddele, at man, med hjemmel i § 7  

 i Arbejdsministeriets bekendtgørelse nr. 1182 af 18. december 1992 om  

 arbejdets udførelse (tidligere bekendtgørelse nr. 323 af 7. juli 1983) og § 7  

 i Arbejdsministeriets bekendtgørelse nr. 694 af 7. august 1992 om indretning  

 af tekniske hjælpemidler og §§ 11, 14 og 15 i bekendtgørelse nr. 1109 af 15.  

 december 1992 om anvendelse af tekniske hjælpemidler (tidligere §§ 7, 24, 29  

 og 30 i bekendtgørelse nr. 43 af 22. januar 1981 om tekniske hjælpemidlers  

 indretning og anvendelse), tiltræder direktoratets afgørelse af 19. december  

 1991, således at der skal ske en reduktion af de ansattes  

 vibrationsbelastning.
 Ministeriets afgørelse skal være efterkommet senest den 1. december 1993.
Under hensyn til den store vibrationsbelastning som nogle medarbejdere  

 udsættes for, skal Arbejdsministeriet dog meddele, at virksomheden for disse  

 medarbejdere inden 4 uger efter denne afgørelse og indtil ovenanførte  

 efterkommelsesfrist skal foretage administative/organisatoriske  

 foranstaltninger, der mindsker udsættelsestiden væsentligt.
Endvidere skal  

 defekte og misligholdte maskiner/værktøj straks bringes i brugbar stand,  

 eller hvis dette ikke kan lade sig gøre, da at udtage disse fra driften  

 indtil manglerne er afhjulpet.
 Det meddeles endvidere, at mangler ved maskiner/værktøj straks skal  

 afhjælpes.
Arbejdsministeriets begrundelse Der er i afgørelsen lagt vægt på, at vibrationsbelastningen for  

 medarbejderne væsentligt overskrider 130 dB(HA), og at det må anses for  

 muligt såvel at begrænse vibrationsbelastningerne som udsættelsestiden.
Der  

 henvises endvidere til den af BSR 1 udarbejdede branchevejledning om  

 vibrerende værktøj.
P.
M.
V.
E.
B.
