 Til § 4 a.
Fremover skal arbejdsløshedskasserne informere medlemmerne inden de mister  

 retten til supplerende dagpenge.
Dette indebærer, at medlemmet i god tid må  

 gøre op med sig selv, om man vil fortsætte i ansættelsesforholdet også efter  

 de supplerende dagpenge er bortfaldet.
Hvis medlemmet ikke ønsker dette, må  

 den pågældende sige sit arbejde op i så god tid, at det kan bringes til  

 ophør, i forbindelse med at retten til supplerende dagpenge falder bort.
Ændringen af § 60 pr. 1. juli 1991 betyder, at de medlemmer, som mister  

 retten til supplerende dagpenge umiddelbart efter ændringernes ikrafttræden,  

 ikke har kunnet nå at opsige deres arbejde til fratræden inden retten til  

 supplerende dagpenge ophører.
For ikke at stille disse medlemmer urimeligt  

 ringe giver bestemmelsen mulighed for, at fortsætte udbetalingerne af  

 supplerende dagpenge frem til og med den 31. august 1991. Det er dog en  

 forudsætning, at medlemmet over for arbejdsløshedskassen dokumenterer, at  

 arbejdsforholdet er opsagt.
Dokumentation, for at medlemmet har opsagt sit  

 arbejde på nedsat tid, kan dels være kopi af en skriftlig opsigelse eller en  

 tro- og loveerklæring.
 Til § 4 b.
 I de tilfælde hvor et medlem skal have udbetalt dagpenge efter § 4 b, skal  

 arbejdsløshedskassen foretage en regulering af medlemmets dagpenge.
 Forudsætningen for at reguleringen kan finde sted er imidlertid, at  

 arbejdsløshedskassen forinden har foretaget en konkret rådighedsvurdering og  

 i den forbindelse konstateret, at medlemmet er til rådighed for beskæftigelse  

 på fuld tid.
