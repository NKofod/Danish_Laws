Indledning Direktoratet har i bekendtgørelse nr. 191 af 25. marts 1998 fastsat regler  

 om overflytning mellem anerkendte arbejdsløshedskasser.
Til brug herfor har  

 direktoratet udarbejdet denne vejledning.
Arbejdsløshedskasserne for lønmodtagere er fagligt afgrænsede  

 arbejdsløshedskasser.
I visse tilfælde dækkes samme faglige område af flere  

 arbejdsløshedskasser.
 Herudover er Kristelig Arbejdsløshedskasse, jf. lovens § 97, anerkendt som  

 tværfaglig arbejdsløshedskasse for lønmodtagere.
 Endelig findes der to anerkendte arbejdsløshedskasser for selvstændige  

 erhvervsdrivende.
 For overflytning af kombinationsforsikrede medlemmer henvises til  

 direktoratets bekendtgørelse om kombinationsforsikring.
 Hensigten med denne bekendtgørelse er at sikre, at medlemmet står i den  

 kasse, hvor medlemmet har størst faglig tilknytning.
 Det følger af arbejdsløshedsforsikringslovens § 41, stk. 5, at ingen må  

 være medlem af mere end een kasse.
 Medlemmer, der tager erhvervsarbejde uden for kassens faglige område, skal  

 lade sig overflytte til anden kasse eller udtræde af kassen, jf. lovens § 42.
 En eventuel gennemført overflytning på baggrund af et ansættelsesforhold,  

 der ikke opfylder betingelserne, skal annulleres.
Dækkes medlemmets nye arbejde ikke af en kasses område, kan medlemmet ikke  

 fortsætte som medlem af den hidtidige kasse, medmindre medlemmet får  

 tilladelse til det.
Tilladelsen kan gives af Direktoratet for  

 Arbejdsløshedsforsikringen, jf. lovens § 44.
 Hvis overflytning i øvrigt ikke kan finde sted, kan medlemmet forblive  

 forsikret i den hidtidige kasse.
Til § 1, stk. 1 (Overflytning mellem kasser for  

 lønmodtagere) Medlemmet skal overflyttes, når arbejdet kan danne grundlag for optagelse  

 i en kasse for lønmodtagere, og betingelsen om fagligt område og arbejdets  

 omfang er opfyldt.
Dette betyder, at der f.eks. kan ske overflytning, når et  

 medlem har støttet arbejde, er i lønnet praktik, får løn under sygdom eller  

 barsel, eller holder ferie med feriegodtgørelse/ løn.
 Det er en betingelse, at der er en kasse, som efter sin vedtægt optager  

 medlemmer, der arbejder inden for det pågældende faglige område.
 Når arbejdet berettiger til optagelse, er det uden betydning, at medlemmet  

 i relation til andre bestemmelser eller anden lovgivning betragtes som ledig  

 eller uddannelsessøgende.
 Der vil derfor kunne ske overflytning i perioder med delefterløn,  

 overgangsydelse, aktiviteter i henhold til lov om en aktiv  

 arbejdsmarkedspolitik eller lov om orlov.
Et medlem, der f.eks. modtager uddannelsesgodtgørelse, kan ikke  

 overflyttes, da medlemmet i denne situation som udgangspunkt må anses for  

 ledig.
Medlemmet skal dog overflyttes ved påbegyndelse af en lønnet  

 praktikperiode, der er en del af uddannelsen, hvis arbejdet har et sådant  

 omfang, at der skal ske overflytning.
 Et medlem kan ikke overflyttes ved arbejde i en efterlønsperiode, jf. § 6.
 Vedrørende fuld ledighed henvises til § 6.
Til § 1, stk. 2 (Arbejdets omfang) Ansættelsesforholdet skal vare mindst 5 uger, og der skal i hver af ugerne  

 være mindst 1 løntime, jf. direktoratets bekendtgørelse om  

 beskæftigelselseskrav, dagpengeperiode og aktivperiode.
Kravet om mindst 1  

 løntime i hver af ugerne gælder ikke for medlemmer ansat i fast turnus.
 Selv om den ugentlige arbejdstid er mindre end fagets normale arbejdstid,  

 skal der således ske overflytning, hvis arbejdets omfang berettiger hertil.
Til § 1, stk. 4 Et medlem kan ikke overflyttes, når det arbejde, der skal danne grundlag  

 for overflytningen er omfattet af varslet konflikt.
Overflytning kan først  

 ske med virkning fra konfliktens ophør.
Arbejde i varslingsperioden kan  

 medregnes.
Til § 1, stk. 5 Skal et deltidsforsikret medlem overflyttes på grund af deltidsarbejde  

 inden for et andet fag, er det en betingelse, at den nye kasse efter sin  

 vedtægt optager deltidsforsikrede.
Medlemmet kan ikke overflyttes selv om  

 kassen optager deltidsforsikrede inden for andre faggrupper.
I sådanne  

 tilfælde kan det deltidsforsikrede medlem heller ikke overflyttes til  

 Kristelig Arbejdsløshedskasse.
 Et medlem, der er fuldtidsforsikret i den hidtidige kasse og som får  

 deltidarbejde, kan overflyttes som fuldtidsforsikret.
 Et medlem, der modtager delpension skal overflyttes som deltidsforsikret,  

 selvom kassen ikke optager deltidsforsikrede efter sin vedtægt.
Til § 2, stk. 1 og 2 (Overflytning fra en kasse for selvstændige til  

 en lønmodtagerkasse) For så vidt angår arbejdets omfang og karakter og tilknytning til en  

 lønmodtagerkasses faglige område gælder samme regler som ved overflytning  

 mellem kasser for lønmodtagere.
Der henvises til vejledningen til § 1.
Til § 2, stk. 3 Et medlem, der tager lønarbejde og samtidig driver selvstændig virksomhed  

 i væsentligt omfang, skal ikke overflyttes.
 Kassen skal foretage en samlet konkret vurdering af, om virksomheden  

 fortsat drives i væsentligt omfang, jf. direktoratets bekendtgørelse om ophør  

 med udøvelse af selvstændig virksomhed som hovedbeskæftigelse.
 Medlemmer, der driver sæsonvirksomhed, har således heller ikke pligt til  

 overflytning ved lønarbejde uden for sæsonen, hvis sæsonvirksomheden fortsat  

 drives i væsentligt omfang.
Til § 3 (Overflytning fra en lønmodtagerkasse til en kasse for  

 selvstændige) Ved vurdering af om et medlem driver selvstændig virksomhed i væsentligt  

 omfang henvises til direktoratets bekendtgørelse om beskæftigelseskrav,  

 dagpengeperiode og aktivperiode.
Et medlem, der begynder selvstændig virksomhed med etableringsydelse efter  

 lov om en aktiv arbejdsmarkedspolitik, skal overflyttes til en kasse for  

 selvstændige, når betingelserne for modtagelse af etableringsydelse er  

 opfyldt.
Medlemmet kan ikke overflyttes til en anden kasse for selvstændige i  

 ydelsesperioden, jf. § 4, stk. 2 .
 Et medlem, der i medfør af anden lovgivning modtager offentlig støtte til  

 etablering og drift af selvstændig virksomhed, skal ligeledes overflyttes til  

 en kasse for selvstændige.
Til § 4 Hvis et medlems arbejde omfattes af flere kassers faglige område, kan  

 medlemmet overflyttes mellem disse, hvis arbejdets omfang berettiger til det.
Et medlem, der har arbejde i lige stort omfang inden for flere kassers  

 faglige område, kan vælge enten at lade sig overflytte eller at blive i den  

 hidtidige kasse.
Som eksempel kan nævnes et medlem, der arbejder 20 timer  

 ugentligt som chauffør og 20 timer ugentligt som kontorfunktionær.
Medlemmer, der arbejder i et omfang, der berettiger til overflytning inden  

 for en lønmodtagerkasses faglige område, har altid ret til overflytning til  

 Kristelig Arbejdsløshedskasse.
Hvis et deltidsforsikret medlem får  

 deltidsarbejde, er det dog en forudsætning for overflytning, at en fagligt  

 afgrænsede kasse optager deltidsforsikrede inden for den pågældende  

 faggruppe, jf. § 1, stk. 5.
 Medlemmer af kasser for selvstændige erhvervsdrivende, der fortsat driver  

ustøttet selvstændig virksomhed, kan overflyttes mellem disse.
 Et medlem, der opfylder betingelserne for optagelse i en kasse for  

 lønmodtagere og en kasse for selvstændige erhvervsdrivende, kan vælge at  

 blive overflyttet mellem disse, jf. § 2, stk. 3 og § 3, stk. 3.
Til § 5 (Arbejde i udlandet) Medlemmer, der har lønarbejde i udlandet, herunder Færøerne og Grønland,  

 kan kun overflyttes til en anden dansk kasse, hvis der kunne ske optagelse i  

 en dansk kasse på grundlag af det samme arbejde i udlandet.
 Der henvises til direktoratets bekendtgørelser om optagelse i  

 arbejdsløshedskasse for lønmodtagere, om arbejdsløshedsforsikring ved arbejde  

 inden for EØS og i det øvrige udland, og om medlems- og dagpengeret efter  

 arbejde eller ophold på Færøerne.
 Om selvstændige erhvervsdrivende henvises til direktoratets bekendtgørelse  

 om optagelse i en arbejdsløshedskasse for selvstændig erhvervsdrivende.
 Der er ikke pligt til overflytning ved arbejde i udlandet bortset fra hvad  

 der følger af forordning (EØF) 1408/71.
Til § 6 (Forhold, der hindrer overflytning) Et medlem, der er overgået til efterløn, kan ikke overflyttes, selv om  

 medlemmet udnytter retten til at arbejde i efterlønsperioden efter reglerne  

 herom.
Et medlem, der aftjener militær eller civil værnepligt, kan ikke  

 overflyttes.
Efter værnepligtsperioden gælder de almindelige regler.
Som hovedregel kan der ikke ske overflytning, når et medlem er fuldt  

 ledigt.
Bestemmelserne i §§ 7 og 8 er undtagelser herfra.
 I de tilfælde, hvor et medlem efter andre bestemmelser eller anden  

 lovgivning betragtes som ledigt, skal der ske overflytning, hvis der indgår  

 arbejde i ydelsesperiode, jf. vejledningen til § 1, stk. 1.
Til § 7 (Overflytning efter uddannelse) Når et medlem har valgt overflytning enten som dimittend eller med  

 bevarelse af erhvervede rettigheder, kan medlemmet ikke efter frist udløb  

 ændre dette valg.
Til § 7, stk. 1, litra a Et medlem, der benytter sig af denne mulighed, stilles som om medlemmet er  

 blevet optaget efter arbejdsløshedsforsikringslovens § 41, stk. 1, nr. 3,  

 litra b.
 Medlemmet skal søge om overflytning senest 2 uger efter uddannelsens  

 afslutning.
 Der henvises i øvrigt til vejledningen til § 10, stk. 2.
Til § 7, stk. 1, litra b Efter denne bestemmelse vælger medlemmet alene at skifte fagligt område på  

 baggrund af uddannelsen.
Dette betyder, at medlemmets rettigheder og eventuelle pligter er de  

 samme, som hvis medlemmet ikke var blevet overflyttet.
Medlemmet kan ikke  

 gøre brug af de dimittendrettigheder, der følger af lovgivningen.
 Medlemmet skal søge om overflytning senest 4 uger efter uddannelsens  

 afslutning.
Til § 8, stk. 1 og 2 (Tilbageflytning til tidligere kasse) Ret til tilbageflytning efter stk. 1 til 3 gælder kun medlemmer, der har  

 haft pligt til at lade sig overflytte fra den oprindelige kasse, fordi de i  

 en periode har haft arbejde uden for kassens faglige område eller har udøvet  

 selvstændig virksomhed.
 Et medlem, der har valgt at lade sig overflytte efter reglen i § 4, har  

 således ikke ret til tilbageflytning til den hidtidige kasse, når medlemmet  

 bliver ledigt.
Der er kun ret til tilbageflytning til en lønmodtagerkasse.
En tidligere  

 selvstændig erhvervsdrivende, der er blevet overflyttet til en  

 lønmodtagerkasse, kan derfor ikke flyttes tilbage til en kasse for  

 selvstændige ved ledighed fra lønarbejdet.
 Retten til tilbageflytning er endvidere begrænset til tilfælde, hvor  

 medlemmet har haft fast tilknytning til den oprindelige kasse, enten på  

 baggrund af arbejde inden for kassens faglige område i betydeligt omfang  

 (stk. 1), eller på baggrund af uddannelse (stk. 2).
 Hvis et medlem har arbejdet inden for sin uddannelses faglige område og  

 herefter har fået arbejde uden for det hidtidige faglige område, skal  

 medlemmet som udgangspunkt tilbageflyttes efter stk. 2.
 Perioden på 2 år, hvori arbejdskravet efter stk. 1 skal være opfyldt, kan  

 ikke forlænges.
Til § 8, stk. 3 Der henvises til reglerne i lov om en aktiv arbejdsmarkedspolitik og  

 Arbejdsministeriets bekendtgørelse om en aktiv arbejdsmarkedsindsats.
Et medlem har ret til at blive flyttet tilbage til den kasse for  

 lønmodtagere, pågældende tidligere var medlem af.
Det gælder dog kun, hvis  

 medlemmet søger herom inden 3 måneder efter ophør af jobtræningen,  

 puljejobbet eller etableringsydelse mv.
Hvis medlemmet efter periodens ophør ikke er ledigt, men begynder  

 lønarbejde, der er tilstrækkeligt til overflytning, skal medlemmet derimod  

 overflyttes efter de almindelige regler.
Overflytning skal ske til en  

 lønmodtagerkasse, hvis faglige område dækker det pågældende arbejde.
Til § 9, stk. 1 (Overflytningstidspunktet) Det administrative arbejde i forbindelse med overflytningen begynder i  

 medlemmets hidtidige arbejdsløshedskasse.
 Det er derfor bestemt, at overflytning tidligst får virkning fra det  

 tidspunkt, hvor denne kasse har modtaget en overflytningsblanket fra  

 medlemmet.
 Hvis overflytningen til en ny arbejdsløshedskasse skyldes, at medlemmet  

 får arbejde inden for denne kasses faglige område, jf. §§ 1 til 3, kan  

 overflytning dog tidligst ske fra arbejdets begyndelse.
Til § 9, stk. 2 Bestemmelsen åbner mulighed for, at kasserne kan aftale et hensigtsmæssigt  

 overflytningstidspunkt, selv om tidspunktet ikke er sammenfaldende med  

 modtagelsen af blanketten.
F.eks. således at overflytningen får virkning fra  

 udgangen af en måned.
Til § 9, stk. 3 Bestemmelsen er en undtagelse fra hovedreglen om, at overflytning får  

 virkning fra modtagelsen af overflytningsblanketten.
Til § 9, stk. 4 Overflytningsdagen er skæringsdag for indbetaling af kontingent til  

 henholdsvis den hidtidige og den nye kasse.
Hvis medlemmet er eller kommer i restance med kontingentet til den  

 hidtidige kasse, skal denne - uanset overflytningen - iværksætte rykker- og  

 sletteprocedure efter reglerne i direktoratets bekendtgørelse om betaling af  

 medlemsbidrag til en arbejdsløshedskasse.
Medlemmet skal således slettes,  

 hvis det skyldige beløb fortsat ikke betales.
Slettelse finder sted med virkning fra det tidspunkt, indtil hvilket  

 medlemmet har betalt skyldigt kontingent.
Tidspunktet for slettelsen vil  

 derfor ligge før overflytningen.
Som følge af slettelsen bortfalder overflytningen.
Den nye kasse skal  

 derfor omgående underrettes.
Til § 9, stk. 5 Medlemmet skal indlevere den udfyldte og underskrevne overflytningsblanket  

 til den hidtidige kasse.
 Mangler der oplysninger, eller er der oplysninger, som kan bringe kassen i  

 tvivl om medlemmets ret til overflytning, kan overflytningen tidligst ske,  

 når fejlen er rettet, eller tvivlsspørgsmålet er afklaret.
 Kassen kan indhente yderligere oplysninger hos medlemmet, hvis oplysninger  

 om medlemmets arbejdsfunktioner m.v. er af betydning for vurderingen af om  

 medlemmet arbejder inden for kassens faglige område.
Til § 10, stk. 1 Ved overflytning bevarer medlemmet de rettigheder (anciennitet m.v.), som  

 er opnået som medlem af den hidtidige kasse.
Hvis medlemmet derimod melder sig ud eller bliver slettet, for eksempel på  

 grund af kontingentrestance, mistes disse rettigheder.
Dette gælder, selv om  

 den pågældende straks efter bliver optaget i en anden kasse.
Til § 10, stk. 2 Et medlem, der overflyttes efter § 7, stk. 1, litra a, erhverver ret til  

 en ny dagpengeperiode på baggrund af uddannelsen.
 Hvis medlemmet allerede opfylder kravet om et års medlemskab af en kasse,  

 kan medlemmet få dagpenge med dimittendsats umiddelbart efter uddannelsens  

 afslutning.
Til § 11, stk. 1 (Medlemmets pligt til at medvirke ved  

 overflytningen) Et medlem har pligt til at oplyse kassen om sine arbejdsfunktioner m.v.,  

 hvis kassen anmoder om det til brug for behandlingen af overflytningen.
Til § 11, stk. 2 Kassen kan ensidigt træffe afgørelse om, at et medlem skal udtræde af  

 kassen, hvis medlemmet ikke vil medvirke ved en sådan overflytning til en  

 anden kasse.
Kassens afgørelse skal være skriftlig og indeholde  

 klagevejledning, jf. direktoratets bekendtgørelse om almindelige krav til  

 arbejdsløshedskassernes (afdelingernes) sagsbehandling og afgørelser.
Til § 11, stk. 3 På grund af de alvorlige konsekvenser en afgørelse om udtræden har for  

 medlemmet, kan medlemskabet af den hidtidige kasse fortsætte, indtil  

 Direktoratet for Arbejdsløshedsforsikringen eller eventuelt Arbejdsmarkedets  

 Ankenævn har behandlet klagen.
Det forudsættes dog, at medlemmet betaler  

 kontingent til kassen i den periode, hvor klagen behandles.
Til § 12  ( Kassens pligt til at medvirke ved  

 overflytningen) Kasserne har pligt til at medvirke ved overflytningen, herunder pligt til  

 at udlevere og behandle den overflytningsblanket, som er godkendt eller  

 udarbejdet af Direktoratet for Arbejdsløshedsforsikringen.
Blanketten skal  

 benyttes ved alle overflytninger mellem kasserne.
 Overflytningsblanketten danner i første omgang grundlag for kassernes  

 vurdering af, om betingelserne for overflytning er til stede.
Kassens sagsbehandling bør som udgangspunkt baseres på medlemmets tro og  

 love erklæringer.
Der er således ikke et generelt krav om dokumentation for  

 ansættelsesforhold, arbejdstid m.v., men kassen kan i tvivlstilfælde forlange  

 fornøden dokumentation.
 Den nye kasse vurderer ud fra blankettens oplysninger, om betingelserne  

 for overflytning er til stede, eller om der skal indhentes yderligere  

 oplysninger.
Finder en af de implicerede kasser, at betingelserne for overflytning ikke  

 er opfyldt, skal kassen træffe skriftlig afgørelse og give medlemmet  

 klagevejledning.
Endvidere skal den anden kasse underrettes om afgørelsen.
 Kassen skal give medlemmet meddelelse om at overflytning er sket og  

 indberette overflytningen til Det Centrale Register for  

 Arbejdsmarkedsstatistik (CRAM).
Til § 12, stk. 4 Formålet med blanketten er at lette administrationen for kasserne.
Den nye  

 kasse skal lægge oplysningerne fra blanketten til grund, medmindre den nye  

 kasse har grund til at betvivle rigtigheden af oplysningerne.
Til § 13 (Tvivl eller uenighed om medlemmets  

 kassetilhørsforhold) Som udgangspunkt effektueres overflytning først med virkning fra det  

 tidspunkt, hvor der ikke er reel tvivl eller uoverensstemmelse mellem  

 kasserne om medlemmets kassetilhørsforhold.
Direktoratet for  

 Arbejdsløshedsforsikringen kan imidlertid fastsætte et  

 overflytningstidspunkt, der ligger før direktoratets afgørelse om medlemmets  

 ret til overflytning.
 Denne vejledning erstatter direktoratets vejledning nr. 43 af 2. marts  

 1994 om anvendelse af reglerne i Direktoratet for Arbejdsløshedsforsikringens  

 bekendtgørelse om overflytning mellem anerkendte arbejdsløshedskasser og  

 vejledning af 28. marts 1996 og af 22. december 1997 om ændring af vejledning  

 om overflytning mellem statsanerkendte arbejdsløshedskasser.
