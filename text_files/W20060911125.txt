Nævnet  

 fandt, at oplysningerne om klager var af en sådan karakter, at de burde være  

 efterprøvet ved at blive forelagt for virksomheden, inden de blev  

 offentliggjort.
Nævnet kunne på baggrund af parternes modstridende  

 forklaringer  

 imidlertid ikke afgøre, i hvilken udstrækning Berlingske Nyhedsmagasin  

 faktisk  

 forsøgte at forelægge oplysningerne ved telefonisk kontakt til klagers  

 kommunikationsdirektør.  

 Nævnet overvejede, om Berlingske Nyhedsmagasin på baggrund af oplysningernes  

 karakter burde have forsøgt at forelægge disse på anden måde.
Henset til  

 klagers tidligere afvisninger af at udtale sig i sagen og artiklens karakter  

 af  

 en opsamlende fremstilling med grundlag i allerede kendt materiale mente  

 nævnet  

 imidlertid ikke, at dette var tilfældet.
Nævnet fandt derfor, at der ikke var  

 grundlag for at udtale kritik på dette punkt.
 For så  

 vidt angår de konkrete formuleringer, klagen sigtede til, bemærkede nævnet,  

 at  

 disse i al væsentligt måtte henføres til klagers egne udtalelser i sagen,  

 herunder navnlig redegørelsen af 18. august 2005, eller til stævningen fra  

[A],  

 som klager havde haft lejlighed til at kommentere ved den ligeledes citerede  

 pressemeddelelse af 1. september 2005. Også de mere subjektivt prægede  

 udsagn,  

 der fremstod som journalistens egne konklusioner på grundlag af det  

 foreliggende  

 materiale, lå efter nævnets opfattelse inden for rammerne af den almindelige  

 redaktionelle formuleringsfrihed.
 Den  

 skadesvirkning, som i hvert fald de mere faktuelt prægede formuleringer måtte  

 antages at have haft for klager, skulle efter nævnets opfattelse endvidere  

 vurderes i lyset af klagers egen formulering af det genmæle, der på  

 virksomhedens  

 foranledning blev bragt i Børsens Nyhedsmagasin den 23. september 2006.  

 Genmælet berørte således ingen af de formuleringer, der i nærværende klage  

 beskrives som faktuelt forkerte.
 Også på  

 denne baggrund fandt nævnet ikke grundlag for at udtale sin kritik i  

 anledning  

 af de konkrete formuleringer, som klagen sigtede til.
 Sammenfattende  

 fandt nævnet, at der ikke var grundlag for at udtale kritik i sagen.
Kendelse  

 fra Pressenævnet i sag 2005-6-232 Grundfos har klaget til  

 Pressenævnet over en artikel i Berlingske Nyhedsmagasin nr. 25, der vedrører  

 perioden 15.  25. september 2005, idet Grundfos mener, at god  

 presseskik er  

 tilsidesat.
1. Sagsfremstilling 1.1. Leder i Berlingske  

 Nyhedsmagasin nr. 25 Lederen, der har overskriften  

 Lad os nu få sandheden frem  har følgende indledning:
..om den bestikkelsessag,  

 som Grundfos er involveret i.
Forløbet er indtil nu dybt uværdigt.
Det ser ud  

 til, at Grundfos-ledelsen vil lægge låg på sagen om bestikkelse i Irak og  

 håber  

 på, at det hele kan dysses ned og blive glemt  at det hele går over som  

 en  

 sommerforkølelse.   1.2. Artikel i Berlingske  

 Nyhedsmagasin nr. 25 Artiklen, der har  

 overskriften Små beskidte hemmeligheder indledes med et opslag med  

 følgende underrubrik:
Lige nu er det perfekte tidspunkt  

 at studere det, der officielt slet ikke findes: Korruption i dansk  

 erhvervsliv.  

 Fra Saddam Husseins tjenere i Grundfos over Carl Bros  særlige honorarer uden  

 besty-relsens bemyndigelse i Tyskland til Skanskas ulovlige  

 returkommission i  

 Farum.
Vi siger et - og gør noget andet.
Og så håber vi aldrig at skulle  

 fortælle vores børn eller Bagmandspolitiet om det. Næste side fortsætter  

 artiklen således:
I Randers går en direktør  

 rundt og gemmer sig.
Vi ved meget lidt om ham - bortset fra, at han hedder  

[A].  

 På vejen, hvor han bor, og i håndboldklubben, hvor han arbejder, er han for  

 de  

 fleste bare pensioneret eksportdirektør fra Grundfos.
Ham direktøren, som ved  

 årsskiftet var med til at redde [B] fra et krak.
 Men boldklubbens bestyrelse  

 har længe kendt hele historien.
 [A] forlod en ledende  

 stilling i Grundfos i maj 2004, efter at han som ansvarlig for Grundfos  

 ordrer  

 under FNs  mad-for-olie-program var genstand for en intern  

 undersøgelse.
 Undersøgelsen omhandlede  

 korruption.
Det er ikke noget at prale af  

 og hvad vigtigere er: [A] er omfattet af en tavshedspligt over for sin  

 tidligere arbejdsgiver.
Sagen forbliver en lille hemmelighed mellem ham og  

 bestyrelsen.
 2. september får resten af  

 Randers, ja hele Danmark, pludselig besked.
 De store morgenaviser skriver,  

 at en irakisk Grundfos-repræsentant udpeger [A] som hovedmanden i en  

 bestikkelsessag i millionklassen.
 Hverken Grundfos eller den  

 tidligere eksportdirektør selv vil kommentere hans involvering.
Det er ikke jordens  

 undergang, det føles bare sådan. [A] har det skidt, siger de, der kender ham.  

 Officielt har han taget et par ugers ferie fra arbejdet som direktør i den  

 lokale håndboldklub.
I klubben siger de, at de ikke ved, hvornår han er  

 tilbage.
Hans hustru besvarer de fleste telefonopkald i hjemmet.
Tit er det  

 journalister, der ringer.
De vil vide, om hendes mand  

 er korrupt.
Om Grundfos fyrede ham, fordi han betalte bestikkelse til Iraks  

 diktator, Saddam Hussein.
Spørgsmålene er ikke bare ubehagelige, de er  

 surrealistiske.
 Men her kommer det mest surrealistiske:  

[A] er ikke alene.
Tolv danske erhvervsfolk fra  

 tre forskellige koncerner er lige nu under anklage for bestikkelse eller  

 medvirken til det.
Med FNs søgelys rettet mod yderligere 73 danske  

 virksomheder, der mistænkes for korruption under  

  mad-for-olie-programmet, kan  

 listen hurtigt blive længere.
 I Grundfos er den tidligere  

 eksportdirektør blot en af syv medarbejdere, som den irakiske  

 Grundfos-repræsentant  

 vil have til at afgive forklaring i en civil sag i Sø- og Handelsretten.  

 Blandt  

 dem Grundfos-arvingen [C] selv.
[C] kalder den irakiske  

 Grundfos-repræsentants beskyldninger for uhyrlige.
Men i to andre  

 bestikkelsessager,  

 afdækket i den interne Grundfos-undersøgelse, har han allerede afskediget to  

 medarbejdere.
Tre nu forhenværende ledende  

 Carl Bro-medarbejdere er tiltalt for mandatsvig som led i en  

 bestikkelsesaffære  

 i Tyskland.
De nægter sig skyldige i både korruption og mandatsvig.
Endnu tættere på en dom er  

 Københavns Byret i den tredje aktuelle bestikkelsessag herhjemme: Som en  

 sidesag til retsopgøret mod tidligere Farum-borgmester Peter Brixtofte er to  

 Skanska-direktører tiltalt for bestikkelse.
Den ene har erkendt sig skyldig,  

 den anden nægter.
 Lige nu er med andre ord det  

 perfekte tidspunkt at studere det, der officielt slet ikke findes: Korruption  

 i  

 dansk erhvervsliv.
 Stort set alle større  

 virksomheder møder krav om bestikkelse på en del af deres eksportmarkeder.  

 Men  

 nej, de betaler naturligvis aldrig.
Officielt.
Bestikkelse er  

 ikke bare forbudt og omfattet af straffelovens bestemmelser med en  

 strafferamme  

 på op til tre år.
I de fleste direktørkontrakter er det i dag skrevet ind i  

 managers code of conduct, at korruption eller medvirken til det fører til  

 øjeblikkelig afskedigelse.
 Alligevel har vi Grundfos-sagen,  

 som bryder netop nu, Carl Bro-affæren og straffesagen mod de to  

 Skanska-direktører - veldokumenterede bestikkelsessager fra så forskellige  

 hjørner af verden som Irak, Tyskland og Nordsjælland.
I ingen af sagerne har de  

 mistænkte haft noget rigtigt motiv.
De er ikke selv blevet rige på  

 korruptionen,  

 og de har faktisk også vanskeligt kunnet udføre bestikkelsen på egen hånd.  

 Alt  

 tyder på, at de har været tvunget til at involvere en større kreds af  

 mennesker, herunder deres overordnede, for at gennemføre bestikkelsen.
Kun koncernerne har haft både  

 motiv og lejlighed: Ved stor kreativitet kunne de udbetale bestikkelse, og de  

 gjorde det.
Hvorfor? For at få ordren.
 For at forvandle fugle på  

 taget til fakturaer.
 For bundlinjen.
Specialist i burgere: Til  

 dagligt ejer og driver [D] en stribe McDonalds restauranter på  

 franchisebasis.  

 Det med hvervet som bestyrelsesformand i [B] var egentlig ikke meningen.
Men  

 da  

 håndboldklubben var ved at krakke, skulle en eller anden sætte sig for  

 bordenden, og det blev så ham.
På samme måde med [A].
Den pensionerede  

 Grundfos-direktør  

 skulle egentlig bare passe tjansen som direktør et par måneder.
Og så blev  

 han  

 hængende.
[A] har ikke sagt et ord om  

 skandalen offentligt.
Og hans arbejdsgiver, bestyrelsesformand [D], henholder  

 sig i første omgang til en pressemeddelelse, som [B] har sendt ud om  

 bestikkelsessagen.
 Ifølge den har bestyrelsen  

 fuld tillid til Knudsen, som i øvrigt havde orienteret sin bestyrelse om  

 bestikkelsessagen, før den kom i pressen.
 Men Berlingske Nyhedsmagasin  

 vil gerne høre lidt mere om, hvad bestyrelsen vidste om [A]s fortid og  

 hvornår.
Jørgen har en tavshedspligt  

 i forhold til Grundfos.
Men han har loyalt oplyst mig om de ting, han kunne  

 oplyse om inden for sin tavshedspligt.
Vi har haft de informationer, vi havde  

 behov for, allerede før vi ansatte Jørgen. [D] er specialist i burgere,  

 ikke bestikkelse.
Men han lægger ikke skjul på, at Grundfos kunne have skånet  

[A].
Grundfos selv har kontaktet  

 myndighederne og fortalt, at Grundfos lavede noget skidt i 2000 og 2001. Med  

 lidt smidighed kunne Grundfos have kaldt det provision eller noget andet frem  

 for korruption.
Der er mange måder at afregne tingene på.
Jeg kender selv  

 mange, der handler med lande i den tredje verden.
Alle ved, at der kan man  

 ikke  

 handle, hvis ikke man har noget i skjortelommen. Personligt har [D] svært ved  

 at være forarget.
For det første er [A] ikke  

 sigtet, for det andet er han ikke dømt.
I min verden er det to vigtige  

 forhold.  

 Sagen vedrører en anden virksomhed og en jobfunktion, som Jørgen bestred for  

 nogle år tilbage i tiden.
Hvis han nu havde begået berigelseskriminalitet -  

 eller pædofili, som alle har en holdning til - havde vi nok taget  

 affære. Den tredje opringning: For  

 Sune Salling-Mortensen, koncernkommunikationsdirektør i Grundfos, begynder  

 tingene at blive komplicerede ved journalisternes tredje opringning.  

 Journalisterne fra Berlingske Tidende spørger hen på eftermiddagen torsdag  

 18.  

 august direkte, om Grundfos kan sige sig fri for at have begået noget,  

 Grundfos  

 ikke burde under FNs  mad-for-olie-program.
Det kan Grundfos  

 ikke.
Faktisk er  

 der konstateret uregelmæssigheder i en kortere periode i virksomhedens  

 engagement i Irak, siger Sune Salling-Mortensen.
Få dage senere, på et  

 pressemøde i The Poul Due-Jensen Academy I Bjerringbro, fortæller  

 Grundfos´  

 topledelse, [C] og [E], om skandalen.
Grundfos smurte diktatoren Saddam  

 Husseins  

 styre med 5 mio. kr. for at opnå ordrer i to tilfælde.
Det har en intern  

 kontrol afsløret, hvorefter to medarbejdere blev afskediget i juni 2004. I  

 yderligere et tilfælde er der gjort forsøg på bestikkelse.
Grundfos informerede allerede  

 dengang Udenrigsministeriet samt FN, men hverken Bagmandspolitiet eller  

 offentligheden blev informeret.
Der kom til at gå et år, før det skete - og  

 kun  

 takket være Berlingske Tidendes journalister.
Vi føler fuldt ansvar - både  

[E] og jeg selv - og det løber vi ikke fra.
Alligevel er vi nødt til at gå  

 ned  

 og se, hvor lovbruddet reelt er foregået, siger [C] på pressemødet.
Dermed påtager han sig det  

 fulde, formelle ansvar, som det så smukt hedder i Berlingskes reportage  

 dagen  

 derpå.
Indtil den dag kunne en ledelse enten vælge at påtage sig det fulde  

 ansvar eller det formelle. [C] formår begge dele.
 Men det er også en særlig dag  

 for netop ham.
 Allerede i 2002 forpligtede  

 han med sin signatur Grundfos til - som en af de første virksomheder  

 herhjemme  

 - at støtte FNs bestræbelser på at gøre op med bl.a. korruption.
 Ritzaus Bureau kontakter  

 Udenrigsministeriet for at spørge, om det virkeligt kan passe, at ministeriet  

 i  

 over et år har kendt til Grundfos bestikkelse uden at gå til politiet.  

 Fuldmægtig i ministeriets Irakkontor [F] forklarer:
Vi anvendte udtrykkene  

 returkommission og bestikkelse.
For os var det vigtigt, at sagen kom ind i  

 FN-sporet. Stævnet: Kort efter går  

 jagten ind på Grundfos eksportdirektør, [A].
Berlingske Nyhedsmagasin har  

 ringet flere gange samt skrevet til ham.
Men uden held. [A] ønsker ikke at  

 udtale sig.
Sammen med seks andre  

 Grundfos-medarbejdere fremgår hans navn ellers af en stævning fra den  

 irakiske  

 entreprenør [G].
Dokumenter, som Nyhedsmagasinet er i besiddelse af i kopi,  

 viser, at [A] bemyndigede[G] til at repræsentere Grundfos i Irak.
Grundfos-repræsentanten er  

 vred.
Efter eget udsagn har han i alt 8,8 mio kr. til gode hos Grundfos efter  

 fire kontrakter i perioden 2000-2001. Nu lægger han alle kort på bordet i Sø-  

 og Handelsretten.
På fakturaer for handler under  

  mad-for-olie-programmet  

 fremgår såkaldte  differencebeløb for i alt 4,9 mio. kr.
Efter disse  

 beløb  

 står der formuleringer som  we gave 50% to our friends.
Vennerne var  

 angiveligt Saddam Hussein og hans embedsmænd.
 Men det er ikke det mest  

 belastende for Grundfos.
Allerede i 2001 - mens  

  mad-for-olie-programmet stadig kørte - kunne [C] måske have grebet  

 ind.
Det  

 år afsendte [G] flere telefaxer stilet til bl.a. [C] med oplysninger om  

 korruptionen. [C] afviser alle beskyldningerne som fantasifulde.  

 Indtil  

 Bagmandspolitiet har afsluttet sine undersøgelser, ønsker Grundfos ikke at  

 kommentere sagen yderligere.
 Såvel sagen i Sø- og  

 Handelsretten som den straffesag, Bagmandspolitiet forventes at indlede, kan  

 få  

 Grundfos-skandalen til at eksplodere på ny.
Hvad vidste Grundfos-toppen?  

 Hvordan fik de skyldige en returkommission på 5 mio. kr. gennem  

 Grundfos  

 bogholderi til Saddam Hussein-regimets konti i banker i Libanon, Jordan og  

 Hviderusland? To versioner: Det er ikke let  

 at føre et millionbeløb ud af en moderne virksomhed til lyssky affærer som  

 bestikkelse uden ledende medarbejderes udtalte eller stiltiende accept.
Tre nu forhenværende ledende  

 medarbejdere i entreprenørgiganten Carl Bro, [H], [I] og [J], er i dag  

 tiltalt  

 for mandatsvig.
Bagmandspolitiet mener, at de har ført ca. 2 mio. kr. af  

 Carls  

 Bros penge over i egne lommer.
De tre tiltalte nægter at afgive forklaring  

 til  

 Bagmandspolitiet, men har givet en overordentlig detaljeret forklaring i  

 Økonomisk Ugebrev.
I 1998 står et datterselskab  

 i Carl Bro-koncernen over for et gennembrud på det tyske marked.
Carl Bro kan  

 få en opgave i Hamburg.
Der er kun et men.
En tysk mellemmand forlanger et  

 par  

 millioner kroner i et særligt honorar for at sikre Carl Bro kontrakten.
Han  

 vil  

 ikke skrive et bilag, og han vil have pengene kontant.
Direktøren for  

 datterselskabet forhører sig hos sin bestyrelse - så meget står i dag fast.  

 Men  

 herfra er der to versioner af historien.
Carl Bros officielle forklaring: At  

 bestyrelsen selvfølgelig ikke kan eller vil medvirke til at udbetale  

 bestikkelse.
Og så de tre tiltaltes.
At de får besked om at gå videre med  

 arbejdet.
Mellem de to historier ligger  

 en stribe opsigtsvækkende referater fra bestyrelsens møde.
Fra det første  

 udkast, der bekræfter tiltaltes forklaring, til det endelige udkast, hvor  

 bestyrelsen utvetydigt afviser at medvirke til korruption.
Faktum er, at Carl Bro får  

 opgaven.
Daværende finansdirektør [L] kan ikke udbetale beløbet til  

 mellemmanden uden fornødent bilag.
Det sender den ene af de tre  

 tiltalte til Schweiz.
Her indvilger en tidligere dansk professionel  

 fodboldspiller,  

 nu bosat i alpelandet, i at skrive en fiktiv faktura.
Beløbet udbetales, og  

 de  

 2 mio. kr. i kontanter bliver bragt til Tyskland, hvor den tyske mellemmand  

 venter.
Nægter alt: De tre tiltalte  

 nægter at løfte sløret for, hvem den mystiske tyske mellemmand er.
De har  

 givet  

 ham deres ord, siger de.
Bagmandspolitiet har på den baggrund valgt at  

 tiltale  

 de i dag fyrede Carl Bro-medarbejdere for mandatsvig.
Domstolene skal nu  

 afgøre, om de tiltalte faktisk har taget pengene selv eller om de taler  

 sandt.  

 Det bliver en interessant sag at følge.
Den daværende administrerende  

 direktør for Carl Bro, [M], som for nylig blev gået fra Banestyrelsen, nægter  

 at have haft kendskab til bestikkelsesaffæren, men har samtidig offentligt  

 udtrykt sin forundring over, at de tre tiltalte skal beskyldes for at have  

 taget pengene til sig selv.
Hans efterfølger, [N], kommer også til at afgive  

 forklaring, ligesom finansdirektør [L].
Han afviser at have medvirket til  

 bestikkelse, skønt de tiltalte ligger inde med dokumenter, som viser, at [L]  

 var meget langt i forberedelserne af transaktionen.
I et fortroligt notat fra 26.  

 februar 1998 skriver finansdirektøren, at koncernen skal have et  

 bilag, samt  

 at vi har ikke med disse vilkår givet tilsagn om, at vi accepterer at  

 drive  

 tysk virksomhed fremover på disse præmisser. Til Jyllands-Posten har han  

 dog udtalt, at han ikke mener, at det var det sidste, der blev sagt i den  

 sag.  

 Han tilføjer:
Hvis jeg husker forkert, må  

 det være sket ud fra en vurdering af de samlede risici.
Men jeg vil hellere  

 brække begge ben end at lave forretninger på den måde. Tilbage står, at det var,  

 præcis hvad de involverede gjorde.
Brækkede ben, arme og hals i deres  

 professionelle liv og lavede forretninger.
De tre tiltalte nægter sig  

 skyldige  

 i både bestikkelse og mandatsvig.
I stedet taler de om honorarer for  

 lobbyisme.
Det er et gennemgående træk i  

 sagerne.
Ingen kan lide det grimme ord bestikkelse.
Carl Bro og Grundfos  

 foretrækker at tale om  uregelmæssigheder.
Atter andre foretrækker  

  særlige  

 honorarer,  kommission,  smøring eller slet og ret  

  erkendtlighed.
 Rystet minister:  

 Erhvervsminister Bendt Bendtsen (K) var rystet over afsløringerne af de to  

 tilfælde af bestikkelse i Grundfos.
 Danske virksomheder skal  

 handle anstændigt, også selv om de agerer i lande, der ikke har de samme  

 traditioner for ordentlig og anstændig virksomhedsdrift, som vi har  

 herhjemme,  

 sagde ministeren.
Godt en uge senere  

 offentliggjorde FN en delundersøgelse af korruptionen under  

  mad-for-olie-programmet i Irak.
I den undersøgelse var i alt 75 danske  

 virksomheder anklaget for bestikkelse.
Og det i et lande med traditioner for  

 ordentlig og anstændig virksomhedsdrift.
Hvis Bendt Bendtsen stadig  

 skulle være af den opfattelse, at korruption er noget, der kun foregår i  

 udlandet, kan han sætte sig ned i Københavns Byret i disse dage.
Her kan han  

 høre, hvordan Farums borgmester Peter Brixtofte forlangte, at Skanska skulle  

 lægge 9 mio. kr. oven på regningen for byggeriet af Stavnsholthallen.  

 Derefter  

 skulle Skanska i form af et sponsorat føre 9 mio. kr. over til Farum  

 Boldklub,  

 hvor Peter Brixtofte i øvrigt selv var aktionær.
 Én Skanska-direktør har  

 erklæret sig skyldig i returkommissionen, en anden Skanska-direktør - en mand  

 på 52-årig - nægter sig skyldig.
 Men divisionsdirektør [O]  

 forklarede i sidste uge retten, at han konfronterede den 52-årige og  

 fortalte,  

 at han var bekendt med, at der i forbindelse med renoveringen af  

 Stavnsholthallen i Farum var en kæmpe overfakturering, som finansierede  

 sponsoratet.
Han (direktøren, red.)  

 sagde, at han ikke kunne gøre noget.
Jeg sagde, at han måtte lave det om, men  

 han sagde:  Hvordan vil du ha jeg skal gøre det? Straffeloven åbner mulighed  

 for, at Bagmandspolitiet kan gå efter koncernerne i bestikkelsessagerne.
Men  

 hidtil er det aldrig sket i dansk retshistorie.
Grundfos-sagen kan blive den  

 første af sin art, og hvis Grundfos kendes skyldig, kan koncernen straffes  

 med  

 en bøde.
Ligesom i Skanska-sagen kan Bagmandspolitiet også vælge at gå efter  

 den øverste ledelse personligt og kræve fængselsstraf.
Lige nu undersøger  

 Bagmandspolitiet muligheden for at rejse tiltale mod den øverste Carl  

 Bro-ledelse.
Sagerne vil sikkert blive  

 tilløbsstykker.
De er alvorlige nok, for de drejer sig dybest set om en  

 udplyndring  

 af Iraks befolkning, af køberne af Carl Bros tyske boligprojekt samt Farums  

 skatteborgere.
Måske kan de oven i købet  

 løfte en flig af sløret for det store spørgsmål: Hvorfor glemmer  

 pæne danskere deres samvittighed i deres professionelle liv, når de får  

 muligheden for at lukke en aftale? Men sagerne vil også  

 indeholde tragikomiske højdepunkter.
 I Grundfos skrev den korrupte  

 irakiske repræsentant [G] til den højt respekterede, socialt ansvarlige og  

 til  

 det sidste uvidende [C], og advarede mod de farer, der har omringet  

 firmaets  

 omdømme.
 I Skanska-sagen er den  

 rygende pistol det stykke papir, hvorpå den tidligere ordførende direktør i  

 Farum Kommune, [P], regner overfaktureringen igennem. [P] selv husker intet  

 om  

 notatet.
 Hele Carl Bro-affæren bygger  

 på et fiktivt bilag fra Schweiz, som gled glat igennem koncernens  

 økonomiafdeling på trods af, at Carl Bro aldrig har haft aktiviteter i  

 landet.
 Vi ser ingenting, husker  

 ingenting og tænker ingenting.
Det er business as usual.  

 I morgen  

 venter en ny dag, en ny handel og hvem ved, måske en ny fortjeneste. En illustreret tekstboks  

 under artiklen indeholder følgende kronologiske gennemgang af  

 olie-for-mad  

 skandalen:
 August 1990: FN indfører  

 sanktioner mod Irak efter invasionen i Kuwait.
 Marts 1991: FN foreslår, at  

 Irak får lov til at sælge sin olie mod betaling i civile/humanitære varer.  

 Iraks regering afviser forslaget.
 April 1995: FNs  

 Sikkerhedsråd vedtager med en resolution at etablere  

  olie-for-mad-programmet.  

 Irak afviser programmets betingelser.
 December 1996:  

  Olie-for-mad-programmet sættes i værk, og den første olie eksporteres.
 19. marts 2003: Den anden  

 Irak-krig begynder.
 November 2003:  Olie-for-mad-programmet  

 lukkes ned og overdrages til koalitionspartnerne bag besættelsen af Irak.
 Januar 2004: En irakisk avis  

 offentliggør en liste med 270 navne fra 40 lande, som angiveligt har  

 profiteret  

 på ulovligt salg af olie gennem  olie-for-mad-programmet.
 Marts 2004: USAs  

 revisionskontor siger, at Saddam Hussein har tjent 10 mia. dollar på  

  olie-for-mad-programmet fra 1997 til 2002.
April 2004: USAs tidligere  

 centralbankchef, Paul Volcker, udpeges af FN til at lede en undersøgelse af  

  olie-for-mad-programmet.
USAs og Iraks regeringer påbegynder  

 hver deres  

 undersøgelse.
 November 2004: Undersøgere i  

 USAs senat oplyser, at de mener, at Saddam Hussein har tjent mere end  

 21 mia.  

 dollar på ulovligt oliesalg og bestikkelse.
 Januar 2005: En  

 irakisk-amerikansk forretningsmand, [Q], erkender, at han har været ulovlig  

 agent for Saddam Husseins regering, og at han har tilranet sig midler fra  

 programmet.
 Februar 2005: To FN-ansatte  

 suspenderes for at have bedraget  mad-for-olie-programmet.
 Begge nægter sig skyldige.
 Marts 2005: I en FN-rapport  

 sættes der spørgsmålstegn ved Kojo Annans handlemåde i forbindelse med  

  mad-for-olie-programmet.
 April 2005: En texansk  

 forretningsmand, en bulgarer og en brite dømmes ved en domstol i USA for at  

 have betalt bestikkelser til Saddam Husseins regime.
Maj 2005: Et britiske  

 parlamentsmedlem og en tidligere fransk indenrigsminister anklages af en  

 undersøgelseskomite i USAs senat for at have modtaget oliemidler fra  

 Saddam  

 Husseins regime.
Begge benægter.
Få dage senere anklages flere russiske  

 politikere og embedsmænd for det samme.
Også de benægter enhver skyld.
 August 2005: Lederen af  

  mad-for-olie-programmet, [R], træder tilbage efter offentliggørelsen  

 af den  

 tredje kritiske rapport, hvor han anklages for at have modtaget 150.000  

 dollar  

 i bestikkelse.
September 2005: Paul Volckers  

 undersøgelsesudvalg offentliggør sin endelige rapport, der fordømmer de  

 ulovlige, uetiske og korrupte handlinger under  

  mad-for-olie-programmet.  

 Generalsekretær Kofi Annan kritiseres for dårlig ledelse. Af en skematisk opbygget  

 tekstboks fremgår følgende vedrørende Grundfos. (Tekstboksen indeholder  

 tilsvarende beskrivelser af to andre sager vedrørende virksomhederne Skanska  

 og  

 Carl Bro):
Anklage: Korruption Synder/syndebukke: To  

 Grundfos-medarbejdere, hvis identitet er ukendt Tiltaltes stilling til  

 anklagen: Delvis tilståelse Forbrydelse: Mistanke om  

 returkommission på fem mio. ved to salg af pumper til Irak samt forsøg på  

 samme  

 i et tredje tilfælde i 2000 og 2001 Smoking gun: Dokumenter, gemt  

 privat uden for sagsmapperne, afleveret af de to nu fhv.  

 Grundfos-medarbejdere De profiterer: Grundfos samt  

 Saddam Husseins regime Potentielle skadelidte: Iraks  

 befolkning Strafferamme: Tre års  

 ubetinget fængsel Topfolk i skudlinjen: [C], [E] PR-rådgiver: Jøp Ove &  

 Myrthu* Sladrehank: Amerikanske  

 CIA-agenter samt FN De havde nyheden: Berlingske  

 Tidende Konsekvens: Grundfos kan gå  

 glip af projekter baseret på lån fra de store udviklingsbanker Perspektiv: Gjorde Grundfos  

 det onde for at gøre det gode under mad-for-olie-programmet  

  eller var der  

 alene tale om dårlig dømmekraft? *Ikke officielt bekræftet:  

 Jess Myrthu nægter at kommentere kundeforhold Under et fotografi af  

 bestyrelsesformand [C] og koncernchef [E]s er trykt følgende tekst:
BRØDEBETYNGEDE: Bestyrelsesformand  

[C] og koncernchef [E] måtte hårdt presset kalde til pressemøde om  

 bestikkelsessagen mod Grundfos. Under en række af fire mindre  

 fotografier af forskellige mødesi-tuationer står følgende:
SNAPSHOTS: Fra  

 forhandlingerne mellem Grundfos [A] og den korrupte irakiske  

 repræsentant, [G]. 1.3. Sagsfremstilling i  

 øvrigt Ved brev af 20. september  

 2005 anmodede Grundfos med henvisning til medieansvarslovens § 36, stk. 1,  

 Berlingske Nyhedsmagasin om at bringe følgende genmæle:
 I Berlingske Nyhedsmagasin  

 fredag den 16. september fremgår det af et skema på side 22, at Grundfos er  

 under Anklage for Korruption.
 Dette er en faktuelt forkert  

 oplysning, idet Grundfos end ikke er sigtet, og det som bagmandspolitiet  

 efterforsker ikke er korruption men overfakturering.
 Videre anføres det under  

 Tiltaltes stilling til anklagen: Delvis tilståelse.
 Dette er en faktuel forkert  

 oplysning, idet hverken Grundfos, nuværende eller tidligere medarbejdere har  

 erkendt eller indrømmet korruption eller bestikkelse, ligesom ingen er  

 sigtet.
 Videre anføres det under  

 ordet Sladrehanke: Amerikanske CIA-agenter samt FN.
Dette er en faktuelt forkert  

 oplysning i relation til Grundfos.
Ingen af de nævnte parter har været  

 sladrehanke.
Grundfos informerede uopfordret FNs  

 undersøgelseskommission.
 Videre anføres det under  

 ordene De havde Nyheden: Berlingske Tidende.
 Dette er en faktuelt forkert  

 oplysning, idet Morgenavisen Jyllands-Posten og dagbladet Børsen bragte  

 Nyheden samtidig med Berlingske Tidende på baggrund af den  

 pressemeddelelse,  

 som Grundfos uopfordret udsendte torsdag den 18. august.
 Genmælet blev i uændret form  

 bragt i Berlingske Nyhedsmagasin nr. 26, vedrørende perioden 23.-29.  

 september  

 2005.
2. Parternes synspunkter 2.1. Grundfos synspunkter Grundfos har til støtte for  

 klagen generelt anført, at Berlingske Nyhedsmagasin har handlet i strid med  

 god  

 presseskik, idet oplysningerne i den første artikel uanset disses skadelige  

 karakter ikke har været forelagt Grundfos til udtalelse inden  

 offentliggørelsen.  

 Det bestrides, at den ansvarlige journalist skulle have forsøgt at ringe til  

 selskabets kommunikationsdirektør.
Sådanne telefonopkald ville enten være  

 blevet besvaret af direktørens sekretær, som ville have taget imod besked,  

 eller være blevet registret på direktørens mobiltelefon.
Ingen af delene er  

 imidlertid sket.
 Berlingske Nyhedsmagasin har  

 endvidere undladt at udvise den fornødne kritik over for oplysningerne i  

 stævningen  

 fra [G], uanset at dennes udsagn må antages at være farvet af personlig  

 interesse  

 eller skadevoldende hensigt.
En række nærmere angivne  

 formuleringer i den første artikel er herudover faktuelt forkerte, mens andre  

 fremstår som ubegrundede eller udokumenterede påstande eller som udtryk for  

 subjektive vurderinger.
Det drejer sig om følgende formuleringer, for så vidt  

 de vedrører selskabet eller dettes ledelse:
1.Tolv danske erhvervsfolk  

 er lige nu under anklage for bestikkelse eller medvirken til det. 2.Alligevel har vi  

 Grundfos-sagen, som bryder netop nu, Carl Bro-affæren og straffesagen mod de  

 to  

 Skanska-direktører - veldokumenterede bestikkelsessager fra så forskellige  

 hjørner af verden som Irak, Tyskland og Nordsjælland. 3.I ingen af sagerne har de  

 mistænkte haft noget rigtigt motiv.
De er ikke selv blevet rige på  

 korruptionen,  

 og de har faktisk også vanskeligt kunnet udføre bestikkelsen på egen hånd.  

 Alt  

 tyder på, at de har været tvunget til at involvere en større kreds af  

 mennesker, herunder deres overordnede, for at gennemføre bestikkelsen. 4.Kun koncernerne har haft  

 både motiv og lejlighed: Ved stor kreativitet kunne de udbetale bestikkelse,  

 og  

 de gjorde det. 5.Grundfos smurte diktatoren  

 Saddam Husseins styre med 5 mio. kr. for at opnå ordrer i to tilfælde. 6.Allerede i 2002  

 forpligtede han med sin signatur Grundfos til - som en af de første  

 virksomheder  

 herhjemme - at støtte FNs bestræbelser på at gøre op med bl.a.  

 korruption. 7.Det år afsendte [G] flere  

 telefaxer stilet til bl.a. [C] med oplysninger om korruptionen. 8.Sagerne vil sikkert blive  

 tilløbsstykker.
De er alvorlige nok, for de drejer sig dybest set om en  

 udplyndring af Iraks befolkning, af køberne af Carl Bros tyske bolig-projekt  

 samt Farums skatteborgere. 9.Grundfos har gjort  

 tilsvarende synspunkter gældende vedrørende indledningen til lederen.
2.2. Berlingske  

 Nyhedsmagasins synspunkter Berlingske Nyhedsmagasin har  

 anført, at den ansvarlige journalist faktisk forsøgte at forelægge artiklens  

 oplysninger for Grundfos inden offentliggørelsen.
I de 6 dage, arbejdet med  

 artiklen stod på, foretog journalisten således dagligt forgæves opringninger  

 til Grundfos kommunikationsdirektør både via dennes mobiltelefon og via  

 selskabets hovednummer.
Hertil kommer, at Grundfos allerede i en redegørelse  

 af  

 18. august 2005 havde meddelt, at virksomheden ikke havde yderligere  

 kommenterer  

 til sagen, inden den endelige rapport fra FNs uafhængige  

 undersøgelseskomité  

 forelå.
I en pressemeddelelse af 1. september 2005 afviste selskabet atter at  

 kommentere sagen, så længe denne blev undersøgt af Statsadvokaten for Særlig  

 Økonomisk Kriminalitet.
 Oplysningerne i [G]s stævning  

 har Grundfos alene ønsket at kommentere ved sin pressemeddelelse af 1.  

 september 2005, hvori oplysningerne beskrives som fantasifulde,  

 hvilket  

 behørigt citeres i artiklen.
 Berlingske Nyhedsmagasin har  

 videre anført, at klagen i vidt omfang allerede er imødekommet ved det  

 genmæle,  

 som Grundfos selv har formuleret, og som blev bragt i uændret form på  

 ledersiden  

 i Berlingske Nyhedsmagasin den 23.-29. september 2005.
 Med hensyn til grundlaget for  

 de konkrete formuleringer, som Grundfos henviser til i klagen, er disse  

 baseret  

 på Grundfos egen redegørelse af 18. august 2005 og pressemeddelelsen af 1.  

 september 2005 samt udtalelser på pressemødet i Bjerringbro og stævningen fra  

[G].  

 Artiklen har således karakter af en opsamlende fremstilling med grundlag i  

 allerede kendt materiale.
 Formuleringerne har navnlig  

 støtte i redegørelsen af 18. august 2005, hvoraf det netop fremgår, at  

 [t]o  

 medarbejderes ansættelse bringes til ophør, idet det er dokumenteret, at de  

 pågældende salgsmedarbejdere har accepteret at betale returkommission til de  

 irakiske myndigheder. Afslutningsvis i redegørelsen beklager selskabet  

 endvidere dybt, at to medarbejdere har medvirket til bestikkelse i  

 forbindelse  

 med Grundfos salg af pumper under Oil for Food-programmet.
 De udtryk, der herudover må  

 antages at bære præg af subjektive meningstilkendegivelser, fremtræder alene  

 sådan og ligger i øvrigt inden for rammerne af den redaktionelle  

 formuleringsfrihed.
 I sagens behandling har  

 følgende nævnsmedlemmer deltaget:  

 Lene Pagter Kristensen,  

 Finn Rowold, Lene Sarup og Kirsten Dyregaard.
 3. Pressenævnets afgørelse og  

 begrundelse:
Nævnet finder, at  

 oplysningerne om Grundfos er af en sådan karakter, at de burde være  

 efterprøvet  

 ved at blive forelagt for virksomheden, inden de blev offentliggjort.
Nævnet  

 kan på baggrund af parternes modstridende forklaringer imidlertid ikke  

 afgøre,  

 i hvilken udstrækning Berlingske Nyhedsmagasin faktisk forsøgte at forelægge  

 oplysningerne ved telefonisk kontakt til Grundfos kommunikationsdirektør.  

 Nævnet har overvejet, om Berlingske Nyhedsmagasin på baggrund af  

 oplysningernes  

 karakter burde have forsøgt at forelægge disse på anden måde.
Henset til  

 Grundfos tidligere afvisninger af at udtale sig i sagen og artiklens karakter  

 af en opsamlende fremstilling med grundlag i allerede kendt materiale mener  

 nævnet imidlertid ikke, at dette er tilfældet.
Nævnet finder derfor, at der  

 ikke er grundlag for at udtale kritik på dette punkt.
 For så vidt angår de konkrete  

 formuleringer, klagen sigter til, bemærker nævnet, at disse i al væsentligt  

 må  

 henføres til Grundfos egne udtalelser i sagen, herunder navnlig  

 redegørelsen  

 af 18. august 2005, eller til stævningen fra [G], som Grundfos har haft  

 lejlighed til at kommentere ved den ligeledes citerede pressemeddelelse af 1.  

 september 2005. Også de mere subjektivt prægede udsagn, der fremstår som  

 journalistens egne konklusioner på grundlag af det foreliggende materiale,  

 ligger efter nævnets opfattelse inden for rammerne af den almindelige  

 redaktionelle  

 formuleringsfrihed.
 Den skadesvirkning, som i  

 hvert fald de mere faktuelt prægede formuleringer må antages at have haft for  

 Grundfos, skal efter nævnets opfattelse endvidere vurderes i lyset af  

 Grundfos  

 egen formulering af det genmæle, der på virksomhedens foranledning blev bragt  

 i  

 Børsens Nyhedsmagasin den 23. september 2006. Genmælet berører således ingen  

 af  

 de formuleringer, der i nærværende klage beskrives som faktuelt forkerte.
 Også på denne baggrund finder  

 nævnet ikke grundlag for at udtale sin kritik i anledning af de konkrete  

 formuleringer, som klagen sigter til.
 Sammenfattende finder nævnet,  

 at der ikke er grundlag for at udtale kritik i sagen.
