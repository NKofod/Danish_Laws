 I tilslutning til udenrigsministeriets bekendtgørelse nr. 42 af 10. august  

 1955, Lovtidende C, bringes det herved til almindelig kundskab, at den i  

 Paris den 25. februar 1954 undertegnede overenskomst vedrørende  

 skibsstationer i Nordatlanten er blevet ændret ved en i London den 13. maj  

 1970 undertegnet Protokol.
 Protokollen har følgende ordlyd:
PROTOKOL til ændring af den i Paris den 25. februar 1954 undertegnede overenskomst  

 vedrørende skibsstationer i Nordatlanten De undertegnede regeringer, SOM ER AF DEN OPFATTELSE, at det er ønskeligt at ændre den i Paris den 25.  

 februar 1954 undertegnede overenskomst vedrørende skibsstationer i  

 Nordatlanten, ER BLEVET ENIGE om følgende:
Artikel 1 I nævnte overenskomsts artikel I, stk. 1, ændres antallet af skibe, som  

 skal drives af Kongeriget Nederlandene,fra 2 til 1.
Artikel 2 I nævnte overenskomsts artikel I, stk. 2, slettes hele teksten efter  

 ordene »træffe aftale om«, og der indføjes et punktum.
Artikel 3 1. Denne protokol er åben for undertegnelse af de  

 regeringer, som er parter i nævnte overenskomst, og træder i kraft den 1.  

 juli 1971, forudsat at den er blevet undertegnet af dem alle inden denne  

 dato.
 2. Enhver regering, som tiltræder overenskomsten den  

 13. maj 1970 eller senere, skal samtidig undertegne denne protokol.
 TIL BEKRÆFTELSE HERAF har undertegnede, som er behørigt bemyndigede  

 dertil, påført deres underskrifter på deres respektive regeringers vegne.
UDFÆRDIGET i London den trettende maj i året nitten hundrede og  

 halvfjerds, på det engelske, franske og spanske sprog (idet alle tre tekster  

 har samme gyldighed), i et enkelt eksemplar, som skal deponeres i arkivet hos  

 Organisationen for international civil luftfart.
Bekræftede genparter deraf  

 skal af organisationens generalsekretær tilsendes alle de pågældende  

 regeringer.
 Protokollen trådte i medfør af artikel 3, stk. 1, i kraft den 1. juli  

 1971.
 Udenrigsministeriet, den 17. januar  

 1972.
 Ivar Nørgaard.
