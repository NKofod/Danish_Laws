Bekendtgørelse om ophævelse af bekendtgørelse om energimærkning og oplysningspligt vedrørende elektriske lyskilder til husholdningsbrug § 1. Bekendtgørelse nr. 811 af 22. august 2005 om energimærkning og oplysningspligt vedrørende elektriske lyskilder til husholdningsbrug ophæves.
 § 2. Kapitel 1-3 i bekendtgørelse nr. 811 af 22. august 2005 finder fortsat anvendelse på elektriske lyskilder, der er bragt i omsætning før den 1. september 2013. Dette gælder dog ikke for elektriske lyskilder, som er bragt i omsætning eller udbudt til salg, leje eller leje med køberet før den 1. september 2013, og som overholder bestemmelserne i forordning (EU) Nr. 874/2012 af 12. juli 2012 om udbygning af Europa-Parlamentets og Rådets direktiv 2010/30/EU for så vidt angår energimærkning af elektriske lyskilder og lysarmaturer.
 § 3. Bekendtgørelsen træder i kraft den 1. september 2013.
