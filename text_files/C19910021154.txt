 I henhold til lov nr. 294 af 7. juni 1972 om naturgasforsyning har  

 Handelsministeriet den 12. juni 1979 meddelt Dansk Olie & Naturgas A/S  

 eneret til at indføre, forhandle, transportere og oplagre naturgas.  

 Eneretsbevillingen er med energiministerens tilladelse af 21. december 1984  

 overdraget til Dansk Naturgas A/S.
Det fremgår af § 3 i eneretsbevillingen, at bevillingshaveren er  

 undergivet umiddelbart gældende regler i traktaten om det europæiske  

 økonomiske fællesskab eller regler, som er vedtaget af fællesskabets  

 institutioner, og som er umiddelbart gældende.
Endvidere har  

 bevillingshaveren i det omfang, energiministeren bestemmer det, pligt til at  

 transportere naturgas for trediemand på kommercielle vilkår efter § 7 i  

 eneretsbevillingen.
Under henvisning til ovenstående skal energiministeren herved pålægge  

 Dansk Naturgas A/S at efterkomme bestemmelserne i Rådets direktiv 91/296/EØF  

 af 31. maj 1991 om transit af naturgas gennem de overordnede net.
Direktivets  

 bestemmelser finder anvendelse fra 1. januar 1992.
Anne Birgitte Lundholt /Thomas Bastholm Bille (* 1) Pålægget indeholder bestemmelser, der gennemfører Rådets direktiv  

 91/296/EØF af 31. maj 1991, EF-Tidende 1991 L 147 s. 37.
