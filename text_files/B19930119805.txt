 I medfør af § 19 i lov om ferie, jf. lovbekendtgørelse nr. 102 af 3. marts  

 1993, og efter forhandling med Arbejdsmarkedets Feriefond fastsættes:
 § 1.  I 1994 skal overføres i alt 54 mill. kr. til  

 Voksenuddannelsespuljen af renteafkastet af FerieKonto, jf. § 1, stk. 2 i  

 bekendtgørelse nr. 37 af 29. januar 1993. Det resterende renteafkast  

 tilfalder Arbejdsmarkedets Feriefond.
Stk. 2.  Overførsel til voksenuddannelsespuljen sker  

 ved, at der hver den 15. overføres 12 mill. kr. månedsvis bagud af  

 renteafkastet fra FerieKonto til Arbejdsministeriet via Statens  

 Regnskabsdirektorats konto i Nationalbanken.
Der foretages månedsvis  

 overførsel af renteafkast, indtil der for 1993 og 1994 tilsammen er overført  

 200 mill. kr.
 § 2.  Arbejdsmarkedets Feriefond skal som  

 administrator af Feriekonto-systemet sikre, at det pengeinstitut, som efter  

 aftale med Feriefonden opbevarer og forrenter indestående på FerieKonto,  

 forpligtes til at overføre renteafkastet, som anført i § 1.
 § 3.  Bekendtgørelsen træder i kraft den 1. januar  

 1994 og har virkning for renteafkastet af FerieKonto, der tilskrives for  

 perioden 1. januar 1994 til 31. december 1994.
