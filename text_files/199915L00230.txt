Tillægsbetænkning afgivet af  

 Skatteudvalget den 24. november 1999 Tillægsbetænkning over Forslag til lov om ændring af lov om  

 indgåelse af dobbeltbeskatningsoverenskomst mellem de nordiske lande og  

 lov om indgåelse af dobbeltbeskatningsoverenskomst mellem Danmark og  

 Tyskland (Lempelse for udenlandsk skat af lønindkomst) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige  

 og/eller mundtlige henvendelser fra:
Fuglebjerg, Poul, Herning, Kværner Oil & Gas, Semco Maritime A/S, MT Services Esbjerg, ABB Operation Group JV og Esbjerg  

 Oilfield Services A/S og Q-Star, Esbjerg.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller udvalget lovforslaget til  

vedtagelse med det stillede ændringsforslag.
Ændringsforslag Til § 3 Af	skatteministeren tiltrådt af udvalget:
 1) Efter stk. 3 indsættes som nye stykker:
» Stk. 5. For ansættelsesforhold indgået den  

 25. november 1999 eller tidligere har § 2 virkning fra den 1. januar  

 2001.« Bemærkninger Til nr. 1 Ændringsforslaget er stillet efter enighed mellem  

 regeringen og udvalget.
 Ved ændringsforslaget udskydes lovforslagets  

 virkningstidspunkt et år for ansættelsesforhold indgået den  

 25. november 1999 eller tidligere.
Der findes ikke oplysninger om varigheden af de  

 ansættelseskontrakter, der er indgået den 25. november 1999 eller  

 tidligere.
Det skønnes dog med stor usikkerhed, at udskydelsen af  

 ikrafttrædelsestidspunktet vil reducere merprovenuet i lovforslaget fra  

 ca. 30 mio. kr. til i størrelsesordenen 10 mio. kr. i  

 indkomståret 2000. Fra og med 2001 udgør merprovenuet ca. 30  

 mio. kr. årligt.
Finansårsvirkningen for 2000 skønnes med  

 ændringsforslaget til et par millioner kr.
