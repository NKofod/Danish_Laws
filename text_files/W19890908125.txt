Ankestyrelsens principafgørelse O-31-89 om kontanthjælp - tildeling - strafafsoner - fagforeningskontingent Resume:
 En strafafsoner var ikke berettiget til kontanthjælp til betaling af fagforeningskontingent under afsoningen.
 Kassation:
Principafgørelsen har ikke længere vejledningsværdi Kassationsdato:
28-05-2009 Love:
Lov om social bistand - lovbekendtgørelse nr. 637 af 27. september 1989 - § 37, stk. 6 Sagsfremstilling:
Den 32-årige M blev i oktober 1987 indsat i fængsel til afsoning af en dom på 9 måneders fængsel.
Prøveløsladelse var forventet i juni 1988, men løsladelse skete faktisk først i november 1988. I tilknytning til indsættelsen ansøgte M om kontanthjælp til betaling af fagforeningskontingent, men fik afslag.
M indbragte sagen for amtsankenævnet og henviste særligt til, at fagforeningen bistod ham i en arbejdsskadesag og i søgsmål mod arbejdsgiveren i forbindelse hermed.
Arbejdsskaden havde medført nedsat syn på venstre øje.
Mengraden var vurderet til 10 %.
Amtsankenævnet tiltrådte kommunens afgørelse.
Nævnet fandt, at udgiften ikke var en rimelig fast udgift, der havde betydning for den indsattes tilværelse efter løsladelsen.
 Afgørelsen blev anket af M med henvisning til hans særlige situation som arbejdsskadet og deraf følgende behov for hjælp til at få arbejde efter løsladelsen.
 Ankestyrelsen antog sagen til principiel behandling til afklaring af, om der er hjemmel til at yde hjælp til betaling af fagforeningskontingent.
 Afgørelse:
 Hjælp til betaling til fagforeningskontingent under afsoning af fængselsstraf var ikke omfattet af bestemmelserne i ovennævnte bekendtgørelses § 7.
 Ankestyrelsen stadfæstede således amtsankenævnets afgørelse med den nævnte begrundelse.
