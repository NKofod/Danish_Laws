Bekendtgørelse om nye fødevarer  

 og nye fødevareingredienser1) ("novel foods") I medfør af §§ 1-3 i lov nr. 343 af 25. maj 1990 om administration  

 af De Europæiske Fællesskabers retsakter om levnedsmidler m.m. og  

 § 25, stk. 3, i lov nr. 310 af 6. juni 1973 om levnedsmidler m.m., samt § 15  

 i bekendtgørelse nr. 176 af 24. marts 1999 om Veterinær- og  

 Fødevaredirektoratets opgaver og beføjelser,  

 fastsættes:
Kapitel 1 Generelle bestemmelser § 1. Markedsføring af nye fødevarer  

 og nye fødevareingredienser, herunder fødevarer og  

 fødevareingredienser fremstillet af genetisk modificerede organismer,  

 skal ske i overensstemmelse med reglerne i Europa-Parlamentets og  

 Rådets forordning (EF) nr. 258/97  og Rådets forordning (EF) nr.  

 1139/982).
Stk. 2. Det skal ved forudgående godkendelse eller  

 anmeldelse, jf. stk. 1, sikres, at nye fødevarer og nye  

 fødevareingredienser ikke 1)	udgør en fare for forbrugerne, 2)	vildleder forbrugerne eller 3)	afviger så meget fra de fødevarer og  

 fødevareingredienser, som de skal erstatte, at normal indtagelse af  

 dem vil være ernæringsmæssigt uheldig for  

 forbrugerne.
Kapitel 2 Supplerende mærkning § 2. Ud over at være omfattet af krav om  

 mærkning i henhold til gældende generelle regler om  

 mærkning af levnedsmidler skal nye fødevarer og nye  

 fødevareingredienser mærkes i overensstemmelse med reglerne i  

 Europa-Parlamentets og Rådets forordning (EF) nr. 258/97 og i  

 Rådets forordning (EF) nr. 1139/98.
 Stk. 2. Hvis supplerende mærkning kræves  

 efter stk. 1, skal der heri henvises til de ændrede kendetegn eller  

 egenskaber ved den nye fødevare eller den nye  

 fødevareingrediens, og der skal gives oplysning om den metode, hvorved  

 de ændrede kendetegn eller egenskaber er opnået.
Stk. 3. Også ikke-færdigpakkede nye  

 fødevarer er omfattet af bestemmelserne om supplerende mærkning  

 i stk. 1 og 2. Det samme gælder nye fødevareingredienser, som  

 indgår i ikke-færdigpakkede fødevarer.
I tidligere  

 omsætningsled end ved salg til forbrugerne kan oplysningerne gives i  

 handelsdokumenter eller ved mærkning af engrosemballage.
Ved salg til  

 forbrugerne gives oplysningerne i form af tydelig skiltning i umiddelbar  

 nærhed af den pågældende fødevare eller på  

 anden måde, der kan ligestilles hermed.
Ved salg på restaurant og  

 lignende kan oplysningerne gives i menukort eller i form af mundtlig  

 orientering på forespørgsel.
Kapitel 3 Tilsyn og kontrol m.v.
 § 3. Tilsynet med, at reglerne i denne  

 bekendtgørelse og afgørelser truffet i henhold til  

 bekendtgørelsen overholdes, påhviler den myndighed, som i  

 henhold til levnedsmiddelloven, kødloven, lov om mælk,  

 mælkeprodukter, margarine m.v., lov om æg og ægprodukter  

 samt lov om kvalitetskontrol med fisk og fiskevarer fører tilsyn med  

 den pågældende levnedsmiddelvirksomhed.
§ 4. Tilsynsmyndigheden kan pålægge  

 den, der fremstiller, importerer eller sælger varer, som er omfattet af  

 bekendtgørelsen, at give alle oplysninger, herunder om  

 økonomiske og regnskabsmæssige forhold, som har betydning for  

 tilsynets eller kontrollens gennemførelse.
Tilsynsmyndigheden kan  

 endvidere pålægge den pågældende at afgive  

 prøver uden vederlag samt at emballere og forsende disse efter  

 tilsynsmyndighedens nærmere bestemmelse og at afholde udgifterne  

 derved.
§ 5. Tilsynsmyndigheden kan meddele de påbud  

 eller forbud, der anses for nødvendige for at sikre overholdelse af  

 forordningerne og bekendtgørelsen.
Det kan herunder bestemmes, at  

 varer, der ikke opfylder forordningernes eller bekendtgørelsens krav,  

 skal beslaglægges eller tilintetgøres, og at virksomheden skal  

 kalde varerne tilbage fra senere omsætningsled.
 § 6. Veterinær- og  

 Fødevaredirektoratet kan fastsætte nærmere retningslinier  

 og træffe afgørelse om gennemførelse af kontrollen med  

 overholdelse af denne bekendtgørelse, herunder om  

 prøveudtagning.
Kapitel 4 Klage og dispensation § 7. Tilsynsmyndighedens afgørelser i  

 henhold til denne bekendtgørelse kan påklages til  

 Veterinær- og Fødevaredirektoratet, hvis afgørelser er  

 endelige.
 Stk. 2. For så vidt angår de produkter, der  

 er omfattet af kødloven, lov om mælk, mælkeprodukter,  

 margarine m.v., lov om æg og ægprodukter samt lov om  

 kvalitetskontrol med fisk og fiskevarer, jf. § 3, kan tilsynsmyndighedens  

 afgørelser påklages til Veterinær- og  

 Fødevaredirektoratet eller Ministeriet for Fødevarer, Landbrug  

 og Fiskeri i henhold til reglerne herom i de nævnte love.
§ 8. Veterinær- og  

 Fødevaredirektoratet kan i særlige tilfælde, og når  

 forholdene taler herfor, meddele dispensation fra denne  

 bekendtgørelse.
Direktoratets afgørelser er endelige.
 Stk. 2. Ministeriet for Fødevarer, Landbrug og  

 Fiskeri kan dog tillade, at Veterinær- og Fødevaredirektoratets  

 afgørelser efter stk. 1 påklages til ministeriet, såfremt  

 afgørelsen er af principiel karakter eller i øvrigt må  

 anses for at være af væsentlig betydning.
Kapitel 5 Straffe- og ikrafttrædelsesbestemmelser § 9. Med bøde straffes den, der  

 overtræder §§ 1 og 2 i denne bekendtgørelse eller  

 afgørelser om påbud eller forbud i medfør af  

 bekendtgørelsen.
Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel Stk. 3. Straffen kan stige til hæfte eller  

 fængsel i indtil 1 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på sundheden eller fremkaldt fare derfor eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 § 10. Bekendtgørelsen træder i kraft  

 den 1. maj 1999.
 2) I betragtning (3) og i artikel 2, stk. 1, litra b), i  

 forordning 258/97 samt i artikel 1, stk. 2, i forordning 1139/98 erstattes  

 "aromastoffer" med: "aromaer".
Veterinær- og Fødevaredirektoratet, den 22.  

 april 1999, den 22. april 1999 Ole Kopp Christensen /Kit Eisner Bilag 1 EUROPA-PARLAMENTETS OG RÅDETS FORORDNING (EF) Nr.  

 258/97 af 27. januar 1997 om nye levnedsmidler og nye  

 levnedsmiddelingredienser EUROPA-PARLAMENTET OG RÅDET FOR DEN EUROPÆISKE  

 UNION HAR - under henvisning til traktaten om oprettelse af Det  

 Europæiske Fællesskab, særlig artikel 100 A, under henvisning til forslag fra Kommissionen (1), under henvisning til udtalelse fra Det Økonomiske  

 og Sociale Udvalg (2), i henhold til fremgangsmåden i traktatens artikel  

 189 B (3), på grundlag af Forligsudvalgets fælles udkast af 9.  

 december 1996, og ud fra følgende betragtninger:
(1) De nationale lovgivninger om nye levnedsmidler og nye  

 levnedsmiddelingredienser er forskellige og kan derfor være til hinder  

 for levnedsmidlers frie bevægelighed og skabe illoyale  

 konkurrencevilkår, der direkte påvirker det indre markeds  

 funktion; (2) for at beskytte folkesundheden er det  

 nødvendigt at sikre, at nye levnedsmidler og nye  

 levnedsmiddelingredienser underkastes en enkelt sikkerhedsvurdering efter en  

 fællesskabsprocedure, inden de bringes på markedet i  

 Fællesskabet; der bør fastsættes en forenklet procedure  

 for nye levnedsmidler og nye levnedsmiddelingredienser, der i alt  

 væsentligt svarer til eksisterende levnedsmidler eller  

 levnedsmiddelingredienser; (3) tilsætningsstoffer, aromastoffer til anvendelse  

 i levnedsmidler og ekstraktionsmidler er omfattet af andre  

 fællesskabsbestemmelser, og de bør derfor udelukkes fra denne  

 forordnings anvendelsesområde; (4) der bør træffes passende foranstaltninger  

 med henblik på markedsføring af nye levnedsmidler og  

 levnedsmiddelingredienser, der er fremstillet på grundlag af  

 plantesorter henhørende under Rådets direktiv 70/457/EØF  

 af 29. september 1970 om den fælles sortsliste over  

 landbrugsplantearter (4) og Rådets direktiv 70/458/EØF af 29.  

 september 1970 om handel med grøntsagsfrø (5); (5) der kan være miljørisici forbundet med  

 nye levnedsmidler eller nye levnedsmiddelingredienser, som indeholder eller  

 består af genetisk modificerede organismer; i henhold til Rådets  

 direktiv 90/220/EØF af 23. april 1990 om udsætning i  

 miljøet af genetisk modificerede organismer (6) skal der for  

 sådanne produkter altid foretages en miljørisikovurdering af  

 hensyn til miljøsikkerheden; for at opnå et ensartet  

 fællesskabssystem for produktvurdering bør der i  

 nærværende forordning fastsættes bestemmelser om en  

 specifik miljørisikovurdering, som i overensstemmelse med proceduren i  

 artikel 10 i direktiv 90/220/EØF skal svare til den, der er  

 foreskrevet i samme direktiv, men som også skal omfatte en vurdering af  

 det pågældende produkts egnethed til anvendelse som levnedsmiddel  

 eller levnedsmiddelingrediens; (6) Den Videnskabelige Komité for Levnedsmidler,  

 der er nedsat ved afgørelse 74/234/EØF (7), bør  

 høres om alle spørgsmål i forbindelse med  

 nærværende forordning, som kan have betydning for folkesundheden; (7) bestemmelserne i Rådets direktiv  

 89/397/EØF af 14. juni 1989 om offentlig kontrol med levnedsmidler (8)  

 og Rådets direktiv 93/99/EØF af 29. oktober 1993 om supplerende  

 bestemmelser vedrørende offentlig kontrol med levnedsmidler (9)  

 gælder for nye levnedsmidler og levnedsmiddelingredienser; (8) uden at det berører  

 fællesskabslovgivningens øvrige krav om mærkning af  

 levnedsmidler, bør der fastsættes særlige supplerende krav  

 om mærkning; disse krav skal fastlægges i præcise  

 bestemmelser, så det sikres, at forbrugeren har adgang til de  

 nødvendige oplysninger; særlige befolkningsgrupper med faste  

 ernæringsvaner bør informeres om forekomsten i et nyt  

 levnedsmiddel af stoffer, som ikke forefindes i det tilsvarende eksisterende  

 levnedsmiddel, og som giver anledning til etiske betænkeligheder hos  

 disse befolkningsgrupper; levnedsmidler og levnedsmiddelingredienser, der  

 indeholder genetisk modificerede organismer, må ikke  

 markedsføres, hvis de er sundhedsfarlige for mennesker; dette sikres  

 ved overholdelse af tilladelsesproceduren i direktiv 90/220/EØF  

 og/eller ved den enkelte vurderingsprocedure, der er fastsat i denne  

 forordning; med hensyn til organismer som defineret i fællesskabsretten  

 udgør oplysning af forbrugerne om forekomsten af en genetisk  

 modificeret organisme et supplerende krav om mærkning af de i denne  

 forordning omhandlede levnedsmidler og levnedsmiddelingredienser; (9) for så vidt angår levnedsmidler og  

 levnedsmiddelingredienser, der er bestemt til at markedsføres med  

 henblik på den endelige forbruger, og som kan indeholde både  

 genetisk modificerede og traditionelle produkter - og uden at det  

 berører denne forordnings øvrige krav om mærkning - anses  

 oplysning til forbrugerne om, at disse levnedsmidler og  

 levnedsmiddelingredienser kan indeholde genetisk modificerede organismer -  

 som en undtagelse og navnlig i forbindelse med bulkladninger - for at opfylde  

 kravene i artikel 8; (10) intet forhindrer en leverandør i ved  

 mærkning af et levnedsmiddel eller en levnedsmiddelingrediens at oplyse  

 forbrugerne om, at det pågældende produkt ikke er et nyt  

 levnedsmiddel i henhold til denne forordning, eller at de i artikel 1, stk.  

 2, nævnte teknikker til opnåelse af nye levnedsmidler ikke er  

 blevet anvendt under fremstillingen af levnedsmidlet eller  

 levnedsmiddelingrediensen; (11) der bør ved denne forordning fastsættes  

 en procedure for et snævert samarbejde mellem medlemsstaterne og  

 Kommissionen i Den Stående Levnedsmiddelkomité, der blev nedsat  

 ved afgørelse 69/414/EØF (10); (12) Europa-Parlamentet, Rådet og Kommissionen  

 indgik den 20. december 1994 en modus vivendi vedrørende  

 gennemførelsesforanstaltningerne til retsakter vedtaget efter  

 fremgangsmåden i traktatens artikel 189 B (11) - UDSTEDT FØLGENDE FORORDNING:
Artikel 1 1. Denne forordning har til formål at  

 fastsætte regler for markedsføring i Fællesskabet af nye  

 levnedsmidler og nye levnedsmiddelingredienser.
 2. Forordningen gælder for markedsføring i  

 Fællesskabet af levnedsmidler og levnedsmiddelingredienser, som ikke  

 hidtil har været anvendt til konsum i nævneværdigt omfang i  

 Fællesskabet, og som henhører under følgende  

 kategorier:
a)	levnedsmidler og levnedsmiddelingredienser, der indeholder eller  

 består af genetisk modificerede organismer som defineret i direktiv  

 90/220/EØF b)	levnedsmidler og levnedsmiddelingredienser, som er fremstillet  

 på grundlag af, men ikke indeholder genetisk modificerede  

 organismer c)	levnedsmidler og levnedsmiddelingredienser, der har en ny eller  

 bevidst ændret primær molekylestruktur d)	levnedsmidler og levnedsmiddelingredienser, der består af  

 eller er isoleret fra mikroorganismer, svampe eller alger e)	levnedsmidler og levnedsmiddelingredienser, der består af  

 eller er isoleret fra planter, og levnedsmiddelingredienser, der er isoleret  

 fra dyr, bortset fra levnedsmidler og levnedsmiddelingredienser, der er  

 frembragt ved traditionelle formerings- eller avlsmetoder, og som  

 traditionelt anses for at kunne anvendes risikofrit til levnedsmidler f)	levnedsmidler og levnedsmiddelingredienser, som har været  

 genstand for en fremstillingsproces, der ikke er gængs, hvis denne  

 proces medfører betydelige ændringer af levnedsmidlernes eller  

 levnedsmiddelingrediensernes sammensætning eller struktur, der  

 påvirker deres næringsværdi, metabolisme eller indhold af  

 uønskede stoffer.
 3. Det kan om nødvendigt afgøres efter  

 proceduren i artikel 13, om en bestemt type levnedsmiddel eller  

 levnedsmiddelingrediens er omfattet af stk. 2 i nærværende  

 artikel.
Artikel 2 1. Denne forordning finder ikke anvendelse  

 på:
a)	tilsætningsstoffer, som er omfattet af Rådets direktiv  

 89/107/EØF af 21. december 1988 om indbyrdes tilnærmelse af  

 medlemsstaternes lovgivning om tilsætningsstoffer, som må  

 anvendes i levnedsmidler (12) b)	aromastoffer til anvendelse i levnedsmidler, som er omfattet af  

 Rådets direktiv 88/388/EØF af 22. juni 1988 om indbyrdes  

 tilnærmelse af medlemsstaternes lovgivning om aromaer, som må  

 anvendes i levnedsmidler, og om udgangsmaterialer til fremstilling af disse  

 (13) c)	ekstraktionsmidler til fremstilling af levnedsmidler, som er  

 omfattet af Rådets direktiv 88/344/EØF af 13. juni 1988 om  

 indbyrdes tilnærmelse af medlemsstaternes lovgivning om  

 ekstraktionsmidler anvendt ved fremstilling af levnedsmidler og  

 levnedsmiddelingredienser (14).
 2. De i stk. 1, litra a), b) og c), nævnte  

 udelukkelser fra nærværende forordnings anvendelsesområde  

 gælder kun, så længe de sikkerhedsniveauer, der er fastsat  

 i direktiv 89/107/EØF, 88/388/EØF og 88/344/EØF, svarer  

 til sikkerhedsniveauet i henhold til denne forordning.
 3. Kommissionen sikrer under overholdelse af  

 bestemmelserne i artikel 11, at de sikkerhedsniveauer, der er fastsat i  

 ovennævnte direktiver samt i gennemførelsesbestemmelserne hertil  

 og til denne forordning, svarer til sikkerhedsniveauet i denne  

 forordning.
Artikel 3 1. Levnedsmidler eller levnedsmiddelingredienser, der er  

 omfattet af denne forordning, må ikke -	udgøre en fare for forbrugerne -	vildlede forbrugerne -	afvige så meget fra de levnedsmidler og  

 levnedsmiddelingredienser, som de skal erstatte, at normal indtagelse af dem  

 vil være ernæringsmæssigt uheldigt for  

 forbrugerne.
 2. Ved markedsføring i Fællesskabet af  

 levnedsmidler og levnedsmiddelingredienser, der er omfattet af denne  

 forordning, finder artikel 4, 6, 7 og 8 anvendelse på grundlag af  

 kriterierne i stk. 1 i nærværende artikel og de øvrige  

 relevante faktorer i ovennævnte artikler.
 For levnedsmidler eller levnedsmiddelingredienser, der er  

 omfattet af denne forordning og fremstillet af plantesorter, som er omfattet  

 af direktiv 70/457/EØF og 70/458/EØF, træffes den i  

 artikel 7 omhandlede afgørelse om tilladelse dog efter procedurerne i  

 disse direktiver, idet der tages hensyn til vurderingsprincipperne i denne  

 forordning og kriterierne i stk. 1 i nærværende artikel; en  

 undtagelse herfra er bestemmelserne om mærkning af disse levnedsmidler  

 eller levnedsmiddelingredienser, der i henhold til artikel 8 fastlægges  

 efter proceduren i artikel 13.
 3. Stk. 2 finder ikke anvendelse på de levnedsmidler  

 og levnedsmiddelingredienser, som er omhandlet i artikel 1, stk. 2, litra b),  

 hvis den genetisk modificerede organisme, der anvendes til fremstilling af  

 levnedsmidlet eller levnedsmiddelingrediensen, markedsføres i henhold  

 til denne forordning.
 4. Uanset stk. 2 anvendes proceduren i artikel 5 på  

 de levnedsmidler eller levnedsmiddelingredienser, der er omhandlet i artikel  

 1, stk. 2, litra b), d) og e), og som på baggrund af de  

 tilgængelige og almindeligt anerkendte videnskabelige oplysninger eller  

 på baggrund af en udtalelse fra et af de i artikel 4, stk. 3,  

 omhandlede kompetente levnedsmiddelvurderingsorganer i alt væsentligt  

 svarer til eksisterende levnedsmidler eller levnedsmiddelingredienser med  

 hensyn til sammensætning, næringsværdi, metabolisme,  

 påtænkt anvendelse og indhold af uønskede stoffer.
 Det kan om nødvendigt afgøres efter  

 proceduren i artikel 13, om en bestemt type levnedsmiddel eller  

 levnedsmiddelingrediens er omfattet af nærværende stykke.
Artikel 4 1. Den ansvarlige for markedsføringen i  

 Fællesskabet, i det følgende benævnt »ansøgeren«,  

 forelægger den medlemsstat, i hvilken et produkt skal  

 markedsføres for første gang, en ansøgning om  

 markedsføring.
Samtidig sendes en kopi af ansøgningen til  

 Kommissionen.
 2. Der foretages en første vurdering som omhandlet  

 i artikel 6.
Når proceduren i artikel 6, stk. 4, er afsluttet,  

 informerer den i stk. 1 omhandlede medlemsstat straks ansøgeren  

 om, -	at han kan begynde at markedsføre levnedsmidlet eller  

 levnedsmiddelingrediensen, såfremt den yderligere vurdering, der er  

 nævnt i artikel 6, stk. 3, ikke er nødvendig, og der ikke er  

 fremsat begrundet indsigelse i henhold til artikel 6, stk. 4, eller -	at der kræves en afgørelse om tilladelse til  

 markedsføring i henhold til artikel 7.
 3. De enkelte medlemsstater underretter Kommissionen om  

 navn og adresse på de levnedsmiddelvurderingsorganer på deres  

 område, som skal udarbejde de første vurderingsrapporter, der er  

 omhandlet i artikel 6, stk. 2.
 4. Inden denne forordnings ikrafttræden  

 offentliggør Kommissionen retningslinjer for de videnskabelige  

 aspekter vedrørende:
-	de oplysninger, som skal gives til støtte for  

 ansøgningen, samt udformningen heraf -	udarbejdelsen af den i artikel 6 nævnte første  

 vurderingsrapport.
 5. Eventuelle gennemførelsesbestemmelser til denne  

 artikel vedtages efter proceduren i artikel 13.
Artikel 5 Ansøgeren skal anmelde markedsføringen af de  

 levnedsmidler eller levnedsmiddelingredienser, der er omhandlet i artikel 3,  

 stk. 4, til Kommissionen.
Anmeldelsen ledsages af de relevante oplysninger,  

 der er omhandlet i artikel 3, stk. 4. Kommissionen sender inden tres dage  

 medlemsstaterne en kopi af denne anmeldelse, samt efter anmodning fra en  

 medlemsstat en kopi af ovennævnte relevante oplysninger.
Kommissionen  

 offentliggør årligt en oversigt over disse anmeldelser i De  

 Europæiske Fællesskabers Tidende, C-udgaven.
 For mærkning gælder bestemmelserne i artikel  

 8.
Artikel 6 1. Ansøgningen som omhandlet i artikel 4, stk. 1,  

 skal indeholde alle nødvendige oplysninger, herunder en kopi af de  

 foretagne undersøgelser, og al anden dokumentation for, at  

 levnedsmidlet eller levnedsmiddelingrediensen opfylder kriterierne i artikel  

 3, stk. 1, samt et passende forslag til præsentation og mærkning  

 af levnedsmidlet eller levnedsmiddelingrediensen, der er i overensstemmelse  

 med kravene i artikel 8. Desuden ledsages ansøgningen af et  

 resumé af sagsmaterialet.
2. Efter modtagelsen af ansøgningen sørger  

 den i artikel 4, stk. 1, omtalte medlemsstat for, at der foretages en  

 første vurdering.
Med henblik herpå meddeler den enten  

 Kommissionen navnet på det levnedsmiddelvurderingsorgan, der har til  

 opgave at udarbejde den første vurderingsrapport, eller den anmoder  

 Kommissionen om i samråd med en anden medlemsstat at sørge for,  

 at et af de i artikel 4, stk. 3, omtalte levnedsmiddelvurderingsorganer  

 udarbejder denne rapport.
 Kommissionen sender straks medlemsstaterne en kopi af det  

 resumé af sagsmaterialet, ansøgeren har forelagt, og meddeler  

 navnet på det levnedsmiddelvurderingsorgan, der har til opgave at  

 foretage den første vurdering.
 3. Den første vurderingsrapport udarbejdes efter de  

 i artikel 4, stk. 4, omtalte retningslinjer inden tre måneder efter  

 modtagelsen af en ansøgning, der opfylder betingelserne i stk. 1, og i  

 denne rapport tages der stilling til, om levnedsmidlet eller  

 levnedsmiddelingrediensen kræver yderligere vurdering i henhold til  

 artikel 7.
4. Den pågældende medlemsstat sender straks  

 levnedsmiddelvurderingsorganets rapport til Kommissionen, som videresender  

 den til de øvrige medlemsstater.
Inden for et tidsrum på tres  

 dage fra Kommissionens videresendelse af rapporten kan medlemsstaterne eller  

 Kommissionen fremsætte bemærkninger til markedsføringen af  

 det pågældende levnedsmiddel eller den pågældende  

 levnedsmiddelingrediens eller fremsætte begrundet indsigelse herimod.  

 Bemærkningerne eller indsigelserne kan også vedrøre  

 præsentationen eller mærkningen af levnedsmidlet eller  

 levnedsmiddelingrediensen.
 Bemærkninger eller indsigelser stiles til  

 Kommissionen, der videresender dem til medlemsstaterne inden for den frist  

 på tres dage, der er nævnt i første afsnit.
 På en medlemsstats anmodning udleverer  

 ansøgeren en kopi af de relevante oplysninger i  

 ansøgningen.
Artikel 7 1. Hvis der kræves yderligere vurdering i henhold  

 til artikel 6, stk. 3, eller hvis der fremsættes indsigelse i henhold  

 til artikel 6, stk. 4, træffes der afgørelse om tilladelse til  

 markedsføring efter proceduren i artikel 13.
 2. Afgørelsen indeholder en afgrænsning af  

 tilladelsens rækkevidde og fastslår, hvis det er  

 relevant:
-	betingelserne for levnedsmidlets eller levnedsmiddelingrediensens  

 anvendelse -	betegnelsen på samt specifikation af levnedsmidlet eller  

 levnedsmiddelingrediensen -	særlige krav til mærkning som omhandlet i artikel  

 8.
3. Kommissionen underretter straks ansøgeren om den  

 trufne afgørelse.
Afgørelserne offentliggøres i De  

 Europæiske Fællesskabers Tidende.
Artikel 8 1. Uden at det berører  

 fællesskabslovgivningens øvrige krav om mærkning af  

 levnedsmidler, gælder nedenstående særlige supplerende krav  

 om mærkning for levnedsmidler, med henblik på at informere den  

 endelige forbruger om følgende forhold:
 a)	Alle karakteristika eller egenskaber ved et levnedsmiddel,  

 såsom:
-	sammensætning -	næringsværdi eller ernæringsmæssige  

 virkninger -	påtænkt anvendelse der bevirker, at det nye levnedsmiddel eller den nye  

 levnedsmiddelingrediens ikke længere svarer til det eksisterende  

 levnedsmiddel eller den eksisterende levnedsmiddelingrediens.
 Et nyt levnedsmiddel eller en ny levnedsmiddelingrediens  

 anses i henhold til denne artikel for ikke længere at svare til et  

 eksisterende levnedsmiddel eller en eksisterende levnedsmiddelingrediens,  

 hvis det ved en videnskabelig vurdering på grundlag af en relevant  

 analyse af de foreliggende oplysninger kan påvises, at de vurderede  

 karakteristika - under hensyntagen til de accepterede grænser for  

 naturlige variationer inden for sådanne karakteristika - adskiller sig  

 fra det traditionelle levnedsmiddel eller den traditionelle  

 levnedsmiddelingrediens.
 I så fald skal der i mærkningen henvises til  

 de ændrede karakteristika eller egenskaber samt gives oplysninger om  

 den metode, hvorved de er opnået.
 b)	Forekomst i det nye levnedsmiddel eller den nye  

 levnedsmiddelingrediens af materiale, der ikke findes i det tilsvarende  

 eksisterende produkt, og som kan få sundhedsmæssige følger  

 for visse befolkningsgrupper.
 c)	Forekomst i det nye levnedsmiddel af materiale, der ikke findes i  

 det tilsvarende eksisterende produkt og som giver anledning til etiske  

 betænkeligheder.
 d)	Forekomst af en organisme, der er genetisk modificeret ved  

 hjælp af teknikker hertil, jf. den ikke-udtømmende liste over  

 teknikker til genetisk modifikation i bilag I A, del 1, til direktiv  

 90/220/EØF.
 2. Hvis der ikke allerede eksisterer et tilsvarende  

 levnedsmiddel eller en tilsvarende levnedsmiddelingrediens, vedtages der  

 efter behov passende bestemmelser for at sikre, at forbrugerne informeres  

 behørigt om levnedsmidlets eller levnedsmiddelingrediensens art.
 3. Eventuelle gennemførelsesbestemmelser til denne  

 artikel vedtages efter proceduren i artikel 13.
Artikel 9 1. Hvis et levnedsmiddel eller en levnedsmiddelingrediens,  

 som omfattes af denne forordning, indeholder eller består af en  

 genetisk modificeret organisme som defineret i artikel 2, nr. 1 og 2, i  

 direktiv 90/220/EØF, skal den i artikel 6, stk. 1, nævnte  

 ansøgning om markedsføring ledsages af:
 -	en kopi af de kompetente myndigheders eventuelle skriftlige  

 tilladelse til udsætning af de genetisk modificerede organismer til de  

 i direktiv 90/220/EØF, artikel 6, stk. 4, fastsatte forsknings- og  

 udviklingsformål, samt oplysninger om udsætningens resultater med  

 hensyn til enhver form for sundheds- og miljørisici.
 -	det fuldstændige tekniske sagsmateriale med de relevante  

 oplysninger i henhold til artikel 11 i direktiv 90/220/EØF og den  

 vurdering af miljørisikoen, som er foretaget på grundlag af  

 disse oplysninger, samt oplysninger om resultatet af eventuelle  

 undersøgelser, der er foretaget med henblik på forskning og  

 udvikling, eller i givet fald afgørelsen om tilladelse til  

 markedsføring, jf. del C i direktiv 90/220/EØF.
 Artikel 11-18 i direktiv 90/220/EØF finder ikke  

 anvendelse på levnedsmidler eller levnedsmiddelingredienser, som  

 indeholder eller består af genetisk modificerede organismer.
 2. Hvis et levnedsmiddel eller en levnedsmiddelingrediens,  

 som omfattes af denne forordning, indeholder eller består af genetisk  

 modificerede organismer, skal den i artikel 7 nævnte afgørelse  

 tage hensyn til miljøsikkerhedskravene i direktiv 90/220/EØF  

 for at sikre, at der træffes alle nødvendige foranstaltninger  

 for at undgå, at udsætning af de genetisk modificerede organismer  

 får skadelige følger for sundhed og miljø. Under  

 vurderingen af ansøgninger om markedsføring af produkter, som  

 indeholder eller består af genetisk modificerede organismer,  

 fører Kommissionen eller medlemsstaterne det nødvendige  

 samråd med de organer, Fællesskabet eller medlemsstaterne har  

 oprettet i henhold til direktiv 90/220/EØF.
Artikel 10 Udførlige regler for beskyttelse af de oplysninger,  

 som ansøgeren stiller til rådighed, fastsættes efter  

 proceduren i artikel 13.
Artikel 11 Den Videnskabelige Komité for Levnedsmidler  

 høres om alle spørgsmål, som henhører under denne  

 forordning, og som kan have betydning for folkesundheden.
Artikel 12 1. Hvis en medlemsstat som følge af nye oplysninger  

 eller en fornyet vurdering af de foreliggende oplysninger har begrundet  

 formodning om, at anvendelsen af et levnedsmiddel eller en  

 levnedsmiddelingrediens, der opfylder forordningens krav, udgør en  

 sundhedsrisiko eller en risiko for miljøet, kan medlemsstaten  

 midlertidigt begrænse eller suspendere handelen med og anvendelsen af  

 det pågældende levnedsmiddel eller den pågældende  

 levnedsmiddelingrediens på sit område.
Den underretter  

 omgående de øvrige medlemsstater og Kommissionen herom og  

 begrunder sin afgørelse.
 2. Kommissionen lader hurtigst muligt Den Stående  

 Levnedsmiddelkomité undersøge den i stk. 1 nævnte  

 begrundelse; den træffer de nødvendige foranstaltninger efter  

 proceduren i artikel 13. Den medlemsstat, der har vedtaget den i stk. 1  

 omhandlede afgørelse, kan lade den gælde indtil disse  

 foranstaltningers ikrafttræden.
Artikel 13 1. Ved anvendelsen af proceduren i denne artikel  

 bistås Kommissionen af Den Stående Levnedsmiddelkomité, i  

 det følgende benævnt »komitéen«.
 2. Komitéen indkaldes af formanden, enten på  

 dennes initiativ eller efter anmodning fra en medlemsstats  

 repræsentant.
3. Kommissionens repræsentant forelægger  

 komitéen et udkast til de foranstaltninger, der skal træffes.  

 Komitéen afgiver en udtalelse om dette udkast inden for en frist, som  

 formanden kan fastsætte under hensyn til, hvor meget det  

 pågældende spørgsmål haster.
Den udtaler sig med det  

 flertal, der er fastsat i traktatens artikel 148, stk. 2, for vedtagelse af  

 de afgørelser, som Rådet skal træffe på forslag af  

 Kommissionen.
Ved afstemninger i komitéen tillægges de stemmer,  

 der afgives af repræsentanterne for medlemsstaterne, den vægt,  

 der er fastlagt i nævnte artikel.
Formanden deltager ikke i  

 afstemningen.
 4. a) Kommissionen vedtager de påtænkte foranstaltninger,  

 når de er i overensstemmelse med komitéens udtalelse.
b)	Er de påtænkte foranstaltninger ikke i overensstemmelse  

 med komitéens udtalelse, eller er der ikke afgivet nogen udtalelse,  

 forelægger Kommissionen straks Rådet et forslag til de  

 foranstaltninger, der skal træffes.
Rådet træffer  

 afgørelse med kvalificeret flertal.
 Har Rådet efter udløbet af en frist på  

 tre måneder regnet fra forslagets forelæggelse for Rådet  

 ikke truffet nogen afgørelse, vedtages de foreslåede  

 foranstaltninger af Kommissionen.
Artikel 14 1. Senest fem år efter denne forordnings  

 ikrafttræden sender Kommissionen Rådet og Europa-Parlamentet en  

 beretning om erfaringerne med dens anvendelse, eventuelt ledsaget af  

 relevante forslag.
 2. Uanset revisionen i henhold til stk. 1 overvåger  

 Kommissionen gennemførelsen af denne forordning og dens indvirkning  

 på sundhed, forbrugerbeskyttelse, forbrugeroplysning og det indre  

 markeds funktion og fremsætter om nødvendigt forslag tidligst  

 muligt.
Artikel 15 Denne forordning træder i kraft 90 dage efter  

 offentliggørelsen i De Europæiske Fællesskabers  

 Tidende.
 Denne forordning er bindende i alle enkeltheder og  

 gælder umiddelbart i hver medlemsstat.
 Udfærdiget i Bruxelles, den 27. januar 1997.
På Europa-Parlamentets vegne J.
M.
GIL-ROBLES Formand På Rådets vegne G.
ZALM Formand (1) EFT nr.
C 190 af 29. 7. 1992, s. 3, og EFT nr.
C 16 af  

 19. 1. 1994, s. 10.
(2) EFT nr.
C 108 af 19. 4. 1993, s. 8.
(3) Europa-Parlamentets udtalelse af 27. oktober 1993 (EFT nr.
C 315 af  

 22. 11. 1993, s. 139), Rådets fælles holdning af 23. oktober 1995  

 (EFT nr.
C 320 af 30. 11. 1995, s. 1), Europa-Parlamentets afgørelse  

 af 12. marts 1996 (EFT nr.
C 96 af 1. 4. 1996, s. 26). Rådets  

 afgørelse af 19. december 1996 og Europa-Parlamentets afgørelse  

 af 16. januar 1997.
(4) EFT nr.
L 225 af 12. 10. 1970, s. 1. Direktivet er senest ændret  

 ved direktiv 90/654/EØF (EFT nr.
L 353 af 17. 12. 1990, s. 48).
(5) EFT nr.
L 225 af 12. 10. 1970, s. 7. Direktivet er senest ændret  

 ved direktiv 90/654/EØF (EFT nr.
L 353 af 17. 12. 1990, s. 48).
(6) EFT nr.
L 117 af 8. 5. 1990, s. 15. Direktivet er senest ændret  

 ved direktiv 94/15/EF (EFT nr.
L 103 af 22. 4. 1994, s. 20).
(7) EFT nr.
L 136 af 20. 5. 1974, s. 1.
(8) EFT nr.
L 186 af 30. 6. 1989, s. 23. Direktivet er senest ændret  

 ved direktiv 93/99/EØF (EFT nr.
L 290 af 24. 11. 1993, s. 14).
(9) EFT nr.
L 290 af 24. 11. 1993, s. 14.
(10) EFT nr.
L 291 af 19. 11. 1969, s. 9.
(11) EFT nr.
C 102 af 4. 4. 1996, s. 1.
(12) EFT nr.
L 140 af 11. 2. 1989, s. 27. Direktivet er senest  

 ændret ved direktiv 94/34/EF (EFT nr.
L 237 af 10. 9. 1994, s. 1).
(13) EFT nr.
L 184 af 15. 7. 1988, s. 61. Direktivet er senest  

 ændret ved direktiv 91/71/EØF (EFT nr.
L 42 af 15. 2. 1991, s.  

 25).
(14) EFT nr.
L 157 af 24. 6. 1988, s. 28. Direktivet er senest  

 ændret ved direktiv 92/115/EØF (EFT nr.
L 409 af 31. 12. 1992,  

 s. 31).
ERKLÆRING FRA KOMMISSIONEN AD ARTIKEL 2 Kommissionen bekræfter, at den - hvis erfaringerne  

 skulle vise, at der er mangler i det system til beskyttelse af  

 folkesundheden, som er fastsat i den eksisterende rammelovgivning, navnlig  

 for så vidt angår hjælpestoffer - vil fremsætte  

 relevante forslag til afhjælpning af disse mangler.
Bilag 2 RÅDETS FORORDNING (EF) Nr. 1139/98 af 26. maj 1998  

 om obligatorisk anførelse af andre end de i direktiv 79/112/EØF  

 foreskrevne oplysninger på mærkningen af visse levnedsmidler, der  

 er fremstillet på grundlag af genetisk modificerede organismer RÅDET FOR DEN EUROPÆISKE UNION HAR - under henvisning til traktaten om oprettelse af Det  

 Europæiske Fællesskab, under henvisning til Rådets direktiv  

 79/112/EØF af 18. december 1978 om tilnærmelse af  

 medlemsstaternes lovgivning om mærkning af og  

 præsentationsmåder for levnedsmidler samt om reklame for  

 sådanne levnedsmidler (1), særlig artikel 4, stk. 2, og under henvisning til forslag fra Kommissionen, og ud fra følgende betragtninger:
(1) I overensstemmelse med del C i Rådets direktiv  

 90/220/EØF af 23. april 1990 om udsætning i miljøet af  

 genetisk modificerede organismer (2) er der givet tilladelse til  

 markedsføring af visse genetisk modificerede produkter ved  

 Kommissionens beslutning 96/281/EF af 3. april 1996 om markedsføring  

 af genetisk modificerede sojabønner (Glycine max L.) med øget  

 tolerance over for herbicidet glyphosat, i medfør af Rådets  

 direktiv 90/220/EØF (3), og ved Kommissionens beslutning 97/98/EF af  

 23. januar 1997 om markedsføring af genetisk modificeret majs (Zea  

 mays L.) med kombineret modifikation for insekticide egenskaber, frembragt  

 ved Bt-endotoksin-genet, og øget tolerance over for herbicidet  

 ammoniumglufosinat, i medfør af Rådets direktiv  

 90/220/EØF (4); (2) der har ikke på grundlag af direktiv  

 90/220/EØF været sikkerhedsmæssige grunde til at angive  

 på mærkningen af genetisk modificerede sojabønner (Glycine  

 max L.) og genetisk modificeret majs (Zea mays L.), at produkterne er  

 fremstillet ved hjælp af genetisk modifikation; (3) ikke-levedygtige produkter, som er fremstillet af  

 genetisk modificerede organismer, i det følgende benævnt  

 »GMO'er«, er ikke omfattet af direktiv 90/220/EØF; (4) nogle medlemsstater har truffet foranstaltninger til  

 mærkning af levnedsmidler og levnedsmiddelingredienser, der er  

 fremstillet af de nævnte produkter; indbyrdes afvigelser mellem disse  

 foranstaltninger kan hindre den frie bevægelighed for de  

 pågældende levnedsmidler og levnedsmiddelingredienser og derved  

 virke forstyrrende på det indre markeds funktion; det er derfor  

 nødvendigt at vedtage ensartede fællesskabsregler om  

 mærkning af disse produkter; (5) Europa-Parlamentets og Rådets forordning (EF)  

 nr. 258/97 af 27. januar 1997 om nye levnedsmidler og nye  

 levnedsmiddelingredienser (5) indeholder i artikel 8 særlige  

 supplerende mærkningskrav til sikring af fyldestgørende  

 oplysning af den endelige forbruger; disse særlige supplerende  

 mærkningskrav gælder ikke for levnedsmidler og  

 levnedsmiddelingredienser, som har været anvendt til konsum i  

 nævneværdigt omfang i Fællesskabet inden  

 ikrafttrædelsen af forordning (EF) nr. 258/97, og som af denne grund  

 ikke anses for at være nye; (6) for at forhindre konkurrenceforvridninger bør  

 de samme principper ligge til grund for reglerne for mærkning, til  

 oplysning af den endelige forbruger, af levnedsmidler og  

 levnedsmiddelingredienser, der består af eller er fremstillet af  

 GMO'er, og som er markedsført i henhold til en tilladelse under  

 direktiv 90/220/EØF inden ikrafttrædelsen af forordning (EF) nr.  

 258/97, og af levnedsmidler og levnedsmiddelingredienser, som  

 markedsføres efter nævnte forordnings ikrafttræden; (7) Kommissionens forordning (EF) nr. 1813/97 af 19.  

 september 1997 om obligatorisk anførelse af andre end de i direktiv  

 79/112/EØF (6) foreskrevne oplysninger på mærkningen af  

 visse levnedsmidler, der er fremstillet på grundlag af genetisk  

 modificerede organismer, indeholder derfor generelle mærkningsregler  

 for de ovennævnte produkter; (8) der bør snarest muligt fastsættes  

 detaljerede, ensartede fællesskabsregler for mærkning af de  

 levnedsmidler, der er omfattet af forordning (EF) nr. 1813/97; (9) på linje med artikel 8 i forordning (EF) nr.  

 258/97 må det navnlig sikres, at den endelige forbruger oplyses om  

 eventuelle karakteristika eller ernæringsmæssige egenskaber, som  

 f.eks. sammensætning, næringsværdi eller  

 ernæringsmæssige virkninger eller påtænkt anvendelse,  

 der bevirker, at et levnedsmiddel eller en levnedsmiddelingrediens ikke  

 længere svarer til allerede eksisterende levnedsmidler eller  

 levnedsmiddelingredienser; levnedsmidler og levnedsmiddelingredienser, der er  

 fremstillet af genetisk modificerede sojabønner eller af genetisk  

 modificeret majs, og som ikke svarer til de tilsvarende traditionelle  

 produkter, bør derfor underkastes mærkningskrav; (10) i overensstemmelse med artikel 8 i forordning (EF)  

 nr. 258/97 skal mærkningskravene være baseret på en  

 videnskabelig vurdering; (11) der må opstilles klare mærkningsregler  

 for de ovennævnte produkter, hvorved der gives mulighed for  

 pålidelig og praktisk gennemførlig officiel kontrol, der er let  

 at gentage; der bør udvikles videnskabeligt validerede  

 prøvningsmetoder; (12) det må også sikres, at  

 mærkningskravene ikke er unødigt komplicerede, men dog  

 tilstrækkeligt detaljerede til, at forbrugerne får de  

 oplysninger, de har behov for; (13) på nuværende tidspunkt er  

 tilstedeværelsen i levnedsmidler og levnedsmiddelingredienser af  

 protein eller DNA stammende fra genetisk modifikation det kriterium, der  

 bedst opfylder de ovennævnte krav; denne fremgangsmåde kan senere  

 tages op til revision i lyset af den videnskabelige udvikling på  

 området; (14) tilfældig kontamination af levnedsmidler med  

 DNA eller protein fra genetisk modifikation kan ikke udelukkes;  

 mærkning som følge af denne kontamination kan undgås ved  

 at fastsætte en tærskel for sporing af DNA og protein; (15) man bør på baggrund af relevant  

 videnskabelig rådgivning hurtigt gøre sig overvejelser om,  

 hvorvidt der kan fastsættes en minimumstærskel for  

 tilstedeværelsen af DNA eller protein fra genetisk modifikation og, i  

 bekræftende fald, på hvilket niveau; (16) levnedsmidler og levnedsmiddelingredienser, der er  

 fremstillet af genetisk modificerede sojabønner (Glycine max L.) eller  

 genetisk modificeret majs (Zea mays L.), hvori der er DNA fra genetisk  

 modifikation til stede, svarer ikke til tilsvarende traditionelle produkter  

 og er derfor underkastet mærkningskrav; (17) protein eller DNA fra genetisk modifikation kan  

 være ødelagt under de forskellige forarbejdningsstadier; i  

 så fald bør de pågældende levnedsmidler og  

 levnedsmiddelingredienser, hvad mærkningskrav angår, anses for at  

 svare til tilsvarende traditionelle produkter; de er derfor ikke underkastet  

 mærkningskrav; der bør udarbejdes en liste over sådanne  

 produkter; (18) imidlertid kan nogle forarbejdningsmetoder i givet  

 fald ødelægge DNA, men ikke proteiner; det kan ikke udelukkes,  

 at sådanne metoder kan anvendes til levnedsmidler; levnedsmidler og  

 levnedsmiddelingredienser, som ikke indeholder DNA fra genetisk modifikation,  

 men som indeholder proteiner fra genetisk modifikation, kan ikke anses for at  

 svare til tilsvarende traditionelle produkter; de bør derfor  

 være underkastet mærkningskrav; (19) ingredienslisten bør indeholde de  

 nødvendige oplysninger, medmindre der ikke findes en sådan liste  

 for det pågældende produkt; i så fald bør  

 oplysningerne klart anføres på produktets mærkning; (20) denne forordning griber ikke ind i de  

 erhvervsdrivendes ret til på mærkningen af deres produkter at  

 anføre andre udsagn end dem, der er fastsat i denne forordning (som  

 f.eks. fravær af levnedsmidler og levnedsmiddelingredienser, der er  

 fremstillet af genmodificeret soja eller majs, eller tilstedeværelsen  

 af sådanne levnedsmidler og levnedsmiddelingredienser, hvor dette ikke  

 kan bevises videnskabeligt, men hvor det kan påvises på anden  

 måde), forudsat at sådanne udsagn er i overensstemmelse med  

 bestemmelserne i direktiv 79/112/EØF; (21) i betragtning af deres rækkevidde og  

 konsekvenser er de ved nærværende forordning indførte  

 fællesskabsforanstaltninger ikke blot nødvendige, men  

 afgørende for, at de opstillede mål kan nås; disse  

 mål kan ikke opfyldes ved, at medlemsstaterne handler hver for sig; (22) denne forordning erstatter Kommissionens forordning  

 (EF) nr. 1813/97, som derfor bør ophæves; (23) et udkast til denne tekst har efter proceduren i  

 artikel 17 i direktiv 79/112/EØF været forelagt Den  

 Stående Levnedsmiddelkomité, som ikke har været i stand  

 til at afgive nogen udtalelse; efter samme procedure har Kommissionen  

 forelagt Rådet et forslag til de foranstaltninger, der skal  

 træffes - UDSTEDT FØLGENDE FORORDNING:
Artikel 1 1. Denne forordning finder anvendelse på  

 levnedsmidler og levnedsmiddelingredienser, der som sådanne er bestemt  

 til den endelige forbruger (i det følgende benævnt »de  

 anførte levnedsmidler«) og som helt eller delvis er fremstillet  

 af:
-	genetisk modificerede sojabønner omfattet af beslutning  

 96/281/EF -	genetisk modificeret majs omfattet af beslutning 97/98/EF.
 2. Denne forordning finder ikke anvendelse på de  

 tilsætningsstoffer, aromastoffer til anvendelse i levnedsmidler og  

 ekstraktionsmidler, til fremstilling af levnedsmidler, som nævnes i  

 artikel 2, stk. 1, i forordning (EF) nr. 258/97.
Artikel 2 1. De anførte levnedsmidler er underkastet de  

 særlige supplerende mærkningskrav, der er fastsat i stk. 3.
 2. Anførte levnedsmidler, der hverken indeholder  

 protein eller DNA fra genetisk modifikation, er ikke underkastet de  

 særlige supplerende mærkningskrav.
 Der skal efter proceduren i artikel 17 i direktiv  

 79/112/EØF og under hensyn til den tekniske udvikling, udtalelse fra  

 Den Videnskabelige Komité for Levnedsmidler og relevant videnskabelig  

 rådgivning udarbejdes en liste over produkter, der ikke er omfattet af  

 de særlige supplerende mærkningskrav.
 3. De særlige supplerende mærkningskrav er  

 følgende:
a)	Hvis levnedsmidlet består af mere end én ingrediens,  

 skal ordene »fremstillet af genetisk modificeret soja »eller« fremstillet af  

 genetisk modificeret majs« figurere på den i artikel 6 i direktiv  

 79/112/EØF omhandlede ingrediensliste, anført i parentes  

 umiddelbart efter navnet på den pågældende ingrediens.  

 Disse ord kan subsidiært anføres i en klart synlig fodnote til  

 ingredienslisten, hvor der henvises til den pågældende ingrediens  

 ved hjælp af en asterisk (*). Hvis en ingrediens allerede er  

 anført som værende fremstillet af soja eller majs, kan ordene  

 »fremstillet af genetisk modificeret« forkortes til »genetisk modificeret«;  

 hvis den forkortede form bliver brugt i en fodnote, placeres asterisken  

 umiddelbart efter ordet »soja« eller »majs«.
Hvis begge former af ordene  

 anvendes som fodnote, skal det være med en skrifttype af mindst samme  

 størrelse som ingredienslisten selv.
 b)	For produkter, for hvilke der ikke findes nogen ingrediensliste,  

 skal ordene »fremstillet af genetisk modificeret soja« eller »fremstillet af  

 genetisk modificeret majs« figurere klart på levnedsmidlets  

 mærkning.
c)	Hvis en ingrediens i overensstemmelse med artikel 6, stk. 5, litra  

 b), første afsnit, i direktiv 79/112/EØF alene er betegnet ved  

 navnet på en kategori, skal denne betegnelse suppleres med ordene  

 »indeholder... (*), der er fremstillet af genetisk modificeret soja/genetisk  

 modificeret majs (*)	Ingrediens(er) som skal anføres nærmere.«, alt efter  

 omstændighederne.
 d)	Hvis en ingrediens i en sammensat ingrediens er fremstillet af de  

 anførte levnedsmidler, skal dette anføres på  

 slutproduktets mærkning sammen med de i litra b) anførte  

 udsagn.
 4. Denne artikel gælder med forbehold af de  

 øvrige krav i Fællesskabets lovgivning om mærkning af  

 levnedsmidler.
Artikel 3 Kommissionens forordning (EF) nr. 1813/97  

 ophæves.
Artikel 4 1. Mærkningskravene i denne forordning gælder  

 ikke produkter, som lovligt er fremstillet og mærket i  

 Fællesskabet, eller som lovligt er indført i Fællesskabet  

 og bragt i fri omsætning inden denne forordnings  

 ikrafttræden.
 2. Anvendelsen af artikel 2 på produkter, der  

 markedsføres med mærkning, som opfylder kravene i forordning  

 (EF) nr. 1813/97, og som angiver, at de indeholder genetisk modificeret  

 materiale, kan udsættes i indtil seks måneder efter  

 ikrafttrædelsen af denne forordning.
Artikel 5 Denne forordning træder i kraft 90 dage efter  

 offentliggørelsen i De Europæiske Fællesskabers  

 Tidende.
 Denne forordning er bindende i alle enkeltheder og  

 gælder umiddelbart i hver medlemsstat.
 Udfærdiget i Bruxelles, den 26. maj 1998.
På Rådets vegne J.
CUNNINGHAM Formand (1) EFT L 33 af 8. 2. 1979, s. 1. Direktivet er senest  

 ændret ved Europa-Parlamentets og Rådets direktiv 97/4/EF (EFT L  

 43 af 14. 2. 1997, s. 21).
 (2) EFT L 117 af 8. 5. 1990, s. 15. Direktivet er senest ændret ved  

 direktiv 97/35/EF (EFT L 169 af 27. 6. 1997, s. 72).
 (3) EFT L 107 af 30. 4. 1996, s. 10.
 (4) EFT L 31 af 1. 2. 1997, s. 69.
 (5) EFT L 43 af 14. 2. 1997, s. 1.
 (6) EFT L 257 af 20. 9. 1997, s. 7.
1)   I  

 bekendtgørelsen er medtaget visse bestemmelser fra Europa-Parlamentets  

 og Rådets forordning (EF) nr. 258/97 af 27. januar 1997 om nye  

 levnedsmidler og nye levnedsmiddelingredienser.
Ifølge artikel 189 i  

 EF-traktaten gælder en forordning umiddelbart i hver medlemsstat.  

 Gengivelsen af disse bestemmelser i bekendtgørelsen er således  

 udelukkende begrundet i praktiske hensyn og berører ikke den  

 nævnte forordnings umiddelbare gyldighed i Danmark.
