1. Indledning Ændringer i regler vedrørende udlejning Siden udsendelsen af Bygge- og Boligstyrelsens vejledning om udlejning af  

 almennyttige boliger i oktober 1993 er der sket en række ændringer i regler,  

 der har betydning for administrationen af udlejning af almennyttige boliger.
Det drejer sig om * ændringer i selve udlejningsreglerne i boligbyggeriloven, * ændringer i lejeloven, * ændring i bekendtgørelse om almennyttig boligvirksomhed, * ændringer i bekendtgørelse om udlejning af almennyttige boliger.
Lovændringer: Lov om boligbyggeri I lov om boligbyggeri er der pr. 1. januar 1994 sket ændringer i  

 udlejningsreglerne.
 Ændringerne vedrører muligheder for etablering af kollektive  

 bofællesskaber ved udlejning uden om ventelistesystemet, jf. lovens § 14,  

 stk. 9 og 10.
 Ligeledes pr. 1. januar 1994 er der sket en ændring vedrørende  

 klagebestemmelser.
 Klagemuligheden er nu udvidet til også at omfatte kommunalbestyrelsens  

 afvisning af godkendelse af boligsøgende med henvisning til den boligsøgendes  

 personlige forhold, jf. lovens § 18, stk. 3.
 Vedrørende boligbyggeriloven henvises til den seneste lovbekendtgørelse,  

 jf. bekendtgørelse nr. 484 af 7. juni 1994 af lov om boligbyggeri med de  

 ændringer, der følger af lov nr. 87 af 8. februar 1995.
Lov om leje Ved ændringer af lejeloven pr. 1. juli 1994 er følgende forhold fastsat:
 Fremover skal fremlejeaftaler indgå skriftligt, jf. lovens § 69, stk. 2.
 Overtagelse af en lejlighed ved lejerens død forudsætter fælles husstand  

 med lejeren i mindst 2 år umiddelbart forud for dødsfaldet, jf. lovens § 75,  

 stk. 2.
 Ved ophør af samliv skal indgåede aftaler mellem parterne om  

 lejeforholdets fortsættelse respekteres af udlejer, jf. lovens § 77a.
 Vedrørende lejeloven henvises til den seneste lovbekendtgørelse, jf.  

 bekendtgørelse nr. 704 af 22. juli 1994 af lov om leje.
Ændring af bekendtgørelse om almennyttig boligvirksomhed Ved en ændring af bekendtgørelsen om almennyttig boligvirksomhed pr. 22.  

 marts 1995 er det præciseret, at udlejning af lejligheder i almennyttige  

 andelsboligforeninger, der oprettes i forbindelse med gennemførelse af  

 byfornyelse eller sanering, skal ske enten ved et allerede etableret  

 boligselskab eller via kommunen, jf. bilag 2.
 Ændring af bekendtgørelse om udlejning af almennnyttige boligselskabers  

 boliger.
 Pr. 29. marts 1995 er der sket følgende ændringer af  

 udlejningsbekendtgørelsen, jf. bilag 1:
 Det præciseres, at det som almindeligt udgangspunkt er et krav, at  

 boligselskabet udlejer direkte til boligtageren, idet der skal indgås  

 lejeaftale mellem boligselskabet og boligtageren.
Ved væsentlige udlejningsproblemer er der dog mulighed for fravigelse af  

 udlejningsreglerne.
Det præciseres, at der i disse tilfælde - med  

 kommunalbestyrelsens godkendelse - kan ske udlejning til andre end de  

 berettigede, herunder udlejning til erhvervslejere med henblik på  

 videreudlejning (fremleje).
Yderligere forhold Herudover skal det nævnes, at der i udlejningsvejledningen fra oktober  

 1993 er omtalt forhold, som ikke længere er aktuelle.
Det drejer sig om:
Ordningen er helt ophævet pr. 1. januar 1993 i forbindelse med ændring af  

 lov om individuel boligstøtte.
Der henvises herom til kapitel 20 i vejledning  

 om individuel boligstøtte, jf.
Bygge- og Boligstyrelsens vejledning nr. 196  

 af 16. november 1994 med senere ændringer (vejledningen ajourføres løbende).
Endelig er der sket uddybning i forhold til den tidligere  

 udlejningsvejledning, hvor der er skønnet behov for det.
Det gælder de  

 særlige forhold vedrørende medlemsnumre i almennyttige andelsboligforeninger  

 ved samlivs ophør, jf. afsnit 2.5.
2. Vejledning om de enkelte forhold 2.1. Kollektive bofællesskaber Etablering uden om ventelisten Ved lov nr. 441 af 30. juni 1993 blev der skabt muligheder for etablering  

 af kollektive bofællesskaber uden om ventelistesystemet.
Bestemmelserne  

 indebærer, at der ved udlejning til etablering af særlige bofællesskaber ses  

 bort fra fortrinsretten til store lejligheder for børnefamilier.
 Bestemmelserne findes i boligbyggerilovens § 14, stk. 9 og 10.
 Bestemmelserne har været gældende fra den 1. januar 1994.
Der er tale om en aftalemulighed.
Såfremt boligselskabet ikke ønsker at  

 indgå aftale, er det ikke forpligtet hertil.
 Såfremt der ikke kan indgås aftale, kan kommunalbestyrelsen stille krav om  

 at få lejligheder stillet til rådighed til samme formål efter de almindelige  

 regler om kommunal anvisningsret, jf. boligbyggerilovens § 14, stk. 2  

 (fjerdedelsreglen).
Kun særlige bofællesskaber Det er kun kollektive bofællesskaber for beboere med særligt socialt  

 betingede behov for at bo i bofællesskab, der er omfattet af mulighederne i  

 boligbyggerilovens § 14, stk. 9 og 10.
 Betingelserne for oprettelse af de særlige kollektive bofællesskaber er  

 nærmere beskrevet i kapitel 4a i lov om individuel boligstøtte, herunder  

 særligt § 24a, stk. 1, nr. 1 og 2, samt i kapitel 12a i vejledning om  

 individuel boligstøtte, hvortil der henvises.
Personkredsen Personkredsen til de særlige bofællesskaber er personer, som ønsker at  

 flytte i bofællesskab, og som har et særligt socialt betinget behov for at bo  

 i en bofællesskabsbolig.
Det er kommunen, der vurderer, om de pågældende  

 skønnes at have behov for at bo i et bofællesskab af denne art.
 Bofællesskabet kan også omfatte nærstående til de berettigede  

 bofællesskabsdeltagere, dvs. børn, søskende, ægtefælle, samlever og andre med  

 en nær tilknytning til de pågældende.
Øvrige vilkår Det enkelte bofællesskab skal omfatte mindst tre personer, som opfylder  

 betingelserne for at kunne flytte i et kollektivt bofællesskab, dvs. som har  

 det særlige sociale behov herfor, jf. ovenfor.
 Den bolig, der udlejes til bofællesskabet, skal omfatte mindst et  

 beboelsesrum mere end antallet af beboere (et fællesrum). Det er Bygge- og  

 Boligstyrelsens opfattelse, at hvis et køkken er indrettet som alrum, kan det  

 medregnes som beboelsesrum (fællesrum), hvis det areal, der ikke anvendes til  

 køkkenfunktioner, udgør 18 m2 eller mere.
To muligheder Kollektive bofællesskaber kan herefter etableres enten ved boligselskabets  

 udlejning af almennyttige lejligheder direkte til et kollektivt bofællesskab  

 eller ved udlejning til kommunalbestyrelsen eller amtsrådet, der herefter  

 videreudlejer til et kollektivt bofællesskab.
Direkte udlejning Der kan lejes ud direkte til et kollektivt bofællesskab ved, at  

 boligselskabet indgår lejeaftale med bofællesskabet som helhed og/eller de  

 enkelte medlemmer af bofællesskabet.
Kommunen skal godkende Hvis der lejes ud direkte til bofællesskabet, er det en forudsætning, at  

 kommunalbestyrelsen godkender udlejningen.
Det er komunens ansvar at påse, at  

 bofællesskabet kun omfatter boligsøgende, der opfylder kravene til at bo i  

 denne type bofællesskab, dvs. mindst tre personer med særligt socialt behov  

 samt eventuelle nærtstående til disse, jf. ovenfor.
Kommunaløkonomiske forpligtelser Reglerne om kommunens betaling af leje og om kommunal garanti for  

 istandsættelse ved fraflytning gælder på samme måde som ved kommunal  

 anvisning til almennyttige boliger efter lovens § 14, stk. 2 og 3.
Udleje via kommune eller amt Som den anden mulighed for etablering af særlige kollektive bofællesskaber  

 kan der ske udlejning til kommunalbestyrelsen eller amtsrådet, som herefter  

 videreudlejer til bofællesskabet/de enkelte bofællesskabsdeltagere.
Kommunen  

 eller amtet vil hermed fungere som fremlejer, hvorved de enkelte beboere i  

 bofællesskabet får status som fremlejetagere.
 Hvis Boligselskabet udlejer en bolig til en lejer, der ikke har til  

 hensigt selv at anvende boligen til beboelse, f.eks. en kommune eller et amt,  

 der videreudlejer, betragtes dette pr. definition som et erhvervslejeforhold,  

 som vil være omfattet af erhvervslejereguleringsloven, jf. bekendtgørelse nr.  

 90 af 5. februar 1992 af lov om lejeregulering i erhvervslokaler m.v.  

 Boligselskabet bør uanset dette søge at sikre sig dækning for balancelejen i  

 sin aftale med kommunen eller amtet.
Økonomiske forpligtelser Det følger af lejeforholdet, at det er kommunen henholdsvis amtet, der  

 betaler husleje og istandsættelsesudgifter ved fraflytning i den situation,  

 hvor kommunen eller amtet står som lejer.
Den enkelte bofællesskabsdeltager betaler leje til kommunen eller amtet i  

 overensstemmelse med den indgåede lejeaftale mellem den pågældende og  

 kommunen/amtet.
Lejefastsættelsen i fremlejeforholdet (mellem kommune og  

 bofællesskabsdeltageren) følger reglerne i den almindelige lejelovgivning.
Kommunen/amtet kan risikere nedsættelse af lejen ved en boligretssag, og  

 der kan så eventuelt blive tale om en difference i forhold til den med  

 boligselskabet aftalte leje.
I så fald må differencen dækkes af  

 kommunen/amtet, som altså kan risikere tab.
 Der bør ikke være mulighed for, at kommunen/amtet i sin egenskab af  

 fremlejer får gevinst ved denne form for udlejning.
Beboerdemokratiske rettigheder Det er fundet rimeligt, at deltagere i et bofællesskab, som er etableret  

 via kommunal eller amtslig fremleje, ligestilles i beboerdemokratisk  

 henseende med et bofællesskab, som er etableret ved direkte leje hos  

 boligselskabet.
Retten til medindflydelse er derfor overladt til bofællesskaberne.
Det  

 betyder, at deltagelse i afdelingsmøder og afstemninger ikke kan ske ved  

 repræsentanter for kommunen eller amtet men skal ske ved bofællesskabets  

 medlemmer.
Det enkelte bofællesskab kan dog ikke tildeles flere stemmer end  

 øvrige husstande (dvs. normalt to stemmer pr. husstand).
Forholdet mellem fremlejer (kommune eller amt) og fremlejetager er i  

 øvrigt reguleret af lejelovgivningen.
Fremlejer er i sin egenskab af  

 videreudlejer ansvarlig for, at lejelovgivningens regler overholdes.
2.2. Klagebestemmelser Udvidet mulighed for klage over kommunalbestyrelsens afvisning.
 Ved lov nr. 1071 af 22. december 1993 er der sket ændring vedrørende  

 klagebestemmelser, jf. § 18, stk. 3 i boligbyggeriloven.
 Ændringen er sket med virkning fra den 23. december 1993.
Ændrede klagebestemmelser Hvor der før kun var mulighed for at påklage afvisninger, der var  

 begrundede i en for lav husstandsindkomst i forhold til boligafgiften  

 (huslejen), omfatter klagemuligheden nu også kommunalbestyrelsens afvisning  

 af godkendelse af boligsøgende med henvisning til den boligsøgendes  

 personlige forhold.
 For disse ikke-økonomiske begrundede afvisninger var der tidligere kun  

 mulighed for at indhente vejledende fortolkninger fra Bygge- og  

 Boligstyrelsen.
Det sociale Ankenævn kan nu også behandle klagesager, hvor afvisning både  

 er begrundet i de økonomiske forhold og i den boligsøgendes personlige  

 forhold.
Ankenævnet kan ligeledes behandle sager, hvor afvisning kun er  

 begrundet i den boligsøgendes personlige forhold, f.eks. at den boligsøgende  

 i forvejen har en passende bolig.
Klagevejledning Det indebærer, at kommunalbestyrelsen i forbindelse med afvisning af  

 boligsøgende skal give klagevejledning om, at også et afslag på godkendelse  

 begrundet i ansøgerens personlige forhold kan påklages.
Vurdering af den boligsøgendes forhold Vurderingen af den boligsøgendes økonomiske og personlige forhold ved  

 ansøgning om godkendelse til en almennyttig bolig skal efter Bygge- og  

 Boligstyrelsens opfattelse som udgangspunkt ske efter samme retningslinier  

 som ved vurderingen af, om der kan ydes individuel boligstøtte.
 De personlige forhold, der kan indgå i vurderingen, vil således efter  

 Bygge- og Boligstyrelsens opfattelse principielt være de samme som de, der  

 kan inddrages i vurderingen efter boligstøttelovens § 15, jf. side 78 i  

 udlejningsvejledningen fra 1993.
Den boligsøgendes personlige forhold omfatter ikke alene den pågældende  

 boligsøgende, men ethvert medlem af den boligsøgendes husstand.
Det kan  

 f.eks. være et handicappet barn, en ægtefælle eller samlever.
 Den nævnte ændring af klagebestemmelsen indebærer ikke, at der er sket en  

 udvidelse af kommunalbestyrelsens muligheder for at afvise udlejning.
2.3. Fremlejeaftaler Skriftlighed Ved lov nr. 419 af 1. juni 1994 er lejeloven ændret, således at  

 fremlejeaftaler fremover skal indgås skriftligt, jf. lovens § 69, stk. 2.
 Ændringen er gennemført med virkning fra 1. juni 1994.
Oplysningspligt Det har hidtil været gældende, at en lejer, der fremlejer sin lejlighed  

 helt eller delvis, har skullet oplyse udlejeren om, hvem der fremlejes til og  

 vilkårene for fremlejeforholdet.
Dette gælder stadig, men reglerne er pr. 1.  

 juli 1994 skærpede, således at * selve fremlejeaftalen skal indgås skriftligt, og * udlejeren (boligselskabet) skal have en kopi af fremlejeaftalen, før  

 fremlejeperioden begynder.
 Disse krav gælder nu også ved fremleje af almennyttige boliger.
Anvendelse af lejekontrakt Som grundlag for lejeaftalen kan man eventuelt anvende den  

 kontraktformular, der gælder for private udlejningsboliger - typeformular A  

 1994 (fås hos Statens Information) - med konkrete tillempelser  

 (udstregninger).
 Derimod er typeformular B 1989, som gælder for almennyttigt byggeri, næppe  

 egnet som udgangspunkt for en fremlejeaftale.
 Herudover gælder særligt ved fremleje af almennyttige boliger:
Beboerdemokratiske rettigheder En fremlejetager har ingen rettigheder i forhold til at deltage i  

 beboerdemokratiet.
Fremlejetageren kan ikke tildeles beboerdemokratiske  

 rettigheder, idet dette kræver særlig hjemmel i loven (sådan som det er  

 tilfældet ved etablering af kollektive bofællesskaber, jf. afsnittet herom).
 Adgangs- og stemmeberettigede til afdelingsmødet er begrænset til  

 boligtagere i afdelingen, disses ægtefæller, registrerede partnere eller  

 hermed ligestillede, jf. afsnit 2.2. i Bygge- og Boligstyrelsens vejledning  

 om almennyttig boligvirksomhed, maj 1994.
Forholdet mellem fremlejer og fremlejetager reguleres i øvrigt af  

 lejelovgivningen.
Fremlejer er i sin egenskab af videreudlejer ansvarlig for,  

 at lejelovgivningens regler overholdes.
 2.4. Ret til overtagelse ved død m.v.
 Ved lov nr. 419 af 1. juni 1994 er lejeloven ændret, således at retten til  

 overtagelse af lejemålet efter en lejers død forudsætter, at der har været  

 tale om fælles husstand i mindst to år umiddelbart forud for dødsfaldet, jf.  

 lovens § 75, stk. 2.
 Ændringen er gennemført med virkning fra 1. juli 1994.
Det har hidtil været gældende, at når en lejer dør uden at efterlade sig  

 en ægtefælle, har en person, der i mindst to år har haft fælles husstand med  

 lejeren, ret til at fortsætte lejeforholdet.
Det samme gælder ved flytning  

 til plejehjem, ældrebolig eller lignende.
 Det er nu præciseret, at der skal have været tale om fælles husstand i en  

 sammenhængende periode på mindst to år umiddelbart forud for  

 dødsfaldet/flytningen.
 På det almennyttige område har der også hidtil været anlagt den  

 fortolkning, at der skulle være tale om husstandsfællesskab i to år  

 umiddelbart forud for dødsfaldet/fraflytning til plejehjem m.v.
Der behøver ikke at være tale om et ægteskabslignende samlivsforhold.
Der  

 kan f.eks. også være tale om, at forældre og børn har boet sammen.
2.5. Aftaler ved ophør af samliv Aftaler skal respekteres Ved lov nr. 419 af 1. juni 1994 er der sket ændring af lejeloven,  

 hvorefter aftaler indgået mellem parterne skal respekteres af udlejer ved  

 ophør af samlivet, jf. lovens § 77a.
 Ændringen er gennemført med virkning fra 1. juli 1994.
 Parter, der har haft fælles husstand i mindst to år, kan således selv  

 aftale, hvem af parterne, der skal fortsætte lejemålet, hvis samlivet  

 ophører.
Ved uenighed, kan afgøres ved dom Hvis parterne ikke kan blive enige, kan spørgsmålet som histil afgøres ved  

 dom.
Medlemsnummer i almennyttige andelsboligforeninger Ved samlivs ophør kan brugsretten til en lejlighed i en almennyttig  

 andelsboligforening overdrages til den anden part ved aftale, selvom denne  

 ikke er medlem af foreningen.
Da medlemsnummeret er personligt, vil det i  

 denne situation følge den fraflyttende part, med mindre vedkommende selv  

 ønsker at overdrage medlemsnummeret til den part, der overtager lejligheden,  

 i forbindelse med, at brugsretten til lejligheden overgår varigt til denne  

 part.
Medlemsnummeret vil ikke kunne overdrages til andre, f.eks. parternes  

 børn.
Den af de to parter, der ikke beholder eller overtager medlemsnummeret, må  

 melde sig ind i foreningen for at kunne optages på  

 venteliste/oprykningsventeliste.
Ancienniteten regnes fra indmeldelsen på  

 samme måde som for alle andre, der melder sig ind i foreningen.
Hvis den fraflyttende ønsker at beholde sit nummer, må den, der fortsætter  

 lejemålet, på tilsvarende måde melde sig ind i foreningen for at kunne  

 udnytte fortrinsretten til oprykning.
Der er ikke længere mulighed for  

 tildeling af A- og B-numre med samme anciennitet, som det oprindelige medlem  

 havde.
 Det er herudover Bygge- og Boligstyrelsens opfattelse, at  

 andelsboligforeningen kan kræve, at vedkommende under alle omstændigheder  

 indmelder sig i foreningen.
2.6. Udlejning af lejligheder i almennyttige andelsboligforeninger  

 oprettet i forbindelse med byfornyelse eller sanering Ved en ændring af bekendtgørelse nr. 99 af 4. februar 1994 om almennyttig  

 boligvirksomhed er det fastsat, at udlejningen af lejligheder i almennyttige  

 andelsboligforeninger, som oprettes i forbindelse med gennemførelse af  

 byfornyelse eller sanering, skal overlades til kommunen eller til et allerede  

 godkendt almennyttigt boligselskab i kommunen, jf. bilag 2.
 Ændringen er sket med virkning fra den 22. marts 1995.
Hvilke ejendomme I ejendomme, som har været overtaget af kommunen i forbindelse med  

 gennemførelse af byfornyelse eller sanering, er der, hvis beboerne ønsker  

 det, mulighed for at oprette en almennyttig andelsboligforening.
Beboerne kan  

 herunder vælge, at der sker en sammenlægning med et eksisterende  

 boligselskab, således at ejendommen får status som almennyttig afdeling under  

 dette selskab.
Kommunal godkendelse Beboerne har krav på at få kommunalbestyrelsens godkendelse af oprettelsen  

 af en sådan boligforening (som almennyttigt boligselskab) eller afdeling,  

 medmindre helt særlige - og tungtvejende - saglige hensyn taler imod.
 Som allerede nævnt i udlejningsvejledningen fra 1993, er det ikke  

 hensigtsmæssigt, at udlejningen i sådanne typisk meget små bebyggelser  

 varetages af den enkelte andelsboligforening selv.
Ved gennemførelsen af lovforslaget om oprettelse af sådanne almennyttige  

 andelsboligforeninger, blev det tilkendegivet, at anvisningsretten til  

 boliger i de pågældende boligforeninger skal overlades enten til kommunen  

 eller et i kommunen værende godkendt almennyttigt boligselskab.
Dette er nu  

 fastslået med ændringen af bekendtgørelsen.
Boligforeningen må vælge I forbindelse med oprettelsen af en sådan almennyttig andelsboligforening  

 skal beboerne derfor i forbindelse med ansøgningen oplyse, hvorvidt man  

 ønsker, at anvisning af boligsøgende til boligerne skal ske gennem kommunen  

 eller gennem et allerede godkendt almennyttigt boligselskab i kommunen.
 Indgår bebyggelsen som afdeling under et eksisterende boligselskab, vil  

 dette forestå anvisningen.
Kommunal anvisningsret medfører kommunaløkonomiske forpligtelser Såfremt kommunen overtager anvisningsretten til de pågældende boliger,  

 gælder de sædvanlige regler for kommunal anvisning, herunder kravet om, at  

 kommunen skal betale lejen fra det tidspunkt, hvor den får en lejlighed  

 stillet til rådighed, og indtil udlejning sker, samt kravet om kommunal  

 garanti for istandsættelse ved fraflytning.
Ønsker kommunen ikke at overtage anvisningsretten, må boligforeningen  

 overlade anvisningen til et allerede godkendt boligselskab i kommunen.  

 Administrationen af ventelisten til den pågældende bebyggelse skal i så fald  

 ske ved dette boligselskab.
Der kan eventuelt etableres en fælles venteliste  

 med det administrerende boligselskab, jf. afsnit 5.1.1. i  

 udlejningsvejledningen fra 1993.
 Boligforeningen kan ikke selv forestå udlejningen.
2.7. Udlejning direkte til boligtager Ved en ændring af bekendtgørelsen om udlejning af almennyttige  

 boligselskabers boliger er det præciseret, at boligselskabet som hovedregel  

 skal indgå lejeaftale med boligtageren, jf. bilag 1.
 Ændringen er sket med virkning fra den 29. marts 1995.
Hovedregel: direkte udlejning I udlejningsvejledningen fra 1993 er det nævnt, at udlejning af boliger  

 skal ske direkte til de boligsøgende og ikke til andre, som kunne ønske dette  

 med henblik på fremleje.
Dette gælder som hovedregel, og det indebærer, at  

 selskabet skal indgå lejeaftale direkte med boligtageren.
Dette skyldes først og fremmest hensynet til at sikre boligtageren en i  

 princippet uopsigelig ret til boligen.
Hertil kommer hensynet til  

 beboerdemokratiet, herunder den enkelte lejers/beboers mulighed for at  

 deltage heri.
 Det indebærer, at fremlejeforhold, hvor der sker udlejning via et  

 mellemled, normalt ikke accepteres.
Undtagelser Der er dog visse undtagelser fra hovedreglen.
Kollektive bofællesskaber Den ene undtagelse fra hovedreglen om direkte udlejning er i tilfælde,  

 hvor der etableres et kollektivt bofællesskab efter reglerne i  

 boligbyggerilovens § 14, stk. 9, jf. afsnit 2.1.
 Ved etablering af et særligt kollektivt bofællesskab kan lejeaftale som  

 følge heraf i stedet indgås med kommunalbestyrelsen eller amtsrådet, som  

 herefter videreudlejer til bofællesskabet/de enkelte medlemmer af  

 bofællesskabet.
 Bofællesskabet kan dog også selv stå som aftalepart i forhold til  

 boligselskabet, jf. boligbyggerilovens § 14, stk. 10.
Væsentlige udlejningsproblemer Den anden undtagelse er de tilfælde, hvor der konstateres væsntlige  

 udlejningsproblemer, og der derfor må søges andre udlejningsmuligheder af  

 hensyn til afdelingens økonomi, jf. afsnit 2.8. om fravigelse af  

 udlejningsregler.
 I denne situation skal kommunalbestyrelsens godkendelse indhentes, før der  

 sker anden form for udlejning.
2.8. Fravigelse af udlejningsregler Ved en ændring af bekendtgørelsen om udlejning af almennyttige  

 boligselskabers boliger er det præciseret, at kommunalbestyrelsen kan  

 godkende fravigelse af udlejningsreglerne ved væsentlige udlejningsproblemer,  

 jf. bilag 1.
 Ændringen er sket med virkning fra den 29. marts 1995.
 Der har ikke hidtil været fastsat udtrykkelige bestemmelser om andre  

 udlejningsmuligheder for almennyttige boliger i tilfælde af, at der ikke kan  

 lejes ud til den berettigede personkreds (boligsøgende, der er opskrevet på  

 boligselskabets venteliste).
Det følger af de almindelige bestemmelser, at kan en lejlighed ikke lejes  

 ud til de, der er fortrinsberettigede - f.eks. firerumsboliger til  

 børnefamilier - så kan lejligheden lejes ud til en anden boligsøgende på  

 ventelisten, herunder også en enlig.
Er der ingen på ventelisten, kan der  

 lejes ud til andre boligsøgende (ved annoncekampagne eller lignende).
Forudsætning: Væsentlige udlejningsproblemer Med ændringen af bekendtgørelsen præciseres det, at i tilfælde, hvor der  

 konstateres væsentlige udlejningsproblemer, kan boligselskabet med  

 kommunalbestyrelsens accept søge at udleje lejligheder til andre end den  

 berettigede personkreds, dvs. andre end boligsøgende.
I disse tilfælde er det mere hensigtsmæssigt at foretage den mulige  

 udlejning for at sikre en lejeindtægt, uanset at dette ikke kan ske efter de  

 gældende regler for udlejning af almennyttige boliger.
Der må her tages  

 hensyn til, at afdelingen ellers ville lide tab, som de tilbageblevne lejere  

 pricipielt skulle betale i form af lejeforhøjelse, hvilket vil kunne forværre  

 udlejningssituationen yderligere.
Erhvervslejeforhold Hvis boligselskabet udlejer en bolig til en lejer, der ikke selv har til  

 hensigt at anvende boligen til beboelse, betragtes dette pr. definition som  

 et erhvervslejeforhold.
 Det gælder f.eks., hvis der lejes ud til en virksomhed, som videreudlejer  

 til ansatte, der er udstationerede til midlertidige arbejdsopgaver.
 Det samme gælder, hvis der lejes ud til kommunen med henblik på  

 videreudlejning til anden side.
Kommunen skal godkende på forhånd Kommunalbestyrelsens godkendelse skal indhentes forud for boligselskabets  

 fravigelse af udlejningsreglerne.
 Blandt de forhold, som kommunalbestyrelsen i øvrigt skal tage stilling til  

 i forbindelse med godkendelsen, kan nævnes:
Tidsbegrænsning Ved erhvervsmæssig udlejning skal der være tale om midlertidig udlejning.  

 Kommunalbestyrelsen må derfor påse, at udlejninger sker på et midlertidigt  

 grundlag, dvs. ved tidsbestemt lejekontrakt.
Opmærksomheden henledes på, at i henhold til lejeloven, skal  

 tidsbegrænsningen i et tidsbestemt lejemål være tilstrækkeligt begrundet i  

 udlejers forhold.
Såfremt dette ikke er tilfældet, kan tidsbegrænsningen  

 tilsidesættes af boligretten, jf. lejelovens § 80, stk. 3.
Løbende vurdering af udlejningssituationen Det skal understreges, at kommunalbestyrelsen løbende skal vurdere, om der  

 fortsat er begrundelse for fravigelse af udlejningsreglerne - ud fra en  

 vurdering af udlejningssituationen i det lokale område i øvrigt.
Ved vedvarende udlejningsproblemer må kommunalbestyrelsen vurdere, om der  

 skal gennemføres særlige foranstaltninger over for det pågældende byggeri med  

 henblik på at afhjælpe problemerne.
Der kan f.eks. være behov for at  

 gennemføre fysisk eller økonomisk genopretning eller andre  

 forbedringsforanstaltninger, eventuelt ombygning af nogle boligtyper,  

 iværksættelse af særlige sociale indsatser m.v.
 Fravigelse af gældende regler kan kommunalbestyrelsen således ikke  

 dispensere fra ventelisterne for at undgå socialt belastede boligsøgende  

 eller af tilsvarende årsager.
Begrænsninger Kommunalbestyrelsen må tage stilling til, om der skal være begrænsninger  

 på anvendelsen af de pågældende lejemål og i givet fald hvilke.
 Det forudsættes, at kommunalbestyrelsen vurderer, om der er tale om en  

 hensigtsmæssig anvendelse af boligerne, under hensyn til at der er tale om  

 offentligt støttet byggeri.
 I det omfang, den aktuelle udlejnings- og efterspørgselssituation muliggør  

 dette, bør det således tilstræbes, at boligerne anvendes til boligformål  

 fremfor erhvervsformål.
Fremleje Ved udlejning i to led (fremleje) skal visse forhold iagttages.
Som  

 tidligere anført, er der nu krav om, at fremlejeaftaler skal indgås  

 skriftligt, samt at udlejer (boligselskabet) skal have kopi af  

 fremlejeaftalen, før fremlejeperioden begynder, jf. afsnit 2.3. om  

 fremlejeaftaler.
Beboerdemokratiske rettigheder Hverken den fremlejer, som lejer boligen på erhvervsmæssigt grundlag og  

 videreudlejer den til anden side, eller fremlejetageren har adgang til at  

 deltage i beboerdemokratiet, jf. afsnit 2.3., hvortil der i øvrigt henvises.
Lejefastsættelse Boligselskabet bør i lejeaftalen med den erhvervsdrivende fremlejer søge  

 at få dækning for den leje, der ville skulle opkræves efter  

 boligbyggerilovens regler, dvs. balancelejen, selvom forholdet som  

 udgangspunkt vil være omfattet af erhvervslejereguleringsloven, jf.  

 bekendtgørelse nr. 90 af 5. februar 1992 af lov om lejeregulering i  

 erhvervslokaler m.v.
Da fremlejeforholdet reguleres af lejelovgivningen, kan fremlejer risikere  

 nedsættelse af lejen ved en boligretssag, og der kan eventuelt blive tale om  

 en difference i forhold til den med boligselskabet aftalte leje.
I så fald må  

 differencen dækkes af den erhvervsdrivende fremlejer, som altså kan risikere  

 tab.
Ophævelse/opsigelse af lejeaftalen Det bemærkes, at efter reglerne om erhvervsleje kan lejer tidligst kræve  

 genforhandling af lejen efter 4 år, jf. § 5, stk. 2, i  

 erhvervslejereguleringsloven.
Da der i de her omtalte situationer typisk vil  

 være tale om tidsbegrænsede lejemål af kortere varighed, vil krav om  

 nedsættelse af lejen med henvisning til det lejedes værdi næppe kunne komme  

 på tale.
Hvis lejeaftalen mellem den erhvervsdrivende fremlejer og boligselskabet  

 ophæves eller opsiges, bortfalder fremlejeaftalen, og fremlejetageren må  

 fraflytte, uanset om der er indgået anden aftale med den erhvervsdrivende  

 fremlejer.
I en sådan situation må fremlejetageren henvises til eventuelt at  

 gøre erstatningskrav gældende overfor fremlejeren.
BILAG 1 Bygge- og Boligstyrelsens bekendtgørelse nr. 176 af 20. marts 1995 Bekendtgørlse om ændring af bekendtgørelse om udlejning af almennyttige  

 boligselskabers boliger.
