I medfør af § 12, stk. 3, i lov nr. 468 af 12. juni 1996 om offentlig mobilkommunikation, fastsættes:
Anvendelsesområde og definitioner § 1.  En tilladelsesindehaver i henhold til lov om  

 offentlig mobilkommunikation skal imødekomme anmodninger fra andre  

 tilladelsesindehavere om at indgå nationale roamingaftaler, i det omfang  

 roaming er teknisk og økonomisk mulig, jf. § 12, stk. 1, i samme lov.
 Stk. 2.  Nationale roamingaftaler skal indgås på  

 kommercielle og ikke-diskriminerende vilkår, jf. § 12, stk. 2, i lov om  

 offentlig mobilkommunikation.
 § 2.  Ved en mobilterminal forstås en teleterminal,  

 der er beregnet til at kunne fungere sammen med et eller flere offentlige  

 mobilkommunikationsnet.
 Stk. 2.  Ved national roaming forstås en tjeneste, som  

 muliggør, at en mobilterminal kan fungere sammen med et besøgt net.
 Stk. 3.  Ved et hjemmenet forstås det offentlige  

 mobilkommunikationsnet, hvortil en mobilterminal eller et isat  

 identifikationsmodul (SIM-kort) er knyttet via et abonnement eller et  

 lignende kundetilhørsforhold.
 Stk. 4.  Ved et besøgt net forstås et offentligt  

 mobilkommunikationsnet, i hvilket en mobilterminal tilknyttet et hjemmenet  

 kan fungere, uden at mobilterminalen eller et isat identifikationsmodul  

 (SIM-kort) er knyttet hertil via et abonnement eller et lignende  

 kundetilhørsforhold.
Afvisning af anmodninger om roaming § 3.  Tilladelsesindehavere kan afvise anmodninger om  

 indgåelse eller ændring af aftaler om roaming, hvis roaming teknisk eller  

 økonomisk ikke er muligt, jf. § 1, stk. 1.
 Stk. 2.  Tilladelsesindehavere i henhold til § 4 i lov  

 om offentlig mobilkommunikation er ikke forpligtede til at indgå aftaler om  

 national roaming, idet sådanne aftaler ikke anses for teknisk mulige.
 § 4.  Afvisning af anmodning om national roaming i  

 henhold til § 3, stk. 1, kan ske såfremt indgåelse af en aftale om national  

 roaming nødvendiggør udbygninger af geografisk, kapacitetsmæssig eller  

 funktionel art, som ikke kan gennemføres uden væsentlige tekniske og  

 økonomiske problemer for den udbyder, over for hvem ansøgningen rejses.
Stk. 2.  Der vil som udgangspunkt være tale om  

 væsentlige tekniske problemer, jf. stk. 1, hvis der ikke på det  

 internationale marked for telekommunikationsudstyr findes tilgængelige,  

 internationalt standardiserede og afprøvede tekniske løsninger.
Ligeledes vil  

 der være tale om væsentlige tekniske problemer hvis den pågældende aftale om  

 national roaming for den udbyder, over for hvem ansøgningen rejses, vil få  

 væsentlig indflydelse på afviklingen af trafik fra udbyderens egne kunder,  

 herunder at indgåelse eller ændring af den pågældende roamingaftale vil  

 indebære, at de berørte telenets og teletjenesters driftssikkerhed,  

 integritet og indbyrdes interoperabilitet, eller beskyttelsen af tjeneste- og  

 netinterne data, netudstyr, programmel og lagrede data, herunder  

 personrelaterede data, personoplysninger, fortrolig information og  

 privatlivets fred, ikke kan opretholdes.
Såfremt der alene foreligger  

 væsentlige tekniske problemer i nogle geografiske områder, vil anmodning om  

 indgåelse af roamingaftaler alene kunne afvises for så vidt angår disse  

 områder.
Stk. 3.  Der vil som udgangspunkt være tale om  

 væsentlige økonomiske problemer, jf. stk. 1, hvis den garanterede  

 gennemsnitlige årlige bruttoindkomst ved samtrafikaftalen, beregnet på  

 grundlag af de første 2 år, udgør et mindre beløb end 25 % af de  

 omkostninger, der er forbundet med udbygningen.
I forbindelse med aftaler om  

 national roaming, der som følge af gensidighed med hensyn til trafik ikke  

 indeholder betaling mellem parterne, anvendes den beregnede bruttoindkomst  

 hos den udbyder, over for hvem ansøgningen rejses.
 Stk. 4.  Tilladelsesindehavere er ikke forpligtede til  

 at indgå aftaler, hvorefter en etableret forbindelse mellem en mobilterminal  

 og et offentligt mobilkommunikationsnet kan overgives mellem mobilterminalens  

 hjemmenet og et besøgt net eller mellem to besøgte net uden nedkobling af  

 forbindelsen, medmindre den anmodende part kan dokumentere, at der foreligger  

 tekniske løsninger som nævnt i stk. 2, der muliggør roaming som nævnt mellem  

 flere offentlige mobilkommunikationsnet, der dækker samme geografiske område.
Ikrafttræden § 5.  Bekendtgørelsen træder i kraft den 25. august  

 1997.
