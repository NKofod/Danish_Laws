INDLEDNING Denne samling af bestemmelser om personeladministration i det lokale  

 civilforsvar erstatter de tidligere udsendte bestemmelser herom.
Den  

 indeholder en kodifikation af de pr. 1. august 1987 gældende regler  

 vedrørende administrationen af det personel, der er tilknyttet det lokale  

 civilforsvar.
Samlingen er opdelt i 2 afsnit.
Første afsnit indeholder de gældende  

 forskrifter.
Andet afsnit omfatter diverse bilagsmateriale.
Instruks for  

 udfyldning af stamkort og føring af tilhørende kartoteker samt udfyldning af  

 oversigter over det personelle beredskab er optaget som bilag 8.
 Samlingen vil løbende blive ajourført ved udsendelse af rettelsesblade.
I.
Almindelige bestemmelser Disse bestemmelser gælder for alt personel knyttet til det lokale  

 civilforsvar, såvel det kommunale som det statslige.
 Der er tale om følgende personalekategorier:
1. K-værnepligtige (værnepligtige, som indkaldes  

 direkte til det lokale, kommunale civilforsvar), 2. KK-værnepligtige (værnepligtige, som overføres fra  

 CF-korpset til det lokale kommunale civilforsvar), 3. KP-værnepligtige (værnepligtige, som overføres fra  

 CF-korpset til politiets CF-ordenskorps), 4. X-værnepligtige (værnepligtige, som ikke indkaldes  

 til uddannelse i fredstid), 5. § 13-personel (personel, som har fået pålæg efter  

 CF-lovens § 13), 6. Frivillige.
 I teksten benyttes betegnelsen KK-værnepligtige som en fællesbetegnelse  

 for KK- og KP-værnepligtige.
 Som fællesbetegnelse for CF-kasernerne og lokale civilforsvarsmyndigheder,  

 ved hvilke personellet forretter tjeneste, anvendes i det følgende udtrykket  

 »stamafdeling«.
