Cirkulære om tilbagebetaling af moms - kantinedrift, kaffe og te til  

 forretningsforbindelser og andre varer og ydelser1) Landsskatterettens kendelser 1.	Landsskatteretten har i 3 kendelser fra december 1999  

 fastslået, at virksomheders dækning af eget underskud ved  

 kantinedrift ikke kan anses som et tilskud, der skal medregnes i  

 virksomhedens momsgrundlag efter momslovens § 27. Landsskatteretten har  

 heller ikke fundet grundlag for at anvende reglerne om udtagning i momslovens  

 § 5 eller reglerne om økonomisk interessefællesskab i  

 lovens § 29. En af kendelserne er offentliggjort i TfS 2000,101.
 2.	Landsskatteretten har endvidere i en af kendelserne bestemt, at  

 kaffe og te til en virksomheds forretningsforbindelser ikke er omfattet af  

 repræsentationsbegrebet i momslovens § 42, stk. 1, nr. 5.  

 Kendelsen er offentliggjort i TfS 2000,101.
3.	Landsskatterettens kendelser om kantinemoms blev den 22. marts 2000  

 indbragt for domstolene.
Den 23. november 2000 har Skatteministeriet  

 hævet sagerne.
Det er nu Skatteministeriets opfattelse, efter en  

 drøftelse med Europa Kommissionen, at de administrativt fastsatte  

 retningslinier om opgørelse af momsgrundlaget ved salg i  

 virksomhedsdrevne kantiner ikke kan opretholdes.
Kantinemoms 4.	De tidligere retningslinier for opgørelse af momstilsvaret i  

 virksomhedsdrevne kantiner var fastsat i »Vejledning oktober 1983  

 vedrørende merværdiafgift - marketenderier/kantiner«.
 I henhold til disse retningslinier skulle den udgående moms af  

 salget af ydelserne i virksomhedsdrevne kantiner beregnes på en  

 sådan måde, at der skulle svares moms af varernes salgspris, dog  

 mindst af en værdi, der dækkede varernes  

 fremstillingsomkostninger (råvarernes pris samt lønomkostninger  

 vedrørende tilberedning, salg og administration).
Fradragsretten for moms i forbindelse med udgifter til lokaler,  

 inventar, køkkenudstyr, service, rengøring, lys, vand, el, gas  

 og varme var afhængig af den omgivende virksomheds momsmæssige  

 status.
Det samme gjaldt indkøb af arbejdsydelser, f.eks.  

 rengøring og vask.
 5.	Landsskatterettens kendelser medfører, at momslovens  

 almindelige regler for opgørelsen af henholdsvis udgående og  

 indgående moms også gælder for de virksomhedsdrevne  

 kantiner.
Momsgrundlaget skal herefter opgøres efter momslovens  

 § 27, stk. 1. Vederlaget er den samlede modværdi, herunder  

 tilskud eller anden form for støtte til kantinedriften fra en anden  

 end virksomheden selv, såfremt disse tilskud m.v. er direkte forbundet  

 med priserne for kantineydelserne.
Arbejdsydelser eller lønreduktioner  

 kan også anses for at udgøre en andel af den samlede  

 modværdi, der er modtaget for kantineydelserne, jf. § 27,  

 stk. 1, såfremt de er direkte forbundet med kantineydelsernes  

 priser.
De vil i sådanne tilfælde også skulle  

 momsberigtiges som en del af vederlaget.
6.	Kantineydelserne vil i visse tilfælde blive anset for at  

 være udtaget, jf. momslovens § 5, stk 2 og stk. 3,  

 såfremt der ikke betales et vederlag for ydelserne.
I disse  

 tilfælde skal momsgrundlaget fastsættes til indkøbsprisen  

 eller fremstillingsprisen, jf. momslovens § 28, stk. 1.
 Såfremt vederlaget må anses for at være et symbolsk  

 vederlag, kan ToldCSkat i konkrete  

 tilfælde beregne moms af det fulde vederlag i henhold til  

 udtagningsreglerne i momslovens § 5, stk. 2 og stk. 3.  

 Momsgrundlaget er indkøbsprisen eller fremstillingsprisen, jf.  

 momslovens § 28, stk. 1.
 Såfremt virksomheder skal betale moms ved udtagning, jf.  

 momslovens § 5, stk. 2 og stk. 3, kan moms af indkøb  

 m.v. hertil fradrages i det omfang, dette ikke allerede er sket.  

 Fradragsbeløbet kan dog ikke overstige 25 pct. af momsgrundlaget ved  

 udtagningen, jf. momslovens § 37, stk. 3.
 7.	Kantiner, der ligger i virksomheder, der udover kantinedriften alene  

 har ikke-momspligtige aktiviteter eller blandede momsfrie og momspligtige  

 aktiviteter, har i det omfang, udgifter også er afholdt til brug for  

 kantinevirksomheden, hel eller delvis fradragsret for momsen heraf efter  

 momslovens §§ 37 til 39.
Fradragsret for kaffe og te 8.	Landsskatteretten har bestemt, at kaffe og te til medarbejdere er  

 omfattet af momslovens § 42, stk. 1, nr. 1. Der er derfor ikke  

 fradragsret for momsen af disse indkøb.
Denne del af kendelsen er i  

 overensstemmelse med den hidtidige praksis på området.
 9.	Landsskatteretten har endvidere bestemt, at kaffe og te til en  

 virksomheds forretningsforbindelser ikke er omfattet af  

 repræsentationsbegrebet i momslovens § 42, stk. 1, nr. 5, men  

 er en driftsomkostning, der kan fradrages efter momslovens §§ 37 og  

 38.
Andre varer og ydelser 10.	Det er fast administrativ praksis, at momsgrundlaget under visse  

 forudsætninger skal fastsættes højere end vederlaget for  

 leverancen, hvis dette vederlag ikke mindst svarer til indkøbs- eller  

 fremstillingsprisen for de pågældende varer og ydelser.
Denne  

 praksis har været gældende i de tilfælde, hvor vederlaget  

 ikke har kunnet lægges til grund som den reelle betaling for varer og  

 ydelser under hensyn til forholdet mellem parterne, f.eks i forbindelse med  

 personalesalg.
 11.	På baggrund af Landsskatterettens kendelser kan der ikke  

 længere anses at være hjemmel til at kræve moms af en  

 højere værdi end det samlede vederlag for leverancen, uanset om  

 dette vederlag er fastsat til under indkøbs- eller fremstillingsprisen  

 for de pågældende leverancer.
Det er det fulde vederlag, der skal momsberigtiges, d.v.s. enhver form  

 for vederlagselementer, herunder tilskud eller anden form for støtte  

 fra en anden end virksomheden selv, såfremt disse tilskud er direkte  

 forbundet med leverancernes priser.
Arbejdsydelser, lønreduktioner  

 eller andre modydelser kan også anses for at udgøre en andel af  

 den samlede modværdi, der er modtaget for leverancerne, jf. § 27,  

 stk. 1, såfremt de er direkte forbundet med leverancernes pris.
De  

 vil i sådanne tilfælde også skulle momsberigtiges som en  

 del af vederlaget.
12.	Leverancerne vil i visse tilfælde blive anset for at  

 være udtaget, jf. momslovens § 5, stk. 1-3, såfremt der  

 ikke betales et vederlag herfor.
I disse tilfælde skal momsgrundlaget  

 fastsættes til indkøbsprisen eller til fremstillingsprisen, jf.  

 momslovens § 28, stk. 1.
 Såfremt vederlaget er rent symbolsk, kan ToldCSkat i konkrete tilfælde beregne moms af det fulde  

 vederlag i henhold til udtagningsreglerne i momslovens § 5,  

 stk. 1-3. Momsgrundlaget er indkøbsprisen eller  

 fremstillingsprisen, jf. momslovens § 28, stk. 1.
Såfremt virksomheder skal betale moms ved udtagning, jf.  

 momslovens § 5, stk. 1-3, kan moms af indkøb m.v. hertil  

 fradrages i det omfang, dette ikke allerede er sket.
Fradragsbeløbet  

 kan dog ikke overstige 25 pct. af momsgrundlaget ved udtagningen, jf.  

 § 37, stk. 3.
Tilbagebetaling 13.	Virksomheder, der efter de hidtidige retningslinier har opgjort  

 momstilsvaret for højt for:
1)	kantinevirksomheden, 2)	andre varer og ydelser kan anmode told- og skatteregionen om tilbagebetaling af momsen.
Der  

 kan ske tilbagebetaling i det omfang den for meget afregnede moms ikke af  

 virksomheden er blevet overvæltet på virksomhedens  

 kunder/kantinens brugere.
 14.	Virksomheder, der har indbetalt for meget moms, fordi virksomheden  

 ikke har fået fradragsret for den indgående moms af kaffe og te  

 til forretningsforbindelser, kan tillige anmode told- og skatteregionen om  

 tilbagebetaling af den for meget indbetalte moms.
 For så vidt angår opgørelse af  

 tilbagebetalingskravet, herunder muligheden for at anvende den særlige  

 skemaordning og revisorerklæringsordning henvises der til  

 cirkulærets bilag med tilhørende vejledning.
Forældelse 15.	Krav på tilbagebetaling vedrørende kantinemoms, kaffe  

 og te, andre varer og ydelser, energiafgifter og lønsumsafgift, er  

 omfattet af § 1, nr. 6, i lov om forældelse af visse fordringer  

 (1908-loven), hvorefter den 5-årige forældelsesfrist finder  

 anvendelse på betalinger ydet i urigtig formening om skyld.  

 Forældelsesfristen løber fra tidspunktet for indbetalingen af  

 den moms, energiafgifter og lønsumsafgift, der søges  

 tilbagebetalt.
16.	Told- og Skattestyrelsen har i TfS 2000, 76 meddelt, at  

 forældelsesfristen er suspenderet at regne fra den 14. januar 2000 og  

 indtil en frist, der fastsættes i dette cirkulære.
Denne frist  

 fastsættes til den 1. januar 2002.
 Såfremt virksomhedens tilbagebetalingskrav, opgjort efter  

 skemaordningen og vedlagt behørig dokumentation eller  

 revisorerklæring, rejses over for virksomhedens told- og skatteregion  

 senest den 1. januar 2002, opretholdes den tidligere meddelte suspension af  

 forældelse.
 Såfremt krav rejses efter den 1. januar 2002, indtræder  

 suspension af forældelse først fra det tidspunkt, kravet vedlagt  

 behørig dokumentation fremsættes over for told- og  

 skatteregionen.
I alle tilfælde ophører suspensionen 3 måneder  

 efter, at der er truffet endelig afgørelse i sagen.
For at afbryde  

 forældelse herefter, må virksomhederne forinden suspensionens  

 udløb indlede retslige skridt mod skattemyndighederne, jf. § 2 i  

 1908-loven.
 For krav opstået forud for den 14. januar 1995 vil afbrydelse af  

 forældelsen alene være sket, hvis virksomheden har indledt  

 retslige skridt jf. § 2 i 1908-loven inden forældelsens  

 indtræden.
Forrentning 17.	Virksomhedens tilbagebetalingskrav forrentes efter cirkulære  

 nr. 157 af 14. oktober 1987 om forrentning af visse tilbagebetalingskrav  

 (rentecirkulæret). Vedrører tilbagebetalingen et beløb,  

 som er indbetalt efter påkrav fra en myndighed, forrentes  

 beløbet efter rentecirkulærets punkt 7 fra indbetalingsdagen til  

 udbetalingsdagen.
Ved påkrav forstås de tilfælde, hvor  

 indbetaling er sket, efter at en myndighed har tilkendegivet over for  

 indbetaleren, at der efter myndighedens opfattelse foreligger  

 indbetalingspligt.
 Told- og Skattestyrelsen anser de retningslinier, der er fastsat i  

 Vejledning af oktober 1983 vedrørende merværdiafgift -  

 marketenderier/kantiner samt retningslinierne fastsat i momsvejledningen om  

 beregning af kantinemoms som en tilkendegivelse af, at der efter  

 myndighedernes opfattelse foreligger pligt til at indbetale kantinemoms.
 For kantiner omfattet af de fastlagte retningslinier vil mulige  

 tilbagebetalingskrav blive forrentet efter rentecirkulærets punkt 7.  

 Hvis tilbagebetaling vedrører et beløb, som ikke er indbetalt  

 efter påkrav fra en myndighed, forrentes beløbet efter  

 rentecirkulærets punkt 8 fra månedsdagen for told- og  

 skatteregionens modtagelse af en anmodning om tilbagebetaling.
Energiafgifter 18.	I det omfang virksomheden skal have helt eller delvist fradrag for  

 momsen af udgifter til lys, vand, el, gas og varme, kan den også have  

 fradragsret for energiafgiften heraf i overensstemmelse med den på  

 tidspunktet for de forskellige afgiftsperioder gældende  

 energiafgiftslovgivning og kan derfor anmode told- og skatteregionen om  

 tilbagebetaling.
Lønsumsafgift 19.	Såfremt virksomheden har beregnet lønsumsafgift af det  

 personale, der er medgået til kantinevirksomheden, har virksomheden  

 betalt for meget lønsumsafgift og kan derfor anmode told- og  

 skatteregionen om tilbagebetaling.
Skat og arbejdsmarkedsbidrag af  

 tilbagebetalingsbeløb 20.	Når udgiften til betaling af den særlige kantinemoms  

 eller for meget afregnet moms i øvrigt er fragået ved  

 opgørelsen af virksomhedens skattepligtige indkomst, er  

 tilbagebetalingsbeløb skattepligtige i medfør af  

 statsskattelovens § 4, hvorfor indkomsten skal forhøjes med  

 det/de tilbagebetalte momsbeløb, jf.
Ligningsvejledningen 1999 E.B.2.5  

 og A.H.2.
 Virksomhederne skal endvidere forhøje bidragsgrundlaget i  

 henhold til arbejdsmarkedsfondslovens § 10.
 Hvis der er sket en efteropkrævning af den særlige  

 kantinemoms eller for meget afregnet moms i øvrigt og beløbet  

 ikke er fradraget ved opgørelsen af virksomhedens skattepligtige  

 indkomst, jf. principperne i cirkulære nr. 204 af 2. oktober 1967, er  

 tilbagebetalingen ikke skattepligtig, idet der ikke foreligger en  

 indtægt for modtageren, jf. statsskattelovens § 4, men refusion af  

 et udlagt beløb.
 21.	Udgangspunktet er, at der skal ske beskatning i det  

 indkomstår, hvor der er opstået en retlig forpligtelse for  

 myndighederne til at tilbagebetale beløbet.
Virksomheden kan dog anmode told- og skatteregionen om genoptagelse af  

 de tidligere års skatteansættelser med henblik på  

 forhøjelse af indkomsten med de tilbagebetalte momsbeløb, som  

 kan henføres til enkelte indkomstår, jf.
Ligningsvejledningen  

 1999 E.B.2.5. Det er en forudsætning for anmodningen, at genoptagelsen  

 ikke vedrører et tilbagebetalingskrav, som er forældet i henhold  

 til 1908-loven, jf. cirkulærets punkt. 15 og 16.
Klageadgang 22.	Virksomhedernes krav på tilbagebetaling af afgifter skal  

 rejses overfor told- og skatteregionen, der træffer afgørelse i  

 1. instans i henhold til sagsudlægningsbekendtgørelsens  

 § 2, stk. 1.
 Såfremt en virksomhed ønsker at klage over told- og  

 skatteregionens afgørelse, gælder de almindelige  

 klagebestemmelser, jf. de enkelte afgiftslove.
 Klagefristen til Landsskatteretten er 3 måneder, jf.  

 sagsudlægningsbekendtgørelsens § 16. Klagefristen til Told-  

 og Skattestyrelsen er 3 måneder, jf.  

 sagsudlægningsbekendtgørelsens § 18, stk. 1, nr. 1,  

 jf. § 16. I øvrigt finder reglerne i skattestyrelseslovens kap. 3  

 og 3 A anvendelse.
23.	Spørgsmål vedrørende beskatningen af de  

 tilbagebetalte afgifter behandles af den skatteansættende myndighed,  

 jf. skattestyrelseslovens § 12 A for juridiske personer.
Denne  

 afgørelse kan påklages til Landsskatteretten, jf.  

 skattestyrelseslovens § 23, stk. 1, nr. 1. I øvrigt finder  

 reglerne i skattestyrelseslovens kap. 3 og 3 A anvendelse.
Spørgsmål vedrørende beskatning af de  

 tilbagebetalte afgifter behandles af den kommunale skattemyndighed, jf.  

 skattestyrelseslovens § 2, nr. 1 for fysiske personer.
Denne  

 afgørelse kan påklages til skatteankenævnet, jf.  

 skattestyrelseslovens § 21. I øvrigt finder reglerne i  

 skattestyrelseslovens kap. 3 og 3 A anvendelse.
