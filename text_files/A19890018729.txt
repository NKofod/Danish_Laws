 Herved bekendtgøres lov om tipning og lotto, jf.  

 lovbekendtgørelse nr. 66 af 25. februar 1977, med de ændringer der følger af  

 lov nr. 590 af 29. november 1978, lov nr. 107 af 11. marts 1981, lov nr. 613  

 af 19. december 1984, lov nr. 229 af 22. april 1987 og lov nr. 764 af 14.  

 december 1988.
§ 1.  Skatteministeren bemyndiges til at meddele  

 bevilling til foranstaltning af væddemål, såkaldet »tipning« i  

 forbindelse med idræts- og væddekamp, heste- og cykelvæddeløb dog undtaget,  

 mod erlæggelse af en afgift til staten på 16 pct. af indskudssummen.
Afgiften  

 til staten udgør dog i tiden fra 1. juli 1986 til 31. december 1986 14,5 pct.  

 af indskudssummen, medens den i tiden fra 1. januar 1987 til 31. december  

 1988 udgør 13,5 pct. af indskudssummen.
 Afgiften udgør 13 pct. af indskudssummen i tiden fra 1. oktober 1989 til  

 30. september 1992.
 Stk. 2.  Bevillingshaveren kan med skatteministerens  

 godkendelse fastsætte regler for frembringelse af erstatningsresultater, som  

 om fornødent kan anvendes som grundlag for tipningen i forbindelse med de i  

 stk. 1 omhandlede idræts- og væddekampe.
 § 1 A.  Skatteministeren bemyndiges endvidere til at  

 meddele bevilling til afholdelse af et landsdækkende talspil (lotto) mod  

 betaling af en statsafgift af samme størrelse som nævnt i § 1, stk. 1.
§ 2.  Bevilling efter § 1 og § 1 A må kun gives til  

 eet selskab, der skal organiseres som aktieselskab, og kun for 5 år ad  

 gangen.
Fornyelse af bevilling kræver godkendelse af Folketingets  

 Finansudvalg.
 Stk. 2.  Bestemmelserne i aktieselskabsloven kommer til  

 anvendelse på dette selskab for alle forhold, hvor bestemmelserne i  

 nærværende lov ikke medfører andet.
 Stk. 3.  Selskabets vedtægter og eventuelle ændringer i  

 disse skal godkendes af skatteministeren.
§ 3.  Aktiekapitalen i selskabet skal være på 250.000  

 kr.
Af aktiekapitalen tegner staten 70 pct., medens den øvrige kapital  

 tilbydes Dansk Idræts-Forbund, De danske Skytte-, Gymnastik- og  

 Idrætsforeninger og De danske Gymnastikforeninger til tegning med en  

 tredjedel til hver.
Såfremt de 30 pct. af aktiekapitalen ikke måtte blive  

 tegnet af de pågældende organisationer, tegner staten resten.
Aktierne kan  

 ikke overdrages uden samtykke af selskabets bestyrelse.
Stk. 2.  Selskabet skal ledes af en bestyrelse,  

 bestående af en formand og indtil 14 medlemmer.
Formanden udnævnes af  

 skatteministeren.
Skatteministeren og undervisningsministeren udnævner hver  

 et og kulturministeren to af bestyrelsens medlemmer, medens de i stk. 1  

 nævnte organisationer, der har deltaget i aktietegningen, samt Dansk Boldspil  

 Union, Dansk Firmaidrætsforbund og De Danske Gymnastik og Ungdomsforeninger  

 vælger hver et medlem.
Selskabets medarbejdere kan efter reglerne i  

 aktieselskabsloven udpege indtil 5 medlemmer af bestyrelsen samt suppleanter  

 for disse.
Skatteministeren udpeger et af medlemmerne til som næstformand at  

 fungere i formandens forfald.
Af bestyrelsen, eksklusive formanden og de af  

 medarbejderne udpegede medlemmer, afgår det ældst udnævnte (valgte) medlem  

 hvert år, eventuelt efter lodtrækning.
Genudnævnelse (genvalg) kan finde  

 sted.
I tilfælde af formandens eller et bestyrelsesmedlems afgang uden for  

 tur foretages supplerende udnævnelse (valg). Hvis et af de af medarbejderne  

 udpegede medlemmer afgår uden for tur, indtræder den valgte suppleant.
 Stk. 3.  Skatteministeren fastsætter størrelsen af  

 formandens og bestyrelsesmedlemmernes vederlag.
Stk. 4.  I dividende til aktionærerne udbetales 6 pct.  

 p.a.
Såfremt udbyttet i noget år ikke måtte nå den angivne størrelse, har  

 aktionærerne ret til i de følgende år at oppebære et tilsvarende forøget  

 udbytte.
 Stk. 5.  I tilfælde af selskabets opløsning har  

 aktionærerne højst krav på indløsning af deres aktier til pari kurs samt til,  

 foruden dividende for det løbende regnskabsår, at få udbetalt eventuel  

 resterende dividende, jf. foran stk. 4. Om anvendelsen af den herefter  

 tilbageværende selskabsformue tages bestemmelse på finansloven.
§ 4.  Skatteministeren drager omsorg for fornødent  

 tilsyn og kontrol med selskabets virksomhed og regnskab.
Omkostningerne  

 herved bæres af selskabet.
 § 5.  Af indskudssummen skal 45 pct. anvendes til  

 gevinster til vinderne.
 § 6.  Af de gevinster, der tilfalder vinderne, skal  

 svares en afgift til statskassen på 15 pct., beregnet af den del af  

 gevinstbeløbet, der overstiger 200 kr.
 Stk. 2.  Gevinsterne er fritaget for indkomstskat til  

 stat og kommune.
 § 6 A.  Af indskudssummen tilfalder indtil 2,5 pct.  

 den selvejende institution Team Danmark og Danmarks Olympiske Komite.
 Stk. 2.  Kulturministeren træffer årligt bestemmelse om  

 størrelsen af de beløb, der skal overføres efter stk. 1.
 Stk. 3.  De dele af den maksimale ydelse, der ikke  

 overføres til Team Danmark og Danmarks Olympiske Komite, overføres til  

 kulturministerens midler til formål af almen kulturel karakter.
§ 6 B.  Af indskudssummen anvendes 3 pct. til  

 humanitære formål.
Således anvendes Stk. 2.  Fordelingen af de i stk. 1 nævnte midler  

 foretages af finansministeren med godkendelse af Folketingets Finansudvalg.  

 Fordelingen af de i stk. 1, nr. 2, nævnte midler foretages efter indstilling  

 fra De Samvirkende Invalideorganisationer (DSI).
 Stk. 3.  Finansministeren kan fastsætte nærmere regler  

 om midlernes fordeling, herunder om, på hvilke tidspunkter af året udbetaling  

 skal finde sted.
 Stk. 4.  Beløb, der ikke kommer til anvendelse i de  

 enkelte år, henlægges til særlige fonde under Finansministeriets bestyrelse.
 § 6 C.  Af indskudssummen overføres 0,5 pct. til  

 anvendelse efter reglerne i § 7, stk. 3.
 § 7.  Af det overskud, der fremkommer efter udredelsen  

 af statsafgiften, gevinsterne, de i §§ 6 A, 6 B og 6 C nævnte beløb og  

 udgifterne til administration, afskrivning, henlæggelser m.v. samt dividende,  

 anvendes til idrætsformål 68,5 pct., jf. stk. 2 og 3, til formål af almen  

 kulturel karakter 7 pct., jf. stk. 4, til velgørende og andre almennyttige  

 formål 5 pct., jf. stk. 5, til støtte af ungdommens friluftsliv 3,4 pct., jf.  

 stk. 6, og til støtte af andre ungdomsformål 16,1 pct., jf. stk. 7.
Stk. 2.  Af det beløb, der efter stk. 1 skal anvendes  

 til idrætsformål, tilfalder 45 pct.
Dansk Idræts-Forbund, 21,5 pct. tilfalder  

 De Danske Gymnastik- og Ungdomsforeninger, 21,5 pct. tilfalder De Danske  

 Skytte-, Gymnastik- og Idrætsforeninger, og 5 pct. tilfalder Dansk  

 Firmaidrætsforbund.
 Stk. 3.  For det beløb, der efter stk. 1 skal tilfalde  

 idrætsformål, og hvorover der ikke er disponeret efter stk. 2, træffer  

 kulturministeren med godkendelse af Folketingets Finansudvalg afgørelse om  

 størrelsen af det beløb, der i det enkelte år skal anvendes, og om dette  

 beløbs fordeling.
 Stk. 4.  For det beløb, der efter stk. 1 skal anvendes  

 til formål af almen kulturel karakter, træffer undervisningsministeren, for  

 så vidt angår 2/7, og kulturministeren, for så vidt angår 5/7, med  

 godkendelse af Folketingets Finansudvalg afgørelse om størrelsen af de beløb,  

 der i det enkelte år skal anvendes, og om disse beløbs fordeling.
 Stk. 5.  For det beløb, der efter stk. 1 skal anvendes  

 til velgørende og andre almennyttige formål, træffer finansministeren med  

 godkendelse af Folketingets Finansudvalg afgørelse om størrelsen af det  

 beløb, der i det enkelte år skal anvendes, og om dette beløbs fordeling.
 Stk. 6.  For det beløb, der efter stk. 1 skal anvendes  

 til støtte af ungdommens friluftsliv, træffer miljøministeren efter forslag  

 fra Friluftsrådet og med godkendelse af Folketingets Finansudvalg afgørelse  

 om størrelsen af det beløb, der i det enkelte år skal anvendes, og om dette  

 beløbs fordeling.
Stk. 7.  For det beløb, der efter stk. 1 skal anvendes  

 til støtte af andre ungdomsformål, fordeler Dansk Ungdoms Fællesråd støtten  

 efter retningslinier godkendt af kulturministeren.
Den del af beløbet, der  

 ønskes tildelt Dansk Ungdoms Fællesråd selv, forelægges forinden  

 kulturministeren til godkendelse.
 Stk. 8.  Ved afgørelser efter stk. 4-6 skal vedkommende  

 minister tilstræbe, at fordelingen sker med den størst mulige alsidighed  

 inden for det angivne formål.
 Stk. 9.  Beløb, der ikke kommer til anvendelse i de  

 enkelte år, jf. stk. 3-7, henlægges til særlige fonds under vedkommende  

 ministeriums bestyrelse.
Stk. 10.  De i stk. 2 nævnte beløbsmodtagere indsender  

 årligt deres reviderede regnskab til Kulturministeriet.
Til brug for  

 Rigsrevisionen kan indhentes yderligere materiale til en nøjere  

 regnskabsgennemgang.
 § 8.  Selskabet er fritaget for at svare  

 selskabsskatter til stat og kommune.
 Stk. 2.  Stiftelsesoverenskomst og vedtægter for  

 selskabet samt de af dette udstedte aktier (interimsbeviser) kan udfærdiges  

 på ustemplet papir.
 § 9.  (Ophævet).
§ 10.  Foranstaltning af anden tipning her i landet  

 end den i denne lov hjemlede samt formidling af deltagelse i udenlandsk  

 tipning straffes med bøde, hæfte eller fængsel indtil 6 måneder.
Under  

 skærpende omstændigheder, herunder navnlig når lovovertrædelsen har haft en  

 særlig omfattende karakter, kan straffen stige til fængsel i 1 år.
 Stk. 2.  Den, der deltager i en sådan ulovlig eller  

 ulovligt formidlet tipning, som omhandlet i stk. 1, straffes med bøde.
 Stk. 3.  Det staten unddragne afgiftsbeløb, jf. § 1,  

 bliver at erstatte.
 Stk. 4.  Formidling af deltagelse i tipning eller  

 lottospil i henhold til denne lov gennem erhvervsmæssig modtagelse af indskud  

 af andre end de autoriserede forhandlere samt avertering herom er forbudt.
 Stk. 5.  Afholdelse af præmiekonkurrencer, bortlodning  

 og lign. på grundlag af eller ved benyttelse af de officielle tips- og  

 lottokuponer er forbudt for andre end bevillingshaveren.
 Stk. 6.  Overtrædelse af bestemmelserne i stk. 4 og 5  

 straffes med bøde.
§ 11.  Sager angående overtrædelse af denne lov  

 behandles som politisager.
For så vidt angår sager, der rejses i henhold til  

 § 10, stk. 1, finder de i lov om rettens pleje kapitel 72-73 omhandlede  

 retsmidler dog anvendelse i samme omfang som i sager, som det efter  

 almindelige regler tilkommer statsadvokaten at forfølge.
 § 12.  (Ophævet).
 § 13.  Skatteministeren fastsætter de fornødne nærmere  

 regler for lovens gennemførelse og bemyndiges til at afholde de dermed  

 forbundne udgifter.
 Stk. 2.  Af de beløb, der afsættes til fordeling efter §  

 6 B og § 7, stk. 3-7, kan en del anvendes til ministeriernes administration  

 af midlerne.
 § 14.  Ud over hvad der følger af de foranstående  

 bestemmelser, berøres lov nr. 73 af 30. marts 1895 om beskatning af spil ved  

 væddeløb m.m. ikke af nærværende lov.
 § 15.  (Ophævet).
 § 16.  Denne lov træder i kraft straks.
------ Lov nr. 590 af 29. november 1978, hvis § 1 ændrer afgiftsprocenten i § 1,  

 stk. 1, fra 20 pct. til 19 pct., indeholder i § 2 følgende bestemmelse:
§ 2 Loven har virkning fra og med regnskabsåret 1978-79.
------ Lov nr. 107 af 11. marts 1981, hvis § 1 ændrer § 3, stk. 2, 1. pkt., § 3,  

 stk. 2, 3. pkt., § 3, stk. 2, 4. pkt. og § 11, 2. pkt., indeholder i § 2  

 følgende bestemmelse:
§ 2 Loven træder i kraft dagen efter bekendtgørelsen i Lovtidende.
------ Lov nr. 613 af 19. december 1984, hvis § 1, nr. 1, 2 og 3 henholdsvis  

 ændrer § 1, stk. 1, indsætter § 6 A og ændrer § 7, stk. 1, indeholder i § 3  

 følgende bestemmelser:
§ 3 Stk. 1.  Loven træder i kraft 1. januar 1985.
 Stk. 2.  Uanset § 1, nr. 1 og 2, udgør afgiften til  

 staten efter lov om tipning § 1, stk. 1, 18 pct. i 1985 og 1986 og 17 pct. i  

 1987 og 1988 af indskudssummen, og det beløb, der skal overføres efter samme  

 lovs § 6 A, som affattet ved denne lovs § 1, nr. 2, udgør 1 pct. i 1985 og  

 1986 og 2 pct. 1 1987 og 1988 af indskudssummen.
 Stk. 3.  (Udeladt).
------ Lov nr. 229 af 22. april 1987, hvis § 1 ændrer § 1, stk. 1 og § 7, stk. 3,  

 indeholder i § 2 følgende bestemmelse:
------ § 2 Loven har virkning fra 1. juli 1986.
 Lov nr. 764 af 14. december 1988, hvis § 1, nr. 1 ændrer titlen, nr. 2  

 ændrer § 1, stk. 1, nr. 3 indsætter § 1 A, nr. 4 ændrer § 2, stk. 1, nr. 5  

 ændrer § 3, stk. 2, nr. 6 ændrer § 6 A, stk. 1, nr. 7 indsætter § 6 A, stk. 2  

 og 3, nr. 8 indsætter § 6 B og § 6 C, nr. 9-11 ændrer § 7, stk. 1, nr. 12  

 ændrer § 7, stk. 2, nr. 13 og 14 ændrer henholdsvis § 7, stk. 7 og 8, nr. 15  

 indsætter § 7, stk. 10, nr. 16 ændrer § 10, stk. 4 og 5 og nr. 17 indsætter §  

 13, stk. 2, indeholder i § 3 følgende bestemmelser:
§ 3 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  Bestemmelsen i § 1, nr. 2, 6 og 8, har virkning  

 fra 1. oktober 1989.
 Stk. 3.  Bestemmelsen i § 1, nr. 10, 11 og 12, har  

 virkning for 3/4 af Dansk Tipstjenestes overskud for regnskabsåret 1989-90.
 Stk. 4.  Forslag om revision af lovens § 1, nr. 6 og 8,  

 fremsættes for Folketinget i folketingsåret 1992-93.
 Stk. 5.  (Udeladt).
