Skrivelse om rettelse til vejledning nr. 70 om afholdelse af kommunale og regionale valg tirsdag den 17. november 2009 (Til alle kommunalbestyrelser) Indenrigs- og Socialministeriet skal hermed oplyse, at der er en fejl i ovennævnte vejledning, afsnit 8.7.1. om kommunalbestyrelsens modtagelse og registrering af brevstemmer m.v. (side 61, 2. spalte i den trykte udgave).
 I tredje afsnit er angivet: »Bemærk, at der skal oprettes særskilte brevstemmeprotokoller for henholdsvis kommunalbestyrelsesvalget og regionsrådsvalget«.
 Dette er en fejl - der skal kun oprettes én samlet brevstemmeprotokol for både kommunalbestyrelsesvalget og regionsrådsvalget, da konvolutterne med brevstemmesedlerne for henholdsvis kommunalbestyrelsesvalget og regionsrådsvalget ligger i samme yderkuvert, som først må åbnes, når valgstyrerne skal gennemgår brevstemmesedlerne umiddelbart inden afstemningens begyndelse, om nødvendigt dagen før valgdagen.
