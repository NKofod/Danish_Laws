Fremsat den 6. december 2005 af  

 Holger K.
Nielsen (SF),  

 Anne Baastrup (SF) og Ole Sohn (SF) Forslag til folketingsbeslutning om  

 udvidede beføjelser til Folketingets Udvalg vedrørende  

  

 Efterretningstjenesterne Folketinget opfordrer regeringen til at fremsætte forslag til  

 ændring af lov om etablering af et udvalg om forsvarets og politiets  

 efterretningstjenester.
Formålet med ændringen af loven er:
  

 	  

 at give Folketingets  

 udvalg vedrørende efterretningstjenesterne bedre muligheder for at sikre, at  

 der ikke sker lovbrud i forbindelse med tjenesternes arbejde,   

 	  

 at give udvalget  

 mulighed for at behandle klager fra borgere, som finder, at deres rettigheder  

 er blevet krænket,   

 	  

 at give udvalget mulighed  

 for på eget initiativ at foretage et løbende eftersyn af tjenesternes  

 virksomhed,   

 	  

 at give udvalget ret  

 til ubegrænset indsigt i og adgang til arkiver, registre, lokaler,  

 installationer  

 og anlæg af enhver art, som tilhører eller benyttes af tjenesterne eller en  

 af  

 tjenesterne benyttet entreprenør,   

 	  

 at give udvalget ret  

 til og mulighed for at kunne foretage afhøring af alle nuværende og tidligere  

 ansatte med relation til tjenesternes aktivitet.
En sådan afhøring skal  

  i  

 lighed med udvalgets øvrige arbejde  fortsat foregå fortroligt,   

 	  

 at udvalget får  

 kompetence til at rejse sager om retskendelser vedrørende indgreb efter  

 grundlovens  

 § 72, som offentligheden ikke har kendskab til,   

 	  

 at udvalget, såfremt  

 det får kendskab til lovbrud, får kompetence til at rejse sagen som  

 straffesag  

 (evt. ved lukkede retssager) eller som tjenestemandssag efter sædvanlige  

 retsregler,  

 uden at der sker særlige begrænsninger med henvisning til rigets sikkerhed  

.  

  

 En sådan sag skal kunne føres af en af  

 tjenesterne uafhængig instans.
Efterretningstjenesterne pålægges desuden at udarbejde en årlig  

 beretning om deres arbejde.
Formålet med disse årlige beretninger er at  

 styrke  

 udvalgets arbejde og offentlighedens indsigt i efterretningstjenesternes  

 arbejde.
Bemærkninger til forslaget Det er forslagsstillernes opfattelse, at det er nødvendigt at have  

 et efterretningsvæsen, bl.a. med henblik på at forebygge terror.
Det er samtidig forslagsstillernes opfattelse, at der må være  

 demokratisk indsigt i og kontrol med det arbejde, som udføres af  

 efterretningstjenesterne.
Kun derved kan man modvirke mistanker om, at  

 tjenesterne overvåger de forkerte eller handler ulovligt.
I 1988 blev der ved lov oprettet et særligt parlamentarisk  

 udvalg med det formål at have indseende med Forsvarets Efterretningstjeneste  

 (FE) og Politiets Efterretningstjeneste (PET), jf. lov nr. 378 af 6. juli  

 1988.  

 Folketingets Udvalg vedrørende Efterretningstjenesterne har dog fået  

 begrænset  

 sin opgave til alene at modtage efterretninger fra regeringen om  

 retningslinjer  

 og enkelte konkrete aktiviteter.
Allerede forud for etableringen af udvalget  

 blev det fremført, at det måtte være passende at se på lovgrundlaget, når  

 udvalget havde fået mulighed for at virke et stykke tid.
Ifølge  

  

 lov om  

 etablering af et udvalg om forsvarets og politiets efterretningstjenester er  

 det regeringen, som underretter  

  

 udvalget om indholdet af de  

 retningslinjer, der er gældende for efterretningstjenesternes virksomhed.  

 Endvidere holder regeringen udvalget orienteret om væsentlige omstændigheder  

 af  

 sikkerhedsmæssig karakter eller vedrørende udenrigspolitiske spørgsmål, som  

 er  

 af betydning for efterretningstjenesternes virksomhed.
Den bevillingsmæssige  

 kontrol med efterretningstjenesterne er heller ikke omfattet af udvalgets  

 indseende.
I daglig tale omtales udvalget som »Kontroludvalget«, men det er  

 indlysende, at det navn er helt misvisende på baggrund af det eksisterende  

 lovgrundlag.
Det er ganske enkelt ikke muligt for udvalget at kontrollere ret  

 meget.
 Det er vanskeligt at se, hvad der skulle være til hinder for, at  

 man i et demokrati har en reel demokratisk indsigt i og kontrol med  

 efterretningstjenesternes arbejde, sådan som det har været muligt i Norge.
Som argument mod at give udvalget en reel kontrolfunktion har  

 det været fremført, at udvalget på den måde ville blive ansvarlig for  

 efterretningstjenesternes arbejde, og at dette ville skabe uklarhed om  

 grænsen  

 mellem den lovgivende og den udøvende magt.
Over for denne betragtning står  

 behovet  

 for en reel demokratisk kontrol.
Det er ikke acceptabelt, at denne kontrol  

 alene skal ske i tjenesternes eget regi.
Alternativet er derfor kontrol i et  

 andet regi.
Det arbejde, som efterretningstjenesterne udfører, kræver ofte en  

 høj grad af fortrolighed.
Det er vanskeligt at se, hvor der bedre kan sikres  

 en  

 acceptabel balance mellem fortrolighed og demokratisk kontrol end i et udvalg  

 nedsat af Folketinget.
 De konkrete beslutninger om, af hvem, af hvad og hvordan der  

 skal foretages overvågning, vil stadig alene finde sted i tjenesternes regi  

 og  

 på tjenesternes ansvar.
Efter forslagsstillernes opfattelse bør der efter tysk forbillede  

 ske en årlig offentlig afrapportering af tjenesternes arbejde.
Det er  

 rimeligt,  

 at offentligheden får kendskab til tjenesternes arbejde på det generelle  

 plan.  

 Derudover giver en årlig afrapportering også offentligheden mulighed for at  

 reagere på tjenesternes arbejde, hvilket kan medvirke til, at tjenesterne  

 arbejder mere hensigtsmæssigt.
Eksempelvis vil personer fra offentligheden få  

 mulighed for at gøre opmærksom på grupper eller personer, som tjenesterne  

 ikke  

 selv har anset for interessante.
 Det er forslagsstillernes opfattelse, at de årlige beretninger  

 bør indeholde:
  

 	  

 En gennemgang af de  

 aktuelle trusselsbilleder, som tjenesterne arbejder ud fra.
Forbilledet kan  

 f.eks. være de analyser, som offentliggøres af de tyske  

 efterretningstjenester.
   

 	  

 En beskrivelse af det  

 forgangne års væsentlige begivenheder, som har haft betydning for  

 tjenesternes  

 arbejde.
   

 	  

 En overordnet  

 beskrivelse af tjenesternes samarbejde med inden- og udenlandske myndigheder,  

 herunder andre efterretningstjenester.
   

 	  

 En beskrivelse at efterretningstjenesternes  

 generelle retningslinjer for deltagelse i den internationale  

 terrorbekæmpelse.
   

 	  

 En beskrivelse af  

 efterretningstjenesternes generelle virksomhed i forbindelse med flygtninge  

 og  

 udlændinge bosiddende i Danmark.
   

 	  

 De generelle retningslinjer  

 for overvågning og registrering af danske statsborgere.
   

 	  

 De generelle  

 retningslinjer for overvågning og registrering af danske og udenlandske  

 organisationer  

 og foreninger.
   

 	  

 Oplysninger om, hvilke  

 organisationer tjenesterne vurderer som en fare for rigets selvstændighed og  

 sikkerhed samt den lovlige samfundsorden.
   

 	  

 Et statistisk afsnit,  

 som belyser antallet af registre i efterretningstjenesterne, disses art,  

 antallet  

 af registrerede personer og organisationer, antallet af nyoptagelser og  

 sletninger,  

 antallet af dommerkendelser for indgreb, som er foretaget efter grundlovens §  

 72,  

 opgjort efter indgrebets art samt antallet af tiltalerejsninger og  

 domfældelser.
   

 	  

 Oplysning om, hvor  

 mange personer tjenesterne beskæftiger, og hvilke økonomiske rammer  

 tjenesterne  

 har haft til rådighed i det forgangne år.
   

 	  

 Oplysninger om  

 efterretningstjenesternes interne og eksterne publikationsvirksomhed,  

 herunder  

 et artikelindeks.
Skriftlig fremsættelse Holger K.
Nielsen  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om udvidede beføjelser til Folketingets Udvalg  

 vedrørende  

  

 Efterretningstjenesterne.
(Beslutningsforslag nr.
B 44).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
