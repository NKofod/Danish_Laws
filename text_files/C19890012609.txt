1. Hermed følger aftale af 5. september 1989 om fravær  

 fra arbejdet på grund af graviditet, barsel og adoption (Bilag 1). Aftalen  

 gælder for tjenestemænd og tjenestemandslignende ansatte.
Aftalen gælder  

 endvidere for ansatte omfattet af overenskomster indgået på den ene side af  

 eller efter bemyndigelse fra Finansministeriet og på den anden side af  

 organisationer tilsluttet de underskrivende centralorganisationer (Bilag 2).
 Det bemærkes, at de tilsvarende regler for overenskomstansatte akademikere  

 først træder i kraft, når de enkelte overenskomster på området er  

 underskrevet og udsendt.
 2. Aftalen afløser aftale af 10. juli 1987 om  

 tjenestemænds adgang til fravær fra tjenesten i forbindelse med graviditet,  

 fødsel og adoption.
På overenskomstområder, der omfattes af aftalen, vil der i den enkelte  

 overenskomst blive henvist til aftalen.
Indtil disse overenskomster måtte  

 blive fornyet for perioden 1989/1991, træder aftalens bestemmelser i stedet  

 for de hidtil gældende overenskomstbestemmelser om graviditet, barsel og  

 adoption, jf. dog aftalens §§ 1 og 11 vedrørende ansatte, for hvem der gælder  

 et krav om karenstid.
 3. Lovregler om barselsorlov mv. er fastsat i lov nr.  

 244 af 19. april 1989 om ligebehandling af mænd og kvinder med hensyn til  

 beskæftigelse og barselorlov m.v. (før 1. maj 1989 bekendtgørelse nr. 101 af  

 6. marts 1987 af lov om barselorlov m.v.) samt bekendtgørelse nr. 205 af 28.  

 marts 1989 af lov om dagpenge ved sygdom eller fødsel.
4. I henhold til dagpengelovens § 27 er arbejdsgiveren  

 berettiget til at få udbetalt de dagpenge, som den ansatte ellers ville have  

 ret til i de perioder, hvor der ydes løn under fraværet, dog højst et beløb  

 svarende til den udbetalte løn.
Dette indebærer, at arbejdsgiveren normalt  

 har krav på dagpengerefusion under graviditets-, barsels- og adoptionsfravær,  

 dog således at der i perioden forud for de 4 uger før forventet fødsel kun i  

 særlige tilfælde vil være dagpengeret for den ansatte og dermed  

 refusionsadgang for arbejdsgiveren, jf. dagpengelovens § 33, stk. 5.
Det bemærkes i denne forbindelse, at dagpengeretten - og dermed  

 arbejdsgiverens refusionsadgang - i perioden før fødslen nedsættes, i det  

 omfang den ansatte under fraværet har anden lønnet beskæftigelse.
I perioden  

 efter fødslen bortfalder dagpengeretten, hvis den ansatte påtager sig nogen  

 form for beskæftigelse, modtager undervisning el.lign. - uanset omfanget  

 heraf.
 For at imødegå situationer, hvor arbejdsgiveren ikke vil kunne få den  

 forudsatte dagpengerefusion - herunder nedsatte dagpenge for ansatte med  

 deltidsbeskæftigelse - er det i aftalens § 8 fastsat, at retten til løn under  

 graviditets- og barselsfravær er betinget af, dels at den ansatte ikke før  

 fødslen påbegynder ny beskæftigelse, dels at den pågældende efter fødslen  

 opfylder betingelserne for at modtage dagpenge.
 5. Under fravær med løn i henhold til aftalen optjener  

 den ansatte sædvanlig anciennitet i relation til løn, pension, ferie,  

 opsigelse, jubilæum mv.
 6. Med hensyn til den i § 1, stk. 2, omhandlede  

 karenstid bemærkes:
Karenstidskravet gælder for ansatte, der ikke har krav på løn under  

 sygdom.
Kravet gælder derimod ikke for ansatte, der i henhold til  

 overenskomst er omfattet af tids- eller beløbsbegrænsede sygelønsordninger.
 En ansat, der først opfylder karenstidskravet efter at have påbegyndt  

 barsels- eller adoptionsorlov, omfattes af aftalens regler fra det tidspunkt,  

 hvor kravet er opfyldt.
 Karenstiden skal være optjent inden for det aktuelle ministerområde, men  

 kan optjenes ved sammenlægning af flere af hinanden uafhængige  

 ansættelsesperioder, herunder perioder forud for 1. april 1989.
 7. Vedrørende den i § 7, stk. 2, omhandlede beregning  

 af gennemsnitsløn bemærkes, at der af beregningsperioden udgår ferie-, fri-  

 eller sygedage eller andet lovligt forfald, således at indtægtsgrundlaget  

 svarer til den normale ugentlige indtægt, dvs. den løn, som den ansatte  

 sædvanligvis modtager pr. uge for det normale antal arbejdsdage eller -timer.
 Hvis der foretages fradrag for sådant fravær, forlænges beregningsperioden  

 med et tilsvarende antal dage.
 For så vidt angår afgrænsningen af de i samme bestemmelse nævnte fast  

 påregnelige arbejdstidsbestemte tillæg henvises til retningslinierne i  

 Finansministeriets vejledning af 25. maj 1977 om udbetaling af visse særlige  

 ydelser til personer med ansættelse på funktionærvilkår, der i denne  

 sammenhæng finder tilsvarende anvendelse ved beregning af barsels- og  

 adoptionsløn til ansatte, der ikke er funktionærer.
 Det understreges dog, at almindelige arbejdsfri dage, der ifølge  

 tjenesteliste el.lign. indgår som et led i arbejdstilrettelæggelsen,  

 medregnes i perioden.
8. I tilknytning til § 9 om graviditets- og  

 barselsbetinget sygefravær bemærkes, at sådant sygefravær før barselsorloven  

 ikke medregnes i antallet af sygedage, når afgørelse om eventuel afsked på  

 grund af sygdom skal træffes.
Sygefravær af denne art, der ligger efter  

 barselsorloven, medregnes derimod ved opgørelsen af sygedage.
 9. Efter dagpengeloven har en kvindelig ansat ret til  

 dagpenge i en periode på indtil 3 måneder med en tilsvarende udskydelse af  

 barselsorloven, hvis barnet på grund af sygdom, for tidlig fødsel eller for  

 lav fødselsvægt er indlagt på sygehus i forlængelse af fødslen, og hun  

 undlader at genoptage arbejdet.
For ansatte omfattet af aftalen vil der i sådanne situationer tilsvarende  

 kunne ske en forlængelse af den samlede fraværsperiode efter fødslen.
Der kan  

 dog højst ydes løn under fravær i i alt 24 uger efter fødslen, og den ansatte  

 vil således i den resterende del af fraværsperioden alene være berettiget til  

 dagpenge.
 10. Aftalen begrænser ikke en ansats mulighed for at  

 søge tjenestefrihed uden løn i henhold til gældende lov, overenskomst mv.,  

 hverken i forbindelse med graviditet og barsel eller i forbindelse med  

 adoption.
 11. For ansatte, hvis graviditets-, barsels- eller  

 adoptionsorlov helt eller delvis omfatter perioden fra 1. april 1989 til  

 aftalens ikrafttræden, og som i henhold til de hidtil gældende aftale~ eller  

 overenskomstbestemmelser ikke har haft ret til fuld løn under fraværet, skal  

 der ske efterbetaling af løn for den orlovsperiode, der ligger efter 31.  

 marts 1989.
 Med henblik på at lette administrationen af denne efterbetaling er det  

 aftalt med Socialstyrelsen, at efterbetalingen for ansatte, der hidtil alene  

 har oppebåret dagpenge, i praksis kan gennemføres på den måde, at  

 arbejdsgiveren alene udbetaler den ansatte et beløb svarende til forskellen  

 mellem den løn, som den pågældende efter de nye regler har krav på, og de  

 dagpenge, som vedkommende allerede har modtaget fra social- og  

 sundhedsforvaltningen i bopælskommunen.
 Den lønudbetalende myndighed skal imidlertid ved denne fremgangsmåde være  

 opmærksom på følgende forhold:
Social- og sundhedsforvaltningen har ved udbetalingen af dagpengene  

 benyttet den ansattes hovedskattekort, som således ikke kan lægges til grund  

 ved udbetalingen af differencebeløbet.
Hvis den ansattes fradrag ikke er  

 fuldt udnyttet ved udbetalingen af dagpenge, må den pågældende selv  

 dokumentere dette for ansættelsesmyndigheden med henblik på udnyttelse af den  

 resterende del i forbindelse med udbetaling af differencebeløbet.
 På den skattemæssige årsopgørelse skal der for efterbetalingsperioden  

 alene anføres differencebeløbet.
 Sikringsstyrelsen har anmodet om, at arbejdsgiveren underretter social- og  

 sundhedsforvaltningen i den ansattes bopælskommune, når der udbetales løn til  

 den ansatte for fraværsperioden.
 Det er den fulde løn - og altså ikke kun differencebeløbet - der skal  

 lægges til grund ved beregning af feriegodtgørelse/ferietillæg/særlig  

 feriegodtgørelse i det følgende ferieår.
 Tilsvarende er det den fulde løn, der skal lægges til grund ved beregning  

 og efterbetaling af eventuelle pensionsbidrag.
12. Dette cirkulære ophæver -cirkulære af 15. juli 1987 (LP.nr. 094/87) om tjenestemænds adgang til  

 fravær fra tjenesten i forbindelse med graviditet, fødsel og adoption -cirkulære af 11. september 1987 (LP.nr. 138/87) om barselsorlov mv.
-cirkulære af 23. april 1986 om optjening af ferie i medfør af  

 Finansministeriets overenskomster med HK under tjenestefrihed uden løn ifølge  

 lov om barselorlov m.v. af 7. december 1983 (LP.nr. 75/86) -orientering af 30. marts 1989 (LP.nr. 31/89) om ændring af barsels~ og  

 adoptionsreglerne i forbindelse med aftale- og overenskomstforhandlingerne i  

 1989.
 13. Der henvises i øvrigt til Den  

 Personaleadministrative Vejledning, kapitel 27.
Finansministeriet Administrations- og Personaledepartementet Den 7. september 1989 P.
M.
V.
E.
B.
Eva Hoff Sonne Bilag 1 AFTALE OM FRAVÆR FRA ARBEJDET PÅ GRUND AF GRAVIDITET, BARSEL OG ADOPTION KAPITEL 1. AFTALENS OMRÅDE § 1.  Aftalen gælder for tjenestemænd og  

 tjenestemandslignende ansatte.
Aftalen gælder endvidere for ansatte omfattet  

 af overenskomster indgået på den ene side af eller efter bemyndigelse fra  

 Finansministeriet og på den anden side af organisationer, der er tilsluttet  

 de underskrivende centralorganisationer.
Stk. 2.  Ansatte, der ikke har ret til løn under sygdom,  

 omfattes af aftalen efter sammenlagt 1 års beskæftigelse inden for det  

 pågældende ministerområde.
Ved opgørelsen medregnes samtlige  

 ansættelsesperioder af mindst 1 uges varighed og uden hensyn til  

 beskæftigelsesgraden, men således at der kun sker medregning af  

 ansættelsesperioder, der ligger inden for de sidste 2 år før det seneste  

 ansættelsesforholds påbegyndelse.
 Stk. 3.  I karensperioden er de pågældende omfattet af  

 reglerne i lov om ligebehandling af mænd og kvinder med hensyn til  

 beskæftigelse og barselorlov m.v. (* 3) samt lov om dagpenge ved sygdom eller  

 fødsel.
KAPITEL 2. UNDERRETNINGSPLIGT § 2.  En ansat, der er gravid, skal give  

 tjenestestedet meddelelse herom senest 3 måneder før den forventede fødsel.  

 Samtidig skal hun oplyse, hvornår hun regner med at påbegynde sin  

 barselsorlov.
Stk. 2.  En ansat, der ønsker at benytte sin ret til  

 adoptionsorlov, skal give tjenestestedet meddelelse om tidspunktet for  

 barnets forventede modtagelse.
Meddelelsen skal så vidt muligt gives med 3  

 måneders varsel.
 Stk. 3.  Herudover gælder reglerne i lov om  

 ligebehandling af mænd og kvinder med hensyn til beskæftigelse og barselorlov  

 m.v.(* 3) om underretningspligt i forbindelse med orlovsperioders placering  

 og fordeling.
KAPITEL 3. FRAVÆRSRET § 3.  En ansat har ret til fravær fra arbejdet på  

 grund af graviditet, fødsel og adoption efter reglerne i lov om  

 ligebehandling af mænd og kvinder med hensyn til beskæftigelse og barselorlov  

 m.v.(* 3). En gravid ansat har dog altid ret til fravær fra arbejdet fra det  

 tidspunkt, hvor der skønnes at være 8 uger til fødslen.
 Stk. 2.  Tidspunktet for forventet fødsel skal på  

 forlangende dokumenteres, f.eks. ved kort fra graviditetsundersøgelsen.
KAPITEL 4. LØN § 4.  En kvindelig ansat, der har ret til fravær på  

 grund af graviditet og fødsel i henhold til § 3, har ret til løn i perioden  

 indtil fødslen.
Stk. 2.  Efter fødslen kan der under fravær i henhold  

 til § 3 ydes løn i indtil 24 uger i alt.
Heraf kan de sidste 10 uger helt  

 eller delvis benyttes af faderen, forudsat at begge forældre har  

 dagpengegivende indtægt.
Retten kan kun benyttes af en af forældrene ad  

 gangen.
 Stk. 3.  Faderen har uafhængigt af stk. 2 ret til løn  

 under fravær i indtil 2 uger efter fødslen eller barnets modtagelse i  

 hjemmet.
§ 5.  En adoptionssøgende har ret til løn i indtil 24  

 uger efter modtagelsen af barnet, når de adoptionsundersøgende myndigheder  

 bestemmer, at pågældende skal være fraværende fra arbejdet i forbindelse med  

 modtagelsen.
Retten til løn forudsætter, at begge adoptanter har  

 dagpengegivende indtægt, samt at den anden ægtefælle ikke i samme tidsrum har  

 dagpengeberettigende adoptionsorlov.
Stk. 2.  Uafhængigt af den i stk. 1 nævnte ret til  

 lønnet fravær har en adoptant, der ikke oppebærer løn i henhold til stk. 1,  

 ret til løn under fravær i indtil 2 uger efter barnets modtagelse, når de  

 adoptionsundersøgende myndigheder bestemmer, at en af adoptanterne i en  

 periode skal være i hjemmet.
Denne ret gælder uafhængigt af, om begge  

 adoptanter har dagpengegivende indtægt.
 § 6.  En ansat, der er omfattet af §§ 4 og 5, og som i  

 forbindelse med barnets ophold på sygehus genoptager tjenesten inden udløbet  

 af de planlagte fraværsperioder, har ret til fravær med løn i den resterende  

 del af fraværsperioderne i forbindelse med barnets udskrivelse, forudsat at  

 denne sker inden 9 måneder fra fødslen eller modtagelsen.
 § 7.  Ved løn forstås i denne aftale for ansatte, der  

 har ret til fuld løn under sygdom, en løn svarende til den, som den  

 pågældende ville have været berettiget til under sygefravær.
Stk. 2.  For andre ansatte forstås ved løn gennemsnittet  

 af de seneste 4 ugers lønindtægt bestående af timeløn, akkordløn, bonus og  

 kvalifikationstillæg.
I beregningsgrundlaget indgår endvidere fast  

 påregnelige arbejdstidsbestemte tillæg.
Den nævnte 4-ugers-periode kan for  

 den enkelte personalegruppe fraviges efter lokalt fastsatte bestemmelser.
 § 8.  Retten til løn i perioden før fødslen er  

 betinget af, at den ansatte ikke i dette tidsrum har anden lønnet  

 beskæftigelse, som den pågældende ikke hidtil har haft.
 Stk. 2.  Retten til løn ophører endvidere, hvis den  

 ansatte i fraværsperioden efter fødslen har beskæftigelse, modtager  

 undervisning eller på anden måde foranlediger, at retten til barselsdagpenge  

 i henhold til dagpengeloven bortfalder.
KAPITEL 5. ANDRE BESTEMMELSER § 9.  Fravær som følge af uarbejdsdygtighed på grund  

 af graviditet og fødsel uden for de tidsrum, hvor den ansatte har ret til  

 fravær i henhold til § 3, betragtes som sygdomsforfald.
 § 10.  En ansat har pligt til på forlangende at  

 fremskaffe eller bekræfte oplysninger, der er nødvendige ved bedømmelse af  

 arbejdsgiverens krav over for de sociale myndigheder om udbetaling af  

 dagpengerefusion.
 § 11.  Aftalen har virkning for fraværsperioder eller  

 dele heraf, der ligger efter 31. marts 1989.
 Stk. 2.  Aftalen kan opsiges skriftligt med 3 måneders  

 varsel, dog tidligst til 1. april 1991.
 Stk. 3.  Aftale af 10. juli 1987 om tjenestemænds adgang  

 til fravær fra tjenesten i forbindelse med graviditet, fødsel og adoption  

 ophæves pr. 1. april 1989.
 Stk. 4.  På overenskomstområder omfattet af § 1 træder  

 aftalen i stedet for de før 1. april 1989 gældende regler om graviditet,  

 barsel og adoption, jf. dog § 1, stk. 2 og 3.
København, den 5. september 1989 Statsansattes Kartel Ove Hygum E.
Nygaard Jespersen Statstjenestemændenes Centralorganisation II Bjørn Wikkelsøe Jensen Akademikernes Centralorganisation Alex Nielsen Tjenestemænds og Overenskomstansattes Kartel (Lærernes Centralorganisation og Overenskomstansattes Centralorganisation) Martin Rømer Finansministeriet P.M.V.
 E.B.
C.
E.
Johansen Bilag 2 Oversigt over personalekategorier og overenskomstområder, der henhører under CFU STK, Ok-sekt.
(* 1) Udsendt som APD.nr. 064/89 (* 2) Omtalt i Personaleadministrativ vejledning, kap. 27 (* 3) Indtil 1. maj 1989: lov om barselorlov m.v.
