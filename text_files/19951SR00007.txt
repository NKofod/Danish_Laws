Nr BR 7 Beretning om regeringens håndtering af sagen om den hemmelige erklæring i  

 forbindelse med OECD-aftalen om skibsværfter   

 Nr 7 1995-96, 1. samling Afgivet af Europaudvalget Afgivet: 19960927 Europaudvalget har i to samråd drøftet spørgsmålet om regeringens håndtering af den hemmelige protokol knyttet til OECD-aftalens implementering i EU-lovgivningen - på mødet den 9/8 1996 med udenrigsministeren og den 13/9 1996 med erhvervsministeren.
 Erklæringen til protokollen opfattes af udvalget som af væsentlig  

 betydning, idet der er tale om Europa-Kommissionens fortolkning og  

 administration af OECD-aftalen.
Det er på samrådene oplyst for udvalget, at erhvervsministeren undlod at  

 orientere udvalget om indholdet i Kommissionens erklæring til protokollen,  

 før udvalget blev bedt om at tilslutte sig regeringens forhandlingsoplæg om  

 sagen, et forhandlingsoplæg, som førte til, at Danmark tilsluttede sig  

 forordningen.
Baggrunden herfor var efter det af regeringen oplyste, at man  

 ikke fandt, at erklæringen var af væsentlig betydning.
Efter udvalgets opfattelse er der ingen tvivl om, at regeringen på eget  

 initiativ burde have orienteret udvalget, straks det stod klart, at  

 erklæringen ville blive hemmeligholdt.
Efter udvalgets opfattelse kunne denne  

 orientering være givet både skriftligt og mundtligt - og om nødvendigt under  

 fortrolighed - alt efter regeringens eget skøn.
 Europaudvalget tager erhvervsministerens beklagelse af det passerede til  

 efterretning.
 P.u.v.
