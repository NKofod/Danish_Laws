INDHOLD I medfør af miljøministeriets bekendtgørelse nr. 574 af 20. november 1975  

 om sikkerhedsforanstaltninger ved brug m.v. af radioaktive stoffer samt de  

 europæiske fællesskabers råds direktiv 80/ 836/ Euratom af 15. juli 1980 om  

 ændring af direktiverne om fastsættelse af de grundlæggende normer for  

 beskyttelse af befolkningens og arbejdstagernes sundhed mod de farer, der er  

 forbundet med ioniserende stråling, fastsættes følgende:
1. DEFINITIONER I denne bekendtgørelse forstås ved følgende:
RADIOGRAFIBEHOLDER Afskærmet eksponerings-, opbevarings- og transportbeholder for en  

 radiografikilde (radioaktiv gammakilde).
RADIOGRAFIUDSTYR Det sammenhørende apparatur til udførelse af en  

 gammaradiografiundersøgelse, normalt bestående af en radiografibeholder med  

 kildeskaft og radiografikilde, betjeningskabel, fremføringsslanger,  

 kollimatorer og andet tilbehør.
RADIOGRAFIANLÆG Radiografiudstyr og de evt. dertil hørende bygningsdele (radiografirummets  

 og betjeningsrummets vægge, loft, gulv og døre incl. den heri indbyggede  

 stråleafskærmning) samt et eventuelt opbevaringssted for radiografibeholdere.
ÅBENT RADIOGRAFIANLÆG Radiografianlæg, hvor der anvendes radiografiudstyr uden for godkendte  

 radiografirum.
2. TILLADELSE TIL INDKØB OG BRUG AF RADIOGRAFIANLÆG 2.1. Forhåndsgodkendelse 2.1.1. Bygningsmæssige arbejder som f.eks. indretning og ændring af  

 radiografirum og opbevaringssteder for radiografibeholdere eller bygning af  

 faste afskærmninger må ikke udføres, før sundhedsstyrelsen har  

 forhåndsgodkendt planer herover.
 2.1.2. Planer, der indsendes med henblik på forhåndsgodkendelse, skal  

 omfatte følgende:
 2.1.3. Foretages der under udførelsen af anlægget ændringer i forhold til  

 de forhåndsgodkendte planer, skal reviderede planer omgående indsendes til  

 sundhedsstyrelsen til godkendelse.
2.2. Tilladelse 2.2.1. Tilladelse fra sundhedsstyrelsen skal indhentes på forhånd i  

 følgende tilfælde:
 Tilladelsen kan inddrages, hvis anlægget ikke længere opfylder de af  

 sundhedsstyrelsen fastsatte bestemmelser.
 Ansøgning om tilladelse påhviler radiografianlæggets ansvarlige leder.
 Ansøgningsskemaer, der kan rekvireres fra sundhedsstyrelsen, skal være  

 underskrevet af radiografianlæggets ansvarlige leder.
2.2.2. Radiografiudstyr, der sættes ud af drift, skal skriftligt afmeldes  

 til sundhedsstyrelsen.
Radiografikilden skal da returneres til leverandøren  

 eller bortskaffes som radioaktivt affald.
3. ANSVARSFORHOLD 3.1. Krav til radiografianlæggets ansvarlige leder 3.1.1. Ethvert radiografianlæg skal have en ansvarlig leder, hvis navn og  

 kvalifikationer skal meddeles sundhedsstyrelsen.
 Som ansvarlig leder af radiografianlæg kan kun godkendes personer, der  

 efter sundhedsstyrelsens skøn har den fornødne uddannelse og erfaring med  

 hensyn til drift af radiografianlæg og strålerisiko m.v., samt et godt  

 kendskab til hovedprincipperne for strålebeskyttelse.
 Sundhedsstyrelsen kan fastsætte bestemmelser, hvorefter personer, der har  

 gennemgået en af sundhedsstyrelsen godkendt uddannelse, kan anses for  

 kvalificerede.
 Hvis den ansvarlige leder fratræder, skal navnet på den nye ansvarlige  

 leder straks meddeles sundhedsstyrelen.
 3.1.2. Om ansøgning om tilladelse til indkøb og brug af radiografiudstyr,  

 radiografikilder m.v. samt afmeldelse af disse henvises til pkt. 2.2.
 3.1.3. Det er lederens pligt at sørge for, at der ved arbejde med anlægget  

 kun beskæftiges personer, som er gjort bekendt med denne bekendtgørelse,  

 navnlig pkt. 3.2. »KRAV TIL RADIOGRAFIANLÆGGETS PERSONALE« og pkt.  

 4. »STRÅLEBESKYTTELSE UNDER ARBEJDET«.
 Lederen skal sørge for, at der ved anlægget kun arbejder personer, der er  

 nøje instrueret om udstyrenes indretning og brug og om den fare, der er  

 forbundet med arbejdet, og de sikkerhedsforanstaltninger, der skal træffes  

 til forebyggelse af en sådan fare, og derved har opnået tilstrækkelig  

 kyndighed.
 Lederen skal endvidere sørge for, at der er udarbejdet skriftlige  

 instrukser for transport og opbevaring af radiografikilderne.
3.1.4. Lederen skal ved arbejde i radiografirum og i åbne anlæg sørge for,  

 at en kvalificeret person (operatør) planlægger arbejdet og overvåger enhver  

 eksponering.
Vedkommende skal kunne udmåle og vurdere strålingsforholdene,  

 træffe det rigtige valg af eksponeringsdata og udføre opstillinger korrekt og  

 mekanisk solidt.
Sundhedsstyrelsen kan fastsætte retningslinier for sådanne  

 personers uddannelse.
 3.1.5. Lederen skal ved arbejde uden for egen virksomhed sørge for, at den  

 person, der selvstændigt planlægger og overvåger arbejdet, har de dertil  

 nødvendige kvalifikationer.
 3.1.6. Lederen skal ved arbejde i åbne anlæg sørge for, at mindst een  

 person udover operatøren er tilstede på arbejdspladsen.
 3.1.7. Lederen skal sørge for, at der ved anlægget findes det foreskrevne  

 udstyr til strålebeskyttelse (måleinstrumenter, fremføringsslanger,  

 kollimatorer, skilte, afspærringsmateriel m.v.), og skal påse, at dette  

 anvendes som foreskrevet.
 3.1.8. Lederen skal sørge for, at radiografiarbejde uden for egen  

 virksomhed på over 200 eksponeringer i løbet af 1 måned meddeles  

 sundhedsstyrelsen inden det påbegyndes.
 3.1.9. Lederen skal straks underrette sundhedsstyrelsen om indtrufne  

 uheld, herunder om bortkomne radiografikilder.
 3.1.10. Lederen skal sørge for, at radiografianlægget holdes i god og  

 ryddelig stand.
 3.1.11. Lederen skal sørge for, at anlægget stadig er i overensstemmelse  

 med de i denne bekendtgørelses pkt. 6. og 7. givne bestemmelser, og at alle  

 under brugen observerede fejl og mangler straks afhjælpes.
 3.1.12. Lederen skal sørge for, at anlægget een gang årligt underkastes et  

 eftersyn i henhold til denne bekendtgørelses pkt. 8.
3.2. Krav til radiografianlæggets personale 3.2.1. Om instruktion, uddannelse m.v. af personalet henvises til pkt.  

 3.1.3., 3.1.4. og 3.1.5.
 Vedrørende yderligere bestemmelser for personalets arbejde henvises til  

 pkt. 4.
 3.2.2. Stråleudsat personale ved radiografiudstyr skal under arbejdet  

 altid bære persondosimetre (målefilm) og benytte disse i overensstemmelse med  

 vejledningen herom i pkt. 11.1.3. Desuden skal personalet bære akustisk  

 instrument (se vejledningen pkt. 11.1.2.).
3.2.3. Personalet skal under det daglige arbejde sørge for, at  

 arbejdsgangen i enhver henseende er strålebeskyttelsesmæssig forsvarlig.
Det  

 skal benytte de påkrævede anordninger til strålebeskyttelse og påse at disse  

 holdes i forsvarlig stand (f.eks. skal det regelmæssigt kontrolleres, at  

 strålebeskyttelsesudstyret og måleinstrumentet er i tilfredsstillende stand).
 3.2.4. Mangler og defekter ved radiografiudstyr og sikkerhedsudstyr skal  

 straks meddeles den ansvarlige leder.
3.2.5. Hvis der indtræder en faresituation, skal personalet straks træffe  

 foranstaltninger til at afværge og begrænse faren samt underrette den  

 ansvarlige leder.
I tilfælde af at en radiografikilde ikke er under fuld  

 kontrol, skal personalet straks sørge for:
3.2.6. Personalet skal straks underrette den ansvarlige leder, hvis der  

 opstår formodning om, at en person har opholdt sig i kontrolområdet under  

 eksponering.
Om nødvendigt skal personalet sikre sig, at sundhedsstyrelsen  

 hurtigt bliver underrettet om uheldet.
3.3. Krav til firmaer, som foretager indgreb i radiografiudstyr 3.3.1. Arbejder, der kræver indgreb i radiografiudstyr, herunder  

 udskiftning af radiografikilder, må kun udføres af firmaer, der har  

 sundhedsstyrelsens tilladelse hertil.
Denne tilladelse gives kun, såfremt den  

 ansvarlige leder efter sundhedsstyrelsens skøn har den fornødne uddannelse og  

 erfaring med hensyn til radiografiudstyr og strålerisiko.
 3.3.2. Det er lederens pligt at sørge for, at der ved arbejder med  

 radiografiudstyr kun beskæftiges personer, som forud er gjort bekendt med de  

 bestemmelser og vejledninger i denne bekendtgørelse, der vedrører deres  

 arbejde, herunder pkt. 3.4. »KRAV TIL PERSONER, SOM FORETAGER INDGREB I  

 RADIOGRAFIUDSTYR«.
 Lederen skal sørge for, at der ved arbejdet kun beskæftiges personer, der  

 i fornødent omfang er instrueret om udstyrenes indretning og virkemåde og om  

 den fare, der er forbundet med arbejdet, og de sikkerhedsforanstaltninger,  

 der skal træffes til forebyggelse af en sådan fare, og derved har opnået  

 tilstrækkelig kyndighed.
 3.3.3. Lederen skal sørge for, at en kvalificeret person planlægger og  

 overvåger enhver arbejdsoperation, hvor der arbejdes med radiografikilder.  

 Vedkommende skal kunne udmåle og vurdere strålingsforholdene samt kunne  

 træffe de nødvendige foranstaltninger til sikring af tilfredsstillende  

 strålebeskyttelse for alle personer på arbejdspladsen.
 3.3.4. Lederen skal under arbejder ved et radiografiudstyr sørge for, at  

 bestemmelserne i pkt. 4. følges i det omfang, det er praktisk gennemførligt.
 3.3.5. Lederen skal sørge for, at det nødvendige udstyr til  

 strålebeskyttelse er til rådighed, og skal påse, at det anvendes som  

 foreskrevet.
 3.3.6. Lederen skal ved hver udskiftning af radiografikilden sørge for, at  

 radiografibeholderen med tilhørende kildeskaft, radiografikilde og  

 betjeningskabel efterses som angivet i pkt. 8.2., og at den udskiftede  

 radiografikilde returneres til leverandøren eller bortskaffes som radioaktivt  

 affald.
 3.3.7. Lederen skal straks underrette sundhedsstyrelsen om indtrufne  

 uheld.
3.4. Krav til personer, som foretager indgreb i radiografiudstyr 3.4.1. Om instruktion m.v. af personer, som foretager indgreb i  

 radiografiudstyr, henvises til pkt. 3.3.2.
 3.4.2. Stråleudsatte personer skal under arbejdet altid bære  

 persondosimetre (målefilm) og benytte disse i overensstemmelse med  

 vejledningen herom i pkt. 11.1.3. Desuden skal de bære akustisk intrument (se  

 vejledningen pkt. 11.1.2.).
3.4.3. Personer som foretager indgreb i radiografiudstyr skal under det  

 daglige arbejde sørge for, at arbejdsgangen i enhver henseende er  

 strålebeskyttelsesmæssig forsvarlig.
De skal benytte de nødvendige  

 anordninger til strålebeskyttelse og påse at disse holdes i forsvarlig stand.
 3.4.4. I det omfang det er muligt, skal bestemmelserne i pkt. 4. følges  

 ved arbejder ved et radiografiudstyr.
 3.4.5. Mangler og defekter ved radiografiudstyr og sikkerhedsudstyr skal  

 straks meddeles den ansvarlige leder.
3.4.6. Hvis der indtræder en faresituation, skal der straks træffes  

 foranstaltninger til at afværge og begrænse faren, og den ansvarlige leder  

 skal underrettes.
I tilfælde af, at en radiografikilde ikke er under fuld  

 kontrol skal der straks sørges for:
 3.4.7. Konstateres der under servicearbejde defekter eller fejl, der  

 medfører risiko for personer, skal oplysning herom omgående gives til  

 radiografianlæggets ansvarlige leder og betjeningspersonalet.
4. STRÅLEBESKYTTELSE UNDER ARBEJDET 4.1. Almindelige bestemmelser 4.1.1. Radiografiundersøgelser skal i størst muligt omfang udføres i  

 radiografirum.
Hvis de undersøgte emners størrelse eller andre forhold  

 forhindrer dette, bør radiografiundersøgelser udføres på en særlig indrettet  

 fotograferingsplads.
 4.1.2. En kvalificeret person skal planlægge arbejdet og overvåge enhver  

 eksponering (jfr. pkt. 3.1.3., 3.1.4. og 3.1.5.).
 4.1.3. Når radiografiudstyr er i brug, skal det konstant overvåges for at  

 forhindre uvedkommende personers adgang til udstyret.
4.2. Strålebeskyttelse under anvendelse af radiografiudstyr i  

 radiografirum 4.2.1. Under opstilling af radiografiudstyr og emne i radiografirummet  

 skal der tages hensyn til eventuelle strålebeskyttelsesmæssige begrænsninger  

 i brugen af anlægget.
Disse vil fremgå af sundhedsstyrelsens tilladelse.
 4.2.2. Før eksponering skal det kontrolleres, at ingen personer opholder  

 sig i rummet.
 4.2.3. Efter eksponering skal det ved hjælp af et måleinstrument eller et  

 akustisk instrument ved måling på radiografibeholderen kontrolleres, at  

 radiografikilden befinder sig i skærmet position (se vejledningen pkt.  

 11.3.).
 4.2.4. Efter eksponering skal radiografikilden sikres i den skærmede  

 position i radiografibeholderen.
4.3. Strålebeskyttelse under anvendelse af radiografiudstyr i åbne anlæg 4.3.1. Eksponeringer skal, hvis det skønnes nødvendigt, foretages på  

 tidspunkter, hvor kun betjeningspersonalet er til stede.
 4.3.2. Arbejdet må ikke påbegyndes før det foreskrevne udstyr til  

 strålebeskyttelse (måleinstrumenter, kollimatorer, skilte,  

 afspærringsmateriel m.v.) er til stede, og ikke før det er kontrolleret, at  

 alt udstyr er efterset inden for det sidste år.
 4.3.3. Alle personer på arbejdspladsen skal være orienteret om, hvor og  

 hvornår der eksponeres med radiografiudstyret, og om betydningen af de  

 anvendte advarselsssignaler og afspærringer.
 4.3.4. Strålefeltet skal være begrænset til den for arbejdsopgaven  

 nødvendige størrelse ved hjælp af en kollimator.
 4.3.5. Fremføringsslangen skal vælges så kort som muligt.
 4.3.6. Betjeningskablet skal vælges så langt som muligt.
4.3.7. Omkring radiografiopstillingen skal der afgrænses et kontrolområde  

 inden for hvilket alt ophold er forbudt under eksponering.
Dog kan operatøren  

 opholde sig kortvarigt i kontrolområdet under betjening af  

 radiografiudstyret, hvis betjening ikke er mulig udefra.
Når radiografikilden  

 er i eksponeringsposition, må dosishastigheden uden for kontrolområdet ikke  

 overstige 0,06 mSv/ h ( 6 mR/ h). Ved arbejdspladser må dosishastigheden dog  

 ikke overstige 0,0075 mSv/ h ( 0,75 mR/ h). Ved operatørens plads bør  

 dosishastigheden ikke overstige 0,02 mSv/ h ( 2 mR/ h). Dosishastighederne  

 skal kontrolleres med et måleinstrument.
 4.3.8. Kontrolområdets størrelse skal, i det omfang det er praktisk  

 gennemførligt, begrænses ved at strålingen rettes mod jorden eller mod  

 bygningsmæssige eller andre på stedet forekommende afskærmninger, samt  

 eventuelt ved brug af skærme.
4.3.9. Kontrolområdet skal holdes under konstant opsyn under eksponering  

 og være afspærret f.eks. med reb og skilte eller vagtpersonale.
Hvis det ikke  

 er muligt at overse hele kontrolområdet fra betjeningspladsen, skal der  

 træffes særlige sikkerhedsforanstaltninger for at forhindre personers adgang  

 under eksponering.
 4.3.10. Personale, der placerer filmene, skal være utvetydigt orienteret  

 om, hvornår radiografikilden befinder sig i eksponeringsposition.
 4.3.11. Efter eksponering skal det ved hjælp af et måleinstrument eller  

 akustisk instrument ved måling på radiografibeholderen kontrolleres, at  

 radiografikilden befinder sig i skærmet position (se vejledningen pkt.  

 11.3.).
 4.3.12. Efter eksponering skal radiografikilden sikres i den skærmede  

 position i radiografibeholderen.
5. OPBEVARING OG TRANSPORT AF RADIOGRAFIBEHOLDER 5.1. Almindelige bestemmelser Når radiografibeholderen ikke er i brug, skal den være aflåst.
5.2. Opbevaring af radiografibeholder 5.2.1. Radiografibeholderen skal opbevares sikret mod brand og tyveri,  

 f.eks. i et aflåst skab.
Dosishastigheden må ikke overstige 0,0075 mSv/ h (  

 0,75 mR/ h) på ydersiden af opbevaringsrummet.
Ved arbejdssteder i nærheden  

 af opbevaringsrummet må dosishastigheden ikke overstige 0,0025 mSv/ h ( 0,25  

 mR/ h).
 5.2.2. Opbevaringsstedet skal være forsynet med et advarselsskilt med  

 symbolet for ioniserende stråling og teksten »RADIOAKTIVITET«.
5.2.3. Opbevaring af radiografibeholderen i køretøjer er normalt ikke  

 tilladt.
Undtagelse herfra kan være de tilfælde, hvor en transport afbrydes  

 for overnatning, eller hvor arbejdets art forhindrer opbevaring af  

 radiografibeholderen på det normale opbevaringssted.
Radiografibeholderen  

 betragtes da som værende under transport (se pkt. 5.3.). Ved valg af  

 parkeringsplads for køretøjet skal man være opmærksom på risikoen for tyveri.
 5.2.4. I forbindelse med kortere pauser i radiografiarbejdet i en  

 virksomhed, hvortil offentligheden ikke har adgang, er det tilladt at  

 efterlade den aflåste radiografibeholder på arbejdspladsen, hvis beholderen  

 er fastlåst, f.eks. med en kæde, til en bygnings- eller maskindel.
5.3. Transport af radiografibeholder Transport af radiografikilden skal ske i overensstemmelse med gældende  

 bestemmelser for transport af radioaktive stoffer.
Om instruktion m.v.  

 henvises til pkt. 3.1.3.
 6. TEKNISK UDFØRELSE AF RADIOGRAFIUDSTYR M.V.
6.1. Almindelige bestemmelser 6.1.1. Radiografiudstyr skal være fjernbetjent.
 6.1.2. Udstyr med større aktiviteter og andre radionuklider end 400 GBq (  

 10 Ci) Co-60 eller 1500 GBq ( 40 Ci) Ir-192 godkendes kun, hvis særligt behov  

 kan dokumenteres.
6.1.3. Det skal være muligt at sikre og låse radiografikilden i den  

 skærmede position i radiografibeholderen.
Det må ikke være muligt at låse  

 radiografikilden i eksponeringsposition.
 6.1.4. Med radiografikilden i skærmet og sikret position i  

 radiografibeholderen må dosishastigheden ikke overstige 2 mSv/ h ( 200 mR/ h)  

 på overfladen af radiografibeholderen og 0,02 mSv/ h ( 2 mR/ h) 1 m fra  

 overfladen af radiografibeholderen.
 6.1.5. Radiografibeholderen skal opfylde kravene til transportemballager i  

 de gældende bestemmelser for transport af radioaktive stoffer.
 6.1.6. Radiografibeholderen skal være forsynet med følgende tydelige og  

 holdbare skilte:
 Under transport skal radiografibeholderen desuden være forsynet med  

 faresedler i henhold til gældende bestemmelser for transport af radioaktive  

 stoffer.
 6.1.7. Fremføringsslanger eller -rør må ikke være samlet af flere stykker.
6.1.8. Slange- og rørender samt tilhørende tilslutningssteder på  

 radiografibeholderen skal være forsynet med dæksler.
Dækslerne skal være  

 fastgjort til udstyret.
6.1.9. Enhver radiografikilde skal før ibrugtagning være kontrolleret for  

 tæthed og overfladekontaminering.
Af et certifikat skal det fremgå, at den  

 ved kontrollen eventuelt fundne løstsiddende aktivitet ikke oversteg 2 kBq  

 (0,05 (mCi).
 6.1.10. Til radiografiudstyret skal findes et måleinstrument med passende  

 måleområder til kontrol af dosishastigheden (se vejledningen pkt. 11.1.1.).
 6.1.11. Til radiografiudstyret skal findes en let forståelig  

 brugsanvisning på dansk.
6.2. Særlige bestemmelser for radiografiudstyr til anvendelse i åbne anlæg 6.2.1. Betjeningskablet skal have en sådan længde, at operatøren kan  

 opholde sig i en afstand på mindst 8 m fra radiografibeholderen.  

 Fjernbetjeningskabler på mindst 15 m skal kunne leveres.
 6.2.2. Til radiografiudstyret skal findes mindst een fremføringsslange med  

 maks. 2 m længde.
 6.2.3. Til radiografiudstyret skal findes en kollimator, som kan svække  

 den del af strålingen, som ikke udnyttes, til 1 pct. eller derunder (se  

 vejledningen pkt. 11.2.).
6.2.4. Afspærringsmateriel som lamper, reb og skilte skal findes til  

 udstyret i fornødent omfang.
På advarselsskilte skal findes symbolet for  

 ioniserende stråling og en oplysende tekst, f.eks. »FARLIG  

 STRÅLING«.
 6.2.5. Stativer, stilladser m.v. til fastgørelse af udstyret skal findes i  

 fornødent omfang.
7. UDFØRELSE AF RADIOGRAFIRUM 7.1. Radiografirum skal generelt afskærmes således, at ingen personer uden  

 for rummet kan modtage stråledoser, der overstiger dosisgrænserne for  

 ikke-erhvervsmæssigt stråleudsatte personer, som fastsat i EF direktiv 80/  

 836/ Euratom.
De i tabellen for væg, loft og gulv angivne betontykkelser vil  

 yde tilstrækkelig beskyttelse ved indtil 200 eksponeringer pr. uge.
 7.2. Under særlige forhold, f.eks. hvis loftet i radiografirummet udelades  

 for at muliggøre håndtering af store emner, kan den i pkt. 7.1. krævede  

 afskærmning reduceres efter aftale med sundhedsstyrelsen.
 7.3. Radiografiudstyrets betjeningsplads skal indrettes uden for  

 radiografirummet på et sted, hvor afskærmningen er særlig god.
 7.4. Adgangen til radiografirummet skal være således sikret, at et  

 alarmsignal aktiveres, hvis man trænger ind i rummet under eksponering.
 7.5. På alle afskærmninger (dør, vægge, loft, evt. gulv) skal  

 afskærmningsmaterialets art og tykkelse være tydeligt angivet med f.eks. 5  

 til 10 cm høj skrift.
 7.6. Ved indgangen til radiografirummet skal findes et advarselsskilt med  

 symbolet for ioniserende stråling og teksten »FARLIG STRÅLING«.
I radiografirummet skal findes et tilsvarende skilt og en rød lampe, der  

 lyser konstant eller blinker under eksponering, samt et skilt med teksten:  

 »STRÅLING NÅR LAMPEN LYSER«.
Lampe og skilt skal være synlige fra  

 indgangen til rummet.
8. ÅRLIGT EFTERSYN AF RADIOGRAFIANLÆG 8.1. Almindelige bestemmelser 8.1.1. De enkelte dele af radiografiudstyret skal forsynes med skilte med  

 oplysning om tidspunktet for sidste eftersyn.
 8.1.2. Der skal føres en protokol over eftersyn af radiografianlæg.  

 Protokollen skal være tilgængelig for sundhedsstyrelsen.
 8.2. Årligt eftersyn af radiografibeholder, kildeskaft, radiografikilde og  

 betjeningskabel.
Enhver radiografibeholder med tilhørende kildeskaft, radiografikilde og  

 betjeningskabel skal ved lederens foranstaltning efterses een gang om året.  

 De ved eftersynet konstaterede fejl skal straks udbedres.
Berettiget til at  

 udføre sådanne eftersyn er kun firmaer, der har sundhedsstyrelsens tilladelse  

 til indgreb i radiografiudstyr, jfr. pkt. 2.2.1. og 3.3.
 Ved eftersynet skal det undersøges, om radiografibeholderen med tilhørende  

 kildeskaft, radiografikilde og betjeningskabel overholder bestemmelserne i  

 denne bekendtgørelses pkt. 6., samt om udstyret i øvrigt mekanisk er i en  

 sådan tilstand, at det ved korrekt brug ikke medfører risiko for personalet.
 Specielt skal ved eftersynet følgende nøje kontrolleres:
 8.2.1. Om radiografibeholderen ikke viser tegn på slid eller ælde,  

 herunder om lukke- og sikringsanordninger m.v. fungerer fejlfrit.
 8.2.2. Om betjeningskablet, herunder fremføringsmekanismen, ikke viser  

 tegn på slid eller ælde, samt om eventuelle koblinger har de korrekte  

 dimensioner.
 8.2.3. Om radiografikilden er fri for overfladekontaminering  

 (aftørringsprøve, jfr. pkt. 6.1.9.).
8.3. Årligt eftersyn af det øvrige radiografianlæg I tillæg til det i pkt. 8.2. omtalte eftersyn skal øvrige dele af ethvert  

 radiografianlæg ved lederens foranstaltning efterses een gang om året.
De ved  

 eftersynet konstaterede fejl skal straks udbedres.
Berettiget til at udføre  

 sådanne eftersyn er personer, som den ansvarlige leder anser for  

 kvalificerede hertil.
 Ved eftersynet skal det undersøges, om radiografianlægget overholder  

 bestemmelserne i denne bekendtgørelses pkt. 6. og 7., samt om anlægget i  

 øvrigt mekanisk er i en sådan tilstand, at det ved korrekt brug ikke medfører  

 risiko for personalet.
 Specielt skal ved eftersynet følgende nøje kontrolleres:
 8.3.1. Om fremføringsslanger ikke viser tegn på slid eller ælde.
 8.3.2. Om de foreskrevne kollimatorer og sikkerhedsudstyr findes og er i  

 god stand.
 8.3.3. Om måleinstrumentet til kontrol af dosishastigheden fungerer  

 tilfredsstillende og viser korrekt.
 8.3.4. Om sikringen af adgangen til radiografirum fungerer  

 tilfredsstillende.
9. BESIGTIGELSE AF RADIOGRAFIANLÆG VED  

 SUNDHEDSSTYRELSEN 9.1. Ethvert radiografianlæg er underlagt tilsyn af sundhedsstyrelsen, og  

 sundhedsstyrelsen skal til enhver tid have adgang til anlægget.
9.2. Sådanne ændringer af et radiografianlæg, som sundhedsstyrelsen måtte  

 kræve ved en besigtigelse, skal være udført inden udløbet af den af  

 sundhedsstyrelsen satte frist.
Når manglerne ved radiografianlægget må  

 antages at medføre særlig stor risiko, kan sundhedsstyrelsen forbyde brugen  

 af anlægget, indtil disse mangler er afhjulpet.
10. IKRAFTTRÆDELSESBESTEMMELSE Denne bekendtgørelse træder i kraft den 1. juli 1984.
Sundhedsstyrelsen, den 24. maj 1984 Søren K.
Sørensen /Øhlenschlæger 11. VEJLEDNINGER 11.1. Vejledning vedrørende måleinstrumenter og persondosimetri 11.1.1. Instrument for måling af dosishastighed (ad pkt. 6.1.10.) Instrumentet skal være robust og enkelt at betjene, og det bør kun have de  

 nødvendige måleområder op til 0,1 mSv/ h (10 mR/ h) eller 1 mSv/ h (100 mR/  

 h). Der bør være mulighed for tydelig aflæsning ved 0,06 mSv/ h (6 mR/ h).
11.1.2. Akustiske instrumenter (ad pkt. 3.2.2.) Akustiske instrumenter afgiver hørbare signaler med et tidsinterval, der  

 afhænger af dosishastigheden.
Ved 0,06 mSv/ h (6 mR/ h) kan det f.eks. være  

 1-3 signaler pr. sekund.
11.1.3. Persondosimetri (ad pkt. 3.2.2.) Til personale ved radiografianlæg leverer statens institut for  

 strålehygiejne målefilm.
 Vejledning vedrørende filmenes anvendelse og ekspedition findes trykt på  

 den medfølgende resultatliste.
11.2. Vejledning vedrørende kollimatorer (ad pkt. 6.2.3.) En principskitse af fire kollimatorer er vist på næste side.
Med en sådan kollimator begrænses strålingen bagud og til siderne.
Svækker  

 kollimatoren strålingen i disse retninger til 1 pct., nedsættes afstanden til  

 kontrolområdets begrænsning til 1/10. Er der f.eks. tale om en 750 GBq (20  

 Ci) Ir-192 radiografikilde, vil kontrolområdets udstrækning reduceres fra ca.  

 40 m til ca. 4 m.
Skal der foretages mange eksponeringer af samme type, vil  

 det ofte være en fordel at fremstille en særlig kollimator tilpasset den  

 pågældende arbejdsopgave.
 Nedenfor er vist de godstykkelser af bly, wolfram og uran, som netop  

 svækker strålingen fra Ir-192 og Co-60 til 1 pct.
11.3. Vejledning vedrørende dosishastigheden på overfladen af  

 radiografikilder Da radiografikilder indeholder en relativ stor aktivitet og samtidig har  

 små fysiske dimensioner ( 6 mm i diameter), kan dosishastigheden på  

 overfladen af en radiografikilde være 1000 mSv/ sekund ( 100 R/ sekund) eller  

 mere.
Radiografikilden kan således give stråleforbrænding af hænderne selv  

 ved en kortvarig berøring.
Dette er bl.a. baggrunden for kravet i pkt. 4.2.3.  

 og 4.3.11. om, at det efter enhver eksponering ved hjælp af et måleinstrument  

 ved måling på radiografibeholderen skal kontrolleres, at radiografikilden er  

 vendt tilbage til den skærmede position i beholderen.
Udeladelse af denne  

 simple kontrolforanstaltning har i mange tilfælde været medvirkende årsag til  

 overskridelse af fastsatte dosisgrænser og stråleforbrænding af  

 erhvervsmæssigt stråleudsatte personer i udlandet.
11.4. Vejledning vedrørende radiografirum (ad pkt. 7.) Eksempel på radiografirum Et radiografirum er vist på skitsen.
Rummet er  

 beregnet for eksponering med 300 kV røntgenanlæg og med radiografikilder op  

 til 1500 GBq (40 Ci) Ir-192. Ydermuren, der er udført som 300 mm hulmur,  

 giver delvis afskærmning.
Rummets vægge mod ydermuren er derfor kun 400 mm  

 tykke, mens de øvrige er 600 mm.
 Væggene er opført af 2 rækker fundamentblokke fyldt op med sand; eventuelt  

 kan pladejernskasser anvendes.
Rummet har labyrintindgang og desuden en skydedør med 4 mm bly.
Det er  

 bygget direkte på jorden (uden kælder). Loftet består af 160 mm tykke  

 betonelementer.
Rummet over loftet er afspærret.
Som angivet i pkt. 7.2. kan det under særlige forhold tillades, at rummet  

 bygges uden loft.
Bestemte stråleretninger skal da fastsættes og afmærkes  

 efter aftale med sundhedsstyrelsen.
