 Ankenævnet fandt heller ikke, at medlemmet kunne anses for  

 genindtrådt i virksomheden, fordi hun den 1. oktober 1997 genoptog  

 samlivet med sin ægtefælle.
 Ankenævnet lagde ved afgørelsen vægt på, at der  

 efter medlemmets separation og fraflytning af den fælles bopæl  

 var sket væsentlige ændringer i virksomheden, og at der ikke i  

 ovennævnte bekendtgørelse var hjemmel til at anse medlemmet for  

 genindtrådt i virksomheden, alene begrundet med en genoptagelse af  

 samlivet med den tidligere ægtefælle.
Ægtefælleudtræden af  

 selvstændig virksomhed Ved ledighedserklæring af 1. februar 1997 meldte  

 medlemmet sig ledig fra drift af selvstændig virksomhed pr. 1. januar  

 1997. Medlemmet havde tidligere været medhjælpende  

 ægtefælle på fuld tid i sin ægtefælles  

 virksomhed, sandblæsning og sprøjtemaling i perioden fra 1972  

 til september 1996.
 Ved ledigheden oplyste medlemmet, at hun var separeret fra  

 sin ægtefælle og fraflyttet den fælles bopæl pr. 31.  

 december 1996.
 Kassen oplyste under behandlingen af medlemmets klagesag  

 til direktoratet, at hun dengang oplyste kassen om sine personlige opgaver i  

 virksomheden, og at hun tidligere havde arbejdet som A oppasser, kontorarbejde og indhente tilbud@, hvormed hun arbejdede ca. 60 timer om  

 ugen.
 Den 11. marts 1997 traf kassen afgørelse om, at  

 medlemmet var berettiget til dagpenge pr. 1 januar 1997 med tillæg af  

 en uges karanstid for selvstændige.
 I forbindelse med ansøgning om feriedagpenge i  

 perioden fra 18. august- 26 august 1997 oplyste medlemmet på et  

 særligt bilag dateret den 27. august 1997, at hun skulle arbejde i sin  

 ægtefælles virksomhed i perioden fra 1. september- 19. september  

 1997.
 Medlemmet arbejdede herefter som lønmodtager for  

 sin ægtefælle og modtog 15.000 kr. i løn, hvorfra der var  

 fratrukket ATP, arbejdsmarkedsbidrag og a-skat.
 Medlemmet oplyste, at hun var flyttet tilbage til  

 sin ægtefælle den 1. oktober 1997, at hendes  

 ægtefælle var gået på folkepension den 1. november  

 1997, at  ægtefællen fortsat drev den selvstændige  

 virksomhed, men i meget nedsat omfang fra værkstedet på  

 bopælsadressen og på nedsat tid med mulighed for at tjene op til  

 kr. 50.000 om året, og at  medlemmets ægtefælle  

 havde solgt sin lastvogn og havde annonceret om nedgangen.
 Af oplysninger fra folkeregistret fremgår det, at  

 medlemmet den 1. december 1996 flyttede adresse fra  Sydthy Kommune til  

  Morsø Kommune, samt at hun den 1. oktober 1997 på ny havde  

 anmeldt adresseændring til den tidligere fælles adresse, Sydthy  

 Kommune.
 Under sagens behandling var det også oplyst,  

at medlemmets arbejde i virksomheden inden sin udtræden ultimo  

 1996 var at være medhjælper ved den nævnte tagmaskine og  

 fast køre med ud og rense tage, at denne opgave blev overtaget  

 af en anden person ved kompagniskabet den 1. januar 1997, at  

medlemmets beskæftigelse som lønmodtager i virksomheden i  

 september 1997 var at hjælpe den anden person, og at hendes  

 ægtefælles virksomhed fra den 1. oktober 1997 ikke længere  

 havde med tagrensning m.v. at gøre.
 Medlemmet fremsendte en revisorerklæring af 25.  

 februar 1998, der bekræftede det nævnte kompagniskab og senere  

 overtagelsen af tagmalervirksomheden.
 Direktoratet traf afgørelse den 30. marts 1998. Ved  

 denne afgørelse fandt direktoratet, at medlemmet efter den 1.  

 september 1997 ikke længere var dagpengeberettiget.
 Direktoratet lagde til grund, at kassen den 11. marts 1997  

 godkendte medlemmets ret til dagpenge pr. 1 . januar 1997, fordi hun  

 udtrådte af sin ægtefælles selvstændige virksomhed i  

 forbindelse med ophævelse af samlivet og efterfølgende  

 separation.
 Direktoratet var enig med kassen i, at medlemmet fra den  

 1. september 1997 ikke længere opfyldte betingelserne for at være  

 udtrådt af en selvstændig virksomhed, der videreførtes af  

 ægtefællen.
 Direktoratet lagde herved vægt på, at  

 medlemmet efter det oplyste genoptog sin beskæftigelse i sin  

 ægtefælles virksomhed fra den 1. september 1997, og at hun  

 flyttede tilbage til den tidligere fælles adresse den 1. oktober  

 1997.
 Den tidligere forudsætning for at godkende  

 medlemmets udtræden af ægtefællens virksomhed var  

 således bortfaldet pr. 1. september 1997.
 Direktoratet var endvidere enig med kassen i, at medlemmet  

 efter det oplyste ikke havde dokumenteret, at hun den 1. oktober 1997  

 opfyldte en af de øvrige betingelser for at kunne udtræde af en  

 selvstændig virksomhed, der videreførtes af  

 ægtefællen.
 Direktoratet lagde herved vægt på, at  

 medlemmets tidligere væsentligste opgaver i virksomheden, som hun  

 dengang oplyste til kassen ved ledigmeldelsen pr. 1. januar 1997, ikke kunne  

 anses for dokumenteret bortfaldet mere end midlertidgt eller overtaget af  

 anden arbejdskraft i virksomheden.
 Direktoratet lagde ligeledes vægt på, at  

 medlemmets tidligere personlige arbejde heller ikke kunne anses for  

 dokumenteret bortfaldet pr. 1. oktober 1997 ved overdragelsen af  

 tagmalervirksomheden til anden person.
 Direktoratet henviste til  

 arbejdsløshedsforsikringslovens ' 57, stk. 3, og ' 4, stk. 1, 3 og 4, i bekendtgørelse nr.  

 937 af 25. oktober 1996 om ophør med udøvelse af  

 selvstændig virksomhed som hovedbeskæftigelse samt vejledningen  

 til ' 4, stk. 3.
Ved brev af 13. april 1998 klagede medlemmet over  

 direktoratets afgørelse.
Medlemmet anførte blandt andet, at hun  

 ikke på nogen måde havde genoptaget arbejdet i virksomheden, idet  

 hun havde stået fuldtidsledig ved Arbejdsformidlingen og været  

 på fuldtidskursus over 3 måneder.
 Medlemmet gjorde gældende, at hun ikke havde  

 været medhjælpende ægtefælle siden december 1996, og  

 var ikke tilmeldt som sådan.
 Ved brev af 21. april 1998 sendte direktoratet klagen samt  

 sagens akter til ankenævnet, idet direktoratet ikke fandt grundlag for  

 at ændre sin afgørelse.
 Direktoratet henviste til medlemmets oplysninger af 27  

 august 1997 om arbejdet i ægtefællens virksomhed i september 1997  

 og den fremlagte dokumentation herfor.
 Ankenævnet ændrede Direktoratet for  

 Arbejdsløshedsforsikringens afgørelse.
