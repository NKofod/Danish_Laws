Tilladelse/tilførsel af aktiver Reference:
 Fusionsskatteloven § 15 c og d., LV S.D.3.
 Ligningsrådet gav tilladelse til tilførsel af aktiver i  

 henhold til fusionsskattelovens § 15 c og d i forbindelse med et selskabs  

 overdragelse af rettigheder, varelager, likvider og tilgodehavender til et  

 datterselskab.
 F A/S anmodede om tilladelse til tilførsel af aktiver i henhold til  

 Fusionsskattelovens § 15 c og d.
 Det var oplyst, at F A/S som en biaktivitet havde udviklet og fået  

 produceret et apparat, der bruges i forbindelse med spildevandsrensning.
F A/S havde hidtil i en periode produceret og solgt apparatet, men havde  

 erkendt, at der var behov for en langt større salgs- og  

 markedsføringsindsats.
Da biaktiviteten reelt ikke lå inden for  

 F A/S' strategiske forretningsområde, så man sig ikke i stand til  

 på egen hånd at udvide salgsindsatsen for det  

 pågældende apparat.
 Man havde derfor planlagt at indgå i et joint venture med et tysk  

 selskab (herefter kaldet partneren), der besad den fornødne  

 salgsstyrke og ekspertise på det pågældende marked.
 Målet var etablering af et nyt dansk aktieselskab, ejet ligeligt af  

 F A/S og partneren, idet F A/S ville indskyde virksomhedsgrenen og partneren  

 ville tegne kapital for et tilsvarende beløb.
 Etableringen påtænktes udført således:
F A/S ville udskille hele sin biaktivitet, primært omfattende  

 rettigheder og varelager.
F A/S fik apparaterne fremstillet hos en ekstern  

 underleverandør, hvorfor der ikke anvendtes egne maskiner til  

 fremstilling.
Rettighederne påtænktes overført til modværdien  

 ca. 15 mio.
DKK og varelageret til ca. 2 mio.
DKK mod vederlæggelse i  

 aktier i selskabet.
Overførselsdagen planlagdes at være 1.  

 januar l995. For så vidt angår værdiansættelsen  

 anførtes det, at denne som følge af den efterfølgende  

 konkrete aktietegning fra den nye partner netop var udtryk for  

 handelsværdien mellem to uafhængige parter.
 Ved opgørelse af vederlaget skulle der tages hensyn til den  

 udskudte skat, der hviler på overdragelsen, samt indskud af et likvidt  

 beløb/tilgodehavender på 3 mio. kr.
F A/S ville herefter være eneejer af et datterselskab med en  

 aktiekapital på 15 mio.
DKK, idet der var afsat udskudt skat ved 34  

 pct. med ca. 5 mio.
DKK.
Der ville således ikke være tale om  

 aktiesalg fra F A/S's side.
 Den indskudte virksomhedsgren bestod af følgende aktiver: et  

 varelager af færdige apparater, rettigheder o.l. samt  

 likvider/tilgodehavender.
 Herudover var tilknyttet to udviklings-/salgsfolk, der skulle følge  

 med over i det nye selskab.
 Det nye selskab ville få til huse på egen adresse i  

 København, og der skulle ansættes en direktør og en  

 række sælgere foruden de to nuværende medarbejdere.
 Ligningsrådet kunne på baggrund af de foreliggende oplysninger  

 tillade den omhandlede tilførsel af aktiver, jf. fusionsskattelovens §  

 15 c, stk. 1, idet der var tale om tilførsel af en selvstændig  

 virksomhedsgren til det modtagende selskab, og idet vederlaget for de  

 tilførte aktiver og passiver til datterselskabet udelukkende bestod af  

 aktier i det modtagende selskab.
