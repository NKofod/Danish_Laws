Pressenævnets kendelse i sag nr. 12-70-00307 Resumé Klager  en person  klagede over, at Politiken undlod at omtale hans henvendelse i avisen.
 Pressenævnets formand udtaler:
I overensstemmelse med det almindelige princip om redaktørens ret til at redigere mediet er redaktøren berettiget til at beslutte, hvad man vil bringe i avisen.
Avisen er ikke forpligtet til at omtale [Klager]s sag.
Klagen afvises herefter som åbenbart grundløs, jf. medieansvarsloven § 43, stk. 2, nr. 1.
 [Klager] har klaget til Pressenævnet, idet han mener, at Politiken har handlet i strid med god presseskik ved at undlade at omtale hans henvendelse i avisen.
 [Klager] har til støtte for klagen bl.a., anført, at Politiken ikke vil omtale hans problemer med at få danske banker til at modtage hans penge fra udlandet.
 Han skrev den 21. juli 2012 følgende til Politiken vedrørende sagen:
 Bankerne i KBH vil ikke modtage mine penge fra udlandet, der er godkendt alle steder.
De vil heller ikke cleare bank draft sendt til mig med 100.000,00 euro fra Italy, skønt de har pligt til det. Henvendelsen henstår ubesvaret.
 Pressenævnets formand udtaler:
I overensstemmelse med det almindelige princip om redaktørens ret til at redigere mediet er redaktøren berettiget til at beslutte, hvad man vil bringe i avisen.
Avisen er ikke forpligtet til at omtale [Klager]s sag.
Klagen afvises herefter som åbenbart grundløs, jf. medieansvarsloven § 43, stk. 2, nr. 1.
