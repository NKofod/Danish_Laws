Ophørspension  hovedaktionær   

 udlejning af ejendom  10-årsreglen Spørgsmål Kan A indskyde den skattepligtige ejendomsavance  

 samt genvundne bygningsafskrivninger ved salg af ejendommen C, 6000 Kolding  

 på  

 en ratepension med fradragsret i 2005 eller 2006 til følge.
Fradraget  

 påtænkes  

 foretaget med henvisning til pensionsbeskatningslovens §  

 15 A.
Svar Nej, se sagsfremstilling og begrundelse.
Beskrivelse af de faktiske forhold Ejendommen C har i mange år tjent som  

 domicilejendom for X A/S.
X A/S ejes 100% af Y Holding Aps, der ejes med 50%  

 til hver af de tidligere ægtefæller A og B.
I forbindelse med skilsmissen  

 blev  

 det aftalt, at A og B hver skulle eje 50% af  ejendommen C.
B har altid  

 stået som eneejer af ejendommen.
I forbindelse med skilsmissen er der således  

 ikke udstedt skøde på 50% af ejendommen til A.
Ejendommen C blev erhvervet 1. maj 1987. A´s tidligere  

 ægtefælle B er til og med indkomståret 2003 blevet beskattet 100% af  

 ejendommens resultat.
I indkomståret 2004 deles resultatet ligeligt med A og  

 B.  

 Ejendommen er solgt den 1. august 2005.
 X A/S er stiftet den 1. januar 1986. Y Holding  

 Aps er registreret som hovedaktionær og A og B som øvrige ejere.
X A/S havde i 2004 en nettoomsætning på  

 7.302.348 kr.
I 2003 var nettoomsætningen 6.761.000 kr., og i 2002 var  

 nettoomsætningen på 7.247.000 kr.
 Y Holding Aps er stiftet den 23. marts  

 1998. A  

 og B er registreret som hovedaktionær i selskabet.
I de senere år er ejendommen C hovedsaligt  

 anvendt som sekundær ejendom til lager m.v.
Udover egen anvendelse har der  

 været en mindre ekstern lejeindtægt.
Denne lejeindtægt har i 2002 udgjort  

 119.140 kr., i 2003 100.416 kr. og i 2004 102.116 kr.
Ejendommen er registreret som ren forretning med  

 et areal på  

 381 m².
B er registreret med en ejerandel på 100%. Ejendommens  

 værdi er pr. 31. december 2004 ansat til 1.050.000 kr., og er pr. 1. august  

 2005 solgt til 1.200.000 kr.
Det er spørgers opfattelse, at bestemmelserne  

 omkring passiv virksomhed, for så vidt angår udlejning af fast ejendom, ikke  

 finder anvendelse, idet der er tale om udlejning til et selskab, som har en  

 ejerkreds, der er 100% identisk med udlejningsvirksomheden.
Vedrørende  

 praksis  

 på området henviser spørger til ligningsrådets afgørelse af 19. august 2003  


  

 SKM2003.394.LR  


.
SKATs indstilling og begrundelse Pensionsbeskatningslovens §  

 15 A  

 blev indført ved lov nr. 1282 af 20. december 2000.  

 Loven har virkning for hel eller delvis afståelse af erhvervsmæssig  

 virksomhed,  

 der finder sted i indkomståret 2001 eller senere indkomstår.
Formålet med indførelsen af §  

 15 A  

 er at forbedre mulighederne for, at de berørte personer  

 kan anvende den skattepligtige fortjeneste fra afståelsen af virksomheden til  

 at skaffe sig en efter forholdene mare passende pensionsopsparing.
Personerne  

 er karakteriseret ved, at de igennem en længere erhvervsaktiv periode har  

 haft  

 erhvervsvirksomheden som økonomisk centrum for deres livsinteresser.
De  

 pågældende har typisk prioriteret investeringer i virksomheden højere end  

 pensionsopsparing i traditionel forstand, og hvis der i det hele taget er  

 foretaget  

 sådan pensionsopsparing, er denne ofte beskeden sammenlignet med de  

 oparbejdede  

 værdier i virksomheden og med personernes hidtidige indkomstforhold.
Det er en betingelse for at oprette en  

 pensionsordning efter pensionsbeskatningslovens §  

 15 A, stk. 2, at personen har drevet selvstændig virksomhed.  

 Virksomheden skal være drevet i en periode på mindst 10 år inden for de  

 seneste  

 15 år forud for det indkomstår, hvor ordningen oprettes.
Hvis den  

 erhvervsmæssige er ophørt før indkomståret 2005, skal virksomheden været  

 drevet  

 10 år umiddelbart før oprettelsen af ophørspensionen.
Der stilles ikke krav  

 om,  

 at det skal have drejet sig om samme virksomhed i hele 10-årsperioden.
Der skal være tale om en pensionsordning med  

 løbende udbetalinger eller en ratepensionsordning.
Det er muligt at oprette  

 mere end én pensionsordning, og i tilfælde af trinvis afståelse af  

 virksomheden  

 er det muligt at fordele indbetalingerne over flere indkomstår.
En trinvis  

 afståelse af virksomheden kan f.eks. ske ved, at der optages en  

 medinteressent  

 i et interessentskab.
 SKAT finder, at A ikke opfylder betingelserne  

 for at oprette en ophørspension.
A har ikke drevet selvstændig virksomhed med  

 udlejning af fast ejendom i 10 år ud af de seneste 15 år.
Det er alene i  

 indkomståret 2004, at der er selvangivet et resultat vedrørende udlejning af  

 fast ejendom (50%).
 Det er den tidligere ægtefælle B, der har ejet  

 ejendommen C i Kolding 100% siden købet i 1987, og han alene er blevet  

 beskattet af resultatet af udlejningen i alle årene til og med 2003.
 Reglerne i kildeskattelovens §  

 25 A, stk. 3 (medarbejdende ægtefælle) har ikke kunnet være  

 benyttet på grund af arbejdskravet, og reglerne i kildeskattelovens §  

 25 A, stk. 8 (ligelig deling af årets resultat) er heller  

 ikke anvendt.
A har drevet selvstændig VVS-virksomhed sammen  

 med sin tidligere ægtefælle siden 1979, fra 1986 i selskabsform.
Ejendommen C  

 kan ikke anses for at være en del af denne virksomhed for A, idet det først  

 er  

 i 2004, at hun bliver ejer af 50% af ejendommen, og kan derfor ikke indgå i  

 bedømmelsen  

 om, hvorvidt hun har drevet selvstændig virksomhed i 10 år ud af de seneste  

 15  

 år forud for afståelsen af ejendommen.
 Der er ikke afhændet nogen anparter i selskabet  

 i 2005, hvorfor der ikke kan være tale om hverken hel eller delvis ophør af  

 denne virksomhed.
Skatterådets afgørelse og begrundelse Skatterådet tiltræder SKAT´s indstilling.
