Formålet med registeret er at rumme de for sagsbehandlingen nødvendige stamdata vedrørende de enkelte sager, herunder i forbindelse med bevilling af statslån og statsgarantier og den efterfølgende administration heraf, at kunne fremstille materiale til brug for beretning og opkrævning af terminsydelser og gebyrer m.v., at kunne varetage betalingskontrol, herunder rykker- og inkassoprocedure, at kunne postere og bogføre alle lånebevægelser med tilhørende fordeling på afdrag, renter, gebyrer og omkostninger m.v., herunder at kunne foretage regnskabsmæssige omposteringer af tidligere foretagne registreringer, at rumme et bogholderi over administrationsområderne, hvoraf statens tilgodehavende i den enkelte sag og for det samlede område kan aflæses, at kunne registrere og fremstille materiale til brug ved udbetalinger, at kunne tilvejebringe diverse opgørelser vedrørende de enkelte sager såsom indfrielsesopgørelser, tabsopgørelser m.v., at kunne regulere og nedskrive samt postere låne- og garantibeløb, f.eks.
i forbindelse med tab, at kunne tilvejebringe statistiske oplysninger vedrørende områderne og kunne foretage prognoseberegninger til brug ved budgettering og regnskabsaflæggelse, samt at kunne fremstille standardbreve til ansøgere og låntagere samt disses rådgivere m.fl.
Personkreds: Registeret må kun indeholde oplysninger om fysiske eller juridiske personer, der har ansøgt om eller opnået et statslån eller et statsgaranteret lån.
 Ikrafttrædelsesdato: 01/03/1997. Erstatter tidligere forskrifter.
