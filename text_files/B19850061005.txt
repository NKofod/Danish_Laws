 I henhold til § 8, stk. 2, i lov nr. 202 af 22. maj 1985 om frikommuner  

 meddeles:
 § 1.  Indenrigsministeren har den 18. december 1985  

 godkendt frikommuneregulativ nr. 5 for Struer kommune om overførsel af  

 uforbrugte driftsbevillinger til det følgende finansår.
 § 2.  Det i § 1 nævnte frikommuneregulativ indebærer,  

 at følgende bestemmelser ikke gælder i Struer kommune:
 § 40,  stk. 2, 2. pkt., i lov om kommunernes styrelse,  

 jfr. lovbekendtgørelse nr. 313 af 20. juni 1984.
 Afsnit 6.3.1.A i indenrigsministeriets »Budget- og regnskabssystem  

 for kommuner og amtskommuner« om, at driftsbevillinger er et-årige.
 § 3.  Det i § 1 nævnte frikommuneregulativ træder i  

 kraft den 1. januar 1986. Frikommuneregulativet gælder til og med den 31.  

 december 1989.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jfr. lov  

 om kommunernes styrelse § 8, stk. 4.
