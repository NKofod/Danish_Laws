Instruktion for markkontrollører af sædekorn Efterfølgende instruktion for markkontrollører afløser tidligere  

 instruktion udsendt i 1987 med gyldighed fra 1. juni 1987.
 Instruktionen er vedtaget af Frøkontrolkommissionen til ikrafttræden 1.  

 juni 1989.
 Statsfrøkontrollen, maj 1989.
Indholdsfortegnelse I.
Almindelige bestemmelser 1. Besigtigelse af arealer med avl af sædekorn 5. Høstkontrol BILAG 1. Inspektionsmeddelelse BILAG 2. Indberetning om markbesigtigelse BILAG 3. Karakterer til sortsbedømmelse I.
Almindelige bestemmelser 1. Besigtigelse af arealer med avl af sædekorn Efter pkt. 3.2, nr. 6, i »Regler for avlskontrol og certificering af  

 sædekorn« fastsættes nedenstående bestemmelser om besigtigelse af  

 arealer med avl af sædekorn.
Bestemmelserne er gældende for besigtigelse ved  

 såvel officielle markkontrollører som ved autoriserede markkontrollører.
For  

 arealer besigtiget af autoriserede kontrollører skal Statsfrøkontrollen efter  

 pkt. 3.1 i avlskontrolreglerne foretage en stikprøvekontrol af 20 pct. af  

 arealerne.
Denne kontrol, der benævnes efterkontrol, er omtalt i pkt. 1.7 og  

 i pkt. 4.
1.1 Besigtigelsens gennemførelse Ved markbesigtigelse af sædekornsarealer skal kontrolløren dels foretage  

 en inspektion af de pågældende arealer, dels indhente oplysninger hos avleren  

 om de for avlens gennemførelse mest betydningsfulde forhold.
1.2 Besigtigelsestidspunkt Besigtigelsen skal gennemføres på det tidspunkt, hvor bestandens  

 udviklingstrin muliggør den mest effektive kontrol med forekomst af  

 flyvehavre, sundhedstilstand, sortsægthed og sortsrenhed samt iblanding af  

 andre kornarter.
1.3 Antal besigtigelser Der gennemføres mindst een besigtigelse på de anmeldte arealer.
Hvis der  

 er konstateret flyvehavre på arealet, men det skønnes, at de i afsnit 4  

 nævnte betingelser vil kunne opfyldes, foretages yderligere en afsluttende  

 besigtigelse til godtgørelse af, at de fastsatte betingelser er opfyldt.
1.4 Inspektionsmeddelelse Konstaterer kontrolløren under markbesigtigelsen forhold, som vil medføre  

 indstilling af avlen til kassation eller som betingelse for godkendelse vil  

 kræve ny markbesigtigelse, skal såvel avler som firma umiddelbart efter  

 markbesigtigelsen underrettes herom.
 Ved den skriftlige underretning skal benyttes Statsfrøkontrollens  

 inspektionsmeddelelse formular 110.
 Det henstilles, at kontrolløren også i de tilfælde, hvor hele arealet ved  

 første besigtigelse indstilles til godkendelse, giver avler og firma  

 underretning herom i form af aflevering af inspektionsmeddelelsen.
 I bilag 1 er formular 110 og dens anvendelse nærmere beskrevet.
1.5 Klagemulighed I henhold til afsnit 11 i regler for avlskontrol og certificering af  

 sædekorn kan kontrollørens indstilling om kassation eller nyt marksyn som  

 betingelse for godkendelse af såvel avler som firma indankes for  

 Statsfrøkontrollen.
Klage skal indgives til Statsfrøkontrollen senest inden 1  

 uge fra den dag, hvor meddelelse ved formular 110 er givet.
1.6 Indberetning til Statsfrøkontrollen om resultaterne af  

 markbesigtigelsen Resultatet af besigtigelsen indberettes til Statsfrøkontrollen på  

 indberetningsskema formular 100.
Indberetningsskemaerne med resultaterne af markbesigtigelsen skal  

 indsendes til Statsfrøkontrollen snarest efter besigtigelsens afslutning.
For  

 vinterbyg skal disse skemaer være Statsfrøkontrollen i hænde senest den 1.  

 august, for øvrige arter af vintersæd senest den 15. august og for vårsæd  

 senest den 1. september.
 I bilag 2 er indberetningsskemaet og dets udfyldelse nærmere beskrevet.
1.7 Efterkontrol Efterkontrol foretages efter samme retningslinier som øvrige  

 besigtigelser.
Efterkontrolløren må dog ikke give avleren forholdsregler om  

 lugning, fraskæring m.v. og skal ikke foretage indstilling om godkendelse  

 eller kassation af avlen.
Efterkontrolløren skal rapportere til  

 Statsfrøkontrollen samt meddele den autoriserede kontrollør om konstaterede  

 forhold, der kan tillægges betydning ved Statsfrøkontrollens bedømmelse.
Den  

 autoriserede kontrollør skal på grundlag af efterkontrollens oplysninger samt  

 egne iagttagelser træffe de nødvendige foranstaltninger samt foretage  

 indstilling til Statsfrøkontrollen om avlens godkendelse eller kassation.
1.8 Endelig bedømmelse af fremavlen Statsfrøkontrollen træffer den endelige afgørelse om avlens godkendelse  

 eller kassation.
Afgørelsen sker på grundlag af de oplysninger, der  

 foreligger om den pågældende fremavl i form af resultater fra  

 laboratorieanalyser, kontrolmarksundersøgelser og markbesigtigelser under  

 hensyn til de kvalitetskrav, som avlen skal tilfredsstille efter  

 færdigbehandling.
II.
Særlige bestemmelser 2. Dyrkningsforhold Fra avleren indhentes oplysning om: Fremavlens størrelse, forfrugt,  

 tidligere fund af flyvehavre, kemisk bekæmpelse af flyvehavre m.m.  

 Oplysningerne påføres besigigtigelsesskemaets formular 100.
2.1 Fremavlens størrelse Størrrelsen af det areal, der opgives at være tilsået med den af  

 avlsfirmaet leverede udsæd, anføres i ha.
Såfremt størrelsen af det opgivne  

 areal ikke står i et rimeligt forhold til den leverede udsædsmængde, meddeles  

 dette til avlsfirmaet, således at eventuelle fejl ved anmeldelsen kan rettes  

 før afgrødens høst.
Eventuelle ændringer noteres på indberetningsskemaet  

 tillige med et kort notat om baggrunden for ændringen.
Er fremavlsarealet fordelt på flere marker, noteres hver marks navn eller  

 nummer samt størrelsen af den enkelte mark.
Ved en mark forstås i denne  

 forbindelse et sammenhængende areal, der må formodes at blive behandlet under  

 eet ved høst.
2.2 Forpløjninger Udlæg af fremavl må ikke finde sted på forpløjninger i marker, der er  

 udlagt med andre afgrøder end den under avlskontrollen anmeldte.
Konstateres  

 fremavl på sådanne forpløjninger, skal disse indstilles til kassation.
2.3 Bestemmelser om forfrugt Forfrugten for hvert fremavlsareal anføres i skemaet.
Er forfrugten af  

 samme art som fremavlen, skal forfrugtens sortsnavn oplyses.
Bestemmelserne omkring forfrugt fremgår af pkt. 6.1 i regler for  

 avlskontrol og certificering af sædekorn.
Kontrolløren kan ifølge disse  

 bestemmelser kun indstille avl til godkendelse, hvor oplysningerne om  

 forfrugt opfylder følgende:
1. Fremavl må kun finde sted på arealer med mindst eet  

 kornfrit år.
Der kan dog ses bort fra kravet, hvor - forfrugten var af samme art og sort - forfrugten for avl af vintersæd var vårsæd af andet art - forfrugten for avl af vårsæd var vintersæd af andet art.
Firma og avler kan i avlskontrakten træffe særlig aftale om, at avl til C2  

 af vårbyg finder sted på arealer, hvor forfrugten var vårbyg af andet sort,  

 samt at avl til C2 af vinterbyg finder sted på arealer, hvor forfrugten var  

 vårbyg.
Kontrolløren behøver ikke at se avlskontrakten, da Statsfrøkontrollen  

 kontrollerer disse aftaler ved stikprøvevis at indkalde avlskontrakter til  

 eftersyn.
2. Fremavl af vårbyg må ikke finde sted på arealer,  

 hvor der inden for de nærmest 2 foregående år (vækstsæsoner) har været sået  

 vinterbyg.
Ved avl af vårbyg skal det derfor altid søges oplyst, om denne  

 betingelse er opfyldt.
2.4 Anden sort af samme art Såfremt der forekommer avl af anden sort af samme art på ejendommen eller  

 på ejendomme i samdrift med denne, oplyses navnet på den eller de pågældende  

 sorter.
2.5 Tidligere fund af flyvehavre Det søges oplyst, om fremavlsmarken før markbesigtigelsen er gennemgået  

 for forekomst af flyvehavre, og om der ved gennemgangen er fjernet  

 flyvehavreplanter og i givet fald disses antal og placering.
Hvorvidt de  

 fjernede flyvehavreplanter skal tages i betragtning ved kontrollørens  

 indstilling om godkendelse/kassation fremgår af pkt. 4.3.1.
2.6 kemisk bekæmpelse af flyvehavre Kemisk bekæmpelse af flyvehavre er kassationsgrund (se dog pkt. 4.3.4), og  

 avleren må derfor over for kontrolløren bekræfte, at der ikke er udført  

 kemisk bekæmpelse af flyvehavre på fremavlsarealet.
2.7 Arealernes afstandsisolering 1. For fremavlsmarker af rug skal afstanden til andre  

 marker med rug, der ikke er tilsået med certificeret rug af samme sort,  

 mindst være 300 m ved avl af præ-bassissæd og basissæd 250 m ved avl af certificeret sædekorn.
2. For fremavlsmarker af triticale skal afstanden til  

 andre marker med triticale, der ikke er tilsået med certificeret sædekorn af  

 samme sort, mindst være - 50 m ved avl af præ-basissæd og basissæd - 20 m ved avl af certificeret sædekorn.
Statsfrøkontrollen kan dispensere fra ovennævnte krav til  

 afstandsisolation, hvis terrænforholdene eller andre særlige forhold må  

 formodes at yde tilstrækkelig beskyttelse mod uønsket bestøvning.
Hvis  

 ovennævnte afstandskrav ikke er overholdt, indtegnes nabomarkens afstand fra  

 og dens geografiske placering i forhold til fremavlsmarken på en skitse, og  

 fremavlen må kun indstilles til godkendelse efter aftale med  

 Statsfrøkontrollen.
 3. For fremavlsmarker med byg, havre og hvede er der  

 ingen afstandskrav, men støder fremavlsmarken op til andre arealer med korn,  

 skal skellet være klart markeret (hegn, dige, afstand tilvejebragt ved  

 lukning af såtragte m.v.).
3. Bedømmelse af afgrødens tilstand Fremavlsmarken undersøges for: Sortægthed og sortsrenhed, indhold af anden  

 kornart, forekomst af flyvehavre, forekomst af andre ukrudtsarter, hvis frø  

 er svære at frarense, samt forekomst af frøbårne sygdomme.
3.1 Frøbårne sygdomme Den mest udbredte og iøjnefaldende frøbårne sygdom er nøgen brand i byg.  

 Af andre frøbårne sygdomme kan nævnes stribesyge i byg, nøgen brand og  

 stinkbrand i hvede samt stængelbrand og meldrøjer i rug.
Såfremt der ved besigtigelsen kan konstateres forekomst af frøbårne  

 sygdomme, søges angrebets omfang fastslået.
Dette gøres ved optælling af  

 antal angrebne planter pr. arealenhed, f.eks. 10. 50 eller 100 kvadratmeter,  

 forskellige steder i marken.
 Statsfrøkontrollen vil ved sin eventuelle godkendelse af avlen tage de  

 nødvendige forbehold ved f.eks. krav til bejdsning.
3.2 Sortsægthed og sortsrenhed Udsædspartiernes sortsrenhed og ægthed undersøges i Statsfrøkontrollens  

 kontrolmark og for byg tillige i laboratoriet.
Da sortsurenheder imidlertid  

 kan skyldes andet end udsæden, skal kontrolløren ved markbesigtigelsen  

 undersøge, hvorvidt fremavlen som helhed består af den opgivne sort.
 Da man ved markkontrollen ikke har noget sammenligningsgrundlag (planter,  

 som med sikkerhed er af den opgivne sort), er det vanskeligt at fastslå, om  

 sorten er ægte, men forekomst af sortsurenheder (planter af andet sort) vil  

 ofte kunne observeres.
I tilfælde, hvor kontrolløren ved marksynet får indtryk af, at avlen ikke  

 er sortsren, skal det fastslås, om nedenstående marknormer for forekomst af  

 anden sort er overholdt.
I bilag 3 er angivet en række karakterer, som kan  

 bruges til at beskrive afvigende planter for byg, hvede og havre.
Desuden  

 findes en oversigt over beskrivelserne af de mest udbredte sorter af de tre  

 nævnte arter.
Bilaget skal bruges som en hjælp til at fastslå, hvorvidt  

 tilsyneladende afvigende planter virkelig er af anden sort.
Hvis avlen  

 umiddelbart fremstår som ensartet, skal der ikke bruges tid på at beskrive  

 sorten.
Hvis kontrolløren ikke ved hjælp af bilaget kan fastslå, hvorvidt de  

 observerede afvigende planter er af anden sort, skal disse indsendes til  

 bedømmelse på Statsfrøkontrollen.
Hele planter trækkes op med rod og  

 sideskud.
Til sammenligning sendes tillige nogle hele planter af den normale  

 bestand i marken.
Planterne bør ikke sendes indpakket i plastic, da det kan  

 bevirke, at bedømmelsen bliver vanskelig eller umulig.
Et plakatrør eller en  

 kraftig kuvert er derimod velegnet.
Såfremt der ved besigtigelsen kan konstateres iblanding af anden sort  

 eller afvigende type, søges omfanget af iblandingen fastslået.
Dette gøres  

 ved, at antallet af planter af anden sort og/eller type optælles på udsnit  

 forskellige steder i marken.
Der foretages een optælling pr. ha, dog højst 10  

 pr. mark.
 En betingelse for, at fremavlen må indstilles til godkendelse, er, at  

 forekomsten af anden sort ved den afsluttende besigtigelse ikke overskrider  

 nedennævnte grænser:
 I rug må planter, som uden tvivl ikke er sortsægte, ikke overstige:
- 1 pr. 30 m2 ved avl af præ-basissæd og basissæd - 1 pr. 10 m2 ved avl af certificeret sædekorn.
3.3 Anden kornart Iblanding af anden kornart kan hidrøre fra såvel udsæden som fra  

 forfrugten.
Afgørelsen af, hvordan iblandingen er sket, kan som regel træffes  

 på grundlag af de pågældende planters placering i forhold til sårækken.
Hidrører iblandingen fra udsæden, vil planterne af den iblandende art som  

 regel findes i sårækken.
Hidrører iblandingen fra forfrugten, vil de  

 artsfremmede planter være at finde såvel i som uden for sårækken.
 Omfanget af iblandingen konstateres ved optælling på en passende  

 arealenhed, f.eks. 25, 50 eller 100 kvadratmeter forskelige steder i marken.
 Resultatet af optællingen noteres og ligeledes noteres, om iblandingen  

 skønnes at stamme fra udsæden eller anden forurening.
 En betingelse for, at fremavlen må indstilles til godkendelse, er, at  

 forekomsten af anden kornart ved den afsluttende besigtigelse ikke  

 overskrider nedennævnte grænser:
Ved særlig iblanding forstås: Vårbyg i havre, havre i vårbyg, hvede i rug,  

 rug i hvede og rug/eller hvede i vinterbyg.
For triticale regnes der ikke med  

 særlig iblanding.
3.4 Flyvehavre i fremavlsmarken Ved markbesigtigelsen skal kontrolløren i højeste grad have opmærksomheden  

 rettet mod en eventuel forekomst af flyvehavre, og det er for denne  

 undersøgelse særligt påkrævet, at besigtigelsen sker snarest muligt efter  

 flyvehavrens skridning, og før eventuel lejesæd indtræder.
Antal flyvehavreplanter pr. arealenhed optælles, og fordelingen af  

 flyvehavrebestanden noteres på en skitse.
Det er af afgørende betydning at få  

 oplyst, hvorvidt det drejer sig om enkeltplanter fordelt over større eller  

 mindre dele af arealet, om disse forekommer i eller uden for sårækken, eller  

 om flyvehavren optræder i kolonier.
Kolonier indtegnes på skitsen med  

 angivelse af antal flyvehavreplanter pr. koloni samt målene for koloniernes  

 udbredelse.
 Er fremavlsarealet fordelt på flere marker, og der findes flyvehavre i en  

 af disse, må besigtigelsen af de øvrige marker aldrig undlades.
 Fund af flyvehavre skal altid meddeles avleren og avlsfirmaet skriftligt  

 på en inspektionsmeddelelse som nævnt under pkt. 1.4. Betingelser for  

 indstilling om godkendelse af fremavlen i forbindelse med fund af flyvehavre  

 fremgår af afsnit 4.
3.5 Andre ukrudtsarter Der gøres notater om forekomst og udbredelse af ukrudtsarter, hvis frø  

 vanskeligt lader sig frarense den pågældende kornart.
3.6 Fremavlens tilstand Det vil ofte være hensigtsmæssigt at gøre visse notater vedrørende  

 fremavlens almene tilstand med hensyn til ensartethed, udviklingstrin ved  

 markbesigtigelse, forventet udbytte og andre for fremavlen relevante forhold.
Lejesæd angives ved en karakterskala 0-10, hvor 0 betyder, at planterne er  

 helt opretstående, og 10, at de er helt i leje.
Denne skala kombineres med en  

 procentangivelse, således at karakteren 20/8 betyder, at der i 20 pct. af  

 marken er stærk lejesæd, medens 40/2 betyder, at der i 40 pct. af marken er  

 svag lejetilbøjelighed.
4. Særlige bestemmelser vedrørende flyvehavre Hvor der i dette afsnit er omtalt flyvehavreplanter fundet ved  

 markbesigtigelsen, skal den autoriserede kontrollør medregne fund rapporteret  

 af Statsfrøkontrollens efterkontrollør.
Dette gælder, hvad enten  

 efterkontrolbesigtigelsen har fundet sted før eller efter besigtigelsen  

 foretaget af den autoriserede kontrollør.
4.1 Betingelser fælles for alle arter 1. Der må ikke være foretaget kemisk bekæmpelse af  

 flyvehavre på fremavlsarealet.
Se dog stk. 4.3.4.
 2. Marken skal ved kontrollørens afsluttende  

 besigtigelse være fundet fri for flyvehavre.
3. Der skal såvel ved den første besigtigelse som ved  

 den afsluttende besigtigelse have været de bedst mulige betingelser for  

 konstatering af flyvehavre, hvorved forstås at første besigtigelse fandt sted umiddelbart efter flyvehavrens  

 skridning, at der ved besigtigelserne ikke forekom lejesæd i marken.
4. Afgrøden på et fraskåret areal skal høstes, efter  

 at afgrøden på den øvrige del af marken er høstet, og skal holdes adskilt fra  

 den avl, der søges godkendt.
Fraskæring skal foretages med grønthøster eller  

 lignende.
Fraskæring i byg- og hvedemarker kan erstattes af en høstkontrol.  

 Se pkt. 5.
 5. Hvis der er afluget flyvehavreplanter inden  

 besigtigelsen, skal antallet af disse opgives til markkontrolløren.
4.2 Rug, triticale og havre 1. Der må ikke være afluget flyvehavreplanter i marken  

 før besigtigelsen.
2. Marken skal ved besigtigelsen findes fri for  

 flyvehavre.
Se dog pkt. 4.2.1.
4.2.1 Betingelser for godkendelse af en mark, hvor der ved 1. besigtigelse  

 blev fundet een enkelt flyvehavreplante 1. Flyvehavreplanten skal være placeret således, at  

 der kan foretages en betryggende fraskæring.
Kontrolløren afgør ved den  

 første besigtigelse, hvilket areal der skal fraskæres.
 2. Ved den afsluttende besigtigelse skal kontrolløren  

 konstatere, om den aftalte fraskæring er foretaget.
 3. Fraskæringen samt marken som helhed skal  

 efterkontrolleres af en af Statsfrøkontrollens medarbejdere.
 4. Firmaet, der har anmeldt avlen, skal inden for en  

 uge efter 1. besigtigelse skriftligt meddele Statsfrøkontrollen, at avlen  

 ønskes søgt godkendt efter ovenstående.
4.3 Byg og hvede 4.3.1 Betingelser for godkendelse af marker, hvor der er afluget  

 flyvehavre før 1. besigtigelse Hvis der er afluget flyvehavreplanter i fremavlen før besigtigelsen, skal  

 antallet oplyses over for kontrolløren.
Statsfrøkontrollen vil ikke ved sin  

 bedømmelse af avlen tage sådanne aflugede flyvehavreplanter i betragtning,  

 medmindre det aflugede antal er opgivet til mere end een pr. ha.
I  

 sidstnævnte tilfælde skal 1. besigtigelse altid følges op med en afsluttende  

 besigtigelse.
Ved denne skal marken konstateres at være fri for flyvehavre.
4.3.2 Betingelser for godkendelse af en mark, hvor den ved 1. besigtigelse  

 konstaterede forekomst af flyvehavre (spredt forekommende eller samlet i en  

 eller flere kolonier) ikke har oversteget een plante pr. ha 1. Ved inspektionsmeddelelsen gives der forskrifter  

 til avleren om, at de konstaterede forekomster af flyvehavreplanter skal være  

 afluget inden den afsluttende besigtigelse.
 2. Ved den afsluttende besigtigelse må der ikke være  

 fundet flyvehavreplanter i marken.
4.3.3 Betingelser for godkendelse af marker, hvor den ved 1. besigtigelse  

 konstaterede forekomst af flyvehavre har oversteget een plante pr. ha 1. Hvis forekomsten af flyvehavre kun i en mindre del  

 af arealet har oversteget een plante pr. ha, og dette areal på  

 tilfredsstillende måde afgrænses fra den øvrige del af fremavlsarealet ved en  

 fraskæring, kan resten af arealet godkendes efter pkt. 4.3.2.
2. Der må kun foretages een fraskæring.
Denne del  

 afgrænses af et skår med grønthøster og mindst 2 af markens sider.
 3. Ved den afsluttende besigtigelse skal fraskæringen  

 være foretaget, og der må ikke findes flyvehavre i det areal, der søges  

 godkendt.
 4. I stedet for den under 1. og 2. nævnte fraskæring  

 kan der kræves foretaget en høstkontrol efter pkt. 5.
4.3.4 Betingelser for godkendelse af marker, hvor der på en mindre  

 sammenhængende del - ved randsprøjtning - er foretaget kemisk bekæmpelses af  

 flyvehavre 1. Der skal gennemføres mindst to besigtigelser af  

 arealet, og afstanden i tid mellem de to besigtigelser skal være mindst 1  

 uge.
 2. Hverken ved første eller ved anden besigtigelse må  

 der være konstateret forekomst af flyvehavre i det areal, der søges godkendt.
 3. Det skal ved høstkontrol konstateres, at det areal,  

 hvor der er foretaget kemisk bekæmpelse af flyvehavre samt et 10 m bredt  

 bælte stødende op til dette areal, står tilbage, medens den øvige del af  

 fremavlsarealet er høstet og avlen fjernet fra arealet.
 4. Firmaet, der har anmeldt avlen, skal inden for 1  

 uge efter 1. besigtigelse skriftligt meddele Statsfrøkontrollen, at avlen  

 ønskes søgt godkendt efter ovenstående.
5. Høstkontrol Kontrolløren kan - hvor det skønnes formålstjenligt - aftale med avler og  

 firma, at der i stedet for en fraskæring og kontrol af denne gennemføres en  

 høstkontrol.
Ved inspektionsmeddelelsen skal det klart præciseres at kontrolløren skal tilkaldes, når det ikke inficerede areal er høstet, at høsten af det flyvehavreinficerede areal ikke må påbegyndes, før  

 kontrolløren har foretaget besigtigelsen.
 Før arealet indstilles til godkendelse, skal kontrolløren have  

 konstateret, at det areal, der skulle have været fraskåret, står tilbage  

 efter høst af det areal, der søges godkendt.
Resultatet af høstkontrollen indberettes til Statsfrøkontrollen på  

 indberetningsskemaet om markbesigtigelse.
Hvis høstkontrollen først finder  

 sted efter udløbet af tidsfristen for indsendelse af indberetning om  

 markbesigtigelse, tilbageholdes indberetningen, indtil høstkontrollen er  

 foretaget.
Indberetningen indsendes derefter snarest muligt.
Bilag 1 Inspektionsmeddelelse Inspektionsmeddelelsen er til brug mellem kontrollør, avler og firma, og  

 ingen af kopierne skal indsendes til Statsfrøkontrollen.
Beskrivelse og anvendelse af skemaet Inspektionsmeddelelsen, formular 110, består af et skemasæt på 3 sider  

 beregnet til gennemskrivning.
Side 1, der er gul, er til avler.
Siderne 2 (rød) og 3 (hvid) er til  

 henholdsvis firma og kontrollørens kopi.
Siderne 1 og 2 er todelte ved en  

 perforering. på bagsiden af avlers kopi er anført en kortfattet orientering  

 om avlskontrollen samt en omtale af klagemulighed.
Hvert skemasæt har et løbenummer, der er påtrykt både øverste og nederste  

 del.
Løbenummeret skal anføres på indberetningsskemaet, hvor der findes en  

 særlig rubrik til nummeret.
Rubrikkerne til firma- og avlernavn samt udsædens specifikationer udfyldes  

 efter oplysningerne på indberetningsskemaet.
Hvis udsæden er sammensat af  

 flere udsædspartier, er det nok at anføre det førstnævnte partis  

 referencenummer samt tilføje »m.fl.«.
 Efter 1. markbesigtigele udfyldes skemaet med kontrollørens indstilling,  

 som kan være: a. godkendelse, b kassation eller c ny besigtigelse.
a.
Hvis hele avlen indstilles til godkendelse, afleveres hele den gule  

 side til avler, og hele den røde side afleveres til firma.
b.
Hvis hele avlen eller en del af denne indstilles til kassation, anføres  

 årsagen til kassationen, og siderne fordeles som nævnt under a.
c.
Hvis hele avlen eller en del af denne indstilles til ny besigtigelse,  

 anføres årsag og forholdsregler, der skal iagttages af avler inden ny  

 besigtigelse samt den omtrentlige dato for besigtigelsen.
Nederste del af den gule og den røde side afleveres til henholdsvis avler  

 og firma.
Efter 2. besigtigelse afleveres øverste del af den gule og røde  

 side på samme måde.
Eventuelle givne forskrifter skal kortfattet anføres på  

 indberetningsskemaet.
Kontrollørens kopi af inspektionsmeddelelsen skal kun  

 på anmodning indsendes til Statsfrøkontrollen.
Bilag 2 Indberetning om markbesigtigelse Udfyldelsen af indberetningsskemaet skal være så fyldestgørende, at  

 Statsfrøkontrollen kan afgøre, om en given indstilling om godkendelse eller  

 kassation af avlen er foretaget i overensstemmelse med regler for avlskontrol  

 og certificering af sædekorn.
Indberetningsskemaet Indberetningsskemaet består af de sidste 3-4 blade af det kombinerede  

 formularsæt for anmeldelse af fremavl og indberetning om markbesigtigelse,  

 formular 100.
Blad 1, hvid: Anvendes ved indberetningen til Statsfrøkontrollen Blad 4, hvid karton: Kontrollørens kladde til brug i marken.
Udfyldelse af indberetningen Spørgerubrikkerne De faste rubrikker 1 til 5 skal altid udfyldes.
Rubrik 4 dog kun for rug  

 og triticale og rubrik 5 kun for vårbyg.
Markbetegnelser og fund af flyvehavre Hver mark skal opføres for sig med angivelse af areal i ha, og det uanset  

 om forfrugten er ens.
Af hensyn til sammenligning med efterkontrollørens  

 indberetning bedes så vidt muligt avlerens markbetegnelser anvendt.
Forekomst af flyvehavre angives ved, at der i rubrikken »Antal  

 enkeltstående planter« anføres det antal planter, der er stående  

 enkeltvis og ikke i kolonier.
I rubrikken »Antal kolonier i marken«  

 skal anføres det antal kolonier, der er fundet, samt hvor mange planter der  

 er fundet i dem.
F.eks. skal fund af 2 kolonier med henholdsvis 10 og 15  

 planter skrives: 2(25). Flyvehavrefund skal endvidere markeres på skitse med  

 angivelse af antal.
For at undgå misforståelser skal flyvehavrefund uden for  

 marken - på diger eller lignende - ikke anføres i flyvehavrerubrikken.  

 Sådanne fund anføres under »Bemærkninger« med angivelse af, at de  

 er fundet uden for det besigtigede areal.
Rubrikken »Bemærkninger« Rubrikken anvendes til skitser og til alle øvrige forhold, der ikke er  

 faste rubrikker til.
Foruden skitser om flyvehavreforekomster vil det være værdifuldt med  

 skitser til angivelse af eventuelle fraskårne arealer.
Alle skitser skal være  

 orienteret ved nordpil eller veje og bygninger, så en sammenligning med  

 efterkontrollørens skitse kan foretages.
 Hvis kontrolløren på inspektionsmeddelelsen (se bilag 1) har givet avleren  

 forholdsregler af en eller anden art, skal aftalen i forkortet form anføres  

 på indberetningsskemaet med angivelse af inspektionsmeddelelsens løbenummre.  

 Efter 2. besigtigelse skal det klart fremgå af indberetningen, om de givne  

 forholdsregler er fulgt.
 Hvis den afsatte plads ikke slår til, kan skitser tegnes på bagsiden eller  

 på et vedhæftet ark papir.
Bilag 3 Karakterer til sortsbedømmelse Til beskrivelse af sorter af byg, hvede og havre anvendes nedennævnte  

 karakterer.
Disse karakterer kan også anvendes til beskrivelse af fundne  

 planter af anden sort inden for de tre arter.
Karakterer til beskrivelse af  

 sorter af triticale og hård hvede er ikke medtaget.
 For rug gælder, at sortsrenhed ikke umiddelbart kan kontrolleres ved  

 markbesigtigelse.
 Karaktererne beskrives med enkelte undtagelser efter en skala fra 1 til 9,  

 hvor 1 betyder, at planten ikke - eller næsten ikke - besidder den pågældende  

 karakter, mens 9 betyder, at karakteren er meget udpræget.
 For at en plante kan regnes som anden sort, skal der normalt kunne  

 beskrives afvigelser i mindst 2 karakterer.
 Oversigten over sortskarakterer er udarbejdet på grundlag af de officielle  

 sortsbeskrivelser.
Vinter og vårbyg Strå Længde 1 meget kort, 3 kort, 5 middel, 7 lang, 9 meget lang.
For at en plante kan  

 beskrives som værende af anden sort alene på grund af forskelle i  

 strålængden, skal planten afvige mere end 2 gange aksets længde fra afgrødens  

 gennemsnitshøjde.
Det vil i de fleste tilfælde kun være muligt at finde lange  

 afvigere.
Aks Type 1 toradet, 2 flerradet.
Planter, som ikke er af den opgivne type,  

 henregnes til anden sort.
Skridning 1 meget tidlig, 3 tidlig, 5 middel, 7 sen, 9 meget sen.
Denne karakter vil  

 oftest kun kunne anvendes omkring skridningstidspunktet.
Stakpigment 1 uden eller meget svag, 3 svag, 5 middel, 7 stærk, 9 meget stærk.
Denne  

 karakter beskriver styrken af antocyanfarvningen, og den er påvirkelig af  

 vækstvilkårene.
Voksbelægning 1 uden eller meget svag, 3 svag, 5 middel, 7 stærk, 9 meget stærk.  

 Voksbelægningen er påvirkelig af vækstvilkårene.
Stilling 1 opret, 3 let opret, 5 middel, 7 let hængende, 9 hængende.
I oversigten  

 side 8 er karaktererne beskrevet ved mælkemodenhed.
Form 1 parallel, 2 tenformet, 3 tilspidset.
Tæthed 1 meget åben, 2 åben, 3 middel, 4 tæt, 5 meget tæt.
Kerne Bugstilbehåring 1 kort, 2 lang Vinter- og vårhvede Strå Længde 1 meget kort, 3 kort, 5 middel, 7 lang, 9 meget lang.
For at en plante kan  

 beskrives som værende af anden sort alene på grund af forskelle i  

 strålængden, skal planten afvige mere end 2 gange aksets længde fra afgrødens  

 gennemsnitshøjde.
Det vil i de fleste tilfælde kun være muligt at finde lange  

 afvigere.
Voksbelægning 1 meget svag, 3 svag, 5 middel, 7 stærk, 9 meget stærk.
For at en plante  

 kan regnes for afvigende med hensyn til voksbelægning, skal der være en  

 tydelig forskel, da voksbelægningen påvirkes af vækstvilkårene.
Blade Voksbelægning, blade 1 meget svag, 3 svag, 5 middel, 7 stærk, 9 meget stærk.
For at en plante  

 kan regnes for afvigende med hensyn til voksbelægning, skal der være en  

 tydelig forskel, da voksbelægningen påvirkes af vækstvilkårene.
Voksbelægning, øvre bladskeder 1 meget svag, 3 svag, 5 middel, 7 stærk, 9 meget stærk.
For at en plante  

 kan regnes for afvigende med hensyn til voksbelægning, skal der være en  

 tydelig forskel, da voksbelægningen påvirkes af vækstvilkårene.
Aks Voksbelægning 1 meget svag, 3 svag, 5 middel, 7 stærk, 9 meget stærk.
For at en plante  

 kan regnes for afvigende med hensyn til voksbelægning, skal der være en  

 tydelig forskel, da voksbelægningen påvirkes af vækstvilkårene.
Længde 1 meget kort, 3 kort, 5 middel, 7 lang, 9 meget lang.
Da akslængden  

 er meget påvirkelig af vækstforholdene, kan en plante ikke regnes for anden  

 sort alene på grund af forskelle i akslængde.
Tæthed 1 meget åben, 3 åben, 5 middel, 7 tæt, 9 meget tæt.
Aksets tæthed  

 beskriver, hvor tæt de enkelte småaks i akset sidder.
Forekomst af stak eller avnetilspidsning 1 uden stak eller avnetilspidsning, 2 med avnetilspidsning, 3 med stak.
Udbredelse af stak eller avnetilspidsning 1 kun i spidsen, 2 på øverste 1/4, 3 på øverste 1/2, 4 på øverste 3/4, 5  

 på hele akset.
Havre Strå Længde 1 meget kort, 3 kort, 5 middel, 7 lang, 9 meget lang.
Stråets længde er en  

 vigtig karakter, men for med sikkerhed at kunne regne en plante som værende  

 af anden sort - alene på grundlag af strålængden - kræves en stor afvigelse i  

 længde, minimum 2 gange toppens længde.
Behåring på øvre knæ 1 uden, 2 med.
Blad Kantbehåring på de 2 øverste blade 1 uden, 2 med.
Top Skridning 1 meget tidlig, 3 tidlig, 5 middel, 7 sen, 9 meget sen.  

 Skridningstidspunktet kan kun observeres korrekt, hvis marken beses på det  

 rette tidspunkt.
Planter, som afviger mere end et par dage i  

 skridningstidspunkt, kan regnes som anden sort alene på dette grundlag.
Toplængde 1 meget kort, 3 kort, 5 middel, 7 lang, 9 meget lang.
Toppens længde er  

 påvirket af vækstvilkårene.
Voksbelægning på nedre yderavne 1 meget svag, 3 svag, 5 middel, 7 stærk, 9 meget stærk.
Voksbelægning er  

 påvirkelig af vækstvilkår.
Kerne Voksbelægning på kernen 1 meget svag, 3 svag, 5 middel, 7 stærk, 9 meget stærk.
Voksbelægning er  

 påvirkelig af vækstvilkår.
 Statsfrøkontrollen, maj 1989.
 * 1 betyder, at planten ikke eller næsten ikke besidder den pågældende  

 karakter, mens 9 betyder, at karakteren er meget udpræget.
 for at en plante med rimelig sikkerhed kan regnes som værende af andet  

 sort, skal den afvige med minimum en af karaktererne mærket med X eller to af  

 karaktererne mærket med (X).
