Skrivelse af 28. februar 1995  

 vedrørende prøvelse af ægteskabsbetingelser m.v. i  

 tilfælde, hvor ingen af parterne har bopæl i Danmark En række kommuner har oplyst, at man i de senere  

 år har foretaget et stort antal vielser af parter, som ikke har  

 bopæl her i landet.
Det er de pågældende kommuners  

 opfattelse, at der i forbindelse med en del af disse vielser har været  

 en vis usikkerhed   bl.a. om hvorvidt parterne forstod vielsesritualet,  

 ligesom der i enkelte tilfælde efterfølgende er opstået  

 tvivl om, hvorvidt ægteskabsbetingelserne har været opfyldt.
 Civilretsdirektoratet finder på denne baggrund  

 anledning til at indskærpe, at det påhviler  

 prøvelsesmyndigheden af sig selv at foretage de undersøgelser,  

 som er nødvendige for at kontrollere, om betingelserne for  

 indgåelse af ægteskabet er opfyldt, jf. bekendtgørelse nr.  

 563 af 24. juni 1992 om ægteskabs indgåelse, kapitel 1 og 3.
Parterne skal på en særlig blanket afgive en  

 række oplysninger, jf. bekendtgørelsens § 3.  

 Prøvelsesmyndigheden bør i den forbindelse sikre, at hver af  

 parterne forstår, hvilke oplysninger der ønskes, og at parten  

 afgiver disse oplysninger på egne vegne og under strafansvar.
Hvis der  

 er tvivl om, hvorvidt den ene part forstår situationen og hvilke  

 oplysninger, der ønskes, bør prøvelsesmyndigheden ikke  

 acceptere, at den anden part udfylder blanketterne på begges vegne.
Hver af parterne skal afgive erklæring om, hvorvidt  

 den pågældende tidligere har indgået ægteskab.  

 Samtidig skal parten dokumentere, at et eventuelt tidligere ægteskab er  

 opløst ved skilsmisse eller omstødelse, eller at den tidligere  

 ægtefælle er død, jf. bekendtgørelsens § 10. Er det  

 tidligere ægteskab i parternes levende live opløst i udlandet  

 uden for de nordiske lande, skal prøvelsesmyndigheden forelægge  

 sagen for statsamtet.
I tilfælde, hvor der ikke kan tilvejebringes  

 dokumentation for en tidligere ægtefælles død, skal  

 prøvelsesmyndigheden forelægge sagen for  

 Civilretsdirektoratet.
Som det fremgår af bekendtgørelsens § 18,  

 stk. 2, må prøvelsesattest til en part, der ikke er statsborger  

 i et af de nordiske lande, kun udstedes, hvis den pågældende  

 opholder sig lovligt i Danmark.
Prøvelsesmyndigheden kan kræve,  

 at den pågældende godtgør at have lovligt ophold i  

 Danmark.
Dette bør som udgangspunkt altid kræves, hvis der under  

 prøvelsen af ægteskabsbetingelserne opstår tvivl om  

 spørgsmålet.
Prøvelsesmyndigheden kan henvise en part til  

 at rette henvendelse til Direktoratet for Udlændinge eller kan  

 eventuelt selv rette en sådan henvendelse.
 Hvis en part har statsborgerret og bopæl i udlandet,  

 og det er prøvelsesmyndigheden bekendt, at det påtænkte  

 ægteskab er ubetinget forbudt i det land, hvor parten har  

 statsborgerskab eller bopæl, må prøvelsesattest ikke  

 udstedes, jf. bekendtgørelsens § 18, stk. 3.  

 Prøvelsesmyndigheden skal i så fald forelægge sagen for  

 Civilretsdirektoratet, jf. § 18, stk. 6.
 Det er således prøvelsesmyndigheden, der i  

 forbindelse med den konkrete prøvelse må vurdere, om de afgivne  

 erklæringer eller eventuelle attester, som parterne fremlægger,  

 kan anses for at godtgøre, at ægteskabsbetingelserne er  

 opfyldt.
Prøvelsesmyndigheden kan eventuelt anmode en part,  

 som ikke har bopæl her i riget, om at fremvise dokumentation fra det  

 land, hvor den pågældende er statsborger, eller hvor den  

 pågældende har bopæl, hvis det ikke uden en sådan  

 dokumentation kan anses for tilstrækkeligt godtgjort, at  

 ægteskabsbetingelserne efter ægteskabsloven er opfyldt.
Det vil  

 normalt være spørgsmålet, om hvorvidt der tidligere har  

 været indgået ægteskab, og om  dette ægteskab er  

 endeligt opløst, som vil kunne give anledning til at anmode en part om  

 sådan dokumentation.
Det fremgår bl.a. af ægteskabsloven, jf.  

 lovbekendtgørelse nr. 148 af 8. marts 1991 med senere ændringer,  

 § 20, stk. 2, at parterne ved samtidigt møde skal erklære at  

 ville ægte hinanden.
Det er således fortsat vielsesmyndighedens  

 opgave under selve vielsen at sikre, at begge parter forstår, at der  

 indgås et ægteskab, og at ingen af parterne er udsat for et  

 utilbørligt pres.
Der kan i den forbindelse være brug for  

 bistand af en tolk, således at det ved samtale med parterne   hver for  

 sig   kan sikres, at de begge ønsker at indgå  

 ægteskabet.
Civilretsdirektoratet kan endelig oplyse, at  

 justitsministeren netop har fremsat et forslag til ændring af  

 ægteskabsloven, således at det fremover kan pålægges  

 parterne at afholde udgifterne ved en eventuel tolkebistand under  

 prøvelsen af ægteskabsbetingelserne eller under vielsen.
Det er  

 hensigten at de nærmere regler skal fastsættes ved  

 bekendtgørelse.
Civilretsdirektoratet vil senere orientere herom.
