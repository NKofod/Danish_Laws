 Perioder, hvor et medlem har arbejdet som ulandsfrivillig, udsendt af  

 »Mellemfolkeligt Samvirke«, skal ikke medføre fradrag i henhold til  

 § 3, da den ulandsfrivillige er forpligtet til at afholde ferie inden  

 kontraktperiodens udløb.
Specialarbejdernes Arbejdsløshedskasse Vedrørende medlem nr. 250754 .
 Ved skrivelse af 10. juli 1989 har afdelingen på medlemmets vegne klaget  

 over hovedledelsens afgørelse af 7. juli 1989 om, at medlemmet ikke er  

 berettiget til feriedagpenge i ferieåret 1988/89.
 Det fremgår af det fra hovedledelsen medsendte materiale, at x har været  

 ulandsfrivillig, udsendt af Mellemfolkeligt Samvirke i hele 1987 og indtil  

 18. juni 1988, og at han den 22. august 1988 har udfyldt en erklæring  

 vedrørende beregning af feriedagpenge.
 I forbindelse med afdelingens behandling af begæringen om feriedagpenge  

 har Mellemfolkeligt Samvirke telefonisk oplyst, at der ikke udbetales  

 feriegodtgørelse, da denne er inkluderet i det vederlag, man modtager som  

 vederlag.
 Hovedledelsen traf derefter den 2. september 1988 afgørelse om, at x ikke  

 var berettiget til feriedagpenge i ferieåret 1988/89, idet Mellemfolkeligt  

 Samvirke er skattemæssigt registreret i Danmark, og der udbetales  

 feriegodtgørelse som en del af lønnen.
 Da medlemmet har været ansat hele 1987, medfører udregningen i henhold til  

 § 3 i feriedagpengebekendtgørelsen, at medlemmet ikke er berettiget til  

 feriedagpenge i ferieåret 1988/89.
 I forbindelse med ferieåret 1988/89 har x modtaget en skrivelse af 9. juni  

 1989, hvoraf det fremgår, at ydelser modtaget fra Mellemfolkeligt Samvirke i  

 forbindelse med udsendelse som ulandsfrivillig ikke er feriepengeberettiget.
 Ifølge det medsendte materiale fra Mellemfolkeligt Samvirke udbetales der  

 ferietilskud i form af en måneds vederlag til ferieformål pr. kontrakt.  

 Direktoratet har herefter indhentet yderligere materiale, og dette viser  

 bl.a., at ferien, hvortil der ydes ferietilskud, skal holdes i  

 kontraktperioden og skal planlægges i samråd med arbejdsstedet.
Mellemfolkeligt Samvirke har supplerende udtalt, at den hjemvendte  

 frivillige ikke medbringer optjent ferieret.
Derimod har den frivillige ved  

 udsendelsen straks ferieret - uden forudgående optjening.
AFGØRELSE I denne anledning skal man meddele, at direktoratet efter det nu oplyste  

 om, at x har været forpligtet til at holde ferien, optjent i 1987, inden  

 kontraktperiodens udløb, finder, at arbejdet som ulandsfrivillig udsendt af  

 Mellemfolkeligt Samvirke ikke skal medføre fradrag i feriedagpengene i  

 henhold til § 3 i ferielovsbekendtgørelsen.
 P.D.V.
 E.B.
