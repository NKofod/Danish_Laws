Fremsat den 6. oktober 1999 af skatteministeren (Ole  

 Stavad) Forslag til Lov om ændring af lov om ændring  

 af lov om stempelafgift, retsafgiftsloven, skattestyrelsesloven og  

 boafgiftsloven samt om ophævelse af lov om afgift ved  

 førstegangsoverdragelse af visse ejerlejligheder og ændring af  

 lov om tinglysningsafgift (ændret ikrafttrædelse, udvidet  

 afgiftsfritagelse mv) § 1 I lov nr. 383 af 2. juni 1999 om ændring af lov om stempelafgift,  

 retsafgiftsloven, skattestyrelsesloven og boafgiftsloven samt om  

 ophævelse af lov om afgift ved førstegangsoverdragelse af visse  

 ejerlejligheder foretages følgende ændring:
 1. I § 6 indsættes som stk. 6:
 »Stk. 6. Lovens § 1, nr. 3,  

 vedrørende ophævelse af stempellovens kapitel 13 om  

 stempelafgift for lodsedler til klasselotterier har virkning for lodsedler,  

 der er solgt efter den 1. januar 2000, og som vedrører lotterier, der  

 er påbegyndt efter den 1. januar 2000.«.
§ 2 I lov nr. 382 af 2. juni 1999 om afgift af tinglysning og registreringer  

 af ejer- og panterettigheder mv. foretages følgende  

 ændringer:
 1. I § 7 indsættes som stk. 2-4:
»Stk. 2. Udløser anmeldelsen  

 tinglysning af forskellige rettigheder, udgør afgiften 1.400 kr. for  

 hver rettighedstype.
Flere rettigheder af samme type vedrørende den  

 samme ejendom i samme anmeldelse udløser kun én afgift, selvom  

 indføringerne vedrører flere forskellige rettigheder,  

 såfremt de forskellige rettigheder er mellem samme parter.
 Stk. 3. Udløser anmeldelsen tinglysning af samme type  

 rettighed på flere faste ejendomme inden for samme retskreds eller i  

 flere løsøregenstande m.v., udgør afgiften 1.400 kr.,  

 såfremt de forskellige rettigheder er mellem samme parter.
Stk. 4. Udløser anmeldelsen tinglysning af navne- og  

 adresseændringer udgør afgiften 1.400 kr.
Dette gælder dog  

 ikke, hvis retsforholdet fortsætter mellem de samme parter.«.
 2. I § 10, stk. 1, nr. 2, indsættes som 2.  

 pkt.:
 »Afgiftsfriheden omfatter boudlæg efter arvelovens  

 § 7 a og § 7 b.«.
 3. I § 10 indsættes som stk. 3:
 »Stk. 3. Bestemmelsen i § 10,  

 stk. 2, finder tilsvarende anvendelse på gaver i henhold til  

 testamentarisk bestemmelse.«.
 4. § 15, stk 2 affattes således:
 »Stk. 2. Bestemmelserne i § 10  

 stk. 2 og stk. 3, finder tilsvarende anvendelse i forbindelse med  

 registrering af ejerskifte af skib eller fly.«.
 5. I 23, stk. 1, nr. 3, 1. pkt. ændres  

 »pantebrevet ikke har været overgivet til kreditor eller kreditors  

 repræsentant, eller der ikke er betalt ydelser i henhold til  

 pantebrevet.« til: »og pantebrevet ikke har været overgivet til  

 kreditor eller kreditors repræsentant, og der ikke er betalt ydelser i  

 henhold til pantebrevet.«.
§ 3 Loven træder i kraft den 1. januar 2000.
Bemærkninger til lovforslaget Almindelige bemærkninger Stempelloven Lov nr. 383 af 2. juni 1999 om ændring af  

 stempelloven mv. ophæver bestemmelserne i stempelloven med undtagelse  

 af reglerne om skadesforsikringer.
Reglerne om stempelafgift på  

 lodsedler ophæves med virkning fra den 1. januar 2000, og forslaget er  

 en præcisering af ikraftrædelsesbestemmelserne i lov om  

 ændring af stempelloven mv. for stempelafgift på lodsedler.
Tinglysningsafgiftsloven Forslaget indeholder mindre ændringer af lov nr. 382  

 af 2. juni 1999 om afgift af tinglysning og registreringer af ejer- og  

 panterettigheder mv. (tinglysningsafgiftsloven). Efter  

 tinglysningsafgiftsloven er der afgiftsfrihed for gaveskøder til  

 Folkekirken og anerkendte trossamfund mv. vedrørende fast ejendom mv.  

 Ved lovens vedtagelse var det ikke tilsigtet at forskelsbehandle ejerskifte  

 ved livsgaver og gaver ved testamente. Ændringerne er således  

 indsat for at få skabt hjemmel til, at også gaveskøder i  

 henhold til testamente gøres afgiftsfri.
Andre ændringer er indsat på baggrund af  

 indkomne høringssvar fra bl.a.
Den Danske Dommerforening  

 vedrørende skatteministeriets udkast til cirkulære til  

 tinglysningsafgiftsloven.
Økonomiske og administrative konsekvenser for det  

 offentlige Forslaget skønnes ikke at have  

 nævneværdige økonomiske og adminstrative konsekvenser.
Økonomiske og administrative  

 konsekvenser for erhvervslivet Forslaget skønnes ikke at have  

 økonomiske og administrative konsekvenser for erhvervslivet.
Miljømæssige konsekvenser Forslaget skønnes ikke at have  

 miljømæssige konsekvenser.
Forholdet til EU-retten Forslaget indeholder ikke EU-retlige aspekter.
Høring Lovforslaget har ikke været sendt til høring,  

 idet forslaget ikke indeholder væsentlige ændringer til lov om  

 ændring af lov om stempelafgift mv.
For så vidt angår den  

 del af lovforslaget der vedrører ændringerne af  

 tinglysningsafgiftsloven har forslaget ikke været sendt til  

 høring, idet ændringerne bl.a. er indsat på baggrund af  

 indkomne høringssvar til udkast til skatteministeriets cirkulære  

 til tinglysningsafgiftsloven.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Ingen nævneværdige Ingen nævneværdige Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter Bemærkninger til de enkelte bestemmelser Til § 1 Lov nr. 383 af 2. juni 1999 om ændring af  

 stempelloven mv. ophæver bestemmelserne i stempelloven med undtagelse  

 af reglerne om skadesforsikringer, og lodsedler, der sælges efter den  

 1. januar 2000, er derfor stempelfritaget.
Lodsedler til klasselotterier  

 købes til en serie med flere trækninger, og et lod kan  

 gøres gennemgående til alle trækninger i en serie, og et  

 lod kan sælges til de tilbageværende trækninger i en serie.  

 Det vil således være muligt at købe lodsedler efter den 1.  

 januar 2000, som vedrører klasselotterier, der er påbegyndt  

 før årsskiftet.
For at undgå fortolkningstvivl  

 vedrørende ikrafttrædelsesbestemmelserne foreslås det, at  

 der indsættes en bestemmelse om, at afgiftsfritagelsen alene har  

 virkning for lodsedler, der sælges efter den 1. januar 2000, og som  

 vedrører lotterier, der er påbegyndt efter den 1. januar 2000,  

 således at der ikke gøres forskel på betaling for  

 lodsedler til samme lotteri.
Det sikres herved, at der betales det samme for  

 den samme gevinstchance, uanset hvornår et lotteri er  

 påbegyndt.
Til § 2 Til nr. 1 Det fremgår ikke udtrykkeligt af ordlyden i  

 tinglysningsafgiftslovens § 7, at tinglysning af flere rettigheder af  

 samme type, eksempelvis panthæftelser, på én eller flere  

 faste ejendomme alene udløser én afgift i de tilfælde,  

 hvor de forskellige retsforhold er mellem samme parter, og hvor der  

 således er partsidentitet.
Kravet om partsidentitet fremgår alene  

 af bemærkningerne til bestemmelsen i § 7, jf. lovforslag L 208  

 1998/99, side 28 ff.
Det foreslås derfor, at bestemmelsen  

 tydeliggøres ved, at betingelsen om partsidentitet indsættes  

 direkte i lovteksten i tinglysningslovens § 7, stk. 2 og 3, idet  

 hensigten ved vedtagelse af bestemmelsen var at indføre en lempelse af  

 § 7, stk. 1, for retsforhold mellem samme parter, medens det ikke  

 var hensigten at give mulighed for at omgå bestemmelsen ved at samle  

 flere retsforhold i samme anmeldelse, eksempelvis hvor flere ejendomme har  

 forskellige ejere.
 Af hensyn til overskueligheden i § 7 foreslås  

 det at opdele § 7, stk. 2 i et stk. 2 og stk. 3, således  

 at stk. 2 omhandler rettigheder i samme ejendom, medens stk. 3  

 omhandler rettigheder i flere faste ejendomme. Ændringen har ingen  

 materiel betydning.
Det foreslås i stk. 4 at indsætte i  

 lovteksten, at afgiften kun udløses ved navne- og  

 adresseændringer, når der sker et brud på partsidentiteten.  

 Det skyldes hensynet til, at der ikke sker forskelsbehandling af de  

 afgiftspligtige.
I  

 Person- og Bilbogen sker der ingen tinglysninger af navne- og  

 adresseændringer, da navne mv. løbende opdateres via  

 CPR-registret.
I tingbogen sondres der - men kun i visse  

 retskredse - mellem afgiftspligtige tinglysninger ved navne- og  

 adresseændringer og afgiftsfri noteringer uden skifte af den fysiske  

 person, når en skødehaver ønsker en afgiftsfri notering  

 af navneændring som følge af ægteskab eller  

 navnebevilling, eller en kreditor har fået en anden adresse.
Der skal  

 efter tinglysningsafgiftsloven som udgangspunkt kun betales afgift én  

 gang for det samme pantebrev, hvorefter transport af rettigheder ved  

 kreditor- eller debitorskifte er fritaget for procentafgift.
For at  

 dække provenutabet herved udløser tinglysning af navne- og  

 adresseændringer en afgift på 1.400 kr.
Bestemmelsen foreslås  

 derfor præciseret til kun at omfatte tinglysninger af navne- og  

 adresseændringer, hvor der sker en  ændring  

 af den fysiske eller juridiske person i retsforholdet.
Til nr. 2 Efter den gældende § 10, stk. 1, nr. 2 er  

 der ikke hjemmel til afgiftsfritagelse for en efterlevende  

 ægtefælle, der overtager boet efter den afdøde  

 ægtefælle efter dødsboskiftelovens § 22. Ved den nye  

 formulering sikres der afgiftsfrihed for en efterlevende  

 ægtefælle, der overtager boet efter den afdøde  

 ægtefælle efter dødsboskiftelovens § 22. Bestemmelsen  

 omfatter boer, hvor der som følge af ægtefællens  

 særlige rettigheder i arvelovens §§ 7 a og 7 b  

 (udtagelsesrettigheder), jf. lovbekendtgørelse nr. 584 af 1. september  

 1986, som bl.a. ændret ved lov nr. 384 af 22. maj 1996, samt  

 retsvirkningsloven ikke er noget at udlodde til andre arvinger, og hvor  

 ægtefællen påtager sig ansvaret for den afdødes  

 gældsforpligtelser. Ægtefæller, der overtager boet som  

 udlæg for begravelsesudgifter, er derfor ikke omfattet af  

 afgiftsfritagelsen.
Til nr. 3 Efter lovens § 10, stk. 2, er der afgiftsfrihed  

 for gaveskøder vedrørende fast ejendom til folkekirken,  

 anerkendte trossamfund mv.
Det foreslås, at der skabes hjemmel til, at  

 gaveskøder i henhold til testamente er afgiftsfri, idet det ved lovens  

 vedtagelse ikke var tilsigtet at forskelsbehandle livsgaver og gaver ved  

 testamente.
Til nr. 4 Efter lovens § 15, stk. 2, er der afgiftsfrihed  

 for gaveskøder vedrørende skibe og fly til folkekirken,  

 anerkendte trossamfund mv.
Det foreslås, at der skabes hjemmel til, at  

 gaveskøder i henhold til testamente er afgiftsfri, idet det ved lovens  

 vedtagelse ikke var tilsigtet at forskelsbehandle livsgaver og gaver ved  

 testamente.
Til nr. 5 Der er tale om berigtigelse af en fejlskrift ved  

 vedtagelsen af tinglysningsafgiftsloven.
Ifølge bemærkningerne  

 til tinglysningslovens § 23, jf. lovforslag L 208 1998/99, side 33 ff,  

 ydes der godtgørelse for afgift i de tilfælde, hvor et tinglyst  

 eller registreret pant er aflyst eller udslettet.
I disse tilfælde er  

 det samtidig en betingelse, at pantebrevet ikke har været overgivet til  

 kreditor eller kreditors repræsentant, og at der ikke er betalt ydelser  

 i henhold til pantebrevet.
Efter den gældende § 23, stk. 1,  

 nr. 3, fremgår det ikke, at disse betingelser skal være opfyldt  

 samtidig, og det foreslås derfor, at lovens ordlyd bringes i  

 overensstemmelse med teksten i bemærkningerne.
Til § 3 Det er foreslået, at loven træder i kraft den  

 1. januar 2000.
Bilag Lovforslag sammenholdt med gældende lov Gældende formulering Lovforslaget § 2 I lov nr. 382 af 2. juni 1999 om afgift af tinglysning og registreringer  

 af ejer- og panterettigheder mv. foretages følgende  

 ændringer:
§ 7. - - - 1. I § 7 indsættes som stk. 2-4:
»Stk. 2. Udløser anmeldelsen tinglysning af forskellige  

 rettigheder, udgør afgiften 1.400 kr. for hver rettighedstype.
Flere  

 rettigheder af samme type vedrørende den samme ejendom i samme  

 anmeldelse udløser kun én afgift, selvom indføringerne  

 vedrører flere forskellige rettigheder, såfremt de forskellige  

 rettigheder er mellem samme parter.
 Stk. 3. Udløser anmeldelsen tinglysning af samme type  

 rettighed på flere faste ejendomme inden for samme retskreds eller i  

 flere løsøregenstande m.v., udgør afgiften 1.400 kr.,  

 såfremt de forskellige rettigheder er mellem samme parter.
Stk. 4. Udløser anmeldelsen tinglysning af navne- og  

 adresseændringer udgør afgiften 1.400 kr.
Dette gælder dog  

 ikke, hvis retsforholdet fortsætter mellem de samme parter.«.
 § 10. Selv om en tinglysning er omfattet af § 4 eller  

 § 5, beregnes kun afgift efter § 7 for tinglysning af:
1)	- - - 2. I § 10, stk. 1, nr. 2, indsættes som 2.  

 pkt.:
 2)	Efterlevende ægtefælles indtræden i den  

 afdøde ægtefælles rettigheder og forpligtelser, når  

 boet er udleveret til den efterlevende ægtefælle til hensidden i  

 uskiftet bo, eller når ægtefællerne ikke efterlader sig  

 livsarvinger.
 »Afgiftsfriheden omfatter boudlæg efter arvelovens  

 § 7 a og § 7 b.«.
3)	- - - Stk. 2. - - - 3. I § 10 indsættes som stk. 3:
 »Stk. 3. Bestemmelsen i § 10, stk. 2 finder  

 tilsvarende anvendelse på gaver i henhold til testamentarisk  

 bestemmelse.«.
§ 15. - - - 4. § 15 stk. 2 affattes således:
 Stk. 2. Bestemmelsen i § 10, stk 2, finder tilsvarende  

 anvendelse i forbindelse med registering af ejerskifte af skib eller  

 fly.
 »Stk. 2. Bestemmelserne i § 10, stk. 2 og  

 stk. 3, finder tilsvarende anvendelse i forbindelse med registrering af  

 ejerskifte af skib eller fly.«.
§ 23. Den ved tinglysning eller registrering indbetalte afgift  

 godtgøres af afgiftsmyndigheden efter anmodning, dog med fradrag af  

 1.400 kr., når der anmodes om godtgørelse af den ved tinglysning  

 indbetalte afgift.
Godtgørelse finder sted, når følgende  

 dokumenteres:
1)-2) - - - 3)	Et tinglyst eller registreret pant, bortset fra pant ifølge  

 ejerpantebrev, er aflyst eller udslettet, pantebrevet ikke har været  

 overgivet til kreditor eller kreditors repræsentant, eller der ikke er  

 betalt ydelser i henhold til pantebrevet.
For pantebreve udstedt til  

 sikkerhed for lån i realkreditinstitutter, Dansk Landbrugs  

 Realkreditfond eller pengeinstitutter kan godtgørelse ske, selv om  

 pantebrevet har været i kreditors besiddelse, hvis lånet ikke er  

 udbetalt.
 5. I 23, stk. 1, nr. 3, 1. pkt. ændres  

 »pantebrevet ikke har været overgivet til kreditor eller kreditors  

 repræsentant, eller der ikke er betalt ydelser i henhold til  

 pantebrevet.« til: »og pantebrevet ikke har været overgivet til  

 kreditor eller kreditors repræsentant, og der ikke er betalt ydelser i  

 henhold til pantebrevet.«.
