En forretning udsendte rykkerskrivelser, hvoraf det fremgik, at der  

 var berammet tid for en udkørende fogedforretning, uagtet der ikke var  

 indgivet begæring til retten.
Forbrugerombudsmanden udtalte, at den anvendte  

 fremgangsmåde var vildledende, urigtig og i strid med markedsføringslovens §  

 2, stk. 1.
 3. Et møbel- og tæppefirma havde i et brev til en skyldner skrevet  

 følgende:
»Fogedforretning hos Dem vil blive berammet onsdag den 3. maj  

 1978.« Skyldneren gik til fogedretten med brevet, og dommeren sendte derefter  

 sagen til Forbrugerombudsmanden, idet han oplyste, at retten ikke fra det  

 pågældende firma havde modtaget nogen begæring med anmodning om, at en sag  

 skulle berammes den 3. maj 1978.
 I den anledning udtalte Forbrugerombudsmanden, at han fandt, at den  

 anvendte fremgangsmåde var i strid med markedsføringslovens § 2, stk. 1, idet  

 firmaets oplysning om, at der skulle foretages en fogedforretning hos den  

 pågældende skyldner den 3. maj 1978 var urigtig og vildledende.
