En ejendomsmægler havde lejet kontorlokaler i en ejendom, der ejedes  

 af hans hustru og hans svigerdatter med 50% til hver.
Fradrag for afskrivning  

 på ombygningsudgifter kunne ikke godkendes efter statsskattelovens § 6 a på  

 grund af det nære familieforhold til ejerne, idet der ikke var nogen reel  

 risiko for opsigelse af lejemålet.
 A klagede for indkomstårene 1982, 1983 og 1984 over, at de stedlige  

 skattemyndigheder havde nægtet at godkende hans fradrag på henholdsvis 32.052  

 kr., 32.052 kr. og 40.019 kr. i afskrivning på ombygning af lejede lokaler.
Det var oplyst at klageren, der var ejendomsmægler, i de omhandlede år  

 havde drevet virksomhed fra kontorlokaler, han havde lejet i 1981 i en  

 ejendom, der ejedes af hans hustru og hans svigerdatter.
Lejemålet var  

 indgået for 5 år og senere forlænget, i første omgang med yderligere 2 år.
De  

 kortere lejemål var nødvendiggjort af krav fra svigerdatteren.
Klagerens revisor anførte, at klagerens søn først i 1986 var blevet  

 medinteressent i ejendomsmæglervirksomheden.
Man kunne derfor ikke tale om,  

 at der var en så nær familiemæssig tilknytning mellem lejer og den ene ejer  

 af ejendommen, nemlig svigerdatteren, at der ikke var nogen reel risiko for  

 opsigelse af lejemålet.
Revisoren henviste i den forbindelse bl.a. til  

 reglerne i aktieavancebeskatningsloven, hvorefter en svigerdatter ikke var  

 omfattet af reglerne om værnsaktionærer.
Revisoren anførte endvidere, at  

 klagerens ægtefælles ejerskab for 50%»s vedkommende ikke kunne anses for  

 at udgøre en dominerende indflydelse, jf.
Landsskatterettens kendelse  

 1982-3-5.
De stedlige skattemyndigheder, der havde oplyst at klagerens søn i de  

 pågældende år var ansat som lønmodtager i firmaet havde fundet at der var  

 sådanne nære familierelationer mellem klageren og ejerne af ejendommen, at  

 der ikke var nogen reel risiko for opsigelse af lejemålet til det i  

 lejeaftalen i 1981 fastsatte tidspunkt.
Fradrag for skattemæssige  

 afskrivninger på den foretagne ombygning af de lejede lokaler kunne derfor  

 ikke godkendes i medfør af statsskattelovens § 6 a.
 Statsskattedirektoratet anførte under sagens behandling yderligere, at der  

 ej heller kunne afskrives på de afholdte udgifter i medfør af  

 afskrivningslovens § 18, idet de ombyggede lokaler var kontorer.
Landsskatteretten måtte efter det oplyste være enig med  

 Statsskattedirektoratet og de stedlige skattemyndigheder i, at lokalernes  

 beskaffenhed udelukkede afskrivning efter afskrivningslovens § 18, og at det  

 nære familieforhold mellem ejere og lejer udelukkede afskrivning efter  

 statsskattelovens § 6 a.
De påklagede forhøjelser blev derfor stadfæstet.
 LV 1989, L 5.5.1.
