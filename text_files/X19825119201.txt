 Fra et antal studielånskunder i forskellige pengeinstitutter havde  

 tilsynet modtaget klager over, at deres pengeinstitut havde meddelt de  

 pågældende, at renten ville blive forhøjet til almindelig udlånsrente,  

 såfremt de ikke ønskede deres øvrige pengeinstitutsforbindelser overført til  

 vedkommende pengeinstitut.
Tilsynet fandt det ikke i overensstemmelse med redelig forretningsskik  

 og god bank- og sparekassepraksis at forhøje studielånsrenten i  

 afviklingsperioden med henvisning til, at låntageren ikke er helkunde Tilsynets skrivelser af 24/5 1982 til nogle pengeinstitutter, vedrørende  

 forhøjelse af renten på studielån.
 Fra et antal studielånskunder i forskellige pengeinstitutter havde  

 tilsynet modtaget klager over, at deres pengeinstitut havde meddelt de  

 pågældende, at renten ville blive forhøjet til almindelig udlånsrente,  

 såfremt de ikke ønskede deres øvrige pengeinstitutsforbindelser overført til  

 vedkommende pengeinstitut.
 Efter forinden at have forelagt sagen for Statens Uddannelsesstøtte og  

 forbrugerombudsmanden til udtalelse, svarede tilsynet bl.a.: Tilsynet finder  

 i almindelighed ikke grundlag for at kritisere, at banken som vilkår for  

 ydelse af lån stiller krav om, at en debitor benytter banken/sparekassen som  

 sin eneste forbindelse i bank/sparekasseforretninger.
 I de foreliggende sager må man imidlertid lægge vægt på, dels at det  

 hverken ved forhandlingerne om studielånsordningen eller ved de enkelte låns  

 etablering fra pengeinstitutternes side er nævnt som forudsætning, at  

 studielånstageren i øvrigt skulle være kunde i pengeinstituttet, ligesom der  

 heller ikke er nævnt noget herom i studielånskontrakten, dels at det fra  

 statens side var en forudsætning, at der ved fastsættelsen af renten blev  

 taget hensyn til formålet med lånet og statens garanti, og at  

 pengeinstitutterne var bekendt med denne forudsætning.
 På denne baggrund finder tilsynet det ikke i overensstemmelse med redelig  

 forretningsskik og god bank- og sparekassepraksis, jf. bank- og  

 sparekasselovens § 1, stk. 6, at banken/sparekassen forhøjer studielånsrenten  

 for de omhandlede studielån i afviklingsperioden med henvisning til at  

 låntagerne ikke er helkunder.
