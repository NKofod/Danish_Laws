Kapitel 1   Tilskud til boliger til særligt udsatte grupper Kapitel 2   Ansøgningsprocedure m.v.
 Kapitel 3   Finansiering m.v.
Kapitel 4   Drift af boliger tilhørende almene selvejende institutioner Kapitel 5   Drift af boliger tilhørende en almen boligorganisation Kapitel 6   Drift af boliger tilhørende en kommune Kapitel 7   Forandring, afhændelse m.v.
Kapitel 8   Kasse- og regnskabsmæssig forvaltning Kapitel 9   Ikrafttræden Bilag 1 Bilag 2 Bilag 3 Bilag 4 Bekendtgørelse om tilskud til fremme af udviklingen af almene boliger til særligt udsatte grupper (skæve boliger) I medfør af § 149 a, stk. 2 i lov om almene boliger m.v., jf. lovbekendtgørelse nr. 1000 af 9. oktober 2008, som ændret ved § 1, nr. 5, i lov nr. 437 af 1. juni 2008, fastsættes:
Kapitel 1 Tilskud til boliger til særligt udsatte grupper § 1. Velfærdsministeriet kan yde tilskud til fremme af udviklingen af almene boliger til særligt udsatte grupper, der uanset sociale støttemuligheder har vanskeligt ved at finde sig til rette i eksisterende byggeri.
 Stk. 2. Boligerne er varige boliger, der indrettes særligt med henblik på lejernes behov.
 Stk. 3. Boligerne skal være forsynet med selvstændigt toilet, bad og køkkenfaciliteter.
 Stk. 4. Bestemmelserne i lov om leje af almene boliger finder anvendelse for boligerne.
 Stk. 5. Ved udarbejdelse af de enkelte byggeforetagender skal de kommende lejere eller organisationer, der repræsenterer lejerne, i videst muligt omfang inddrages.
 § 2. Reglerne i kap. 6, 7, 9 og 11 i lov om almene boliger m.v. anvendes ikke for boliger, der etableres efter denne bekendtgørelse.
§ 3. Tilskud efter denne bekendtgørelse ydes som et engangsbeløb pr. bolig til etablering af boligerne.
Tilskuddets størrelse afhænger af boligernes udstyr, indretning og størrelse.
Stk. 2. Tilskud efter stk. 1 kan gives til 1) nybyggeri, 2) erhvervelse med eventuel efterfølgende ombygning af eksisterende ejendomme, såfremt ejendommen ikke er opført med offentlig støtte, og 3) ombygning, herunder på- og tilbygning, af eksisterende ejendom.
 Stk. 3. Tilsagn om offentlig støtte opretholdes på uændrede vilkår ved ombygning efter stk. 2, nr. 3, af boliger, der har modtaget tilsagn i medfør af byggestøtte-, kollegiestøtte-, ældrebolig- eller boligbyggerilovgivningen samt lov om almene boliger m.v.
 § 4. Tilsagn om tilskud kan gives til privatpersoner, private organisationer, selskaber, fonde, institutioner, foreninger, nye afdelinger tilhørende almene boligorganisationer, almene selvejende institutioner og kommuner.
Stk. 2. Udbetaling af tilskuddet er betinget af, at boligerne senest samtidig med færdiggørelsen af byggeriet overdrages til en afdeling af en almen boligorganisation, en almen selvejende institution eller en kommune.
Udbetaling er endvidere betinget af, at byggeforetagendet udgør en særlig økonomisk enhed.
Stk. 3. Hvis der skal ske overdragelse til en selvejende institution, skal kommunalbestyrelsen sørge for, at der senest ved byggeriets påbegyndelse er stiftet en almen selvejende institution, er godkendt vedtægter, jf. § 34, stk. 3, og udpeget en bestyrelse.
Kommunalbestyrelsen skal endvidere sikre, at bestemmelsen i stk. 2, 2. pkt. bliver overholdt.
 Stk. 4. Udgifter til udbedring af skader, som har deres årsag i forhold vedrørende etableringen af boligerne, kan ikke indgå i lejen.
Kapitel 2 Ansøgningsprocedure m.v.
 § 5. Ansøgning om tilskud til etablering af boliger indsendes af bygherren til Velfærdsministeriet gennem kommunalbestyrelsen i den kommune, hvor boligerne skal placeres, jf. dog stk. 2. Der anvendes et ansøgningsskema, jf. bilag 1. Fristerne for indsendelse af ansøgning er den 1. april og den 1. oktober.
 Stk. 2. Kommunalbestyrelsen skal inden indsendelsen af ansøgning til Velfærdsministeriet godkende projektet som helhed, herunder redegøre for det finansielle grundlag.
 Stk. 3. Er det ikke muligt at færdigbehandle ansøgningen i kommunalbestyrelsen inden fristens udløb, skal bygherren fremsende ansøgningen med forbehold for, at kommunalbestyrelsen efterfølgende skal godkende ansøgningen.
 Stk. 4. Udover oplysningerne i ansøgningsskemaet skal bygherren redegøre for projektets nærmere indhold.
 § 6. Tilsagn om støtte kan kun gives, hvis de byggearbejder, der omfattes af tilsagnet, ikke er påbegyndt.
§ 7. Bygherren skal have skøde på ejendommen og skal stå som debitor for de lån, som optages til finansiering af byggeriet.
Det skal dokumenteres overfor kommunalbestyrelsen, at der senest ved byggeriets påbegyndelse foreligger tinglyst endeligt skøde på ejendommen, jf. dog stk. 2.
 Stk. 2. Den frist, der er nævnt i stk. 1, for tinglysning kan udskydes, hvis tinglysningen alene er betinget af udstykningsmyndighederne samtykke og forudsat, at bygherren på tidspunktet for byggeriets påbegyndelse kan dokumentere, at der er opnået forhåndsgodkendelse fra disse myndigheder af, at udstykning vil kunne gennemføres.
Stk. 3. Det krav om skøde på ejendommen, der er nævnt i. stk. 1, kan fraviges, hvis byggeriet opføres på en lejet eller lånt grund.
Bygherren skal dog dokumentere over for kommunalbestyrelsen, at der er indgået en leje- eller brugsaftale om ejendommen.
 § 8. Det nødvendige plangrundlag skal være tilvejebragt og registreret i Planregistret, før Velfærdsministeriet kan meddele tilsagn om tilskud.
 Stk. 2. Er det ikke muligt at få tilvejebragt og registreret det nødvendige plangrundlag inden ansøgningsfristens udløb, skal kommunalbestyrelsen tilkendegive på ansøgningen, at plangrundlaget vil blive tilvejebragt inden en nærmere angivet frist.
 Boligareal, udbud m.v.
 § 9. Boligarealet opgøres som bruttoetageareal efter regler fastsat i henhold til lov om Bygnings- og Boligregistrering.
 § 10. Kommunalbestyrelsen sikrer, at gældende bestemmelser om udbud, pris og tid, ansvar, kvalitetssikring, bygningsdrift og om bygge- og anlægsarbejder i vinterperioden er opfyldt senest ved byggeriets påbegyndelse, jf. bilag 2.
Kommunalbestyrelsens medvirken § 11. Kommunalbestyrelsen og bygherren skal aftale, hvem boligerne skal udlejes til inden ansøgningen sendes ind.
 § 12. Kommunalbestyrelsen skal sørge for, at der efter lov om social service ydes personlig hjælp, omsorg og pleje m.v. til lejerne.
 § 13. Kommunalbestyrelsen skal sørge for, at betingelserne efter lov om almene boliger m.v., denne bekendtgørelse samt øvrige myndighedskrav er opfyldt.
 Stk. 2. Under byggeriets eller arbejdernes gennemførelse fører kommunalbestyrelsen tilsyn med, at betingelserne og vilkårene for tilsagn om tilskud overholdes.
Meddelelse af tilsagn og udbetaling af tilskud § 14. Velfærdsministeriet foretager en vurdering af de indsendte ansøgninger og tager beslutning om, hvorvidt der kan meddeles tilsagn til boligerne.
 Stk. 2. På Velfærdsministeriets anmodning skal bygherren give alle oplysninger om boligerne m.v. til brug for vurderingen af samtlige forhold.
 § 15. Velfærdsministeriet fastsætter størrelsen af tilskuddet efter en samlet vurdering af boligerne, herunder af finansieringsforholdene og de heraf følgende driftsudgifter og huslejeniveauet.
 Stk. 2. Handicapvenligt indrettede boliger, parboliger og boliger over 40 m2 kan få det højeste tilskud pr. bolig.
 Stk. 3. Der ydes normalt ikke tilskud til projektansøgninger, der indeholder flere end 15 boliger.
 Stk. 4. Ved ansøgning om et mindre tilskud til det samlede projekt kan Velfærdsministeriet tillade, at bestemmelserne i denne bekendtgørelse helt eller delvist kan fraviges.
 § 16. Hvis projektets formål eller anskaffelsessum afviger betydeligt fra det tidligere godkendte projekt, eller er vilkårene for tilsagnet ikke opfyldt, kan Velfærdsministeriet tilbagekalde tilsagnet helt eller delvist.
 § 17. Udbetaling af tilskud sker på baggrund af Velfærdsministeriets godkendelse af den endelige anskaffelsessum efter byggeriets afslutning.
 Stk. 2. Velfærdsministeriet kan under særlige omstændigheder efter bygherrens ansøgning forsynet med kommunalbestyrelsens indstilling godkende, at tilskuddet udbetales helt eller delvist før byggeriets afslutning.
Kapitel 3 Finansiering m.v.
§ 18. Anskaffelsessummens enkelte udgifter skal hver især være rimelige i forhold til byggeriets udformning og indhold.
Samtlige udgifter skal indgå, herunder udgifter til etablering af fællesfaciliteter.
 § 19. Købesummen for en eksisterende ejendom, herunder et ubebygget areal, der erhverves med henblik på etablering af boligerne, må opgjort kontant ikke overstige værdien i handel og vandel.
 Stk. 2. Den eksisterende ejendoms værdi kan ikke medtages i anskaffelsessummen ved etablering af boliger ved ombygning, herunder på- eller tilbygning, af ejendomme, hvortil der tidligere er meddelt offentlig støtte.
 § 20. Anskaffelsessummen for boligerne kan med fradrag af det statslige tilskud, tilskud efter anden lovgivning og andre tilskud finansieres ved optagelse af lån baseret på realkreditobligationer, særligt dækkende obligationer eller særligt dækkende realkreditobligationer, banklån eller lignende.
 Stk. 2. Lån efter stk. 1 kan ydes med en maksimal løbetid på 30 år.
 Stk. 3. Til boliger, der opføres og drives af en kommune, kan der ydes lån af KommuneKredit.
§ 21. Kommunen kan yde garanti for lån efter § 20 for den del af lånet, der på tidspunktet for lånets optagelse har pant­sikkerhed ud over 60 pct. af ejendommens værdi.
Garantien omfatter til enhver tid så stor en del af lånets restgæld og eventuelt forfaldne terminsydelser, som det oprindelige garantibeløb udgjorde af hovedstolen.
Den del af restgælden, der ikke omfattes af garantien, har panteret forud for den garanterede del af restgælden.
§ 22. Lån efter § 20 hjemtages tidligst muligt, dog senest når den sidste bolig er klar til indflytning.
Dette gælder også ved lån ydet af KommuneKredit.
 Stk. 2. Det er en betingelse for udbetaling af lån, at Velfærdsministeriet har godkendt anskaffelsessummen før påbegyndelsen af byggeriet.
§ 23. Optages et større lån efter § 20 end den endeligt godkendte anskaffelsessum opgjort efter § 20, stk. 1, giver mulighed for, skal lånet nedbringes.
Udgør det for meget optagne lån maksimalt 25.000 kr., skal der dog ikke ske indfrielse.
Byggeregnskabet ved byggeriets afslutning § 24. Byggeregnskabet for opførelse af byggeriet opgøres pr. skæringsdag og indsendes senest 6 måneder efter skæringsdagen.
Skæringsdagen er dagen, hvor den sidste bolig er bygget færdig tillagt 2 måneder til at færdiggøre udenomsarealerne.
I byggeregnskabet medtages samtlige udgifter og indtægter frem til skæringsdatoen.
Samtlige udgifter skal være betalt.
 Stk. 2. Kommunalbestyrelsen skal fremsende et endeligt byggeregnskab med kommunalbestyrelsens påtegning og eventuelle bemærkninger til endelig godkendelse i Velfærdsministeriet.
Stk. 3. Det endelige byggeregnskab skal være sammenligneligt med det godkendte budget og indeholde de samme udgifter og indtægter.
Bygherren skal samtidig indestå for, at det faktiske byggeri er opført som beskrevet i ansøgningen.
Revision § 25. Byggeregnskabet, herunder dokumentation for afholdelse af afsatte beløb, revideres af en registreret eller statsautoriseret revisor.
Stk. 2. Ved revisionen efterprøves, om byggeregnskabet er rigtigt og om de dispositioner, der er omfattet af regnskabsaflæggelsen, er i overensstemmelse med meddelte bevillinger og vilkår, love og andre forskrifter, samt med indgåede aftaler og sædvanlig praksis.
Der foretages endvidere en vurdering af, hvorvidt der er taget skyldige økonomiske hensyn ved forvaltningen af de midler, der er omfattet af byggeregnskabet.
Kapitel 4 Drift af boliger tilhørende almene selvejende institutioner Lejefastsættelse, regnskab m.m.
 § 26.  Lejen fastsættes således, at den sammen med institutionens øvrige indtægter, herunder evt. driftstilskud, giver mulighed for at afholde de udgifter, der er forbundet med driften, herunder passende henlæggelser til vedligeholdelse og fornyelser samt afvikling af opsamlede driftsunderskud.
Stk. 2. Eventuelle opsamlede driftsunderskud skal afvikles over højst 5 år.
Kommunalbestyrelsen kan i særlige tilfælde tillade, at afviklingen skal ske over en længere periode, hvis det skønnes at være nødvendigt for, at institutionen kan videreføres.
Evt. underfinansiering skal budgetteres afviklet over højst 5-10 år.
Stk. 3. Alle institutionens ind- og udbetalinger skal foregå direkte over en særskilt konto oprettet i institutionens navn i et pengeinstitut.
Dette krav omfatter såvel institutionens indtægter og udgifter som deposita m.v.
 § 27. Bestyrelsen skal én gang årligt lade foretage en gennemgang af ejendommens og boligernes vedligeholdelsestilstand.
§ 28.  Bestyrelsen skal hvert år udarbejde et budget over institutionens indtægter og udgifter for det følgende år.
Budgettet indsendes til kommunalbestyrelsen senest 3 måneder før regnskabsårets begyndelse.
 § 29.  Årsregnskabet for institutionen skal opstilles i overensstemmelse med den kontoplan, som Velfærdsministeriet har udarbejdet, jf. bilag 3. Årsregnskabet skal på baggrund af bestemmelserne i denne bekendtgørelse give et retvisende billede af institutionens aktiver og passiver, dens økonomiske stilling og resultat.
Stk. 2. I tilslutning til regnskabet afgiver bestyrelsen en årsberetning, hvor der redegøres for den økonomiske udvikling i regnskabsåret.
Herunder redegøres for eventuelle særlige økonomiske problemer samt de foranstaltninger, der er eller påtænkes iværksat til løsning af problemerne, og for forhold, som revisor måtte have påtalt.
 Stk. 3. Årsregnskabet, årsberetningen samt revisionsprotokollen indsendes med bestyrelsesmedlemmernes og revisors påtegning til den tilsynsførende kommunalbestyrelse senest 6 måneder efter regnskabsårets afslutning.
Stk. 4. Institutionens vedtægter skal indeholde en bestemmelse om, at regnskabsåret skal omfatte 12 måneder.
Første regnskabsperiode kan omfatte et kortere eller længere tidsrum, dog maksimalt 18 måneder.
Tilsvarende gælder ved omlægning af regnskabsåret.
§ 30.  Bestyrelsen skal straks foretage indberetning til kommunalbestyrelsen, hvis den konstaterer uregelmæssigheder af væsentlig betydning i institutionens eller ejendommens drift.
Det samme gælder, hvis bestyrelsen konstaterer, at institutionen ikke kan opfylde sine økonomiske forpligtigelser, hvis der opstår udlejningsvanskeligheder af mere permanent karakter, eller hvis der iværksættes huslejeaktioner.
 Stk. 2. Bestyrelsen, forretningsfører og revisor skal på forlangende give kommunalbestyrelsen og Velfærdsministeriet enhver oplysning om institutionens forhold til belysning af, om den ledes og drives i overensstemmelse med bestemmelserne i denne bekendtgørelse samt institutionens vedtægter.
Beboerdemokrati § 31.  Beboerne har ret til medindflydelse på institutionens drift.
Beboernes indflydelse fastsættes nærmere i Velfærdsministeriets tilsagn til det enkelte byggeri.
Revision § 32. Revisionen udføres for den almene selvejende institution af en statsautoriseret eller registreret revisor, af Kommunernes Revision, af Revisionsdirektoratet for Københavns Kommune eller andre kommunale revisionsorganer.
 Stk. 2. Revisionen foretages i overensstemmelse med god revisionsskik, således som dette begreb er fastlagt i lov om revision af statens regnskaber m.m. og i overensstemmelse med Velfærdsministeriets instruks for revision af regnskaber for almene selvejende institutioner, jf. bilag 4.
 Stk. 3. Revisor har adgang til de oplysninger, som revisor anser af betydning for bedømmelsen af regnskaberne, herunder adgang til at efterse regnskabsmaterialet, og alle beholdninger samt den bistand, som anses nødvendig for udførelsen af revisionen.
 Stk. 4. Revisor fører en revisionsprotokol, hvor der anføres, hvilke revisionsarbejder, der er udført samt alle væsentlige forhold, der har givet anledning til bemærkninger.
Stk. 5. Bestyrelsen skal nøje gennemgå protokollen, der forelægges på et bestyrelsesmøde.
Enhver protokoltilførsel skal underskrives af samtlige bestyrelsesmedlemmer.
Likvidation § 33. Hvis byggeriet ikke længere opfylder sit formål, eller hvis det drives med fortsat underskud, kan bestyrelsen bestemme, at institutionen skal likvidere.
Likvidationen skal godkendes af Velfærdsministeriet efter indstilling fra kommunalbestyrelsen.
 Stk. 2. Likvidationen foretages af en likvidator udpeget af Velfærdsministeriet efter indstilling fra kommunalbestyrelsen.
Stk. 3. Ved likvidation anvendes de fremkomne midler i første række til betaling af gæld.
Velfærdsministeriet afgør efter indstilling fra likvidator og kommunalbestyrelsen, hvad eventuelle overskydende midler skal anvendes til.
Tilsyn § 34.  Kommunalbestyrelsen godkender oprettelsen af institutioner og indberetter oprettelsen til Velfærdsministeriet.
 Stk. 2. Tilsyn med institutionerne føres af den kommunalbestyrelse, der har videresendt ansøgningen til Velfærdsministeriet, jf. § 5.
 Stk. 3. Kommunalbestyrelsen godkender vedtægter samt ændringer heraf for institutionen og sikrer, at ejendommen anvendes i overensstemmelse med formålet i vedtægterne.
 § 35. Kommunalbestyrelsen skal hvert år godkende et budget, som institutionens bestyrelse har udarbejdet, og hvor institutionens indtægter og udgifter fastsættes for det følgende år.
 Stk. 2. Kommunalbestyrelsen sikrer, at bestyrelsen indsender budgettet til kommunalbestyrelsen hvert år senest 3 måneder før regnskabsårets begyndelse.
 Stk. 3. Kommunalbestyrelsen sikrer, at lejen fastsættes som anført i § 38. Kommunalbestyrelsen kan kræve ændringer i budgettet og lejefastsættelsen.
§ 36.  Regnskabet for institutionen skal indsendes til kommunalbestyrelsen til godkendelse senest 6 måneder efter regnskabsårets afslutning.
Kommunalbestyrelsen skal i forbindelse med regnskabets behandling sikre, 1) at institutionens drift og økonomi opfylder gældende regler, 2) at der er balance mellem indtægter og udgifter, 3) at evt. opsamlet underskud afvikles i henhold til § 26, stk. 2, 4) at der er foretaget nødvendige henlæggelser og afskrivninger, 5) at henlæggelsesmidlernes anvendelse ikke giver anledning til kritik, og 6) at reglerne om habilitet er overholdt.
 Stk. 2. Kommunalbestyrelsen skal endvidere sikre, at der i institutionens navn er oprettet konti i henhold til § 26, stk. 3.
Stk. 3. Har revisor fremsat kritiske bemærkninger til regnskabet eller forretningsgangen, eller finder kommunalbestyrelsen, at der i øvrigt er grundlag for kritik, skal kommunalbestyrelsen pålægge bestyrelsen at foretage de nødvendige foranstaltninger.
Kommunalbestyrelsen kan pålægge bestyrelsen, at institutionen skal søge erstatningskrav rejst overfor forretningsfører, bestyrelsesmedlemmer eller andre, der har påført institutionen tab som følge af kritisable dispositioner eller udvist forsømmelighed.
§ 37.  Kommunalbestyrelsen skal straks indberette til Velfærdsministeriet, hvis den konstaterer uregelmæssigheder af væsentlig betydning for institutionens eller ejendommens drift.
Kommunalbestyrelsens indstilling og oplysning om, hvilke foranstaltninger kommunalbestyrelsen har truffet eller agter at træffe skal fremgå af indberetningen.
Det samme gælder, hvis kommunalbestyrelsen konstaterer, at institutionen ikke kan opfylde sine økonomiske forpligtigelser, hvis der opstår udlejningsvanskeligheder af mere permanent karakter, eller hvis bestyrelsen foretager indberetning om huslejeaktioner.
 Stk. 2. Kommunalbestyrelsen kan udpege en revisor til at foretage en fornyet revision af institutionens regnskaber.
Stk. 3. Kommunalbestyrelsen kan til sikring af institutionens forsvarlige drift og administration træffe de foranstaltninger, som den finder nødvendig.
Kommunalbestyrelsen kan herunder udpege en forretningsfører til midlertidigt at overtage institutionens administration.
§ 38.  Kommunalbestyrelsen skal godkende den foreløbige leje, når institutionen tages i brug, den endelige leje samt reguleringer af lejen i øvrigt.
Bestyrelsen indsender ansøgning om godkendelse af lejen til kommunalbestyrelsen samtidig med, at udlejningen påbegyndes eller forhøjelse af lejen varsles.
Kapitel 5 Drift af boliger tilhørende en almen boligorganisation § 39. For boliger tilhørende en afdeling af en almen boligorganisation gælder de samme regler som for andre almene boliger tilhørende en afdeling af en almen boligorganisation, jf. dog § 2.
 Stk. 2. Boliger, der etableres efter denne bekendtgørelse, kan ikke sammenlægges med afdelinger, der indeholder andre almene boligtyper.
Kapitel 6 Drift af boliger tilhørende en kommune § 40.  Bestemmelserne i § 26, stk. 1 og 2, §§ 27, 28, 31 og 37 finder tilsvarende anvendelse for boliger, som ejes af en kommune.
 Stk. 2. Budgetlægning og regnskabsaflæggelse skal ske efter regler, der fastsættes af kommunalbestyrelsen.
 Stk. 3. Revision skal ske efter de regler om revision af kommunernes virksomhed, der er fastsat i lov om kommunernes styrelse.
Kapitel 7 Forandring, afhændelse m.v.
§ 41. Afhændelse, nedlæggelse af boligerne, nedrivning eller væsentlig forandring af en ejendom, hvortil der er ydet tilskud efter denne bekendtgørelse, kan kun ske med Velfærdsministeriets godkendelse.
Velfærdsministeriet kan fastsætte særlige betingelser for en godkendelse, herunder at der efter omstændighederne skal ske hel eller delvis tilbagebetaling af tilskud.
 Stk. 2. Velfærdsministeriet skal ligeledes godkende alle forhold, der medfører væsentlige ændringer i forhold til det oprindelige projekt.
 Stk. 3. Kommunalbestyrelsen afgiver indstilling til Velfærdsministeriet om dispositioner som nævnt i stk. 1 og 2 efter ansøgning fra ejeren af boligerne.
 Stk. 4. Pantebrevsudstedelse skal godkendes af kommunalbestyrelsen.
Kapitel 8 Kasse- og regnskabsmæssig forvaltning § 42. Den kasse- og regnskabsmæssige forvaltning af tilskud efter denne bekendtgørelse udføres af Økonomistyrelsen efter Velfærdsministeriets nærmere retningslinjer.
Kapitel 9 Ikrafttræden § 43.  Bekendtgørelsen træder i kraft den 1. marts 2009.
 Stk. 2. Bekendtgørelse nr. 1386 af 12. december 2006 om tilskud til forsøg med boliger til særligt udsatte grupper ophæves.
Velfærdsministeriet, den 17. februar 2009 Karen Jespersen / Peter Juul Bilag 1 Bilag 2 Bekendtgørelse nr. 169 af 15. marts 2004 om kvalitetssikring af byggearbejder.
 Bekendtgørelse nr. 623 af 23. juni 2005 om bygningsdrift.
 Bygge- og Boligstyrelsens cirkulære nr. 174 af 10. oktober 1991 om pris og tid på bygge- og anlægsarbejder med senere ændringer.
 Bekendtgørelse nr. 995 af 6. oktober 2006 om bygge- og anlægsarbejder i vinterperioder.
 Lov nr. 338 af 18. maj 2005 om indhentning af tilbud i bygge- og anlægssektoren (tilbudsloven) med senere ændringer, jf. lovbekendtgørelse nr. 1410 af 7. december 2007.
Bilag 3 Bilag 4 § 1. Revisionen af regnskab for en almen selvejende institution udføres af en statsautoriseret eller en registreret revisor, Kommunernes Revision, Revisionsdirektoratet for Københavns Kommune eller andre kommunale revisionsorganer.
 Stk. 2. I tilfælde af revisorskift i perioden skal den tiltrædende revisor rette henvendelse til den fratrædende revisor, der har pligt til at oplyse grundene til fratrædelsen.
 § 2. Revisionen foretages i overensstemmelse med god revisionsskik, således som dette begreb er fastlagt i § 3 i lov om revision af statens regnskaber mv. og nærmere præciseret i stk. 2 og skal i øvrigt ske under iagttagelse af bekendtgørelsen om tilskud til fremme af udviklingen af almene boliger til særligt udsatte grupper samt de regler, der er fastsat i denne instruks.
Stk. 2. Ved revisionen efterprøves, om regnskabet er rigtigt, og om de dispositioner, der er omfattet af regnskabsaflæggelsen, er i overensstemmelse med Velfærdsministeriets tilsagn, med love og andre forskrifter samt med indgåede aftaler og sædvanlig praksis.
Der foretages endvidere en vurdering af, hvorvidt der er taget skyldige økonomiske hensyn ved forvaltningen af de midler, der er omfattet af regnskabet, jf. også nærmere de omtalte konkrete forhold nedenfor.
§ 3. Revisionens omfang afhænger af den almene selvejende institutions administrative struktur og forretningsgange, herunder den interne kontrol og andre forhold af betydning for regnskabsaflæggelsen.
Der foretages sædvanligvis revision i årets løb.
Uanmeldt kasse- og beholdningseftersyn indgår i revisionen.
 § 4. Ved revisionen skal revisor efterprøve:
1) om årsregnskabet er opstillet i overensstemmelse med de gældende regler og kontoplan i nærværende bekendtgørelse, 2) om der ved revisionen er tilvejebragt nødvendig overbevisning om aktivernes tilstedeværelse og tilhørsforhold, 3) om samtlige ind- og udbetalinger foregår over en særskilt konto oprettet i den almene selvejendes institutions navn i et pengeinstitut, 4) om henlæggelser til planlagt og periodisk vedligeholdelse samt fornyelser afsættes i overensstemmelse med reglerne herom, og om der i fornødent omfang er foretaget henlæggelser til imødegåelse af tab ved fraflytning og fraflytningsordninger samt andre uforudseelige ricisi og 5) om henlæggelserne ikke anvendes til andre formål end dem, hvortil de er henlagt.
 Stk. 2. Revisionen udføres med stikprøvevise undersøgelser.
§ 5. Tilskudsmodtager skal give revisor de oplysninger, som må anses af betydning for bedømmelsen af regnskabet samt for revisors vurdering af forvaltningen, herunder mål og opnåede resultater.
Den almene selvejende institution skal give revisor adgang til at foretage de undersøgelser, denne finder nødvendige og skal sørge for, at revisor får de oplysninger og den bistand, som revisor anser for nødvendig for udførelsen af sit hverv.
§ 6. Bliver revisor opmærksom på lovovertrædelser eller tilsidesættelser af forskrifter i forbindelse med midlernes forvaltning, skal revisor straks give bestyrelsen for den almene selvejende institution og kommunalbestyrelsen meddelelse herom.
Revisors bemærkninger indsendes sammen med meddelelsen.
 Stk. 2. Det samme gælder, hvis revisor under sin revision eller på anden måde bliver opmærksom på, at projektets gennemførelse er usikkert af økonomiske eller andre grunde.
§ 7. Det reviderede regnskab forsynes med en påtegning, hvoraf det skal fremgå, at regnskabet er revideret i overensstemmelse med reglerne i denne instruks.
Forbehold skal fremgå af påtegningen.
 Stk. 2. Revisor skal afgive en revisorberetning med revisors vurdering og konklusion vedrørende den udførte revision, jf. § 4. Beretningen skal afgives i tilslutning til påtegningen eller i en revisorprotokol.
 Stk. 3. Genpart af revisionsberetningen indsendes til tilsynsførende kommunalbestyrelse.
