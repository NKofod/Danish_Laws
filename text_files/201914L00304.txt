Betænkning afgivet af Erhvervsudvalget den 12. december 2019 Betænkning over Forslag til lov om ændring af hvidvaskloven, lov om finansiel virksomhed og forskellige andre love (Styrkelse af indsatsen mod finansiel kriminalitet og gennemførelse af 4. og 5. hvidvaskdirektiv) [af erhvervsministeren (Simon Kollerup)]:
1. Ændringsforslag Erhvervsministeren har stillet 25 ændringsforslag til lovforslaget.
2. Tilkendegivelse fra erhvervsministeren Erhvervsministeren har efter aftale med Skatteministeriet bedt om, at følgende præcisering af lovforslagets bemærkninger indgår i betænkningen:
»Skatteforvaltningens og Spillemyndighedens behandling af personoplysninger Pkt. 2.11.3 i lovforslagets almindelige bemærkninger omhandler bl.a. de foreslåede bestemmelser i §§ 69 b og 69 d om Spillemyndighedens og Skatteforvaltningens adgang til at videregive oplysninger til myndigheder, der deltager i et operativt samarbejde om bekæmpelse af hvidvask og terrorfinansiering.
 Andet tekstafsnit i pkt. 2.11.3 lyder således:
»Bestemmelsen udgør en hjemmelsbestemmelse til at dele oplysninger som led i samarbejdet.
Med bestemmelsen er det således vurderet, hvilke aktører det er relevant at få med i samarbejdet og dermed også, hvilke myndigheder der er relevante modtagere af oplysningerne.
Skatteforvaltningen og Spillemyndigheden vil således ikke skulle foretage en konkret vurdering af, om der i den foreliggende situation er hjemmel til at videregive de pågældende oplysninger i et operativt myndighedssamarbejde, ligesom de ikke vil skulle foretage en vurdering af, om oplysningerne er relevante for alle de modtagende myndigheder i det operative myndighedssamarbejde ()« [Kursivering tilføjet].
Pkt. 3 i lovforslagets almindelige bemærkninger omhandler forslagets forhold til databeskyttelseslovgivningen, herunder forholdet til de foreslåede bestemmelser i §§ 69 b og 69 d.  I fjortende tekstafsnit, syttende tekstafsnit og attende tekstafsnit omtales Spillemyndighedens og Skatteforvaltningens videregivelse af oplysninger.
Det fremgår bl.a., at Spillemyndigheden og Skatteforvaltningen kan videregive oplysninger, der ud fra en konkret vurdering ikke er relevante for alle myndigheder, der deltager i et operativt samarbejde.
 Ellevte tekstafsnit i de specielle bemærkninger til lovforslagets § 1, nr. 16, vedrørende den foreslåede bestemmelse i § 69 b lyder således:
 »() Oplysningerne vil kunne videregives, selvom de ud fra en konkret vurdering ikke vil være relevante for alle de myndigheder, der deltager i et operativt samarbejde ()« [Kursivering tilføjet].
 I trettende tekstafsnit og femtende tekstafsnit fremgår det bl.a., at Spillemyndigheden vil kunne videregive oplysninger, der ud fra en konkret vurdering alene vil være relevante for en enkelt eller nogle af de myndigheder, der deltager i et operativt samarbejde, og at Spillemyndigheden ikke vil skulle foretage en konkret vurdering af, om der er hjemmel til at videregive oplysningen af egen drift til alle de i samarbejdet deltagende myndigheder.
 Tiende tekstafsnit i de specielle bemærkninger vedrørende den foreslåede bestemmelse i § 69 d lyder ligeledes:
 »() Oplysningerne vil kunne videregives, selvom de ud fra en konkret vurdering ikke vil være relevante for alle de myndigheder, der deltager i et operativt samarbejde ()« [Kursivering tilføjet].
 I tolvte tekstafsnit og trettende tekstafsnit fremgår det bl.a., at Skatteforvaltningen vil kunne videregive oplysninger, der ud fra en konkret vurdering alene vil være relevante for en enkelt eller nogle af de myndigheder, der deltager i et operativt samarbejde, og at Skatteforvaltningen ikke vil skulle foretage en konkret vurdering af, om der er hjemmel til at videregive oplysningen af egen drift til alle de i samarbejdet deltagende myndigheder.
 De anførte formuleringer kan  selv om det ikke har været hensigten  forstås som en begrænsning af forpligtelsen i databeskyttelsesforordningens artikel 5, stk. 1, litra c.
 Det følger af databeskyttelsesforordningens artikel 5, stk. 1, litra c, at personoplysninger skal være tilstrækkelige, relevante og begrænset til, hvad der er nødvendigt i forhold til de formål, hvortil de behandles (princippet om dataminimering).
 Det ønskes præciseret, at Skatteforvaltningens og Spillemyndighedens behandling af personoplysninger efter lovforslaget skal ske i overensstemmelse med databeskyttelsesforordningens artikel 5, herunder bestemmelsen i artikel 5, stk. 1, litra c.
 Den foreslåede ordning i §§ 69 b og 69 d giver Skatteforvaltningen og Spillemyndigheden hjemmel til at videregive oplysninger til myndigheder, der deltager i et operativt myndighedssamarbejde om hvidvask og terrorfinansiering, selv om oplysningerne er omfattet af den særlige tavshedspligt i skatteforvaltningslovens § 17, stk. 1. Med den foreslåede ordning er det forudsat, at Skatteforvaltningen og Spillemyndigheden  i overensstemmelse med databeskyttelsesforordningens artikel 5  vurderer nødvendigheden af at videregive oplysninger til de deltagende myndigheder.
Delingen af oplysninger i det operative myndighedssamarbejde har bl.a. til formål at gøre de relevante myndigheder opmærksomme på mønstre, personsammenfald og mistænkelige forhold på et tidligt tidspunkt og sikre en fælles koordineret indsats på området.
En oplysning fra Skatteforvaltningen kan f.eks. indgå i en tværgående sag om omfattende hvidvask eller terrorfinansiering, hvis omfang ikke er kendt på tidspunktet for videregivelsen.
Det ville modvirke formålet med det operative myndighedssamarbejde, hvis oplysningerne ikke på et tidligt tidspunkt kunne deles med alle de myndigheder, der deltager i et operativt myndighedssamarbejde om forebyggelse og bekæmpelse af hvidvask og terrorfinansiering.
Bestemmelsen skal således sikre klarhed om, at samarbejdet forudsætter denne form for tidlige deling, og at delingen ikke er i strid med skatteforvaltningslovens § 17, stk. 1. I hvilken grad de pågældende oplysninger herefter er nødvendige for de modtagende myndigheder at behandle, vil afhænge af en konkret vurdering.
Hvis oplysningerne viser sig ikke at være nødvendige at behandle for den modtagende myndighed, vil den modtagende myndighed som følge af princippet om dataminimering ikke kunne behandle oplysningerne.« 3. Indstillinger Udvalget indstiller lovforslaget til vedtagelse med de stillede ændringsforslag.
 Nye Borgerlige, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af erhvervsministeren, tiltrådt af udvalget:
 1) Efter nr. 3 indsættes som nyt nummer:
 »01. Overskriften til kapitel 5 affattes således:
»Kapitel 5 Undersøgelses-, noterings-, underretnings-,  oplysnings- og opbevaringspligt«.« [Indsættelse af ordet oplysningspligt i overskriften til kapitel 5] 2) I det under nr. 11 foreslåede kapitel 10 a ændres i § 46 a, stk. 2, »etableret eller har forvalteren bopæl« til: »etableret eller har bopæl«, og i stk. 4 ændres »etableret eller har forvalterne bopæl« til: »etableret eller har bopæl«.
[Lovteknisk præcisering] 3) I det under nr. 11 foreslåede kapitel 10 a ændres i § 46 c, stk. 1, »Forvaltere af truster eller personer, der varetager tilsvarende stillinger, i lignende juridiske arrangementer, der skal indhente, opbevare og registrere oplysninger om reelle ejere, jf. § 46 a, skal underrette personer og virksomheder, der i medfør af denne lov skal udføre kundekendskabsprocedurer, om deres status« til: »Forvalteren af en trust eller personen, der varetager en tilsvarende stilling i et lignende juridisk arrangement, som skal indhente, opbevare og registrere oplysninger om reelle ejere, jf. § 46 a, skal underrette personer og virksomheder, der i medfør af denne lov skal udføre kundekendskabsprocedurer, om sin status«.
[Sproglig ændring] 4) Efter nr. 13 indsættes som nyt nummer:
»02. I § 49, stk. 5, der bliver stk. 6, ændres »4« til: »5«.« [Ændring af henvisning] 5) I den under nr. 16 foreslåede § 69 b ændres i stk. 2 »§ 17« til: »§ 17, stk. 1,«.
[Ændring af henvisning] 6) I den under nr. 16 foreslåede § 69 d ændres i stk. 2 »§ 17« til: »§ 17, stk. 1,«.
[Ændring af henvisning] 7) Efter nr. 21 indsættes som nyt nummer:
»03. I § 80, stk. 1, ændres »4« til: »5«.« [Ændring af henvisning] Til § 2 8) I indledningen indsættes efter »og senest ved § 7 i lov nr. 554 af 7. maj 2019«: », og som ændres ved det af Folketinget den 5. december 2019 vedtagne forslag til lov om ændring af lov om finansiel virksomhed, lov om betalinger, lov om kapitalmarkeder, lov om investeringsforeninger m.v. og selskabsloven og forskellige andre love (Direkte debitering, håndtering af erstatningskrav i henhold til en byggeskadeforsikring tegnet i Qudos Insurance A/S, whistleblowerordning for virksomheder med begrænset tilladelse, revisors meddelelsespligt til Finanstilsynet og ændring af procedure ved indløsning af minoritetsaktionærer m.v.)«.
[Konsekvensændring som følge af vedtagelsen af lovforslag nr.
L 46] 9) I nr. 2 indsættes efter »§§ 347 c og 348«: », og »§ 347, stk. 1, 2, 4 og 6« ændres til: »§ 347, stk. 1-3, 5 og 7««.
[Ændring af henvisning] 10) Efter nr. 2 indsættes som nye numre:
 »01. I § 1, stk. 4, 4. pkt., ændres »§ 347, stk. 1, 2, 4 og 6« til: »§ 347, stk. 1-3, 5 og 7«.
02. I § 1, stk. 17, ændres »og 5« til: »og 6«.« [Ændring af henvisning] 11) Efter nr. 4 indsættes som nyt nummer:
»03. I § 209, stk. 5, ændres »2« til: »3«.« [Ændring af henvisning] 12) I nr. 16 ændres i den indledende tekst »347 c« til: »347 d«, og den foreslåede nye paragraf betegnes § 347 e.
[Lovteknisk ændring] 13) Efter nr. 18 indsættes som nyt nummer:
»04. I § 355, stk. 2, nr. 2, ændres »3« til: »4«, og i nr. 3 ændres »4« til: »5«.« [Ændring af henvisning] 14) Efter nr. 29 indsættes som nyt nummer:
»05. I § 438, stk. 5, ændres »stk. 5« til: »stk. 10«.« [Ændring af henvisning] Til § 4 15) Efter nr. 3 indsættes som nyt nummer:
»01. I § 26, stk. 5, der bliver stk. 6, ændres »1-4« til: »1-5«.« [Ændring af henvisning] Til § 5 16) Efter nr. 2 indsættes som nyt nummer:
»01. I § 132, stk. 5, der bliver stk. 6, ændres »1-4« til: »1-5«.« [Ændring af henvisning] 17) Efter nr. 3 indsættes som nyt nummer:
»02. I § 142, stk. 2, nr. 4, ændres »stk. 4« til: »stk. 5«.« [Ændring af henvisning] Til § 8 18) Efter nr. 2 indsættes som nyt nummer:
»01. I § 164, stk. 6, der bliver stk. 7, ændres »1-4« til: »1 og 3-5«.« [Ændring af henvisning] 19) Efter nr. 3 indsættes som nyt nummer:
»02. I § 179, stk. 2, nr. 5, ændres »stk. 3« til: »stk. 4«.« [Ændring af henvisning] Til § 9 20) Før nr. 1 indsættes som nyt nummer:
»01. I § 3, stk. 3, ændres »stk. 7« til: »stk. 8«.« [Ændring af henvisning] 21) Efter nr. 2 indsættes som nyt nummer:
»02. I § 161, stk. 6,  der bliver stk. 7, ændres »1-4« til: »1 og 3-5«.« [Ændring af henvisning] 22) Efter nr. 3 indsættes som nyt nummer:
»03. I § 173, stk. 2, nr. 2, ændres »stk. 3« til: »stk. 4«, og i nr. 3 ændres »stk. 4« til: »stk. 5«.« [Ændring af henvisninger] Til § 11 23) Efter nr. 6 indsættes som nyt nummer:
»01. I § 31, stk. 1, ændres »4« til: »5«.« [Ændring af henvisning] Til § 14 24) I nr. 4 ændres »8. pkt.« til: »7. pkt.« [Lovteknisk ændring] Til § 16 25) I nr. 4 ændres »8. pkt.« til: »7. pkt.« [Lovteknisk ændring] Bemærkninger Til nr. 1 Det foreslås, at der sker en nyaffattelse af overskriften til kapitel 5 i hvidvaskloven, således at det også kommer til at fremgå af overskriften, at kapitel 5 indeholder regler om oplysningspligt.
Den foreslåede ændring af overskriften er en konsekvens af, at der med lovforslagets § 1, nr. 5, foreslås indsat en bestemmelse i hvidvasklovens § 29, stk. 4, om oplysningspligt.
Til nr. 2 Det foreslås at ændre i ordlyden af den foreslåede bestemmelse. Ændringen præciserer, at § 46 a, stk. 2 og 4, også vedrører personer, der varetager en stilling i et lignende juridisk arrangement, der har bopæl uden for EU eller i forskellige EU-medlemsstater.
Til nr. 3 Det foreslås, at der i den foreslåede § 46 c, stk. 1, foretages en sproglig ændring fra flertal til bestemt ental, så »Forvaltere af truster« ændres til »Forvalteren af en trust«, og »personer, der varetager tilsvarende stillinger, i lignende juridiske arrangementer« ændres til »personen, der varetager en tilsvarende stilling i et lignende juridisk arrangement«.
Som følge heraf ændres »deres status« til »sin status«, da det er forvalteren af trusten eller personen, der varetager en tilsvarende stilling i et lignende juridisk arrangement, der skal underrette om sin status.
Herudover foretages en sproglig ændring af »der skal indhente« til »som skal indhente«.
 Der er ikke tale om indholdsmæssig ændring.
Til nr. 4 Det foreslås, at henvisningen i § 49, stk. 5, der bliver stk. 6, til bestemmelsens stk. 4 ændres til stk. 5. Ændringen er en konsekvens af lovforslagets § 1, nr. 13, hvor der foreslås indsat et nyt stk. 2 i § 49.
Til nr. 5 og 6 Det følger af bestemmelserne i forslag til hvidvasklovens § 69 b, stk. 1, og § 69 d, stk. 1, at Spillemyndigheden og Skatteforvaltningen af egen drift kan videregive oplysninger til de myndigheder, der deltager i et operativt myndighedssamarbejde om bekæmpelse af hvidvask og terrorfinansiering, selv om oplysningerne er omfattet af den særlige tavshedspligt i skatteforvaltningslovens § 17, stk. 1. Det følger ligeledes af bestemmelserne i forslag til hvidvasklovens § 69 b, stk. 1, og § 69 d, stk. 1, at betingelsen for, at Spillemyndigheden og Skatteforvaltningen af egen drift kan videregive de pågældende oplysninger, er, at oplysningerne kan have betydning for myndighedernes opgave med at forebygge eller bekæmpe hvidvask og terrorfinansiering.
 Det følger af bestemmelserne i forslag til hvidvasklovens § 69 b, stk. 2, og § 69 d, stk. 2, at Spillemyndigheden og Skatteforvaltningen efter anmodning fra en af de myndigheder, der deltager i et operativt myndighedssamarbejde om bekæmpelse af hvidvask og terrorfinansiering, kan videregive oplysninger til de myndigheder, der deltager i et operativt myndighedssamarbejde om bekæmpelse af hvidvask og terrorfinansiering, selv om oplysningerne er omfattet af den særlige tavshedspligt i skatteforvaltningslovens § 17, stk. 1. Det følger ligeledes af bestemmelserne i forslag til hvidvasklovens § 69 b, stk. 2, og § 69 d, stk. 2, at betingelsen for, at Spillemyndigheden og Skatteforvaltningen efter anmodning fra en af de myndigheder, der deltager i et operativt myndighedssamarbejde om bekæmpelse af hvidvask og terrorfinansiering, kan videregive de pågældende oplysninger, er, at oplysningerne kan have betydning for myndighedens opgave med at forebygge eller bekæmpe hvidvask og terrorfinansiering.
 Med ændringsforslaget foreslås det at ændre »§ 17« til »§ 17, stk. 1,« i bestemmelserne i § 69 b, stk. 2, og § 69 d, stk. 2. Der er alene tale om en præcisering af henvisningen til skatteforvaltningslovens bestemmelse om den særlige tavshedspligt.
Til nr. 7 Det foreslås, at henvisningen i § 80, stk. 1, til § 49, stk. 4, ændres til § 49, stk. 5. Ændringen er en konsekvens af lovforslagets § 1, nr. 13, hvor der foreslås indsat et nyt stk. 2 i § 49.
Til nr. 8 Det foreslås at ændre indledningen til § 2 som følge af Folketingets vedtagelse den 5. december 2019 af forslag til lov om ændring af lov om finansiel virksomhed, lov om betalinger, lov om kapitalmarkeder, lov om investeringsforeninger m.v. og selskabsloven og forskellige andre love (Direkte debitering, håndtering af erstatningskrav i henhold til en byggeskadeforsikring tegnet i Qudos Insurance A/S, whistleblowerordning for virksomheder med begrænset tilladelse, revisors meddelelsespligt til Finanstilsynet og ændring af procedure ved indløsning af minoritetsaktionærer m.v.), hvor der indsættes en ny § 347 d i lov om finansiel virksomhed.
Se også bemærkningerne til ændringsforslag nr. 12.
Til nr. 9 Det foreslås, at henvisningen i § 1, stk. 4, 1. pkt., til § 347, stk. 1, 2, 4 og 6, ændres til stk. 1-3, 5 og 7. Ændringen er en konsekvens af lovforslagets § 2, nr. 13, hvor der foreslås indsat et nyt stk. 2 i § 347.
Til nr. 10 Det foreslås for det første, at henvisningen i § 1, stk. 4, 4. pkt., til § 347, stk. 1, 2, 4 og 6, ændres til stk. 1-3, 5 og 7. Ændringen er en konsekvens af lovforslagets § 1, nr. 13, hvor der foreslås indsat et nyt stk. 2 i § 347.
 Det foreslås for det andet, at henvisningen i § 1, stk. 17, til § 347, stk. 1 og 5, ændres til stk. 1 og 6. Ændringen er en konsekvens af lovforslagets § 2, nr. 13, hvor der foreslås indsat et nyt stk. 2 i § 347.
Til nr. 11 Det foreslås, at henvisningen i § 209, stk. 5, til § 347, stk. 2, ændres til stk. 3. Ændringen er en konsekvens af lovforslagets § 2, nr. 13, hvor der foreslås indsat et nyt stk. 2 i § 347.
Til nr. 12 Med Folketingets vedtagelse den 5. december 2019 af forslag til lov om ændring af lov om finansiel virksomhed, lov om betalinger, lov om kapitalmarkeder, lov om investeringsforeninger m.v. og selskabsloven og forskellige andre love (Direkte debitering, håndtering af erstatningskrav i henhold til en byggeskadeforsikring tegnet i Qudos Insurance A/S, whistleblowerordning for virksomheder med begrænset tilladelse, revisors meddelelsespligt til Finanstilsynet og ændring af procedure ved indløsning af minoritetsaktionærer m.v.) indsættes en ny § 347 d i lov om finansiel virksomhed.
Det foreslås som følge heraf at ændre den foreslåede § 347 d til § 347 e. Ændringen er nødvendig for at sikre en fortløbende paragrafbetegnelse i loven.
Der er med forslaget ikke tilsigtet nogen ændringer i bestemmelsens anvendelsesområde m.v., og ændringen foretages således alene af lovtekniske grunde.
Til nr. 13 Det foreslås for det første, at henvisningen i § 355, stk. 2, nr. 2, til § 347, stk. 3, ændres til stk. 4. Ændringen er en konsekvens af lovforslagets § 2, nr. 13, hvor der foreslås indsat et nyt stk. 2 i § 347.
 Det foreslås for det andet, at henvisningen i § 355, stk. 2, nr. 3, til § 347, stk. 4, ændres til stk. 5. Ændringen er en konsekvens af lovforslagets § 2, nr. 13, hvor der foreslås indsat et nyt stk. 2 i § 347.
Til nr. 14 Det foreslås, at henvisningen i § 438, stk. 5, til § 345, stk. 5, ændres til stk. 10. Ændringen er en konsekvens af lovforslagets § 2, nr. 7, hvor der foreslås indsat nye stykker i § 345.
Til nr. 15 Det foreslås, at henvisningen i § 26, stk. 5, til bestemmelsens stk. 1-4 ændres til stk. 1 og 3-5. Ændringen er en konsekvens af lovforslagets § 4, nr. 3, hvor der foreslås indsat et nyt stk. 2 i § 26.
Til nr. 16 Det foreslås, at henvisningen i § 132, stk. 5, til bestemmelsens stk. 1-4 ændres til stk. 1 og 3-5. Ændringen er en konsekvens af lovforslagets § 5, nr. 2, hvor der foreslås indsat et nyt stk. 2 i § 132.
Til nr. 17 Det foreslås, at henvisningen i § 142, stk. 2, nr. 4, til § 132, stk. 4, ændres til stk. 5. Ændringen er en konsekvens af lovforslagets § 5, nr. 2, hvor der foreslås indsat et nyt stk. 2 i § 132.
Til nr. 18 Det foreslås, at henvisningen i § 164, stk. 6, til bestemmelsens stk. 1-4 ændres til stk. 1 og 3-5. Ændringen er en konsekvens af lovforslagets § 8, nr. 2, hvor der foreslås indsat et nyt stk. 2 i § 164.
Til nr. 19 Det foreslås, at henvisningen i § 179, stk. 2, nr. 5, til § 164, stk. 3, ændres til stk. 4. Ændringen er en konsekvens af lovforslagets § 8, nr. 2, hvor der foreslås indsat et nyt stk. 2 i § 164.
Til nr. 20 Det foreslås, at henvisningen i § 3, stk. 3, til § 190, stk. 7, ændres til stk. 8. Ændringen er en konsekvens af lovforslagets § 9, nr. 5, hvor der foreslås indsat et nyt stk. 3 i § 190.
Til nr. 21 Det foreslås, at henvisningen i § 161, stk. 6, til bestemmelsens stk. 1-4 ændres til stk. 1 og 3-5. Ændringen er en konsekvens af lovforslagets § 9, nr. 2, hvor der foreslås indsat et nyt stk. 2 i § 161.
Til nr. 22 Det foreslås for det første, at henvisningen i § 173, stk. 2, nr. 2, til § 161, stk. 3, ændres til § 161, stk. 4. Ændringen er en konsekvens af lovforslagets § 9, nr. 2, hvor der foreslås indsat et nyt stk. 2 i § 161.
 Det foreslås for det andet, at henvisningen i § 173, stk. 2, nr. 3, til § 161, stk. 4, ændres til § 161, stk. 5. Ændringen er en konsekvens af lovforslagets § 9, nr. 2, hvor der foreslås indsat et nyt stk. 2 i § 161.
Til nr. 23 Det foreslås, at henvisningen i § 31, stk. 1, til § 16, stk. 4, ændres til § 16, stk. 5. Ændringen er en konsekvens af lovforslagets § 11, nr. 3, hvor der foreslås indsat et nyt stk. 2 i § 16.
Til nr. 24 Det foreslås, at den foreslåede ændring i bestemmelsens 8. pkt., ændres til 7. pkt. Ændringen korrigerer en fejlhenvisning i det fremsatte lovforslag.
Til nr. 25 Det foreslås, at den foreslåede ændring i bestemmelsens 8. pkt. ændres til 7. pkt. Ændringen korrigerer en fejlhenvisning i det fremsatte lovforslag.
5. Udvalgsarbejdet Lovforslaget blev fremsat den 13. november 2019 og var til 1. behandling den 26. november 2019. Lovforslaget blev efter 1. behandling henvist til behandling i Erhvervsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Flere udkast til lovforslaget har inden fremsættelsen været sendt i høring, og erhvervsministeren sendte den 28. august 2019 og den 5. november 2019 to udkast til udvalget, og justitsministeren sendte den 3. september 2019 et udkast til udvalget, jf.
ERU alm. del  bilag 24 og 33, folketingsåret 2018-19, 2. samling, og ERU alm. del  bilag 48. Den 14. november 2019, den 15. november 2019 og den 22. november 2019 sendte erhvervsministeren høringssvarene og høringsnotater til udvalget.
Bilag Under udvalgsarbejdet er der omdelt 8 bilag på lovforslaget.
Spørgsmål Udvalget har under udvalgsarbejdet stillet 15 spørgsmål til erhvervsministeren til skriftlig besvarelse, som ministeren har besvaret med undtagelse af 1 spørgsmål, som forventes besvaret inden 2. behandling af lovforslaget.
Birgitte Vind (S) Bjørn Brandenborg (S) Camilla Fabricius (S) Thomas Jensen (S) Henrik Møller (S) Kasper Roug (S) nfmd.
Malte Larsen (S) Orla Hav (S) Rasmus Stoklund (S) Katrine Robsøe (RV) Ida Auken (RV) Lisbeth Bech Poulsen (SF) Ina Strøjer-Schmidt (SF) Victoria Velasquez (EL) Rune Lund (EL) Uffe Elbæk (ALT) Torsten Schack Pedersen (V) Preben Bang Henriksen (V) Lars Christian Lilleholt (V) fmd.
Anne Honoré Østergaard (V) Christoffer Aagaard Melson (V) Peter Juel-Jensen (V) Tommy Ahlers (V) Hans Kristian Skibby (DF) Mette Hjermind Dencker (DF) Mona Juul (KF) Niels Flemming Hansen (KF) Rasmus Jarlov (KF) Alex Vanopslagh (LA) Nye Borgerlige, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
