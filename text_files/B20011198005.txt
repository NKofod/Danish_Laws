Bekendtgørelse om  

 kalibreringslaboratoriers tekniske kompetence I medfør af § 10, stk. 2 og 3, og § 16, stk. 4, i  

 lov om erhvervsfremme, jf. lovbekendtgørelse nr. 1088 af 29. november  

 2000, samt i tilslutning til Erhvervsfremme Styrelsens bekendtgørelse  

 om akkreditering af laboratorier til  prøvning m.v., samt til  

 GLP-inspektion, fastsættes:
Kapitel 1 Afgrænsning og formål §1. Denne tekniske forskrift finder anvendelse  

 på laboratorier, som er akkrediteret af DANAK til at udføre  

 kalibrering.
 Stk. 2. Undtaget er de tilfælde, hvor  

 kalibrering udføres i forbindelse med en verifikation for en  

 myndighed, hvor kravet til rapportering og angivelse af usikkerhed på  

 kalibreringsresultaterne udføres efter myndighedens  

 retningslinier.
 §2. Forskriften er et supplement til kravene i  

 DS/EN ISO/IEC 17025 vedrørende laboratoriers tekniske kompetence.  

 Disse krav skal til stadighed være på linie med krav, stillet af  

 andre akkrediteringsorganer, der er medlemmer af The European Co-operation  

 for Accreditation (EA). Hvor kravene knytter sig til specifikke punkter i  

 standarden, er disse punkter refereret.
Kapitel 2 Supplerende tekniske krav til kalibreringslaboratorier §3. Et kalibreringslaboratorium skal etablere og  

 opretholde et effektivt system til kontrol og kalibrering af laboratoriets  

 normaler, måleudstyr og referencematerialer.
Systemet skal være  

 udformet, så det sikrer, at laboratoriet kan udføre  

 målinger inden for de aftalte grænser, som fremgår af det  

 skema for måleområde og måleevne, DANAK har udstedt for den  

 aktuelle akkreditering.
Akkrediteret måleevne (ISO 17025 § 5.4.6.1) §4. For hver målestørrelse (parameter)  

 skal der for et angivet måleområde fastlægges en  

 akkrediteret måleevne, som normalt angiver laboratoriets mindste  

 måleusikkerhed.
 Stk. 2. Den akkrediterede måleevne  

 fastlægges efter TF 8 ved at vurdere en samling af medvirkende  

 usikkerhedskomponenter, og den kontrolleres efterfølgende ved  

 hjælp af sammenlignende kalibreringer  

 (præstationsprøvning).
 §5. Den akkrediterede måleevne er baseret  

 på, at der udføres rutinemæssige kalibreringer af  

 næsten ideelle måleinstrumenter .
 §6. Den akkrediterede måleevne  

 offentliggøres af DANAK i form af en tabel for de forskellige  

 størrelser, deres specifikke områder og deres tilhørende  

 usikkerheder.
Kumulativ virkning af måleusikkerhed (ISO 17025 §  

 5.4.6) §7. Den kombinerede måleusikkerhed i hvert  

 enkelt efterfølgende led af kalibreringskæden skal tages med i  

 beregningen for hver normal eller hvert eksemplar af det kalibrerede  

 måleudstyr.
 Stk. 2. Når den kombinerede  

 måleusikkerhed er så stor, at den tydeligt forstyrrer evnen til  

 at foretage målinger inden for de påkrævede grænser,  

 skal der vælges en referencenormal eller et måleudstyr med mindre  

 usikkerhed.
Logbog for måleudstyr (ISO 17025 § 5.5.5) §8. Registreringer vedr. måleudstyr og normaler  

 skal, hvor det er relevant, omfatte:
Kalibreringsmærkat   kalibreringsstatus (ISO  

 17025 § 5.5.8) §9. Enhver begrænsning af den udførte  

 kalibrering og hermed anvendelsesområdet skal klart være  

 anført på normaler, udstyr eller referencematerialer.
Hvor  

 mærkning ikke er mulig, skal andre procedurer indføres for at  

 sikre opfyldelse af disse krav.
Forsegling af kundeudstyr og laboratoriets eget udstyr  

 (ISO 17025 § 5.5.12 og 5.8) §10. Adgangen til justeranordninger på normaler  

 og måleudstyr skal forsegles eller på anden måde beskyttes  

 for at forhindre, at det håndteres af ikke-godkendt personale.  

 Forseglingen skal være således udformet, at den  

 ødelægges, hvis den forsøges fjernet (brudt forsegling  

 indikerer ugyldig kalibrering).
 Stk. 2. Kravet gælder ikke justerbare  

 anordninger, som er beregnet til indstilling inden brug, og hvor der ikke er  

 behov for ydre referencer, f.eks. nulpunktsjustering.
Kalibreringsintervaller (ISO 17025 § 5.6.1) §11. Det er det akkrediterede laboratoriums ansvar, at  

 dets måleudstyr er kalibreret med passende intervaller, svarende til  

 bidraget i det aktuelle usikkerhedsbudget.
 Stk. 2. Intervallerne fastlægges og aftales  

 med DANAK.
 Stk. 3. Det kan overvejes, at forlænge  

 intervallerne, hvis resultaterne af tidligere kalibreringer tydeligt  

 indikerer den nødvendige stabilitet i måleudstyrets  

 nøjagtighed og med skyldig hensyntagen til usikkerhedsbudgettet.
Kapitel 3 Ikrafttræden §12. Forskriften træder i kraft den 1. juni 2001.
 Stk. 2. Samtidig ophæves teknisk forskrift nr. 6 af  

  7. juni 1999.
DANAK, den 14. maj 2001 ____________________________ Vagn Andersen ____________________________ Allan Munck BILAG Ingen.
