Reg.afgift.
Brugt bil ombygning Reference: Registreringsafgiftslovens § 5, stk. 2 og § 5,  

 stk. 1 - 3 Motornævnet har truffet afgørelse om, at en  

 Chevrolet Astro Van, der er indført som brugt fra USA, hvor den har  

 været indregistreret som personbil (indregistreret med sæder bag  

 førersædet), efter ombygning her i landet, kan afgiftsberigtiges  

 som varebil efter lovens §, stk. 2, med stykafgift.
 Nævnet har endvidere truffet afgørelse om, at  

 brugte Mercedes Benz personbiler, der i Tyskland ombygges til pick-ups',  

 ligeledes kan afgiftsberigtiges som varebiler efter lovens § 5, stk. 2, med  

 stykafgift.
Styrelsens bemærkninger Afgørelserne indebærer en ændring af  

 Told- og Skat's hidtidige praksis på dette område, hvorefter  

 eksempelvis en tidligere indregistrering som personbil har medført, at  

 bilen ikke kan anses for at opfylde kravene i lovens § 5, om utvivlsomt at  

 være konstrueret til godstransport.
Ved afgiftsberigtigelse af brugte ombyggede biler skal der  

 fremover som hovedregel ses bort fra den tidligere indregistrering,  

 indretning og anvendelse af bilen.
Afgiftsberigtigelse som varevogn  

 forudsætter, at bilen efter ombygningen opfylder de generelle  

 betingelser for afgiftsberigtigelse som varevogn (bl.a. krav til indretningen  

 af varerum).
De nye retningslinier gælder både  

 indførte brugte biler og biler, der tidligere har været  

 indregistreret her i landet.
Det betyder, at biler der er fritaget for afgift  

 efter lovens § 2 (eksempelvis statskøretøjer, busser, hyrevogne  

 godkendt til befordring af mindst 1 person siddende i kørestol,  

 ambulancer og rustvogne) ligeledes efter ombygning kan afgiftsberigtiges som  

 varevogne, campingbiler og busser.
Det følger af forskellige lovbestemmelser, at der  

 fortsat vil være nogle begrænsninger i tilknytning til  

 afgiftsberigtigelse af brugte ombyggede biler.
Tidligere afgiftsberigtigede  

 varebiler, campingbiler, busser (60 pct.) samt almindelige hyrevogne, skal  

 altid afgiftsberigtiges efter lovens § 4 med fuld afgift, når  

 betingelserne for afgiftsberigtigelsen ikke længere er opfyldt.
 Reference: registreringsafgiftslovens § 5, stk. 1-3.
 Motornævnet har truffet afgørelse om, at en  

 varevogn (Ford Transit kassevogn) med en tilladt totalvægt på  

 mellem 3 og 4 tons, der i varerummet er indrettet med bl.a. vaskekumme med  

 koldt og varmt vand, kemisk toilet og 2 omklædningsskabe, kan  

 afgiftsberigtiges med stykafgift efter lovens § 5, stk. 3. Bilen, skal med  

 denne indretning af velfærdsrum for de ansatte anvendes af  

 virksomheder, der udfører asfaltarbejder.
 Told- og skatteregionerne er underrettet om, at biler med  

 en sådan eller lignende indretning kan godkendes som specialindrettede  

 køretøjer til erhvervsmæssigt formål.
 Nævnet fastholdt styrelsen afgørelse om, at  

 en sådan indretning ikke kan godkendes i almindelige varevogne  

 afgiftsberigtiget med stykafgift efter lovens § 5, stk. 2, samt i varevogne  

 afgiftsberigtiget med værdiafgift efter § 5, stk. 1.
