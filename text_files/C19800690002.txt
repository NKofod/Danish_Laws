Formål § 1.  Under de betingelser, der er angivet i §§ 2-5,  

 kan bestemmelserne i arbejdsmiljølovens § 50, stk. 1, og § 53, stk. 1, om  

 hviletid og fridøgn fraviges.
Område § 2.  Aftalen dækker Danmarks Geologiske Undersøgelse.
Personkreds § 3.  Aftalen omfatter videnskabelige assistenter  

 ansat i henhold til overenskomsterne mellem henholdsvis finansministeriet og  

 Dansk Magisterforening og Dansk Ingeniørforening.
Arbejdsopgaver § 4.  Aftalen gælder for effektivt arbejde og  

 rådighedstjeneste i tilfælde, hvor fravigelse af lovens krav er nødvendig for  

 den forsvarlige varetagelse af institutionens konsulent- og tilsynsarbejde i  

 forbindelse med boringer og udgravninger på landjorden.
Særlige forudsætninger § 5.  Parterne lægger til grund, at det tilstræbes, at  

 de arbejdsmæssige belastninger fordeles på en sådan måde mellem  

 medarbejderne, at urimelige arbejdsvilkår for den enkelte undgås, således at  

 fravigelse af hviletidsbestemmelser m.v. begrænses mest muligt.
 Stk. 2.  Ved udstationeringer i forbindelse med boringer  

 og udgravninger på landjorden kan der højst være 12 døgn mellem 2 fridøgn.
Ikrafttrædelse § 6.  Denne aftale træder i kraft, når den er godkendt  

 af arbejdstilsynet.
 København, den 16. december 1980.
