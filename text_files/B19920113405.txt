 I medfør af § 3, stk. 2, § 15, stk. 3, og § 44, stk. 2, i lov om  

 lægemidler, jf. lovbekendtgørelse nr. 452 af 10. juni 1992, fastsættes:
§ 1.  Ved et radioaktivt lægemiddel forstås et  

 lægemiddel, der færdigt til brug indeholder en eller flere radioaktive  

 isotoper (radionuklider) til medicinsk brug.
Et radioaktivt lægemiddel kan  

 fremtræde som Stk. 2.  Sundhedsstyrelsen kan bestemme, at lægemidler,  

 der alene anvendes i forbindelse med radioaktive lægemidler, skal behandles  

 efter reglerne om radioaktive lægemidler.
 Stk. 3.  Det påhviler Sundhedsstyrelsen at føre kontrol  

 med radioaktive lægemidler efter bekendtgørelsens bestemmelser.
 Stk. 4.  Undtaget fra bekendtgørelsens bestemmelser er  

 lukkede radioaktive kilder samt de i naturen forekommende radioaktive  

 stoffer, såfremt indholdet af radionuklider ikke er større end ved stoffets  

 naturlige forekomst.
 § 2.  Strålebeskyttelse i forbindelse med radioaktive  

 lægemidler er omfattet af Sundhedsstyrelsens bekendtgørelse om anvendelse af  

 åbne radioaktive kilder på sygehuse, laboratorier mv.
 § 3.  Håndtering af radioaktive lægemidler er omfattet  

 af Sundhedsstyrelsens bekendtgørelse om indkøb og håndtering af radioaktive  

 lægemidler på sygehuse, laboratorier mv.
 § 4.  Radioaktive lægemidler er ikke omfattet af § 5 i  

 lov om lægemidler.
 Stk. 2.  Radioaktive lægemidler må ikke forhandles eller  

 udleveres til patienten.
 Stk. 3.  Radioaktive lægemidler, der er optaget i  

 Sundhedsstyrelsens specialitetsregister, må kun forhandles eller udleveres  

 enten fra Sundhedsstyrelsen, Isotop-Apoteket eller fra producent, importør  

 eller engrosforhandler.
Stk. 4.  Er et radioaktivt lægemiddel ikke optaget i  

 Sundhedsstyrelsens specialitetsregister, må forhandling eller udlevering kun  

 ske gennem Isotop-Apoteket eller en forhandler, som Sundhedsstyrelsen  

 bemyndiger hertil.
Sundhedsstyrelsen kan stille særlige vilkår for  

 forhandling eller udlevering efter 1. punktum.
 § 5.  Sundhedsstyrelsen skal underrettes om priser på  

 registrerede radioaktive lægemidler m.m. og ændringer heri, senest 14 dage  

 før de skal træde i kraft.
 Stk. 2.  Sundhedsstyrelsen fastsætter i hvilken form de  

 nævnte priser skal opgives.
 Stk. 3.  Sundhedsstyrelsens anvendelse af de i stk. 1  

 nævnte oplysninger indebærer ikke nogen godkendelse af priserne.
 § 6.  Prisen for radioaktive lægemidler m.m., der  

 forhandles eller udleveres gennem Isotop-Apoteket, jf. § 4, stk. 4, beregnes  

 efter regler, der godkendes af sundhedsministeren efter indstilling fra  

 Sundhedsstyrelsen.
§ 7.  For registrering af et radioaktivt lægemiddel  

 skal de betingelser, der er nævnt i § 15, stk. 1, i lov om lægemidler, være  

 opfyldt.
Endvidere skal følgende betingelser være opfyldt:
 § 8.  Overtrædelse af reglerne i § 4, stk. 2, stk. 3  

 og stk. 4, 1. punktum, samt tilsidesættelse af vilkår, der er fastsat med  

 hjemmel i § 4, stk. 4, 2. punktum, straffes med bøde.
 § 9.  Bekendtgørelsen træder i kraft den 1. janauar  

 1993.
 Stk. 2.  Bekendtgørelse nr. 356 af 7. juli 1978 om  

 radioaktive lægemidler m.m. ophæves.
 Stk. 3.  Radioaktive lægemidler, der er optaget i  

 Sundhedsstyrelsens specialitetsregister efter reglerne i den bekendtgørelse,  

 der er nævnt i stk. 2, skal inden den 1. januar 1994 revurderes efter  

 reglerne i nærværende bekendtgørelse.
 Stk. 4.  Rettighedshavere til radioaktive lægemidler,  

 som den 1. januar 1993 lovligt forhandles eller udleveres uden registrering i  

 medfør af den bekendtgørelse, der er nævnt i stk. 2, og som inden den 1.  

 januar 1993 har ansøgt om registrering, kan - uanset stk. 2 - lovligt  

 forhandle eller udlevere de radioaktive lægemidler, der er omfattet af  

 ansøgningen, efter hidtil gældende regler indtil den 1. januar 1994,  

 medmindre de inden da optages i Sundhedsstyrelsens specialitetsregister.  

 Afslår Sundhedsstyrelsen ansøgningen, kan lægemidlet dog ikke lovligt  

 forhandles eller udleveres her i landet fra det tidspunkt, hvor afslaget er  

 kommet frem til ansøgeren.
Sundhedsministeriet, den 15. december  

 1992 Ester Larsen / J.
Bartels Petersen (* 1) Bekendtgørelsen indeholder bestemmelser, der gennemfører  

 Rådsdirektiv 89/343/EØF (EFT.
L 142/16 af 25.5.89).
