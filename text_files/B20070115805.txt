Bekendtgørelse om ændring af bekendtgørelse om en aktiv beskæftigelsesindsats (Forenklede dokumentationskrav til jobplan ved korte tilbud, 4 uger i sammenhæng ved ret og pligt tilbud, ingen ydelsesskift for dagpengemodtagere ved tilbud under 4 sammenhængende uger, særlig løntilskudsordning for personer over 55 år, konsekvensændringer mv.) § 1 I bekendtgørelse nr. 1676 af 19. december 2006 om en aktiv beskæftigelsesindsats, som er ændret ved bekendtgørelse nr. 183 af 28. februar 2007, bekendtgørelse nr. 425 af 9. maj 2007 og bekendtgørelse nr. 883 af 9. juli 2007, foretages følgende ændringer:
1. Indledningen affattes således: »I medfør af § 4, stk. 2, § 4 a, stk. 3, § 4 c, stk. 4, § 8, § 11, stk. 4, § 14, stk. 4, § 21, stk. 1 og 2, § 26, § 31, § 31 a, stk. 7, § 41, § 49 a, stk. 2, § 50, § 55, stk. 6, § 68, stk. 1, § 77, stk. 5, § 81, § 81 a, stk. 4, § 82, stk. 6, § 85, stk. 4, § 89, stk. 5, § 91, § 92, stk. 5, § 99, stk. 3, § 100, stk. 4, § 101, stk. 4, § 104, stk. 1 og 2, § 106, § 110, stk. 5, og § 111 i lov om en aktiv beskæftigelsesindsats, jf. lovbekendtgørelse nr. 1074 af 7. september 2007 samt i medfør af § 13 c i lov om aktiv socialpolitik, jf. lovbekendtgørelse nr. 1009 af 24. oktober 2005, fastsættes:« 2. I § 5, stk. 1, ændres: »kapitel 5 i bekendtgørelse om ansvaret for og styringen af den aktive beskæftigelsesindsats« til: »bekendtgørelse om andre aktører m. fl.«.
 3. § 5, stk. 2 og 3, og §§ 5a-h, ophæves.
 4. I § 51 og § 175, 1. pkt., udgår: » eller en anden aktør«.
 5. § 54, stk. 3, affattes således:
»Stk. 3. Bestemmelserne i stk. 1 og 2 finder ikke anvendelse ved afgivelse af tilbud efter kapitel 10-12, der varer op til 4 uger.
En person har dog ret til at få udarbejdet en jobplan, hvis den pågældende anmoder herom.« 6. I § 54 indsættes som stk. 4:
»Stk. 4. Tilbud, hvor der efter stk. 3 ikke kræves udarbejdet en jobplan, skal afgives skriftligt, og det skal fremgå af sagen, om personen har accepteret tilbuddet.« 7. I § 55, stk. 1, indsættes efter »jf. dog«: » stk. 2 og«.
 8. I § 55 indsættes efter stk. 1 som stk. 2:
»Stk. 2. Ved ansættelse med løntilskud efter § 134 a, er det alene en betingelse, at personen er berettiget til dagpenge eller ydelser efter § 55 i lov om arbejdsløshedsforsikring m.v. på det tidspunkt ansættelsen aftales.« 9. I § 89, stk. 1, indsættes som 2. pkt.:
»Personen bevarer dog den ydelse, som pågældende er berettiget til efter § 55, stk. 1, i lov om arbejdsløshedsforsikring m.v., under deltagelse i tilbud af en sammenhængende varighed på under 4 uger.« 10. I § 107, stk. 1, indsættes som 2. pkt.:
»Det gælder dog ikke ved ansættelse med løntilskud efter §§ 134 a og 134 d.« 11. § 129, stk. 2, nr. 4 og 5, ophæves, og i stedet indsættes:
»4) 88,80 kr., 5) 92,30 kr. eller 6) 118,20 kr.« 12. Efter § 134 og før overskriften til § 134 a indsættes:
»Særlig løntilskudsordning for personer over 55 år § 134 a.
Personer over 55 år, der er omfattet af § 2, nr. 1-3, har ret til at indgå aftale med en privat arbejdsgiver og få tilbud om ansættelse med løntilskud.
Stk. 2. Det er en betingelse for tilbuddet, 1) at personer omfattet af § 2, nr. 1, har været ledige i sammenlagt mere end 12 måneder, eller at personer omfattet af § 2, nr. 2 og 3, har modtaget kontanthjælp, starthjælp eller introduktionsydelse i en sammenhængende periode på mere end 12 måneder, og 2) at virksomheden opfylder betingelserne i § 108 og betingelsen om merbeskæftigelse og om forholdet mellem antal ansatte med og uden tilskud for så vidt angår private virksomheder, jf. §§ 119-128.
 Stk. 3. Perioder med tilbud efter stk. 1, kan ikke medregnes i opgørelsen i stk. 2, nr. 1, af de 12 måneders sammenlagte ledighed for personer omfattet af § 2, nr. 1.
 Stk. 4. §§ 114 og 116 finder tilsvarende anvendelse ved ansættelse med løntilskud efter stk. 1.
§ 134 b.
Ved aftaler om ansættelse med løntilskud efter § 134 a skal staten og kommunen i jobcenteret alene påse, at betingelserne i § 134 a, stk. 2, er opfyldt.
Staten og kommunen i jobcenteret skal ikke foretage en vurdering efter § 53, stk. 2.
 Stk. 2. Reglerne om jobplan i kapitel 8 finder ikke anvendelse.
§ 134 c.
Ved ansættelse efter § 134 a udgør løntilskuddet pr. time 92,30 kr. (pr. 1. januar 2007).
Stk. 2. Arbejdsgiveren og den ledige aftaler varigheden af løntilskudsperioden, der kan være op til sammenhængende 6 måneder.« 13. §§ 134 a-134 c bliver §§ 134 d-134 f, og affattes således:
»§ 134 d.
Personer, der er omfattet af § 2, nr. 2 og 3, har ret til at indgå aftale med en privat arbejdsgiver og få tilbud om ansættelse med løntilskud.
Stk. 2. Det er en betingelse for tilbuddet, 1) at personen har modtaget kontanthjælp, starthjælp, introduktionsydelse eller har været i tilbud efter kapitel 10-12 i 140 uger inden for de seneste 156 uger, og 2) at virksomheden opfylder betingelsen i § 108 og betingelserne om merbeskæftigelse og om forholdet mellem antal ansatte med og uden tilskud for så vidt angår private virksomheder, jf. §§ 119-128.
 Stk. 3. Perioder med tilbud efter stk. 1 kan ikke medregnes i opgørelsen af de 140 uger i stk. 2, nr. 1.
 Stk. 4. §§ 114 og 116 finder tilsvarende anvendelse ved ansættelse med løntilskud efter stk. 1.
 Stk. 5. Personer under 30 år, som ikke har gennemført en uddannelse, der berettiger til optagelse i en arbejdsløshedskasse, kan ikke indgå en aftale efter stk. 1.
§ 134 e.
Ved aftaler om ansættelse med løntilskud efter § 134 d skal kommunen i jobcenteret alene påse, at betingelserne i § 134 d, stk. 2, er opfyldt.
Kommunen i jobcenteret skal ikke foretage en vurdering efter § 53, stk. 2.
 Stk. 2. Reglerne om jobplan i kapitel 8 finder ikke anvendelse.
§ 134 f.
Ved ansættelse efter § 134 d udgør løntilskuddet pr. time 92,30 kr. (pr. 1. januar 2007).
Stk. 2. Arbejdsgiveren og den ledige aftaler varigheden af løntilskudsperioden, der kan være op til sammenhængende 12 måneder.« 14. I § 149 indsættes som stk. 2 :
»Stk. 2. Tilbud, som gives efter dette kapitel, skal, medmindre andet er fastsat, have en sammenhængende varighed på mindst 4 uger.« 15. I kapitel 16 indsættes efter overskriften »Ret og pligt til tilbud for personer, der modtager kontanthjælp og starthjælp efter lov om aktiv socialpolitik«:
»Varighed og tilbud § 159 a.
Tilbud, som gives efter dette kapitel, skal, medmindre andet er fastsat, have en sammenhængende varighed på mindst 4 uger.
Stk. 2. Personer, der efter § 13 i lov om aktiv socialpolitik har en rimelig grund til ikke at udnytte deres arbejdsmuligheder, har senest 1 måned efter, at den rimelige grund er ophørt, ret og pligt til at påbegynde tilbud efter dette kapitel.« 16. § 161, stk. 2, ophæves.
 17. Efter § 181 indsættes:
»§ 181 a.
Staten i jobcenteret underretter pågældendes arbejdsløshedskasse, hvis en person, der er omfattet af § 2, nr. 1, og som har valgt at søge ind på en ordinær uddannelse efter § 150, stk. 4, ophører med at finde, ikke søger ind på eller ikke påbegynder uddannelsen.
§ 181 b.
Staten i jobcenteret underretter pågældendes arbejdsløshedskasse i samme omfang, som nævnt i §§ 182-184, hvis en person, der er omfattet af § 2, nr. 1, har fået et tilbud uden en jobplan efter § 54, stk. 3.« 18. I § 185 udgår: », herunder hvis personen ikke følger forløbet hos en anden aktør, jf. § 5«.
§ 2 Stk. 1. Bekendtgørelsen træder i kraft den 1. januar 2008, jf. dog stk. 2.
 Stk. 2. §§ 134 a-134 c, som affattet ved § 1, nr. 12, ophæves den 1. januar 2013. Aftaler om ansættelse med løntilskud efter disse bestemmelser, der er indgået senest den 31. december 2012, og hvor ansættelsen påbegyndes senest den 31. december 2012, er gyldige, indtil den aftalte løntilskudsperiode udløber.
