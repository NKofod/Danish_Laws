Bekendtgørelse om udnævnelse og  

 afskedigelse af tjenestemænd i lønramme 1-35 i  

 Domstolsstyrelsen, i Procesbevillingsnævnet samt ved domstolene I medfør af § 3 og § 26 i lov om tjenestemænd, jf.  

 lovbekendtgørelse nr. 678 af 17. september 1998, fastsættes:
 § 1. Udnævnelse og afskedigelse af  

 tjenestemænd i lønramme 1-35 i Domstolsstyrelsen, i  

 Procesbevillingsnævnet samt ved domstolene foretages af  

 Domstolsstyrelsen.
 Stk. 2. Uansøgt afskedigelse kan kun foretages af  

 justitsministeren.
 § 2. Bekendtgørelsen træder i kraft den 1. juli  

 1999.
