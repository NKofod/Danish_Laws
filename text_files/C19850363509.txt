Arbejdsformidlingskontorerne Til AF-kontorernes orientering skal man meddele, at der den 14. juni 1985  

 er indgået en tillægsaftale mellem finansministeriet, lønnings- og  

 pensionsdepartementet og HK om løn- og ansættelsesvilkår for edb-medarbejdere  

 under arbejdsministeriet.
Aftalen henviser til den tillægsaftale, der er indgået den 28. november  

 1983 mellem finansministeriet, lønnings- og pensionsdepartementet og HK for  

 edb-medarbejdere.
Sidstnævnte aftale omfatter fra den 1. septembere 1983 at  

 regne medarbejdere under arbejdsministeriet, som ikke er tjenestemænd eller  

 ansat på tjenestemandslignende vilkår, og som er beskæftiget med opgaver af  

 operatør- eller programmeringsmæssig art eller med opgaver, der består i  

 planlægning og udvikling af edb-systemer, som beskrevet i bilag A til  

 tillægsaftalen.
De medarbejdere under arbejdsministeriet, herunder medarbejdere ansat ved  

 AF, der herefter henhører under tillægsaftalen af 28. november 1983, vil fra  

 den 1. september 1983 være at overføre dertil efter samme princip som i § 5  

 (lønmæssig indplacering)  i tillægsaftale af 9. maj 1978 mellem  

 finansministeriet, lønnings- og pensionsdepartementet og HK vedrørende  

 edb-medarbejdere.
Opmærksomheden henledes særligt på § 5, stk. 6, hvorefter  

 alderstillæg først opnås, når edb-ancienniteten berettiger dertil.
 Endelig henledes opmærksomheden på, at der mellem finansministeriet,  

 lønnings- og pensionsdepartementet og HK er aftalt, at lønmæssige ændringer,  

 som følge af overgang til edb-tillægsaftalen, ikke får virkning for  

 medarbejdere, der er fratrådt.
 ./. Til Af-kontorernes orientering vedlægges et eksemplar af følgende:
 1. Tillægsaftale af 9. maj 1978 mellem  

 finansministeriet, lønnings- og pensionsdepartementet og HK for  

 edb-medarbejdere.
 2. Tillægsaftale af 28. november 1983 mellem  

 finansministeriet, lønnings- og pensionsdepartementet og HK for  

 edb-medarbejdere.
 3. Skrivelse af 19. juni 1985 fra finansministeriet,  

 lønnings- og pensionsdepartementet, vedhæftet tillægsaftale af 14. juni 1985  

 mellem finansministeriet, lønnings- og pensionsdepartementet og HK om  

 edb-medarbejdere under arbejdsministeriet.
 4. Skrivelse af 25. november 1985 fra  

 finansministeriet, lønnings- og pensionsdepartementet.
 P.D.V.
 E.B.
