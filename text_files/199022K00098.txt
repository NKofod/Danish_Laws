Nr LSF 98 Forslag til Lov om uddannelse af lærere til folkeskolen Fremsat af undervisningsministeren (Bertel Haarder) den 30. januar 1991 Vedtaget ved tredjebehandling den 31. maj 1991 Lov nr. 410 af 06/06/1991 Kapitel 1 Uddannelsen § 1. Uddannelsen har til formål at uddanne lærere til folkeskolen  

 og tillige at give et grundlag for anden undervisning.
 Stk. 2. Uddannelsen skal give de studerende den faglige og  

 pædagogiske indsigt og praktiske skoling, der er nødvendig for at kunne virke  

 som lærer, og skal bidrage til at fremme de studerendes personlige udvikling.
 § 2. Uddannelsen varer 4 år og består af en 1. del og en 2. del,  

 hver af to års varighed, jf. dog stk. 4.
 Stk. 2. 1. del omfatter for alle studerende:
 1) Pædagogik og psykologi.
 2) Fagene dansk (med kendskab til svensk og norsk), skrivning, retorik,  

 regning/matematik og kristendomskundskab samt fagområderne naturfag og  

 historie/samfundsfag.
3) Det praktisk-musiske fagområde.
Hver studerende vælger to af følgende  

 tre fag: musik, idræt samt billed- og brugskunst.
I fagområdet indgår for  

 alle studerende drama.
 4) Praktik.
 5) Tilbud om faglige suppleringskurser med henblik på at sikre  

 liniefagsundervisningen et ensartet startniveau.
 Stk. 3. 2. del omfatter for alle studerende:
 1) Særlig uddannelse i to af folkeskolens fag (liniefag) efter  

 seminariernes muligheder og den studerendes valg.
 2) Almen didaktik.
 3) Pædagogisk speciale.
 4) Praktik.
 Stk. 4. Ved seminarier, hvor undervisningen i liniefag er fælles  

 for flere årgange studerende, kan uddannelsen i det ene liniefag påbegyndes i  

 2. studieår og et eller flere af fagene under 1. del afsluttes i 3. studieår.
Stk. 5. Ud over den uddannelse, der er nævnt i stk. 2 og 3, skal  

 der tilbydes de studerende et kursus, der tager sigte på undervisning af  

 voksne.
Endvidere kan der tilbydes kursus i andre emner og aktiviteter, der  

 peger mod lærernes arbejdsområder, samt deltagelse i korsang og sammenspil.
 Stk. 6. Undervisnings- og forskningsministeren fastsætter de  

 nærmere regler om uddannelsen, herunder om målene for de enkelte fag og om  

 prøver og anden bedømmelse.
 § 3. Undervisnings- og forskningsministeren kan fastsætte regler  

 om, at uddannelse erhvervet andre steder kan erstatte dele af uddannelsen, og  

 om fritagelse for dele af uddannelsen af helbredsmæssige grunde.
 § 4. Undervisnings- og forskningsministeren fastsætter antallet af  

 uddannelsespladser og regler om adgangen til uddannelsen og om optagelsen på  

 seminarierne.
 § 5. Undervisnings- og forskningsministeren kan i særlige tilfælde  

 fravige lovens bestemmelser om uddannelsen, hvis det sker for at fremme  

 forsøgs- og udviklingsarbejde.
Kapitel 2 Institutionerne § 6. Uddannelsen foregår på statsseminarier eller på private  

 seminarier, der af undervisnings- og forskningsministeren er godkendt til at  

 uddanne lærere til folkeskolen.
 Stk. 2. Et privat seminarium skal være en selvejende institution  

 eller udgøre en del af en sådan med vedtægter godkendt af ministeren.
 § 7. For at opnå godkendelse skal et privat seminarium indgå som  

 et hensigtsmæssigt led i en landsomfattende planlægning til opfyldelse af  

 konstaterede eller forventede behov for uddannelsen.
 Stk. 2. En godkendelse kan tilbagekaldes, hvis der ikke længere er  

 behov for det private seminarium, eller hvis det ikke overholder de af  

 undervisnings- og forskningsministeren fastsatte regler eller givne pålæg.
 § 8. Et seminarium ledes af en rektor under ansvar over for en  

 bestyrelse.
 § 9. Bestyrelsen sammensættes således, at flertallet af medlemmer  

 kommer fra de uddannede læreres arbejdsområder og fra lokalsamfundet.
 Stk. 2. Ved private seminarier skal bestyrelsens sammensætning  

 fremgå af institutionens vedtægter og ved statsseminarier af en statut, der  

 godkendes af undervisnings- og forskningsministeren.
 Stk. 3. Ministeren kan fravige bestemmelserne i stk. 1 for private  

 seminarier, der var godkendt før lovens ikrafttræden.
 § 10. Bestyrelsen har den overordnede ledelse af seminariet.  

 Bestyrelsen godkender seminariets studieordning efter forslag fra rektor.  

 Bestyrelsen varetager seminariets interesser som uddannelsesinstitution og  

 fastlægger linierne for seminariets udadvendte virksomhed og for dets  

 udvikling på længere sigt.
Stk. 2. Ved private seminarier ansætter og afskediger bestyrelsen  

 seminariets rektor og efter forslag fra rektor seminariets øvrige  

 medarbejdere.
Bestyrelsen kan bemyndige rektor til at ansætte og afskedige  

 seminariets øvrige medarbejdere.
Stk. 3. Ved statsseminarier afgiver bestyrelsen indstilling til  

 ministeren om ansættelse og afskedigelse af seminariets rektor.
Bestyrelsen  

 ansætter og afskediger efter forslag fra rektor seminariets øvrige  

 medarbejdere, medmindre andet følger af reglerne i tjenestemandslovgivningen.  

 Bestyrelsen kan bemyndige rektor til at træffe afgørelse i disse sager.
 Stk. 4. Undervisnings- og forskningsministeren kan fastsætte  

 regler om lærernes kvalifikationer.
 § 11. Bestyrelsen er over for undervisnings- og  

 forskningsministeren ansvarlig for seminariets drift, herunder for  

 forvaltningen af de statslige bevillinger.
Stk. 2. Hvis bestyrelsen ikke efterkommer påbud fra ministeren om  

 at berigtige nærmere angivne forhold, kan ministeren beslutte, 1) at bestyrelsens opgaver eller dele heraf i en periode varetages af  

 personer, der udpeges af ministeren, eller 2) at bestyrelsen træder tilbage, således at en ny bestyrelse kan dannes  

 efter reglerne i seminariets vedtægter eller statut.
 § 12. Rektor er seminariets pædagogiske leder og varetager desuden  

 den daglige administrative og økonomiske ledelse af seminariet.
 § 13. Ved hvert seminarium nedsættes to råd, der repræsenterer  

 henholdsvis medarbejderne og de studerende, og som er rådgivende for  

 seminariets ledelse.
 Stk. 2. Bestyrelsen kan, med de to råds tilslutning, beslutte, at  

 rådene tilsammen skal udgøre eet fælles råd.
 § 14. Staten yder støtte til godkendte private seminarier efter  

 reglerne i lov om statsstøtte til visse private seminarier  

 (seminariestøtteloven).
 § 15. Enhver offentlig skole og enhver privat skole, der modtager  

 statstilskud, har pligt til at stille sig til rådighed for gennemførelsen af  

 praktik efter § 2.
 Stk. 2. Praktikken tilrettelægges og gennemføres efter aftale  

 mellem skolerne og seminariet.
Stk. 3. Seminariet godtgør skolerne de særlige udgifter, der er  

 forbundet med praktikvirksomheden.
Undervisnings- og forskningsministeren kan  

 indgå aftale med de kommunale organisationer om takstmæssig betaling for  

 skolernes medvirken.
Kapitel 3 Efter- og videreuddannelse på seminarierne § 16. Seminarierne kan udbyde efter- og videreuddannelse til  

 lærere i folkeskolen og til lærere ved andre skoler eller uddannelser, hvis  

 undervisning svarer hertil.
 Stk. 2. Undervisnings- og forskningsministeren kan fastsætte  

 regler herom, herunder om betaling for deltagelse i undervisningen.
Kapitel 4 Seminarierådet § 17. Undervisnings- og forskningsministeren nedsætter et  

 seminarieråd, der er rådgivende for ministeren inden for lovens område.
 Stk. 2. Seminarierådet består af direktøren for  

 universitetsafdelingen som formand samt af 11 medlemmer, der udpeges således:
1 af seminariernes bestyrelser, 1 af Lærerseminariernes Rektorforsamling, 1 af Dansk Magisterforening, 1 af Lærerstuderendes Landsråd, 1 af Kommunernes Landsforening, 1 af Københavns og Frederiksberg Kommuner i fællesskab, 1 af Landsforeningen Skole og Samfund, 1 af Frie Grundskolers Fællesråd, 1 af Danmarks Skolelederforening, 1 af Danmarks Lærerforening og 1 af Danmarks Lærerhøjskole.
 Stk. 3. Rådet holder møde mindst een gang om året og fastsætter i  

 øvrigt selv sin forretningsorden.
Kapitel 5 Klage § 18. Et seminariums afgørelser efter denne lov eller efter  

 regler fastsat i medfør af loven kan påklages til undervisnings- og  

 forskningsministeren.
 Stk. 2. Undervisnings- og forskningsministeren fastsætter nærmere  

 regler om adgangen til at klage og kan herunder bestemme, at afgørelser ikke  

 skal kunne indbringes for ministeren.
Kapitel 6 Ikrafttræden m.v.
 § 19. Loven træder i kraft den 1. august 1992. Bestemmelserne i  

 kapitel 2-4 træder dog i kraft den 1. august 1991.
 Stk. 2. Undervisnings- og forskningsministeren kan fastsætte  

 overgangsbestemmelser for studerende, der er begyndt på deres uddannelse før  

 den 1. august 1992.
 § 20. Lov om uddannelse af lærere til folkeskolen, jf.  

 lovbekendtgørelse nr. 334 af 4. juli 1985, ophæves.
 Stk. 2. Lov om kursusvirksomhed m.v. ved seminarier, der uddanner  

 lærere til folkeskolen, jf. lovbekendtgørelse nr. 707 af 13. oktober 1986,  

 ophæves.
 Stk. 3. Følgende love ophæves:
 1) Lov nr. 126 af 12. marts 1918 om oprettelse af et statsseminarium for  

 kvinder m.m.
 2) Lov nr. 424 af 30. juni 1920 om oprettelse af 2 statsseminarier i de  

 sønderjydske landsdele.
 3) Lov nr. 152 af 23. marts 1948 om omdannelse af Ribe Statsseminarium til  

 fællesseminarium for mænd og kvinder.
 4) Lov nr. 137 af 17. maj 1961 om statens overtagelse af Vordingborg  

 Seminarium.
 5) Lov nr. 710 af 22. december 1982 om nedlæggelse af seminarier m.v.
 § 21. Loven gælder ikke for Færøerne og Grønland.
Oprindeligt fremsat forslag Kapitel 1 Uddannelsen § 1. Uddannelsen har til formål at uddanne lærere til folkeskolen  

 og tillige at give et grundlag for anden undervisning.
 Stk. 2. Uddannelsen skal give de studerende den faglige og  

 pædagogiske indsigt og praktiske skoling, der er nødvendig for at kunne virke  

 som lærer, og skal bidrage til at fremme de studerendes personlige udvikling.
 § 2. Uddannelsen varer 4 år og består af en 1. del og en 2. del,  

 hver af to års varighed, jf. dog stk. 4.
 Stk. 2. 1. del omfatter for alle studerende:
 1) Pædagogik og psykologi.
 2) Fagene dansk (med kendskab til svensk og norsk),skrivning, retorik,  

 regning/matematik og kristendomskundskab samt fagområderne naturfag og  

 historie/samfundsfag.
3) Det praktisk-musiske fagområde.
Hver studerende vælger to af følgende  

 tre fag: musik, idræt samt billed- og brugskunst.
I fagområdet indgår for  

 alle studerende drama.
 4) Praktik.
 5) Tilbud om faglige suppleringskurser med henblik på at sikre  

 liniefagsundervisningen et ensartet startniveau.
 Stk. 3. 2. del omfatter for alle studerende:
 1) Særlig uddannelse i to af folkeskolens fag (liniefag) efter  

 seminariernes muligheder og den studerendes valg.
 2) Almen didaktik.
 3) Pædagogisk speciale.
 4) Praktik.
 Stk. 4. Ved seminarier, hvor undervisningen i liniefag er fælles  

 for flere årgange studerende, kan uddannelsen i det ene liniefag påbegyndes i  

 2. studieår og et eller flere af fagene under 1. del afsluttes i 3. studieår.
Stk. 5. Ud over den uddannelse, der er nævnt i stk. 2 og 3, skal  

 der tilbydes de studerende et kursus, der tager sigte på undervisning af  

 voksne.
Endvidere kan der tilbydes kursus i andre emner og aktiviteter, der  

 peger mod lærernes arbejdsområder, samt deltagelse i korsang og sammenspil.
 Stk. 6. Undervisnings- og forskningsministeren kan fravige  

 bestemmelserne i stk. 2, nr. 2 og 3, hvis det er begrundet i ændringer i  

 folkeskolens fagkreds.
 Stk. 7. Undervisnings- og forskningsministeren fastsætter de  

 nærmere regler om uddannelsen, herunder om prøver og anden bedømmelse.
 § 3. Undervisnings- og forskningsministeren kan fastsætte regler  

 om, at uddannelse erhvervet andre steder kan erstatte dele af uddannelsen, og  

 om fritagelse for dele af uddannelsen af helbredsmæssige grunde.
 § 4. Undervisnings- og forskningsministeren fastsætter antallet af  

 uddannelsespladser og regler om adgangen til uddannelsen og om optagelsen på  

 seminarierne.
 § 5. Undervisnings- og forskningsministeren kan i særlige tilfælde  

 fravige lovens bestemmelser om uddannelsen, hvis det sker for at fremme  

 forsøgs- og udviklingsarbejde.
Kapitel 2 Institutionerne § 6. Uddannelsen foregår på statsseminarier eller på private  

 seminarier, der af undervisnings- og forskningsministeren er godkendt til at  

 uddanne lærere til folkeskolen.
 Stk. 2. Et privat seminarium skal være en selvejende institution  

 eller udgøre en del af en sådan med vedtægter godkendt af ministeren.
 § 7. For at opnå godkendelse skal et privat seminarium indgå som  

 et hensigtsmæssigt led i en landsomfattende planlægning til opfyldelse af  

 konstaterede eller forventede behov for uddannelsen.
 Stk. 2. En godkendelse kan tilbagekaldes, hvis der ikke længere er  

 behov for det private seminarium, eller hvis det ikke overholder de af  

 undervisnings- og forskningsministeren fastsatte regler eller givne pålæg.
 § 8. Et seminarium ledes af en rektor under ansvar over for en  

 bestyrelse.
 § 9. Bestyrelsen sammensættes således, at flertallet af medlemmer  

 kommer fra de uddannede læreres arbejdsområder og fra lokalsamfundet.
 Stk. 2. Ved private seminarier skal bestyrelsens sammensætning  

 fremgå af institutionens vedtægter.
 Stk. 3. Ved statsseminarier bestemmer ministeren betyrelsens  

 sammensætning.
 Stk. 4. Ministeren kan fravige bestemmelserne i stk. 1 for private  

 seminarier, der var godkendt før lovens ikrafttræden.
 § 10. Bestyrelsen har den overordnede ledelse af seminariet.  

 Bestyrelsen godkender seminariets studieordning efter forslag fra rektor.  

 Bestyrelsen varetager seminariets interesser som uddannelsesinstitution og  

 fastlægger linierne for seminariets udadvendte virksomhed og for dets  

 udvikling på længere sigt.
Stk. 2. Ved private seminarier ansætter og afskediger bestyrelsen  

 seminariets rektor og efter forslag fra rektor seminariets øvrige  

 medarbejdere.
Ansættelse af rektor skal godkendes af undervisnings- og  

 forskningsministeren.
Bestyrelsen kan bemyndige rektor til at ansætte og  

 afskedige seminariets øvrige medarbejdere.
Stk. 3. Ved statsseminarier afgiver bestyrelsen indstilling til  

 ministeren om ansættelse og afskedigelse af seminariets rektor.
Bestyrelsen  

 ansætter og afskediger efter forslag fra rektor seminariets øvrige  

 medarbejdere, medmindre andet følger af reglerne i tjenestemandslovgivningen.  

 Bestyrelsen kan bemyndige rektor til at træffe afgørelse i disse sager.
 Stk. 4. Undervisnings- og forskningsministeren kan fastsætte  

 regler om lærernes kvalifikationer.
 § 11. Rektor er seminariets pædagogiske leder og varetager desuden  

 den daglige administrative og økonomiske ledelse af seminariet.
§ 12. Hvert seminarium nedsætter et eller flere råd, der  

 repræsenterer medarbejderne og de studerende.
Bestyrelsen fastsætter  

 repræsentanternes antal efter udtalelse fra de berørte parter.
 Stk. 2. Rådene er rådgivende for seminariets ledelse efter  

 retningslinjer, der fastlægges af bestyrelsen.
 § 13. Staten yder støtte til godkendte private seminarier efter  

 reglerne i lov om statsstøtte til visse private seminarier  

 (seminariestøtteloven).
 § 14. Enhver offentlig skole og enhver privat skole, der modtager  

 statstilskud, har pligt til at stille sig til rådighed for gennemførelsen af  

 praktik efter § 2.
 Stk. 2. Praktikken tilrettelægges og gennemføres efter aftale  

 mellem skolerne og seminariet.
Stk. 3. Seminariet godtgør skolerne de særlige udgifter, der er  

 forbundet med praktikvirksomheden.
Undervisnings- og forskningsministeren  

 fastsætter regler herom og kan indgå aftale med de kommunale organisationer  

 om takstmæssig betaling for skolernes medvirken.
Kapitel 3 Efter- og videreuddannelse på seminarierne § 15. Seminarierne kan udbyde efter- og videreuddannelse til  

 lærere i folkeskolen og til lærere ved andre skoler eller uddannelser, hvis  

 undervisning svarer hertil.
 Stk. 2. Undervisnings- og forskningsministeren kan fastsætte  

 regler herom, herunder om betaling for deltagelse i undervisningen.
Kapitel 4 Klage § 16. Et seminariums afgørelser efter denne lov eller efter  

 regler fastsat i medfør af loven kan påklages til undervisnings- og  

 forskningsministeren.
 Stk. 2. Undervisnings- og forskningsministeren fastsætter nærmere  

 regler om adgangen til at klage og kan herunder bestemme, at afgørelser ikke  

 skal kunne indbringes for ministeren.
Kapitel 5 Ikrafttræden m.v.
 § 17. Loven træder i kraft den 1. august 1992. Bestemmelserne i  

 kapitel 2 og 3 har dog virkning fra den 1. januar 1992.
 Stk. 2. Undervisnings- og forskningsministeren kan fastsætte  

 overgangsbestemmelser for studerende, der er begyndt på deres uddannelse før  

 lovens ikrafttræden.
 § 18. Lov om uddannelse af lærere til folkeskolen, jf.  

 lovbekendtgørelse nr. 334 af 4. juli 1985, ophæves.
 Stk. 2. Lov om kursusvirksomhed m.v. ved seminarier, der uddanner  

 lærere til folkeskolen, jf. lovbekendtgørelse nr. 707 af 13. oktober 1986,  

 ophæves.
 Stk. 3. Følgende love ophæves:
1) Lov nr. 126 af 12. marts 1918 om oprettelse af et statsseminarium for  

 kvinder m.m., 2) Lov nr. 424 af 30. juni 1920 om oprettelse af 2 statsseminarier i de  

 sønderjydske landsdele, 3) Lov nr. 152 af 23. marts 1948 om omdannelse af Ribe Statsseminarium til  

 fællesseminarium for mænd og kvinder, 4) Lov nr. 137 af 17. maj 1961 om statens overtagelse af Vordingborg  

 Statsseminarium, 5) Lov nr. 710 af 22. december 1982 om nedlæggelse af seminarier m.v.
 § 19. Loven gælder ikke for Færøerne og Grønland.
Bemærkninger til lovforslaget A.
Almindelige bemærkninger 1. Baggrunden for lovforslaget Ved revisionen i 1985 af den gældende læreruddannelseslov fra 1966, jf. nu  

 lovbekendtgørelse nr. 334 af 4/7 1985 (bilag 1 til lovforslaget) fremsattes  

 der i Folketinget ønske om iværksættelse af et udvalgsarbejde med henblik på  

 en mere gennemgribende ændring af læreruddannelsen (Folketingstidende  

 1984/85, forhandlingerne, spalte 989 ff og 10482 ff).
Undervisningsministeren nedsatte på denne baggrund i 1987  

 Læreruddannelsesudvalget (LU 87) med højskoleforstander Hans Henningsen som  

 formand.
Udvalget afgav sin betænkning »En ny læreruddannelse«  

 (betænkning nr. 1199) i juni 1990.
2. Hovedpunkterne i lovforslaget a.
Uddannelsen Lovforslagets bestemmelser om uddannelsens struktur og indhold følger i  

 alt væsentligt betænkningen fra Læreruddannelsesudvalget.
Uddannelsen  

 foreslås således opdelt i en 1. og en 2. del.
Formålet hermed er dels at  

 styrke sammenhængen mellem undervisningsfagene (liniefagene), de pædagogiske  

 fag og praktikken, dels at give de studerende bedre mulighed for at fordybe  

 sig i liniefagene og det pædagogiske speciale.
Endvidere foreslås indført et fagområde »naturfag«, som skal  

 sikre en indføring af alle studerende i det naturvidenskabelige fagområde, og  

 et fagområde »historie/samfundsfag«.
Ministeriet har ikke kunnet  

 tiltræde udvalgets forslag om at lade disse to områder indgå i eet område,  

 men ønsker ikke at udelukke muligheden for et samarbejde.
 Ministeriet har endelig tilføjet et forslag om, at der tilbydes  

 supplerende undervisning for at sikre liniefagene et ensartet startniveau.
Lovforslagets bestemmelser om selve uddannelsen er mindre detaljerede end  

 i den gældende lov.
Det foreslås således overladt til ministeren at fastsætte  

 de generelle bestemmelser om prøver og anden bedømmelse.
b.
Seminarierådet De nuværende bestemmelser om et lovfæstet seminarieråd med en også i loven  

 fastlagt sammensætning ønskes ikke opretholdt.
Rådgivningen om  

 læreruddannelsen bør for fremtiden indgå i det mere omfattende samlede  

 rådgivningssystem for de videregående uddannelser.
Derudover vil der  

 imidlertid fortsat være behov for en mere direkte kontakt - som kan tænkes  

 udmøntet på forskellig måde - mellem ministeren og alle i læreruddannelsen  

 involverede parter.
c.
Institutionerne Lovforslaget indeholder nye bestemmelser om lærerseminariernes  

ledelsesstruktur, idet der bl.a. foreslås etableret bestyrelser med  

 omfattende kompetence på alle lærerseminarier, såvel de statslige som de  

 private selvejende institutioner.
Endvidere foreslås de nuværende  

 bestemmelser om lærerråd og studerendes råd erstattet af mere fleksible  

 bestemmelser om den lokale rådgivning for ledelsen.
Lovforslaget tager  

 udgangspunkt i den ordning, der er blevet lovfæstet i lov nr. 212 af 5. april  

 1989 om uddannelse til ernærings- og husholdningsøkonom og i lov nr. 318 af  

 16. maj 1990 om uddannelse til håndarbejdslærer.
 Det forudsættes endvidere, at der gives den enkelte institution større  

 frihed til at tilrettelægge uddannelsen, jf. bemærkningerne til § 10.
 De nuværende bestemmelser om øvelsesskoler foreslås forenklet med  

 henblik på, at seminarierne får større frihed til at tilrettelægge praktikken  

 i samarbejde med de berørte skoler.
d.
Efter- og videreuddannelse Lærerseminarierne ønskes i højere grad end hidtil inddraget i efter~ og  

 videreuddannelsen af folkeskolelærere.
Lovforslaget indeholder derfor en  

 direkte og generel hjemmel til, at seminarierne tager denne virksomhed op.
 Samtidig ophæves den særlige lov fra 1978 om kursusvirksomhed m.v. ved  

 seminarier, der uddanner lærere til folkeskolen, jf. nu lovbekendtgørelse nr.  

 707 af 13. oktober 1986 (bilag 2 til lovforslaget).
 Den gældende tompladsordning tænkes dog bevaret, men uden at den som nu  

 udløser særlige ressourcer.
 Bestemmelserne i den gældende læreruddannelseslov om videre uddannelse ved  

 andre institutioner end seminarierne, herunder om vikarudgiftsdækning og om  

 stipendier, er ikke medtaget i lovforslaget, da de vil blive taget op i anden  

 sammenhæng.
3. Lovforslagets administrative og økonomiske konsekvenser Lovforslaget medfører ikke økonomiske konsekvenser i forhold til de givne  

 rammer for læreruddannelsen.
Den allerede påbegyndte decentralisering af  

 beslutningskompetence og ansvar fra ministeriet til seminarierne vil blive  

 videreført og intensiveret.
B.
Bemærkninger til de enkelte bestemmelser Til § 1 Det primære formål er uændret at uddanne lærere til folkeskolen, mens de  

 mere specifikke henvisninger til andre skoleformer m.v. er erstattet af det  

 bredere fællesbegreb »anden undervisning«.
Til § 2 Til stk. 1 Som i den nuværende uddannelse er der tale om dels en række fag, der er  

 fælles for alle studerende (med en mindre valgmulighed i det praktisk-musiske  

 fagområde), dels to af den studerende valgte liniefag og et pædagogisk  

 speciale.
Denne dobbelthed spejles i den nu foreslåede opdeling i en 1. del,  

 omfattende den grundlæggende brede fællesdel, herunder praktik (tidligere  

 praktisk skolegerning), og en 2. del, som giver mulighed for større faglig  

 fordybelse og specialisering efter den enkeltes valg, stadig i tæt  

 forbindelse med praktik.
Forslaget følger her betænkning nr. 1199.
Til stk. 2 og 3 Som en nyskabelse indføres for alle studerende to obligatoriske  

 fagområder: »Naturfag«, omfattende dele af fagene fysik, kemi,  

 biologi og geografi, og »Historie/samfundsfag«.
Forslaget træder i  

 stedet for det af Læreruddannelsesudvalget foreslåede ene fagområde  

 »Natur og Samfund«.
Ministeriet er enig med udvalget om det  

 nødvendige i at inddrage det naturfaglige område i læreruddannelsens  

 obligatoriske fag og i beskrivelsen af arbejdsformerne i fagområdet, men er  

 af den opfattelse, at etablering af et så bredt fagområde på alle seminarier  

 vil give problemer med niveauet, herunder lærerkvalifikationerne, ikke mindst  

 på det naturfaglige område.
I stedet for er valgt den løsning at opdele  

 området i to, som alt efter de enkelte seminariers muligheder vil kunne  

 samarbejde i større eller mindre omfang.
 De tidligere grunduddannelsesfag idræt, musik, formning og håndarbejde, af  

 hvilke den studerende valgte tre, foreslås ændret til et fagområde, de  

 praktisk-musiske fag.
Fagene formning og håndarbejde erstattes af et nyt fag billed- og  

 brugskunst.
Denne ændring er foreslået af Læreruddannelsesudvalget, som  

 ligeledes indstiller, at den enkelte studerende kun vælger to af de nu tre  

 fag.
I området indgår et tværfagligt forløb, som også skal omfatte drama.  

 Andre fag kan inddrages efter ønske og behov, f.eks. hjemkundskab og sløjd.
 Liniefagene omfatter som hidtil alle folkeskolens obligatoriske fag og  

 tilbudsfag.
Tilbuddet om faglige suppleringskurser inden for liniefagsområdet skal  

 sikre et ensartet indgangsniveau til liniefagsuddannelsen.
Tilbuddet  

 henvender sig således til studerende, der ikke i deres tidligere uddannelse  

 eller på anden vis har opnået de tilstrækkelige faglige forudsætninger.
 Fagrækken er i øvrigt uændret, idet dog kursusfaget retorik er gjort til  

 selvstændigt fag og undervisningslære er ændret til almen didaktik i  

 overensstemmelse med betænkningens forslag.
 De hidtidige obligatoriske kurser foreslås i overensstemmelse med  

 udvalgsbetænkningen afskaffet og indholdet henlagt til relevante  

 fag(områder).
 I overensstemmelse med Læreruddannelsesudvalgets betænkning finder  

 ministeriet det vigtigt, at skole-hjem-samarbejdet indgår i uddannelsen som  

 et integreret element både i fagene og i praktikken, men ministeriet ønsker  

 ikke at fastsætte nærmere regler herfor i betragtning af den store rolle,  

 lokale forhold vil spille i netop denne sammenhæng.
 Til stk. 4.
Ved revisionen af læreruddannelsesloven i 1985 blev der (jf. lovens § 6,  

 stk. 3, 2. pkt) åbnet mulighed for, at et seminarium efter ministerens  

 bestemmelse kunne organisere liniefagsundervisningen således, at den blev  

 fælles for 2 årgange, d.v.s., at det ene liniefag læstes i 2. - 3. år og det  

 andet i 3. - 4. år.
Dette skete for at hjælpe mindre seminarier til et  

 bredere liniefagsudbud.
Selv om alle seminarier nu har mindst 3 spor, ønskes  

 muligheden for at strukturere uddannelsen på denne måde opretholdt.
 Til stk. 5.
 Tilbuddet om et voksenpædagogisk kursus foreslås indføjet i loven som en  

 forpligtelse for seminarierne som en konsekvens af den mere åbne formulering  

 af formålsparagraffens stk. 1, sidste del.
 Endvidere foreslås det, at seminarierne som hidtil kan tilbyde de  

 studerende kurser som led i deres uddannelse i emner og aktiviteter, der  

 peger mod lærernes arbejdsområder, samt deltagelse i korsang og sammenspil,  

 svarende til gældende lovs § 6, stk. 2, den såkaldte »frilæsning«.  

 Specielt bemærkes, at der fortsat ved alle seminarier ønskes skabt mulighed  

 for, at de studerende kan blive uddannet til svømmelærere.
 Tilbuddet til alle studerende om undervisning i »instrumentalmusik,  

 herunder orgelspil« er udeladt, da det ikke forekommer at være en opgave  

 for læreruddannelsen at uddanne organister, og da individuel undervisning i  

 instrumentspil i øvrigt er meget ressourcekrævende.
 Til stk. 6.
 Det foreslås, at der gives ministeren mulighed for at justere fagrækken i  

 overensstemmelse med ændringer i folkeskolens fagkreds.
 Til stk. 7.
 Der henvises til de almindelige bemærkninger, punkt 2, litra a.
Til § 3 Bestemmelserne svarer stort set til § 2, stk. 1, 2. pkt, og § 7, stk. 1,  

 i den gældende lov.
Til § 4 Bestemmelserne om fastsættelse af antallet af uddannelsespladser og om  

 fastsættelse af adgangs- og optagelsesregler svarer til den gældende ordning.
Til § 5 Bestemmelsen indeholder stort set den samme bemyndigelse som den gældende  

 lovs § 10, stk. 2, i forenklet form.
Til § 6 Til stk. 1.
 Bestemmelsen svarer stort set til den gældende lovs § 2, stk. 1, 1. pkt.
I øvrigt overvejes spørgsmålet om en ændring af statsseminariernes status  

 til selvejende institutioner for øjeblikket i ministeriet.
Det vil dog ikke  

 få nogen betydning for selve læreruddannelsen.
 Til stk. 2.
Det følger allerede af bestemmelserne i Seminariestøtteloven, at et privat  

 seminarium for at opnå driftsstøtte fra staten skal være en selvejende  

 institution med vedtægter godkendt af ministeren.
Det forekommer naturligt nu  

 at fastslå dette krav i selve uddannelsesloven.
 Samtidig foreslås det præciseret, at kravet i overensstemmelse med  

 hidtidig praksis kan opfyldes ved, at seminariet indgår som en del af en  

 selvejende institution, der tillige varetager andre opgaver inden for  

 undervisnings- og uddannelsesområdet.
Til § 7 Bestemmelsernes indhold svarer til de gældende lovbestemmelser for en  

 række selvejende uddannelsesinstitutioner.
Til § 8 Efter den gældende lovs § 11 ledes et seminarium af en rektor.
Dette  

 foreslås ændret til, at et seminarium ledes af en rektor under ansvar over  

 for en bestyrelse.
Til § 9 De selvejende institutioner har altid haft bestyrelser med repræsentanter  

 for folkelige bevægelser, lokale interesser m.v.
Det er ministeriets hensigt,  

 at disse kredse fortsat skal kunne være repræsenteret i de selvejende  

 institutioners bestyrelser, men ministeriet finder det vigtigt, at der både  

 her og i kommende bestyrelser på statsseminarierne vil være en bred  

 repræsentation fra de uddannede læreres arbejdsområder og fra lokalsamfundet.
For eksisterende private seminarier, hvis vedtægter ikke er i  

 overensstemmelse med de krav, der er nævnt i det foregående, bør der dog være  

 en mulighed for, at ministeren kan godkende, at den hidtidige ordning  

 opretholdes.
Ministeren er indstillet på at meddele sådanne godkendelser,  

 hvis seminariet ønsker det.
Statsseminarier har ikke tidligere haft bestyrelser.
Det foreslås, at  

 ministeren bestemmer sammensætningen af de enkelte seminariers bestyrelser.  

 Sammensætningen kan variere fra sted til sted, svarende til de private  

 seminariers vedtægter.
Til § 10 Til stk. 1.
Der ønskes tillagt de enkelte seminarier større kompetence og dermed  

 ansvar for tilrettelæggelsen af undervisningen inden for de centralt  

 fastsatte rammer.
Der skal her navnlig peges på, at bestyrelsen har  

 kompetencen til at godkende seminariets studieordning efter forslag fra  

 rektor, og hermed har mulighed for at markere institutionens holdning til,  

 hvordan uddannelsen nærmere bør tilrettelægges.
 Til stk. 2.
 Bestemmelsen er ny og svarer til § 10, stk. 2, i lov om uddannelse til  

 ernærings- og husholdningsøkonom og i lov om uddannelse til håndarbejdslærer.
 Til stk. 3.
Efter de gældende regler om kongelig udnævnelse (lov nr. 173 af 28. april  

 1971) skal statsseminariernes rektorer udnævnes af dronningen.
Det samme  

 gælder visse andre tjenestemænd ved statsseminarierne.
Endvidere følger det  

 af tjenestemandslovens § 26, at kongelig udnævnte tjenestemænd afskediges af  

 dronningen, og at uansøgt afsked af alle varigt ansatte tjenestemænd skal  

 foretages af vedkommende minister.
 Med disse modifikationer vil de kommende bestyrelser ved statsseminarierne  

 kunne fungere som ansættelsesmyndighed på samme måde som bestyrelserne ved de  

 private seminarier.
 Til stk. 4.
 Bestemmelsen er ny og svarer til § 10, stk. 3, i lov om uddannelse til  

 ernærings- og husholdningsøkonom og i lov om uddannelse til håndarbejdslærer.
Til § 11 Bestemmelsen er ny og svarer til § 11 i lov om uddannelse til ernærings-  

 og husholdningsøkonom og i lov om uddannelse til håndarbejdslærer.
Til § 12 Bestemmelsen understreger, at der ved hvert seminarium skal etableres en  

 intern rådgivning for ledelsen, men åbner samtidigt mulighed for, at det  

 enkelte seminariums bestyrelse kan fastlægge den organisationsstruktur, som  

 man lokalt finder mest hensigtsmæssig.
 Der kan eksempelvis være tale om at etablere et »seminarieråd«  

 med repræsentanter for lærere, studerende og det teknisk-administrative  

 personale (som efter § 12 i lov om uddannelse til ernærings- og  

 husholdningsøkonom og i lov om uddannelse til håndarbejdslærer), - et  

 »lærerråd« eller »pædagogisk råd«, der alene omfatter  

 lærere, - eller et »fællesudvalg«, der omfatter lærere og  

 studerende.
 Bestemmelsen erstatter de gældende regler om fællesudvalg, lærerråd og om  

 de studerendes råd.
 Det står som ved andre institutioner de studerende frit for, om de vil  

 etablere et råd.
Til § 13 Bestemmelsen er ny og svarer til § 13 i lov om uddannelse til ernærings-  

 og husholdningsøkonom og i lov om uddannelse til håndarbejdslærer.
Til § 14 De hidtidige meget omfattende bestemmelser om øvelsesskoler (den gældende  

 lovs Kap.
V) erstattes af en bestemmelse om, at enhver offentlig skole og  

 privat skole, der modtager statstilskud, har pligt til at medvirke til  

 praktik.
De nærmere forhold aftales mellem seminariet og skolen.
Reglen om, at der til hvert seminarium skal være knyttet en fast  

 øvelsesskole, foreslås ophævet.
Formålet hermed er at give seminarierne bedre  

 mulighed for at opbygge en fleksibel praktikordning tilpasset skiftende krav,  

 uden at det forhindrer, at der kan etableres fastere bånd mellem et  

 seminarium og en eller flere bestemte skoler, hvis dette ønskes.
Det fastholdes i stk. 3, at staten yder refusion for de med praktikkens  

 afvikling forbundne særlige udgifter.
Endvidere åbnes der mulighed for, at  

 ministeren kan træffe aftale med de kommunale organisationer om en  

 takstmæssig betaling for skolernes medvirken, med sigte på en administrativ  

 forenkling.
Til § 15 Som anført under de almindelige bemærkninger, punkt 2, litra d, er det  

 ønsket i højere grad end hidtil at inddrage seminarierne i folkeskolelærernes  

 efter- og videreuddannelse.
Efter den gældende ordning er efteruddannelsen på  

 seminarierne hjemlet i § 1 i lov om kursusvirksomhed m.v. ved seminarier, der  

 uddanner lærere til folkeskolen.
Det forekommer mere naturligt at optage en  

 generel hjemmel direkte i læreruddannelsesloven som nu foreslået i stk. 1.
 Seminarierne kan herudover udbyde efter- og videreuddannelseskurser til  

 andre lærergrupper og til andre interesserede efter reglerne i lov om  

 efteruddannelse og lov om åben uddannelse og efter de almindelige regler om  

 indtægtsdækket virksomhed.
Samtidigt foreslås kursusloven ophævet.
Dens bestemmelser har i øvrigt kun  

 haft begrænset betydning, når bortses fra lovens § 2 om udnyttelse af ledige  

 studiepladser (»tompladsordningen«). Den benyttes hvert år af ca.  

 1300 personer, heraf ca. 500 uddannede lærere, med ca. 1600 fagvalg.  

 Undervisningen er gratis, og deltagerne medregnes som deltidsstuderende ved  

 tildeling af bevillinger efter taxameterprincippet.
 Ordningen har bidraget til at fylde navnlig liniefagenes ofte ret små hold  

 op med både færdiguddannede lærere, der herigennem opnåede kompetence i  

 yderligere et liniefag, og med andre interesserede.
 Ordningen tænkes bevaret i den form, at seminarierne fortsat skal kunne  

 optage studerende på tomme pladser uden deltagerbetaling, men uden at det som  

 nu udløser ekstra ressourcer.
 Der henvises i øvrigt til de almindelige bemærkninger, punkt 2, litra d.
Til § 16 Ministeren kan herefter bestemme, at afgørelser, der træffes af  

 seminarierne inden for gældende bestemmelser, ikke kan påklages til  

 ministeriet.
Til § 18 Til stk. 2.
 Der henvises til bemærkningerne til § 15.
 Til stk. 3.
 De nævnte 5 love har alle udtømt deres virkning og foreslås derfor formelt  

 ophævet som led i den almindelige regelsanering.
 Ophævelsen vil ikke have konsekvenser for spørgsmålet om ministerens  

 adgang til at sammenlægge eller nedlægge seminarier uden folketingets  

 medvirken.
Bilag 1 Undervisningsministeriets bekendtgørelse nr. 334 af 4. juli 1985 Bilag 2 Undervisningsministeriets bekendtgørelse nr. 707 af 13. oktober 1986 Efter 2. behandling den 27. maj 1991 Kapitel 1 Uddannelsen § 1. Uddannelsen har til formål at uddanne lærere til folkeskolen  

 og tillige at give et grundlag for anden undervisning.
 Stk. 2. Uddannelsen skal give de studerende den faglige og  

 pædagogiske indsigt og praktiske skoling, der er nødvendig for at kunne virke  

 som lærer, og skal bidrage til at fremme de studerendes personlige udvikling.
 § 2. Uddannelsen varer 4 år og består af en 1. del og en 2. del,  

 hver af to års varighed, jf. dog stk. 4.
 Stk. 2. 1. del omfatter for alle studerende:
 1) Pædagogik og psykologi.
 2) Fagene dansk (med kendskab til svensk og norsk), skrivning, retorik,  

 regning/matematik og kristendomskundskab samt fagområderne naturfag og  

 historie/samfundsfag.
3) Det praktisk-musiske fagområde.
Hver studerende vælger to af følgende  

 tre fag: musik, idræt samt billed- og brugskunst.
I fagområdet indgår for  

 alle studerende drama.
 4) Praktik.
 5) Tilbud om faglige suppleringskurser med henblik på at sikre  

 liniefagsundervisningen et ensartet startniveau.
 Stk. 3. 2. del omfatter for alle studerende:
 1) Særlig uddannelse i to af folkeskolens fag (liniefag) efter  

 seminariernes muligheder og den studerendes valg.
 2) Almen didaktik.
 3) Pædagogisk speciale.
 4) Praktik.
 Stk. 4. Ved seminarier, hvor undervisningen i liniefag er fælles  

 for flere årgange studerende, kan uddannelsen i det ene liniefag påbegyndes i  

 2. studieår og et eller flere af fagene under 1. del afsluttes i 3. studieår.
Stk. 5. Ud over den uddannelse, der er nævnt i stk. 2 og 3, skal  

 der tilbydes de studerende et kursus, der tager sigte på undervisning af  

 voksne.
Endvidere kan der tilbydes kursus i andre emner og aktiviteter, der  

 peger mod lærernes arbejdsområder, samt deltagelse i korsang og sammenspil.
 Stk. 6. Undervisnings- og forskningsministeren fastsætter de  

 nærmere regler om uddannelsen, herunder om målene for de enkelte fag og om  

 prøver og anden bedømmelse.
 § 3. Undervisnings- og forskningsministeren kan fastsætte regler  

 om, at uddannelse erhvervet andre steder kan erstatte dele af uddannelsen, og  

 om fritagelse for dele af uddannelsen af helbredsmæssige grunde.
 § 4. Undervisnings- og forskningsministeren fastsætter antallet af  

 uddannelsespladser og regler om adgangen til uddannelsen og om optagelsen på  

 seminarierne.
 § 5. Undervisnings- og forskningsministeren kan i særlige tilfælde  

 fravige lovens bestemmelser om uddannelsen, hvis det sker for at fremme  

 forsøgs- og udviklingsarbejde.
Kapitel 2 Institutionerne § 6. Uddannelsen foregår på statsseminarier eller på private  

 seminarier, der af undervisnings- og forskningsministeren er godkendt til at  

 uddanne lærere til folkeskolen.
 Stk. 2. Et privat seminarium skal være en selvejende institution  

 eller udgøre en del af en sådan med vedtægter godkendt af ministeren.
 § 7. For at opnå godkendelse skal et privat seminarium indgå som  

 et hensigtsmæssigt led i en landsomfattende planlægning til opfyldelse af  

 konstaterede eller forventede behov for uddannelsen.
 Stk. 2. En godkendelse kan tilbagekaldes, hvis der ikke længere er  

 behov for det private seminarium, eller hvis det ikke overholder de af  

 undervisnings- og forskningsministeren fastsatte regler eller givne pålæg.
 § 8. Et seminarium ledes af en rektor under ansvar over for en  

 bestyrelse.
 § 9. Bestyrelsen sammensættes således, at flertallet af medlemmer  

 kommer fra de uddannede læreres arbejdsområder og fra lokalsamfundet.
 Stk. 2. Ved private seminarier skal bestyrelsens sammensætning  

 fremgå af institutionens vedtægter og ved statsseminarier af en statut, der  

 godkendes af undervisnings- og forskningsministeren.
 Stk. 3. Ministeren kan fravige bestemmelserne i stk. 1 for private  

 seminarier, der var godkendt før lovens ikrafttræden.
 § 10. Bestyrelsen har den overordnede ledelse af seminariet.  

 Bestyrelsen godkender seminariets studieordning efter forslag fra rektor.  

 Bestyrelsen varetager seminariets interesser som uddannelsesinstitution og  

 fastlægger linierne for seminariets udadvendte virksomhed og for dets  

 udvikling på længere sigt.
Stk. 2. Ved private seminarier ansætter og afskediger bestyrelsen  

 seminariets rektor og efter forslag fra rektor seminariets øvrige  

 medarbejdere.
Bestyrelsen kan bemyndige rektor til at ansætte og afskedige  

 seminariets øvrige medarbejdere.
Stk. 3. Ved statsseminarier afgiver bestyrelsen indstilling til  

 ministeren om ansættelse og afskedigelse af seminariets rektor.
Bestyrelsen  

 ansætter og afskediger efter forslag fra rektor seminariets øvrige  

 medarbejdere, medmindre andet følger af reglerne i tjenestemandslovgivningen.  

 Bestyrelsen kan bemyndige rektor til at træffe afgørelse i disse sager.
 Stk. 4. Undervisnings- og forskningsministeren kan fastsætte  

 regler om lærernes kvalifikationer.
 § 11. Bestyrelsen er over for undervisnings- og  

 forskningsministeren ansvarlig for seminariets drift, herunder for  

 forvaltningen af de statslige bevillinger.
Stk. 2. Hvis bestyrelsen ikke efterkommer påbud fra ministeren om  

 at berigtige nærmere angivne forhold, kan ministeren beslutte, 1) at bestyrelsens opgaver eller dele heraf i en periode varetages af  

 personer, der udpeges af ministeren, eller 2) at bestyrelsen træder tilbage, således at en ny bestyrelse kan dannes  

 efter reglerne i seminariets vedtægter eller statut.
 § 12. Rektor er seminariets pædagogiske leder og varetager desuden  

 den daglige administrative og økonomiske ledelse af seminariet.
 § 13. Ved hvert seminarium nedsættes to råd, der repræsenterer  

 henholdsvis medarbejderne og de studerende, og som er rådgivende for  

 seminariets ledelse.
 Stk. 2. Bestyrelsen kan, med de to råds tilslutning, beslutte, at  

 rådene tilsammen skal udgøre eet fælles råd.
 § 14. Staten yder støtte til godkendte private seminarier efter  

 reglerne i lov om statsstøtte til visse private seminarier  

 (seminariestøtteloven).
 § 15. Enhver offentlig skole og enhver privat skole, der modtager  

 statstilskud, har pligt til at stille sig til rådighed for gennemførelsen af  

 praktik efter § 2.
 Stk. 2. Praktikken tilrettelægges og gennemføres efter aftale  

 mellem skolerne og seminariet.
Stk. 3. Seminariet godtgør skolerne de særlige udgifter, der er  

 forbundet med praktikvirksomheden.
Undervisnings- og forskningsministeren kan  

 indgå aftale med de kommunale organisationer om takstmæssig betaling for  

 skolernes medvirken.
Kapitel 3 Efter- og videreuddannelse på seminarierne § 16. Seminarierne kan udbyde efter- og videreuddannelse til  

 lærere i folkeskolen og til lærere ved andre skoler eller uddannelser, hvis  

 undervisning svarer hertil.
 Stk. 2. Undervisnings- og forskningsministeren kan fastsætte  

 regler herom, herunder om betaling for deltagelse i undervisningen.
Kapitel 4 Seminarierådet § 17. Undervisnings- og forskningsministeren nedsætter et  

 seminarieråd, der er rådgivende for ministeren inden for lovens område.
 Stk. 2. Seminarierådet består af direktøren for  

 universitetsafdelingen som formand samt af 11 medlemmer, der udpeges således:
1 af seminariernes bestyrelser, 1 af Lærerseminariernes Rektorforsamling, 1 af Dansk Magisterforening, 1 af Lærerstuderendes Landsråd, 1 af Kommunernes Landsforening, 1 af Københavns og Frederiksberg Kommuner i fællesskab, 1 af Landsforeningen Skole og Samfund, 1 af Frie Grundskolers Fællesråd, 1 af Danmarks Skolelederforening, 1 af Danmarks Lærerforening og 1 af Danmarks Lærerhøjskole.
 Stk. 3. Rådet holder møde mindst een gang om året og fastsætter i  

 øvrigt selv sin forretningsorden.
Kapitel 5 Klage § 18. Et seminariums afgørelser efter denne lov eller efter  

 regler fastsat i medfør af loven kan påklages til undervisnings- og  

 forskningsministeren.
 Stk. 2. Undervisnings- og forskningsministeren fastsætter nærmere  

 regler om adgangen til at klage og kan herunder bestemme, at afgørelser ikke  

 skal kunne indbringes for ministeren.
Kapitel 6 Ikrafttræden m.v.
 § 19. Loven træder i kraft den 1. august 1992. Bestemmelserne i  

 kapitel 2-4 træder dog i kraft den 1. august 1991.
 Stk. 2. Undervisnings- og forskningsministeren kan fastsætte  

 overgangsbestemmelser for studerende, der er begyndt på deres uddannelse før  

 den 1. august 1992.
 § 20. Lov om uddannelse af lærere til folkeskolen, jf.  

 lovbekendtgørelse nr. 334 af 4. juli 1985, ophæves.
 Stk. 2. Lov om kursusvirksomhed m.v. ved seminarier, der uddanner  

 lærere til folkeskolen, jf. lovbekendtgørelse nr. 707 af 13. oktober 1986,  

 ophæves.
 Stk. 3. Følgende love ophæves:
 1) Lov nr. 126 af 12. marts 1918 om oprettelse af et statsseminarium for  

 kvinder m.m.
 2) Lov nr. 424 af 30. juni 1920 om oprettelse af 2 statsseminarier i de  

 sønderjydske landsdele.
 3) Lov nr. 152 af 23. marts 1948 om omdannelse af Ribe Statsseminarium til  

 fællesseminarium for mænd og kvinder.
 4) Lov nr. 137 af 17. maj 1961 om statens overtagelse af Vordingborg  

 Statsseminarium.
 5) Lov nr. 710 af 22. december 1982 om nedlæggelse af seminarier m.v.
 § 21. Loven gælder ikke for Færøerne og Grønland.
