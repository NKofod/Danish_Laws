Vejledning om uddannelse til klinisk  

 ingeniør i sygehusvæsenet (Til sygehusforvaltningerne m.fl.) 1. Indledning På baggrund af redegørelse fra  

 Sundhedsstyrelsens rådgivningsgruppe om den medicinsk-tekniske funktion  

 i sygehusvæsenet og efter høring hos de involverede parter  

 fastsætter Sundhedsstyrelsen følgende vejledning om uddannelse  

 af kliniske ingeniører.
 Vejledningen skal sikre, at personer, der arbejder med  

 medikotekniske opgaver som kliniske ingeniører, har  

 tilstrækkelig uddannelse til at varetage og udvikle den medikotekniske  

 funktion i sygehusvæsenet.
Afgrænsning Medikoteknik er et tværfagligt område, hvor  

 der anvendes ingeniørfaglig og ingeniørvidenskabelig viden og  

 metodik i forbindelse med diagnostik og terapi samt forskning og udvikling  

 indenfor specialet.
 Fagområdet er interdisciplinært, da  

 medikoteknikken omfatter en række ingeniørfaglige discipliner og  

 alle medicinske fagområder, hvor der anvendes medikoteknisk udstyr og  

 metoder.
 Fagområdet er selvstændigt, da den kliniske  

 ingeniør efter sin uddannelse vil være i besiddelse af faglig  

 indsigt og erfaring indenfor det medikotekniske område, som samlet ikke  

 er repræsenteret i nogen anden faggruppe i sygehusvæsenet.
 Den kliniske ingeniør har i sit  

 funktionsområde såvel indflydelse på vilkårene for  

 patientens diagnose og behandling som på de sikkerhedsmæssige  

 forhold for både patienter og personale og har det medikotekniske  

 ansvar forbundet hermed.
2. Uddannelsens formål Formålet med den postgraduate uddannelse til klinisk  

 ingeniør er at bibringe den uddannelsessøgende  

 tilstrækkelig teoretisk viden om og færdigheder i anvendt  

 medikoteknik indenfor sygehusvæsenet.
Den uddannelsessøgende skal efter endt uddannelse  

 med basis i ingeniørfaglige og ingeniørvidenskabelige  

 færdigheder kunne arbejde selvstændigt i relation til de  

 områder, hvori medikoteknikken indgår og medvirke til optimering  

 af undersøgelser og behandling af patienter.
Uddannelsen skal sikre  

 den uddannelsessøgende tilstrækkelig viden til varetagelse af de  

 sikkerhedsmæssige aspekter samt brugeruddannelse af klinisk personale  

 og udførelse af kvalitetssikring for anvendt apparatur og metode.
3. Kompetenceområder for kliniske ingeniører En færdiguddannet klinisk ingeniør skal kunne  

 udføre medikotekniske opgaver i overensstemmelse med gældende  

 love, bekendtgørelser og standarder, samt påtage sig  

 medikoteknisk ansvar, som komplementerer øvrige personalegruppers  

 opgaver og ansvar i relation til medicinsk teknologi indenfor  

 sygehusvæsenet.
Dette indebærer, at den pågældende skal  

 kunne påtage sig medikotekniske opgaver i forbindelse med bl.a.  

 diagnostisk radiologi, nuclearmedicin, klinisk fysiologi, magnetisk resonans,  

 ultralyd, øvrig billeddiagnostik, anæstesi, intensiv/coronar  

 overvågning, kirurgi og klinisk biokemi.
Herudover områder, der  

 er relateret til ovennævnte, som digital billedbehandling incl.  

 analyse, transmission og lagring af billeder, medicinsk informatik,  

 rådgivning, planlægning og styring.
Dette forudsætter, at  

 den kliniske ingeniør skal 1.	være i besiddelse af en generel viden om anatomi og fysiologi  

 samt sygdomslære i relation til medicinsk teknologi og en særlig  

 viden om disse områder i relation til vedkommendes projektarbejde 2.	have et tilstrækkeligt apparaturkendskab med viden om alle  

 processer fra anskaffelse og indførelse af ny teknologi til sikker  

 anvendelse, vedligeholdelse og udskiftning af apparatur 3.	have kendskab til videnskabeligt arbejde og metodik indenfor det  

 medikotekniske fagområde 4.	beherske måle- og beregningsmetoder, som er nødvendige  

 for at sikre medikoteknisk apparaturs sikre anvendelse og funktion, optimale  

 ydelse og resultatet heraf i relation til patienter og personale 5.	være i besiddelse af tilstrækkelig viden indenfor det  

 administrative område (økonomi, planlægning,  

 rådgivning, styring m.v.).
Den færdiguddannede kliniske ingeniør skal  

 således kunne -	medvirke til etablering og opretholdelse af en fastlagt standard  

 omkring medikotekniske installationer/anlæg og de kliniske procedurer,  

 hvori disse installationer/anlæg anvendes -	fastlægge procedurer for kvalitetskontrol af apparatur  

 før ibrugtagning af nyt udstyr og under daglig drift heraf.
Dette  

 forudsætter indgående kendskab til udstyrets opbygning og  

 funktion samt til gældende nationale og internationale  

 myndighedskrav -	medvirke ved vurdering og indførelse af nye  

 undersøgelses- og behandlingsmetoder og af ny teknologi -	udarbejde tekniske og funktionelle kravsspecifikationer ved  

 anskaffelse af udstyr -	påtage sig funktioner indenfor kliniske- og fagtekniske opgaver  

 samt vedrørende forvaltning, indkøb og administration -	forestå uddannelse af andre personalegrupper inden for  

 sundhedsvæsenet i det medikotekniske område -	deltage i videnskabelige projekter og udviklingsopgaver.
4. Adgangsbetingelser Forudsætningen for at kunne påbegynde  

 uddannelse til klinisk ingeniør er en ingeniøruddannelse og  

 ansættelse i sygehusvæsenet indenfor det medikotekniske  

 område, jf. afsnit 7.
 Uddannelsessøgende, der i deres tidligere  

 uddannelsesforløb har kvalificeret sig indenfor det medikotekniske  

 område, kan efter individuel vurdering få  

 uddannelsesforløbet reduceret, jf. afsnit 7.
5. Uddannelsens opbygning Uddannelsen til klinisk ingeniør er en postgraduat  

 uddannelse i medikoteknik som gennemføres over 3 år.
Uddannelsen er baseret på den medikotekniske funktions kompetence-  

 og ansvarsområde i sygehusvæsenet.
Uddannelsen kan gives i hele  

 sygehusvæsenet, baseret på tværgående samarbejde  

 mellem sygehusejerne.
Den gennemføres under ansættelse på  

 en eller flere afdelinger.
Uddannelsen er modulopbygget og vil udover moduler  

 fra eksisterende uddannelser, kurser m.v., også indeholde moduler  

 baseret på det praktiske medikotekniske arbejde på sygehusene.  

 Uddannelsen vil blive afsluttet med et obligatorisk projektarbejde.
I uddannelsesperioden gennemføres et  

 uddannelsesprogram, der på forhånd er godkendt af  

 uddannelsesrådet, jf. punkt 7. Chefen for medikoteknisk  

 afdeling/funktion er ansvarlig for uddannelsen og for at udpege en  

 uddannelsesansvarlig.
Uddannelsesprogrammet sammensættes i samarbejde  

 med den uddannelsessøgende og tilsendes uddannelsesrådet til  

 godkendelse senest 3 måneder efter ansættelsen.
I programmet er  

 indarbejdet tidsplan, ressourcebehov med finansieringsplan samt forslag til  

 vejledergruppe bestående af 1 medikoteknisk medlem, 1 klinisk medlem og  

 eventuelt 1 medlem med økonomisk/administrativ baggrund, i alt 2 - 3  

 medlemmer.
Vejledergruppen følger uddannelsesforløbet  

 gennem et passende antal møder med den uddannelsessøgende.
Den  

 uddannelsessøgende udarbejder interimsrapport efter 1. og 2. år.  

 Intermsrapporter evalueres af vejledergruppen, som melder tilbage til  

 uddannelsesrådet om uddannelsens forløb.
Efter programmets  

 afslutning skal rådet vurdere om målsætningen er  

 opfyldt.
6. Uddannelsens indhold Uddannelse til klinisk ingeniør er karakteriseret  

 ved en vekselvirkning mellem praktik og teori.
1. Uddannelsesår Undervisningen skal indeholde teori vedrørende  

 følgende emner, jf.
Kompetenceområder som beskrevet i punkt  

 3 1. relevante dele af medicinsk teknologivurdering 2. forvaltningsmæssige opgaver vedrørende sygehusorganisation  

 og -økonomi samt nationale og internationale bestemmelser 3. indkøb og administration omhandlende
teknisk-økonomiske vurderinger, samlet økonomi ved  

 anskaffelser m.v.
4. kliniske funktioner omhandlende anatomi, fysiologi, sygdomslære,  

 hospitalshygiejne, patientsikkerhed, sikkerhedstest ifølge  

 gældende sikkerhedsstandarder, behandling af patientdata, og klinisk  

 afprøvning af apparatur bl.a. i forbindelse med CE-mærkning, jf.  

 Sundhedsministeriets bekendtgørelse nr. 734 af 10. august 1994 om  

 medicinsk udstyr 5. fagtekniske opgaver vedrørende apparaturets opbygning og  

 funktioner, målemetodik, vedligeholdelsesmetodik,  

 arbejdsplanlægning, ressourcestyring og kvalitetssikring efter  

 gældende love, bekendtgørelser og standarder vedrørende  

 det medikotekniske fagområde 6. undervisning og instruktion herunder udarbejdelse af  

 undervisningsmateriale og praktisk brugerundervisning 7. forsknings- og udviklingsmetodik.
 Det tilstræbes at afvikle ovennævnte  

 undervisning i 1. uddannelsesår, men den kan, hvis det er  

 hensigtsmæssigt, udstrækkes til 2. uddannelsesår.
2. Uddannelsesår Den uddannelsessøgende deltager i den kliniske  

 afdelings arbejdsopgaver og tilegner sig et kendskab til de kliniske  

 procedurer og processer primært ved praktisk deltagelse i  

 arbejdsopgaver indenfor det medikotekniske fagområde med særlig  

 vægt på -	deltagelse i kvalitetsudviklingsarbejde for den medikotekniske  

 funktion -	praktisk gennemført sikkerhedsanalyse i klinisk  

 sammenhæng -	deltagelse i teknologivurderingsopgaver -	udarbejdelse af oplæg med tidsplan og budget til det  

 projektarbejde, som kandidaten skal gennemføre i uddannelsens sidste  

 år.
3. Uddannelsesår Omfatter praktisk træning gennem deltagelse i og  

 selvstændig løsning af den medikotekniske funktions forskellige  

 hovedopgaver, jf. kompetenceområder som beskrevet i punkt 3 samt  

 gennemførelse af et projekt med afsluttende rapport.
Projektarbejde Ved uddannelsens afslutning skal kandidaten gennem  

 projektarbejde kunne dokumentere at have erhvervet sig indgående  

 kendskab til og rutine i løsning af opgaver indenfor den  

 medikotekniske funktion i sygehusvæsenet.
Projektet kan være  

 orienteret i retning af medikoteknisk apparatur og metoder eller/og  

 kvalitetssikringsprojekter med f.eks. audits, teknologivurdering,  

 risikoanalyser, anskaffelsesprocedurer med udbud, afprøvning etc.
Projektarbejdet kan for eksempel omfatte et af  

 følgende specifikke områder eller tværgående  

 medikotekniske aktiviteter knyttet hertil -	billeddiagnostik, herunder diagnostisk radiologi, magnetisk resonans,  

 nuklearmedicin og ultralyd -	anæstesi, intensiv/coronar overvågning -	kirurgi -	klinisk kemi -	PACS (Picture Archiving Communication System), digital  

 billedbehandling/-analyse.
Praktisk erfaring For at kunne godkendes som færdiguddannet klinisk  

 ingeniør skal kandidaten være rutineret i løsning af alle  

 almindeligt forekommende opgaver indenfor det medikotekniske område.  

 Den praktiske erfaring skal være opnået gennem integreret  

 deltagelse i det medikotekniske arbejde i klinikken, den medikotekniske  

 funktion, administrationen m.v..
Tilegnelse af praktisk erfaring sker dels i medikoteknisk  

 afdeling, dels ved planlagt udstationering på 3 apparaturtunge kliniske  

 afdelinger med op til 3 måneder i hver afdeling.
Afdelingerne, hvor  

 uddannelsen foregår, skal være godkendt af  

 uddannelsesrådet.
Teoretisk undervisning Kravet til den teoretiske viden kan opfyldes ved  

 deltagelse i interne kurser, hos leverandører og på  

 uddannelsesinstitutioner, samt ved deltagelse i videnskabelige symposier og  

 lignende.
 Hertil kommer selvstudier af relevant medikoteknisk  

 litteratur.
Videnskabsteori og forskningsmetodologi Den kliniske ingeniør skal have kendskab til  

 fremgangsmåder ved og forudsætninger for tilrettelæggelse,  

 udførelse og afslutning af videnskabelige projekter og  

 udviklingsopgaver indenfor det medikotekniske fagområde.
Samarbejde, internt og eksternt Den kliniske ingeniør skal kunne rådgive  

 øvrige personalegrupper om de tekniske muligheder og  

 begrænsninger, apparaturet har i relation til gennemførelsen af  

 undersøgelse og behandling samt rådgive ved anskaffelse af nyt  

 apparatur og indgå med medikoteknisk viden i planlægning og  

 styring af fagområdet.
Ligeledes skal vedkommende kunne vejlede og  

 supervisere relevante personalegrupper i brug af kompliceret udstyr.
Administration og lovgivning Den kliniske ingeniør skal i løbet af  

 uddannelsen have erhvervet erfaring i administration og kendskab til  

 lovgivning på området.
Den kliniske ingeniør skal have  

 kendskab til principperne i administration og arbejdstilrettelæggelse i  

 en sygehusafdeling.
 Den kliniske ingeniør skal være bekendt med  

 sin tavshedspligt og kunne kommunikere med patienterne under iagttagelse af  

 alment gældende etiske regler.
 Den kliniske ingeniør skal have indgående  

 kendskab til lovgivningen vedrørende anvendelse af medikoteknisk  

 udstyr til undersøgelse og behandling af patienter.
Undervisning Den kliniske ingeniør skal kunne forestå og  

 påtage sig undervisning i medikoteknik både på generelt og  

 specifikt niveau indenfor det medikotekniske fagområde.
7. Bedømmelse, uddannelsesråd og uddannelsesbevis Evaluering af uddannelsesforløbet og vurdering, af  

 hvorvidt den uddannelsessøgende kan indstilles til Sundhedsstyrelsens  

 godkendelse, foretages af uddannelsesrådet suppleret med 1 ekstern  

 censor til projektbedømmelsen.
Grundlaget for evalueringen er dels den  

 uddannelsesansvarliges skriftlige erklæring om, at samtlige krav er  

 opfyldt, dels de fremsendte årsrapporter fra vejledningsgrupperne og  

 det af kandidaten fremlagte projektarbejde.
 Sundhedsstyrelsen udsteder uddannelsesbevis som klinisk  

 ingeniør på grundlag af indstilling fra  

 uddannelsesrådet.
Uddannelsesrådet Sundhedsstyrelsen nedsætter et uddannelsesråd  

 på 5 medlemmer, som udpeges for en periode på 5 år med  

 mulighed for genudpegning, med følgende sammensætning -	3 uddannelsesansvarlige udpeget af og fra de medikotekniske  

 afdelinger/funktioner -	1 medlem fra sygehusejerne udpeget af Amtsrådsforeningen i  

 Danmark og Hovedstadens Sygehusfællesskab i forening -	1 medlem udpeget af Sundhedsstyrelsen.
 Rådet kan supplere sig ad hoc med specialister, og  

 udpeger de eksterne censorer.
 Rådet godkender medikotekniske  

 afdelinger/funktioner, der kan gennemføre uddannelse af kliniske  

 ingeniører.
Rådet vurderer uddannelsesprogrammer, herunder  

 meritoverførsel og dispensationsmuligheder samt foretager evaluering  

 af det samlede uddannelsesforløb.
Til grund for denne vurdering  

 lægges de fremsendte rapporter, dokumentation for deltagelse i interne  

 og eksterne kurser samt et projektarbejde fuldført af kandidaten  

 på et sådant niveau, at det vil kunne publiceres i et anerkendt  

 tidsskrift.
Efter vurderingen afgiver udvalget sin indstilling til  

 Sundhedsstyrelsen med henblik på udstedelse af bevis.
 Uddannelsesrådet udarbejder generelle retningslinjer  

 for form og omfang af det skriftlige projektarbejde, og for hvilke  

 procedurer, der skal følges, hvis det skriftlige projekt ikke kan  

 godkendes.
 Uddannelsesrådet er rådgivende overfor  

 Sundhedsstyrelsen i uddannelsesspørgsmål, herunder i forbindelse  

 med eventuelle justeringer af uddannelsens indhold.
 Rådet gennemfører en kvalitetsrevision senest  

 5 år efter uddannelsens ikrafttræden og herefter hvert 3.  

 år med baggrund i de gennemførte uddannelsesforløb.
8. Overgangsbestemmelser Personer, der kan dokumentere, at de i en  

 sammenhængende periode af mindst 3 år indenfor de seneste 5  

 år har haft ansættelse som klinisk ingeniør på  

 baggrund af en relevant uddannelse, kan ved fremsendelse af dokumentation for  

 deres kendskab til de under punkt 6 nævnte områder få  

 udstedt et bevis, der dokumenterer deres erfaring som klinisk  

 ingeniør.
Ansøgning indsendes til uddannelsesrådet, der  

 afgiver indstilling til Sundhedsstyrelsen.
Ansøgningen skal være  

 indgivet til uddannelsesrådet inden 12 måneder fra vejledningens  

 ikrafttrædelse.
9. Ikrafttrædelsesbestemmelse Vejledningen træder i kraft den 1. december  

 1998.
