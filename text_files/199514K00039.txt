Nr BTL 39 Betænkning over Forslag til lov om ændring af lov om skoleskibsafgift, lov  

 om skibsregistrering, lov om danske skibes forsikring mod krigsfare og lov om  

 Statens Istjeneste   

 Nr L 39 1995-96, 1. samling Afgivet af Erhvervsudvalget Afgivet: 19951116 Udvalget har behandlet lovforslaget i nogle møder og har herunder stillet spørgsmål til erhvervsministeren, som denne har besvaret skriftligt.
Der er af et mindretal stillet ændringsforslag, hvorom henvises til de ledsagende bemærkninger.
Et af udvalgets spørgsmål og ministerens svar herpå er optrykt som bilag til betænkningen.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres, Fremskridtspartiets og  

 Centrum-Demokraternes medlemmer af udvalget) lovforslaget til vedtagelse  

 uændret.
Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til vedtagelse med de stillede  

 ændringsforslag.
Det er mindretallets opfattelse, at staten bør afholde alle  

 udgifter ved Statens Istjeneste, også driftsudgifter og vedligeholdelse af  

 isbrydere.
Dette vil indebære en forøgelse af statens udgifter årligt med ca.  

 20 mio. kr. gennemsnitligt, og til sammenligning kan det nævnes, at  

 vintervedligeholdelse af vejnettet, det vil sige motorveje, hovedlandeveje og  

 kommuneveje, ialt i 1993 udgjorde ca. 440 mio. kr.
Da søtransport er en langt  

 mere miljøvenlig transportform, hvilket regeringen jo ønsker at fremme, og  

 som bl.a. fremgår af Trafikministeriets høringssvar til Erhvervsministeriet  

 vedrørende lovforslaget, finder mindretallet det rimeligt, at staten afholder  

 alle udgifterne til Statens Istjeneste, således at denne transportform ikke  

 pålægges konkurrenceforvridende afgifter.
 ÆndringsforslagAf et mindretal (SF), tiltrådt af et  

mindretal (EL):
 Til § 4 1) Efter nr. 1 indsættes som nyt nummer:
»01. I § 2 udgår ordene: »og de i § 6 omhandlede  

 havne«.' 2) Nr. 3 affattes således:
»3. § 5 ophæves.« 3) Efter nr. 4 indsættes som nyt nummer:
»02. § 7 ophæves.« Bemærkninger Til nr. 1-3 Ændringsforslagene indebærer, at staten påtager sig alle  

 omkostningerne ved Statens Istjeneste også driftsudgifter og vedligeholdelse  

 af isbrydere m.v.
Der skal således ikke opkræves isafgift fra hverken skibene  

 eller havnene.
Lissa Mathiasen (S) fmd.
Ole Vagn Christensen (S) Sonja Mikkelsen (S)  

 Hardy Hansen (S) Jacob Buksti (S) Frank Bøgh (SF) Bjørn Elmquist (RV) Frank  

 Aaen (EL) Sonja Albrink (CD) Svend Erik Hovmand (V) Svend Heiselberg (V) Pia  

 Larsen (V) Erik Larsen (V) Grethe Rostbøll (KF) Pernille Sams (KF) Flemming  

 Hansen (KF) Kirsten Jacobsen (FP) Dansk Folkeparti havde ikke medlemmer i udvalget.
Bilag Et af udvalgets spørgsmål til erhvervsministeren og dennes svar herpå ¨ Spørgsmål 4:
 »Udvalget anmoder om ministerens kommentar til henvendelsen af 6.  

 november 1995 fra Sammenslutningen af danske Havne, jf. bilag 5«.
 Svar:
 Spørgsmålet om brugerbetaling for isbrydning fra havne og skibe hviler på  

 et mangeårigt princip, som der i Folketinget har været bred opbakning bag, og  

 som jeg ikke finder, man bør forlade.
 Lovforslagets udformning har været nøje drøftet med havneorganisationerne,  

 og disse har under den forudsætning, at man ikke, som af havnene ønsket,  

 kunne undgå en fortsat brugerbetaling, peget på den nu foreslåede model.  

 Dette er afspejlet i Havnesammenslutningens skrivelse af den 7. september  

 1995, som jeg har sendt til udvalget sammen med de øvrige høringssvar.
 Jeg skønner, at et administrationsgebyr på 3 pct. vil give havnene en  

 rimelig kompensation for den ekstra administration, som opkrævning af  

 afgiften vil give dem.
