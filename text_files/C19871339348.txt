 Nærværende erstatningsregler for markfrø afløser Statsfrøkontrollens  

 regler om beregning af erstatning for kvalitetsmangler ved handel med foder-,  

 olie- og spindplanter af 1. juli 1978.
 Reglerne er vedtaget af Frøkontrolkommissionen og godkendt af  

 Landbrugsministeriet til ikrafttræden 1. juli 1987.
I Landbrugsministeriets bekendtgørelse nr. 363 af 5. juli 1984 om markfrø,  

 § 25, er fastsat, at markfrøvirksomheder kan tilmelde sig en  

 erstatningsordning.
Virksomheder, der er tilmeldt denne erstatningsordning,  

 har pligt til at betale erstatning, dersom det konstateres, at det solgte frø  

 ikke opfylder de kvalitetsnormer, der er gældende for handelen.
 Det er endvidere fastsat, at tvistigheder vedrørende erstatning afgøres af  

 et bedømmelsesudvalg for markfrø nedsat af Frøkontrolkommissionen, og at  

 nærmere regler for erstatning skal fastsættes af Statsfrøkontrollen.
 I henhold hertil fastsættes følgende regler:
1. ERSTATNINGSREGLERNES OMRÅDE 1.1 Erstatningsreglerne omfatter alt markfrø, der sælges til den endelige  

 forbruger her i landet af virksomheder, der er tilmeldt denne  

 erstatningsordning.
Erstatningsansvaret gælder, uanset om salget sker direkte  

 til forbruger eller gennem mellemhandler.
Reglerne omfatter dog ikke:
 1.1.1 Frø solgt som plænegræs, uanset om dette består af en enkelt art  

 eller en blanding af flere arter.
 1.1.2 Præ-basisfrø, basisfrø eller certificeret frø solgt til kontraktlig  

 opformering.
 1.1.3 Erstatningsspørgsmål mellem frøvirksomhederne eller andre handlende.
 Dersom det aftales mellem parterne, kan reglerne i afsnittene 3 til 8 og  

 11 dog anvendes, også i de i 1.1.1 til 1.1.3 nævnte tilfælde samt for  

 markfrø, der er bragt i handelen af en virksomhed, der ikke er tilmeldt  

 ordningen.
 1.2 Erstatningsreglerne indeholder bestemmelser til afgørelse af, om  

 markfrø, der er handlet under erstatningsordningen, er leveret med mangler i  

 forhold til de kvalitetsnormer, der er gældende for handelen, jfr. afsnit 3,  

 og bestemmelser til endelig afgørelse af størrelsen af den erstatning, der  

 tilkommer køberen for sådanne mangler.
1.3 Spørgsmål om erstatning for andre mangler ved leveret markfrø end  

 mangler i forhold til de i afsnit 3 omhandlede kvalitetsnormer er ikke  

 omfattet af reglerne.
Det samme gælder andre erstatningskrav i forbindelse  

 med handel med markfrø.
 1.4 Forbrugerens ret til erstatning efter nærværende regler kan ikke ved  

 handelens indgåelse fraviges til ugunst for køberen.
 1.5 Der er ikke ved nærværende regler taget stilling til krav på  

 erstatning, som eventuelt måtte følge af erstatningsbestemmelser i henhold  

 til lov nr. 148 af 24. april 1975 om bekæmpelse af flyvehavre.
2. ERSTATNINGSKRAV 2.1 Alle købere af et parti, der er handlet under erstatningsordningen, og  

 for hvilket det konstateres, at det ikke opfylder de kvalitetsnormer, der i  

 følge afsnit 3 er gældende for handelen, har ret til erstatning.
2.2 Erstatning udbetales efter påkrav fra køberen.
Anmeldelse af mangler  

 og krav om erstatning skal fremsættes over for Frøkontrolkommissionens  

 Erstatningsfond for Markfrø, hvis adresse er: Statsfrøkontrollen, Skovbrynet  

 20, 2800 Lyngby.
Fremgangsmåden ved kravets fremsættelse og proceduren ved  

 sagens behandling fremgår af afsnittene 9, 10 og 11.
 2.3 Erstatningskrav sammen med faktura, mærkesedler, pakketryk eller  

 tilsvarende dokumentation til godtgørelse af købet og den købte mængde skal  

 være fremsendt til erstatningsfonden inden den 1. december i købsåret.  

 Erstatninger mindre end kr. 150 kan ikke kræves udbetalt, medmindre den  

 beregnede erstatning udgør mere end 10 pct. af den pågældende vares pris.
3. GARANTEREDE KVALITETSNORMER 3.1 Ved handel med markfrø under erstatningsordningen anses handelen  

 foretaget på de kvalitetsnormer, der er fastsat i bekendtgørelsen.
 3.2 Dersom der er anført højere normer på virksomhedens  

 frøbestillingslister og tilbud, anses handelen i stedet foretaget på disse  

 normer.
 3.3 Sorter, der indgår i en frøblanding, skal hver for sig opfylde de på  

 frøbestillingssedlen anførte normer for pågældende sort.
 3.4 Hvis en frøblandings sammensætning af arter og sorter ændres i forhold  

 til det på frøbestillingssedlen opgivne, skal dette meddeles på køberens  

 faktura.
 3.5 Dersom det i øvrigt godtgøres, at der er handlet efter andre  

 kvalitetsnormer end foran anført, eller reglerne anvendes i handelsforhold  

 med andre normer, jfr. afsnit 11, gælder i stedet disse normer.
4. OPGØRELSE AF MANGLER I FORHOLD TIL DE FASTSATTE  

 KVALITETSNORMER 4.1 Spørgsmålet om, hvorvidt der foreligger mangler i forhold til de  

 kvalitetsnormer, der er gældende for handelen, afgøres på grundlag af analyse  

 foretaget af Statsfrøkontrollen af den officielle prøve af det pågældende  

 parti (partiprøven) samt af udtagne stikprøver, hvis væsentlige funktion er  

 at belyse, hvorvidt blanding og udportionering er foretaget som af firmaet  

 angivet.
 Såvel virksomheden som bedømmelsesudvalget har dog ret til at fordre nye  

 analyser foretaget af disse prøver eller af parallelprøver eller nye  

 stikprøver, hvis sådanne kan fremskaffes.
 På grundlag af det herefter foreliggende materiale afgør  

 Statsfrøkontrollen i tilfælde af uenighed, hvilke analyseresultater der skal  

 lægges til grund ved erstatningsafgørelsen.
 4.2.I sager, som forelægges bedømmelsesudvalget, kan der foretages  

 markbesigtigelse efter udvalgets bestemmelse.
 Bedømmelsesudvalget udpeger den eller de personer, der skal foretage  

 besigtigelsen.
4.3 Dersom det gøres gældende, at det leverede markfrø har afveget fra  

 undersøgelsesresultatet af de af partiet udtagne prøver, og der ikke kan  

 opnås enighed om denne afvigelse og dens betydning for beregningen af  

 erstatningen, træffes afgørelse herom af bedømmelsesudvalget.
Udvalget kan  

 henvise tvivlsspørgsmål til hel eller delvis afgørelse ved de almindelige  

 domstole, herunder f.eks. spørgsmål af bevismæssig karakter, jfr. § 7 i lov  

 nr. 181 af 24. maj 1972 om voldgift.
4.4 Dersom der er uenighed om andre spørgsmål af betydning for  

 erstatningsfastsættelsen for kvalitetsmanglerne, afgøres disse spørgsmål af  

 de almindelige domstole eller ved aftalt voldgift.
Dette gælder f.eks.  

 tilfælde, hvor der ikke er enighed om den leverede mængde eller den aftalte  

 pris.
5. FASTSÆTTELSE AF ERSTATNINGEN FOR KONSTATEREDE  

 MANGLER 5.1 Såfremt spørgsmålet om erstatningens størrelse ikke efter  

 bestemmelserne i afsnit 7 er henvist til bedømmelsesudvalget, kan  

 erstatningen fastsættes umiddelbart efter de i afsnit 7 indeholdte  

 beregningsregler.
5.2 Såfremt et parti ikke opfylder normerne for flere kvalitetsegenskaber,  

 beregnes erstatningen for hver egenskab for sig.
Summen af de enkelte  

 erstatninger udgør erstatningen til køberne.
5.3 Erstatningsfastsættelsen er endelig, medmindre sagens parter enes om  

 andet.
Dette gælder, uanset om det kan godtgøres, at køberne har haft større  

 eller mindre tab end den beregnede erstatning.
 5.4 I de erstatningssager, der efter bestemmelserne i afsnit 7 er henvist  

 til afgørelse i bedømmelsesudvalget, fastsætter udvalget erstatningen efter  

 en samlet bedømmelse af, hvad erstatningen bør være for en mangel af den  

 pågældende type, herunder et eventuelt lidt udbyttetab.
 Erstatningen kan i intet tilfælde fastsættes lavere end størrelsen af den  

 erstatning, der i det pågældende tilfælde ville være beregnet efter de i  

 afsnit 7 indeholdte regler.
6. LATITUDER Ved handel med markfrø gælder de nedenfor anførte latituder, således at  

 køberne kun har krav på erstatning, når differencen mellem normen og  

 analyseresultatet ligger uden for de grænser, den pågældende latitude  

 angiver.
Er der i handelen garanteret en bestemt minimums- eller maksimumsprocent  

 eller »fri for«, bortfalder latituden.
Ligeledes bortfalder  

 latituden, når der er handlet til den endelige forbruger på bekendtgørelsens  

 normer.
 6.1 Følgende latituder er gældende for resultaterne af undersøgelser for  

 renhed samt indhold af andre kulturfrø og ukrudtsfrø:
Tabel I.
Latituder for renhed og indhold af andre kulturfrø og  

 ukrudtsfrø 1. Norm gældende for handelen 2. Latitude for renhed 3. Norm gældende for handelen 4./5. Latitude for artsrenhed af rapgræs ved mikroskopering Latituderne er beregnet under forudsætning af, at undersøgelserne er  

 gennemført på en arbejdsprøve af mindst de i Statsfrøkontrollens  

 analyseregler angivne vægtmængder for arbejdsprøven for den givne art og den  

 givne kategori af analyse.
 6.2 Følgende latituder er gældende for resultaterne af  

 spiringsundersøgelser af det rene frø:
Tabel II.
Latituder for spireevne 6.3 Latituden på en bestemmelse af vandindhold er for alle arter 1 pct.
7. ERSTATNINGENS STØRRELSE Overskrides de ovenfor nævnte latituder, beregnes erstatningen af hele  

 differencen mellem normen og de ved analysen fundne resultater.
 7.1 Erstatning for mangler ved overholdelse af normen for renhed beregnes  

 på følgende måde:
hvor m betyder erstatningspligtig procent, p prisen i øre pr. kg og g  

 normen for renhed 7.2 Ved frøets spireevne forstås i denne forbindelse procent normale  

 spirer i det rene frø + procent friske uspirede frø + hårde frø i rødkløver,  

 hvidkløver, alsike, kællingetand, lucerne og sneglebælg.
 Erstatning for mangler ved overholdelse af normen for spireevne beregnes  

 på følgende måde:
 hvor m betyder erstatningspligtig procent, p prisen i øre pr. kg og g  

 normen for spireevne.
 Erstatningsspørgsmål vedrørende manglende spireevne afgøres af  

 bedømmelsesudvalget, såfremt mangelen er 2 gange - for bederoearterne 3 gange  

 - så stor som latituden for spireevne, dog mindst 10 pct.
 7.3 For indhold af ukrudtsfrø ud over normen beregnes en erstatning på:  

 1.5 pct. af varens pris for hver 0.1 pct., indholdet af ukrudtsfrø overstiger  

 normen.
 7.4 Erstatning for indhold af andre kulturfrø, der overstiger de i  

 bekendtgørelsen fastsatte normer, afgøres af bedømmelsesudvalget.  

 Bedømmelsesudvalget kan også på begæring fastsætte erstatningens størrelse i  

 tilfælde, hvor anden norm er aftalt mellem køber og sælger.
 7.5 Erstatningsspørgsmål vedrørende sortsægthed og sortsrenhed afgøres af  

 bedømmelsesudvalget.
 7.6 Erstatningsspørgsmål vedrørende sygdomsangreb afgøres af  

 bedømmelsesudvalget.
 7.7 For vandindhold ud over normen beregnes en erstatning på 3 pct. af  

 varens pris for hver procent vand, varen indeholder ud over normen.
 7.8 Erstatningsspørgsmål som følge af, at komponenterne i en frøblanding  

 afviger fra det angivne forhold mellem disse, afgøres af bedømmelsesudvalget.
8. BEDØMMELSESUDVALGET 8.1 Bedømmelsesudvalget består af en formand og yderligere 2 medlemmer,  

 der udpeges for 5 år ad gangen.
Formanden udpeges af Frøkontrolkommissionen,  

 1 medlem udpeges af Dansk Frøhandlerforening, og 1 medlem udpeges af De  

 danske Landboforeninger og Danske Husmandsforeninger i fællesskab.
Der  

 udpeges efter samme regler suppleanter for de pågældende.
 Statsfrøkontrollen varetager sekretariatsopgaverne.
 8.2 Efter bedømmelsesudvalgets beslutning kan dette i den enkelte sag  

 udvides med de 2 af erhvervene udpegede suppleanter til at bestå af 5  

 medlemmer.
 8.3 Er et medlem af udvalget økonomisk interesseret i en foreliggende sag,  

 indtræder suppleanten i det pågældende medlems sted.
9. INDBETALING OG UDBETALING AF ERSTATNING 9.1 Der oprettes en fond »Frøkontrolkommissionens Erstatningsfond for  

 Markfrø«, som bestyres af et udvalg, bestående af 3 personer udpeget af  

 Frøkontrolkommissionen.
Udvalgets medlemmer godkendes af  

 Landbrugsministeriet.
Statsfrøkontrollen varetager sekretariatsopgaverne.
 9.2 Såfremt et firma tilsluttet erstatningsordningen er pligtigt til at  

 betale en erstatning efter foranstående regler, indbetales denne til fonden.
9.3 Fonden udbetaler efter behørig dokumentation erstatning til de købere,  

 der rejser krav herom, således som erstatningerne kan fastsættes ved  

 anvendelse af de foranstående regler eller efter bedømmelsesudvalgets  

 afgørelse.
Det er dog en betingelse, at virksomheden har indbetalt erstatning  

 til erstatningsfonden for det forhold, sagen vedrører.
 9.4 Sekretariatsudgifterne afholdes af fonden.
 9.5 Regler for benyttelse af fondens midler til formål ud over de under  

 9.3 og 9.4 nævnte fastsættes af Frøkontrolkommissionen og godkendes af  

 Landbrugsministeriet.
10. INDBERETNING AF ERSTATNINGSSAGER 10.1 Når Statsfrøkontrollen konstaterer, at et frøparti, hvoraf der er  

 solgt til den endelige forbruger her i landet af en virksomhed tilmeldt  

 erstatningsordningen, ikke svarer til normerne, skal tilfældet indberettes  

 til erstatningsfonden.
 10.2 Såfremt erstatningens størrelse kan beregnes ved hjælp af  

 foranstående regler, sender statsfrøkontrollen sammen med indberetningen en  

 beregning over, hvor meget virksomheden skal udbetale i erstatning, såfremt  

 hele det udportionerede parti er solgt.
 Kopi af denne indberetning tilsendes virksomheden.
10.3 Virksomheden meddeler erstatningsfonden, hvor stor en del af partiet  

 der er solgt, og indbetaler samtidig den erstatning, som svarer til den  

 solgte mængde af partiet.
Virksomheden er berettiget til samtidig at meddele  

 køberen, at erstatning kan fås ved påkrav til erstatningsfonden.
 10.4 Såfremt det er virksomhedens opfattelse, at grundlaget for beregning  

 af erstatningens størrelse er forkert, eller at beregningsmåden er forkert,  

 og der ikke kan opnås enighed om dette, indbringes sagen for  

 bedømmelsesudvalget.
 Dersom en køber finder, at der gør sig særlige forhold gældende for frø  

 leveret til ham, og der ikke opnås enighed mellem parterne herom, kan han  

 indbringe sagen for bedømmelsesudvalget efter bestemmelserne i afsnit 11.
 10.5 Såfremt en virksomhed har pådraget sig et erstatningsansvar på et  

 område, hvor erstatningens størrelse skal fastsættes af bedømmelsesudvalget,  

 indbringer Statsfrøkontrollen sagen for bedømmelsesudvalget, som fastsætter  

 erstatningen og meddeler firmaet erstatningens størrelse, såfremt hele  

 partiet er solgt.
 10.6 Den videre behandling af sagen sker som beskrevet under 9.2, 9.3 og  

 9.4.
11. AFGØRELSE VED BEDØMMELSESUDVALGET 11.1 Begæring om afgørelse af en sag i bedømmelsesudvalget kan indgives af  

 erstatningsfonden samt køber eller sælger til: Frøkontrolkommissionens  

 Bedømmelsesudvalg for Markfrø, Skovbrynet 20, 2800 Lyngby.
11.2 Begæring skal afgives skriftligt og skal være ledsaget af faktura,  

 mærkesedler eller tilsvarende dokumentation til godtgørelse af købet af det  

 omtvistede parti markfrø og den købte mængde.
Endvidere fremsendes de  

 analyseresultater, der skal lægges til grund for erstatningsfastsættelsen.
 11.3 I begæringen skal være indeholdt en tydelig angivelse af, hvad  

 tvisten drejer sig om, herunder de mangler ved partiet, som ønskes bedømt.  

 Dersom markbesigtigelse ønskes foretaget, skal dette udtrykkeligt anføres.
I klageskriftet bør angives klagerens - eller parternes - påstande om  

 erstatningens størrelse og en fremstilling af de kendsgerninger, herunder  

 eventuel yderligere dokumentation, som påberåbes.
Endvidere anføres  

 eventuelle bemærkninger om andre forhold af betydning for skadens bedømmelse  

 og erstatningens fastsættelse.
 11.4 Klageskriftet med bilag fremsendes af bedømmelsesudvalget til den  

 indklagede, og der gives denne en frist, inden hvilken vedkommende skal  

 fremkomme med sit svarskrift.
11.5 Der gives parterne lejlighed til yderligere at udveksle replik og  

 duplik.
De skriftlige indlæg skal afgives inden en af bedømmelsesudvalget i  

 det enkelte tilfælde fastsat frist.
Såfremt en part ikke er i stand til at overholde en fastsat frist, må  

 vedkommende i god tid inden fristens udløb fremsætte motiveret anmodning om  

 fristforlængelse til et bestemt senere tidspunkt.
Bedømmelsesudvalget,  

 eventuelt dettes formand alene, tager stilling til, om anmodningen helt eller  

 delvis kan imødekommes.
 11.6 Efter udveksling af de skriftlige indlæg og efter at eventuel  

 besigtigelse er foretaget, træffer udvalget bestemmelse om, hvorvidt sagen  

 kan afgøres på det foreliggende grundlag.
11.7 Bedømmelsesudvalget kan selv indhente oplysninger og foretage  

 undersøgelser til brug for sagens afgørelse.
Parterne underrettes herom, og  

 der gives dem lejlighed til at udtale sig.
 11.8 Bedømmelsesudvalget har ret til på ethvert tidspunkt under sagen at  

 mægle forlig mellem parterne.
 11.9 Når bedømmelsesudvalget finder, at sagen er tilstrækkelig oplyst,  

 eller at der i hvert fald er givet parterne tilstrækkelig tid til at varetage  

 deres tarv, optages sagen til påkendelse.
 11.10 Såfremt en af parterne viser sig uvillig til at medvirke til sagens  

 oplysning, kan udvalget afgøre sagen på grundlag af det af den anden part  

 oplyste eller anførte og af de oplysninger, bedømmelsesudvalget selv måtte  

 have tilvejebragt.
11.11 Efter hvert møde udarbejder sekretæren et protokollat, der  

 fremsendes til medlemmernes godkendelse.
Efter godkendelse indføres  

 protokollatet i udvalgets forhandlingsprotokol.
Afskrift af det godkendte  

 protokollat sendes såvel til udvalgets medlemmer som til suppleanterne og til  

 Statsfrøkontrollen.
 I forhandlingsprotokollen indføres oplysninger om tid og sted for mødet  

 samt de i mødet deltagende personer.
 Protokollatet skal endvidere omfatte den enkelte sags kendsgerninger samt  

 udvalgets afgørelse af sagen med angivelse af særstandpunkter, såfremt  

 afgørelsen ikke er enstemmig.
 Bedømmelsesudvalget afgør selv, i hvilket omfang der derudover skal  

 foretages protokollering af forhandlingerne.
11.12 Kendelsen afsiges snarest muligt.
Kendelsen skal indeholde en  

 afgørelse af de indbragte spørgsmål, ligesom der i kendelsen skal træffes  

 bestemmelse om, hvem der skal betale bedømmelsesudvalgets udgifter til sagen,  

 herunder vederlag til bedømmelsesudvalgets medlemmer.
 I kendelsen skal være givet en kort beskrivelse af sagens kendsgerninger  

 samt en kort begrundelse af udvalgets afgørelse.
 11.13 I tilfælde af uoverensstemmelse mellem bedømmelsesudvalgets  

 medlemmer afgøres sagen ved stemmeflertal.
 11.14 Bedømmelsesudvalgets kendelse er endelig og bindende for parterne  

 med de forbehold, der følger af bestemmelserne i lov nr. 181 af 24. maj 1972  

 om voldgift.
 11.15 Kendelsen sendes snarest efter afsigelsen til sagens parter og til  

 Statsfrøkontrollen.
 Parterne kan i øvrigt forlange en udskrift af udvalgets  

 forhandlingsprotokol vedrørende den pågældende sag bortset fra medlemmernes  

 tilkendegivelse under sagens behandling.
