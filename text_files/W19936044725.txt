 Patentankenævnet fandt, at en opfindelse af et rulle- eller isolerbånd  

 af en varmebestandig plast ifølge de for ankenævnet fremsatte patentkrav  

 adskilte sig fra kendt teknik.
År 1993, den 28. januar afsagde Patentankenævnet (Hans Chr.
Thomsen, Laubst, Asger Nielsen, Terndrup Pedersen) følgende Den 22. februar 1983 indleverede klageren en ansøgning om patent på rulle-  

 eller isolerbånd af en varmebestandig plast.
Ansøgningens krav lød således:
 »1. Rulle- eller isolerbånd af en varmebestandig plast,  

kendetegnet  ved, at båndet har en form, der afviger fra den  

 rektangulære form, fortrinsvis en linse- eller trapezformet tværsnitsform med  

 et forstærket midterområde (a) og hen imod hver af båndkanterne, fortrinsvis  

 fladt affaldende områder (b) med aftagende båndtykkelse og hver sin glatte  

 overflade.
 2. Rulle- eller isolerbånd ifølge krav 1, kendetegnet ved, at  

 båndtykkelsen i det forstærkede midterområde andrager fra 30 til 200 micro m,  

 fortrinsvis 60-180 micro m, og i kantområdet 5 micro m eller mindre, og at  

 båndbredden andrager fra 4-50 mm, fortrinsvis 10-30 mm.
 3. Rulle- eller isoleringsbånd ifølge krav 1 eller 2, kendetegnet  

  ved, at båndet består af en som smelte ikke forarbejdeligt usintret, pulver-  

 eller kornformet plast med en høj temperaturbestandighed.
 4. Rulle- eller isoleringsbånd ifølge krav 3, kendetegnet ved, at  

 den temperaturbestandige plast er en flourpolymer, f.eks. en  

 polytetrafluorpolymer.
 5. Anvendelse af et rulle- eller isoleringsbånd ifølge et eller flere af  

 kravene 1-4 til fremstilling af indhylninger af elektriske kabler og  

 ledninger.
 6. Anvendelse af et rulle- eller isoleringsbånd ifølge et eller flere af  

 kravene 1-4 til fremstilling af rørledninger til optagelse eller til  

 transport af flydende eller gasformige medier.
 7. Anvendelse af et rulle- eller isoleringsbånd ifølge et eller flere af  

 kravene 1-4 til fremstilling af hule profilstrenge, før eller slanger,  

 hvorved rør- eller slangevæggen i sig selv består af det viklede bånd.
 8. Anvendelse af et rulle- eller isoleringsbånd ifølge et eller flere af  

 kravene 1-4 til fremstilling af viklede legemer.
 9. Fremgangsmåde til fremstilling af en indhylning ifølge krav 5 eller et  

 af de følgende, kendetegnet ved, at rulle- eller isoleringsbåndet af  

 en fra smelten ikke forarbejdeligt usintret plast påvikles i et eller flere  

 lag ved overlappende båndkanter på godset, dernæst sintres ved en  

 temperaturbehandling af båndmaterialet, hvorved de overlappende båndkanter og  

 ved siden af hinanden liggende lag samtidig svejses gas- og fugtighedstæt til  

 hinanden til et kompakt og i vid udstrækning homogent svøb med en glat  

 yderoverflade.
10. Fremgangsmåde til fremstilling af hule profilstrenge, såsom rør eller  

 slanger, ifølge krav 7, kendetegnet ved, at rulle- eller  

 isoleringsbåndet bestående af en fra smelten ikke forarbejdeligt usintret  

 plast vikles på en bære- eller støttelegeme i flere lag med overlappende  

 båndkanter og dernæst ved en temperaturbehandling af båndmaterialet sintres,  

 og at de overlappende båndkanter og ved siden af hinanden liggende lag  

 samtidig svejses sammen gas- og fugtighedstæt med hinanden til en kompakt og  

 i vid udstrækning homogen væg med mindst en glat overflade, og at bære- og  

 støttelegemet endelig fjernes fra det dannede rør eller slange.« Patentdirektoratet udtalte i skrivelse af 25. april 1990:
 »1. Efter nyhedsundersøgelse af Deres patentansøgning mener vi, at  

 opfindelsen ikke er patenterbar, jf. nedenstående redegørelse.
 2. Ifølge beskrivelsen side 3, linie 17-27, og krav 1 består opfindelsen  

 i, at det omhandlede rulle- eller isolerbånd har en tværsnitform, som afviger  

 fra den rektangulære derved, at randområderne er tyndere end midterområdet.  

 Herved opnås, at der kan fremstilles kabler og ledninger (og slanger og  

 røromhylninger, jf. f.eks. side 4 og 7) med glat overflade, der ikke  

 frembyder angrebspunkter for mekaniske kræfter, som kunne medføre oprivning.
 3. Denne opfindelse er kendt fra dansk patent nr. 40.271, schweizisk  

 patent nr. 433.471 og US-patent nr. 3.919.026, se især tegningerne og de  

 tilsvarende dele af beskrivelserne.
4. Konstateringen af, at et af denne opfindelses anvendelsesområder er  

 fremstilling af varmebestandlige overtræk m.m., som er uigennemtrængelige for  

 korroderende væsker og dampe, ses ikke at indebære noget opfinderisk  

 ejendommeligt, da dette anvendelsesområde blot forudsætter, at rulle- eller  

 isolerbåndet fremstilles af materialer, der vides at være egnede til disse  

 formål.« Klageren indleverede derefter ved skrivelse af 25. oktober 1990 følgende  

 eneste krav:
»Bånd af en usintret pulverformig polytetrafluorethylen med en  

 båndtykkelse på fra 30 micro m til 200 micro m og en bredde fra 4 til 50 mm  

 til fremstilling af en isolerende kappe til elektriske kabler og ledninger,  

kendetegnet ved, at det usintrede bånd har et linse- eller  

 trapezformet tværsnit, idet båndtykkelsen i det yderste randområde højst  

 andrager 5 micro m.« Endvidere ændredes beskrivelsesindledningen og titlen blev ændret til  

 »bånd af usintret pulverformigt polytetrafluorethylen«.
 Direktoratet afslog ved skrivelse af 13. november 1990 ansøgningen med  

 følgende begrundelse: .....
»2.Som opfindelsen er forklaret og karakteriseret i beskrivelsen og  

 kravet, skal det opfinderisk ejendommelige søges i, at det omhandlede bånd  

 har en tværsnitsform, hvor randområderne er tyndere en midterområdet, og den  

 ved opfindelsen opnåede tekniske virkning består i, at beviklinger, som  

 fremstilles ved anvendelse af båndet, er tætte, fri for hulrum og frembyder  

 en glat overflade uden angrebspunkter for oprivning.
Det er umiddelbart  

 indlysende, at det udelukkende beror på båndets geometriske udformning, at  

 denne tekniske virkning opnås.
Det er altså uden betydning for opnåelsen af  

 denne virkning, hvilket materiale båndet er fremstillet af, ligesom det  

 forekommer usandsynligt, at sintring af beviklinger, bestående af  

 sintringsegnet materiale, vil have væsentlig indflydelse på beviklingens  

 tæthed, homogenitet og overfladebeskaffenhed.
 3. Vi kan derfor ikke indse, at det skulle være væsentligt at skelne  

 mellem bånd, som bevarer deres form ved anvendelsen, og bånd til fremstilling  

 af kapper, der derefter sintres.
 Som det fremgår af ovenstående redegørelse, kan vi heller ikke være enig  

 med Dem i, at bedømmelsen af opfindelsens patenterbarhed kan påvirkes af den  

 omstændighed, at de bånd, der beskrives i de fremdragne patentskrifter,  

 består af andre materialer end båndet ifølge ansøgningen.
 Vi skal ikke bestride, at materialevalget og sintringen medfører fordele,  

 som ikke kan opnås ved ovennævnte kendte teknik (fx varmebestandighed), men  

 disse fordele hidrører fra andre opfindelser end den, De har søgt patent på -  

 fx fra den kendte teknik, De har angivet i kravets indledning.
4. Konklusionen kan derfor kun blive, at opfindelsen alene vedrører  

 båndets geometriske form, og at denne opfindelse er kendt fra de fremdragne  

 patentskrifter.« Denne afgørelse har klageren ved skrivelse af 8. januar 1991 indbragt for  

 Patentankenævnet.
Klageren har i ankebegrundelsen af 19. marts 1991 bl.a.  

 anført:
»Som nærmere begrundelse for afslaget anføres det under afsnit 2.:  

 »Det er umiddelbart indlysende, at det udelukkende beror på båndets  

 geometriske udformning, at denne tekniske virkning opnås.
Det er altså uden  

 betydning for opnåelse af denne virkning, hvilket materiale båndet er  

 fremstillet af, ligesom det forekommer usandsynligt, at sintring af  

 beviklinger bestående af sintringsegnet materiale vil have væsentligt  

 indflydelse på beviklingens tæthed, homogenitet og  

 overfladebeskaffenhed.« Af dette afsnit synes det at fremgå, at sagsbehandleren overhovedet ikke  

 har taget hensyn til, at nærværende opfindelse angår et bånd til fremstilling  

 af en temperaturbestandig kappe , især til elektriske ledere, og at  

 materialevalget og sintringen er af helt afgørende betydning for egenskaberne  

 (både de elektriske, såsom: gennemslagsfeltstyrke, specifik modstand,  

 dielektricitets konstant, tabsfaktor, og kemiske, såsom: modstandsdygtighed  

 over aggressive medier, f.eks. syrer, og mekaniske egenskaber) af den færdige  

 kappe.
Blandt de modhold, der er nævnt af den danske sagsbehandler, indgår så  

 forskellige isolationsmaterialer som følgende: bånd af papir eller lignende  

 tyndt stof, ekstruderet bånd af blød eftergivelig syntetisk plast  

 (fortrinsvis PVC), klæbemiddel indeholdende diorganopolysiloxan samt  

 overlappende klæbebånd af siliconegummi.
Ingen af disse materialer vil kunne  

 fungere ved temperaturer på f.eks. 25053C, en temperatur, hvor man stadig kan  

 forvente, at de særligt højtemperaturbestandige kunststoffer, såsom  

 polytetrafluorethylen, er modstandsdygtige.
Sådanne højtemperaturbestandige materialer har imidlertid også nogle  

 ulemper, nemlig at de er særdeles vanskelige at bearbejde, og i hvert fald  

 ikke kan behandles på samme måde som materialer, der blødgøres af varme (jf.  

 vedlagte kopi af side 169 i Elektroteknisk materiallære af N.
Balslev).
Det er derfor et teknisk problem hurtigt og effektivt at fremstille en  

 isolerende kappe til elektriske ledninger, hvor den færdige kappe for det  

 første giver den ønskede elektriske isolering..... .' I skrivelsen af 19. marts 1991 har klageren nedlagt påstand om, at den  

 påklagede afgørelse omstødes, således at ansøgningen optages til fortsat  

 behandling principalt på grundlag af følgende krav:
 »Isolerbånd af usintret pulverformig varmebestandig plast, såsom  

 polytetrafluorethylen med en maksimal båndtykkelse på fra 30 micro m til 200  

 micro m og en bredde mellem 4 og 50 mm til brug ved fremstilling af en  

 sintret isolerende kappe til elektriske kabler og ledninger,  

kendetegnet ved, at det usintrede bånd (1) har et linse- eller  

 trapezformet tværsnit, idet båndtykkelsen aftager ud imod randområderne og i  

 de yderste randområder (2) højst andrager 5 micro m.
 Subsidiært på grundlag af følgende krav:
 Bånd af en usintret pulverformig plast med høj temperaturbestandighed,  

 såsom polytetrafluorethylen, med en båndtykkelse på fra 30 micro m til 200  

 micro m og en bredde mellem 4 og 50 mm til brug ved en fremgangsmåde til  

 fremstilling af en sintret isolerende kappe til elektriske kabler og  

 ledninger ved hvilken fremgangsmåde et antal elektriske ledninger (7)  

 omvikles med båndet (1) med let overlappende randdele (2) og derefter sintres  

 således, at den pulverformige plast danner en sammenhængende kappe,  

kendetegnet ved, at det usintrede bånd (1) har et linse- eller  

 trapezformet tværsnit, idet båndtykkelsen aftager imod randområderne (2) og i  

 det yderste randområde højst andrager 5 micro m.
 Mere subsidiært på grundlag af følgende krav:
Isolerbånd (1) bestående af usintret polytetrafluorethylen til  

 fremstilling af isolerende kapper til elektriske kabler eller ledninger ved  

 sintring af omviklede lag af båndmaterialet, kendetegnet ved, at  

 isoleringsbåndet har et i hovedsagen linseformet tværsnit, som afgrænses af  

 en øvre krum og nedre lige begrænsningslinie, således at krumningen danner et  

 forstærket midterområde (a), som på begge sider støder til områder (b), der  

 er tilspidsede ud imod båndranden (2), hvis tykkelse højst andrager 5 micro  

 m.« Ankenævnet har behandlet sagen i sit møde den 3. december 1992.
For klageren mødte ingeniør Anna Larsen, diplomingeniør Eberhardt Mende og  

 hr.
K.
Schwamborn.
 De fremmødte havde lejlighed til at udtale sig:
 Ankenævnet skal udtale:
 De i klagebegrundelsen anførte dielektriske, termiske og mekaniske  

 egenskaber hos isolerbåndet ifølge opfindelsen findes ikke udelukkende at  

 bero på båndets geometriske udformning men opnås ved en kombination af  

 materialevalg og båndets tværsnitsgeometri, som sammen med sintringsprocessen  

 adskiller sig væsentligt fra det modholdte.
Herefter bestemmes:
 Sagen tilbagesendes til direktoratet til fortsat behandling på basis af de  

 i klagebegrundelsen fremførte principale, respektive subsidiære krav.
