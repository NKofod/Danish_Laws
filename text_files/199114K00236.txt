Nr BTL 236 Betænkning over Forslag til lov om ændring af lov om ligestilling mellem  

 mænd og kvinder og lov om lige løn til mænd og kvinder   

 Nr L 236 1991-92, 1. samling Afgivet af Arbejdsmarkedsudvalget Afgivet: 19920513 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra Dansk Arbejdsgiverforening og Ligestillingsrådet.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets og Centrum-Demokraternes medlemmer samt Kai Dige Bach  

 (KF)) lovforslaget til vedtagelse med de af arbejdsministeren stillede  

 ændringsforslag.
Flertallet lægger vægt på ministerens oplysning om, at det med  

 ændringsforslagene er sikret, at en sag om lige løn ikke kan blokeres ved, at  

 en arbejdsgiver nægter at udlevere oplysninger, eller ved at en ansat ikke  

 ønsker, at oplysninger om pågældendes lønforhold bliver videregivet.
Det er  

 hermed en selvfølge, at disse oplysninger behandles fortroligt.
 Såfremt det i den kommende tid skulle vise sig, at sådanne oplysninger  

 bliver misbrugt, vil flertallet være parat til at se på spørgsmålet igen.
Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, idet mindretallet  

 afviser, at der lovgives på det pågældende område.
Arbejdsmarkedsforhold  

 klares bedst af arbejdsmarkedets parter.
 Mindretallet synes i øvrigt, at det også vil være direkte diskriminerende  

 over for kvinder at lave særlovgivning på dette område.
Det må være indlysende, at udføres det samme stykke arbejde på det samme  

 tidspunkt, bør der gives den samme løn.
Efter Fremskridtspartiets opfattelse  

 er problemet blæst op i et alt for højt plan.
 Et andet mindretal (Centrum-Demokraternes medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
 Et tredje mindretal (Kai Dige Bach (KF)) indstiller lovforslaget  

 til forkastelse ved 3. behandling på grund af lovforslagets § 1, nr.  

 1, § 2, nr. 2, og i særdeleshed § 2, nr. 5. Mindretallet vil redegøre for sin  

 stilling til de af arbejdsministeren stillede ændringsforslag ved 2.  

 behandling.
 ÆndringsforslagAf arbejdsministeren , tiltrådt af et flertal  

 (udvalget med undtagelse af FP, CD og Kai Dige Bach (KF)):
 Til § 1 1) Det under nr. 1 foreslåede § 2, stk. 6,  

 affattes således:
»Stk. 6. Repræsentanter for Ligestillingsrådet og de i stk. 5  

 nævnte særligt sagkyndige kan til brug for behandlingen af konkrete sager  

 besigtige arbejdets udførelse på de implicerede virksomheder, hvis der indgås  

 en aftale med virksomheden herom.« Til § 2 2) Nr. 2 affattes således:
 »2. I § 1 indsættes efter stk. 2 som nyt stykke:
»Stk. 3. Bedømmelsen af arbejdets værdi skal ses ud fra en  

 helhedsvurdering af relevante kvalifikationer og andre relevante  

 faktorer.« Stk. 3 bliver herefter stk. 4.' 3) Den under nr. 3 foreslåede affattelse af § 3, stk.  

 2, affattes således:
»Stk. 2. Det påhviler arbejdsgiveren at bevise, at en  

 afskedigelse ikke er foretaget i strid med reglerne i stk. 1. Dette gælder  

 dog ikke, hvis afskedigelsen finder sted mere end 1 år efter, at  

 lønmodtageren har fremsat krav om ligeløn.« 4) I den under nr. 3 foreslåede affattelse af § 3, stk.  

 3, indsættes i 1. pkt. efter »påstand herom« ordene: »,  

 medmindre det i særlige tilfælde efter en afvejning af parternes interesse  

 findes åbenbart urimeligt at kræve ansættelsesforholdet opretholdt eller  

 genoprettet«.
 5) Nr. 4 affattes således:
 »4. I § 5 a indsættes efter stk. 2 som nyt stykke:
»Stk. 3. Arbejdsgiveren skal udlevere de nødvendige  

 oplysninger, der giver mulighed for at vurdere, om loven er overholdt.  

 Såfremt oplysninger omhandler enkeltpersoners lønforhold, skal de pågældende  

 have meddelelse om, at oplysningerne er givet, og oplysningerne skal  

 behandles fortroligt.«» Bemærkninger Til nr. 1 Udtrykket »der indgås en aftale med virksomheden  

 herom« indebærer, at arbejdsgiveren kan modsætte sig besigtigelse på  

 virksomheden.
Hvis det viser sig, at virksomhederne mod forventning modsætter  

 sig anmodning om besigtigelse, vil flertallet tage spørgsmålet op til fornyet  

 overvejelse.
 Til nr. 2 For at undgå fortolkningstvivl og risiko for  

 modsætningsslutninger foreslås det foreslåede § 1, stk. 3, præciseret og  

 forenklet som anført.
Til nr. 3 Der foreslås indsat en begrænsning i lønmodtagerens  

 procesfordel, idet den bevisbyrde, der i afskedigelsessager, hvor der er  

 fremsat krav om lige løn, påhviler arbejdsgiveren, tidsmæssigt begrænses ved,  

 at der indsættes en frist på 1 år i bestemmelsen.
Der bør være en vis  

 tidsmæssig sammenhæng mellem fremsættelsen af kravet om lige løn og en  

 eventuel afskedigelse.
I modsat fald vil lønmodtageren altid kunne påstå, at  

 arbejdsgiveren har afskediget pågældende, fordi kravet om lige løn er  

 fremsat.
Er der gået flere år fra fremsættelsen af kravet og afskedigelsen,  

 taler meget for, at det er andre grunde end fremsættelse af kravet om lige  

 løn, der har fremkaldt afskedigelsen.
Til nr. 4 Der foreslås indsat en tilsvarende bestemmelse som i  

 ligebehandlingslovens § 16, stk. 1. Bestemmelsen går ud på, at hvis  

 arbejdsforholdet mellem lønmodtageren og arbejdsgiveren er ødelagt, bør  

 lønmodtageren ikke have ubetinget krav på genansættelse, hvorimod godtgørelse  

 for afskedigelsen fortsat vil være til stede.
Det foreslås derfor, at  

 bestemmelsen formuleres, så der forbliver en mulighed for ophævelse af  

 ansættelsesforholdet, hvis det findes åbenbart urimeligt at opretholde det.
 Til nr. 5 Ændringsforslaget sikrer, at personlige oplysninger ikke  

 misbruges.
