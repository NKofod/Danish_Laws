 Ankenævnet stadfæstede afgørelse, hvorefter boligudgift ikke skulle  

 fastsættes til et højere beløb end svarende til den af skattemyndighederne  

 senest fastsatte lejeværdi.
 Ved brev modtaget i ankeafdelingen den 24. oktober 1985 har De klaget over  

 det beregningsgrundlag, som social- og sundhedsforvaltningen i Århus kommune  

 har anvendt i forbindelse med beregning af boligydelse.
De vedlægger kopi af skrivelse af 14. oktober 1985 fra boligstøttekontoret  

 til Dem.
Heraf fremgår: »Under henvisning til, at De har fremsendt  

 huslejevarsling skal man herved meddele, at man ifølge boligstøtteloven skal  

 anvende den lejeværdi, skattemyndighederne senest har fastsat.
Man har  

 ekstraordinært accepteret at regulere Deres boligudgift i 1985, hvorfor  

 boligudgiften på kr. 29.093 må bibeholdes indtil en af skattevæsenet endelig  

 ansat lejeværdi er højere.« De fremsender kopi af varsling af lejeforhøjelse pr. 1. januar 1986 til  

 den ene af 2 lejere på 1. sal.
Heraf fremgår den fra 1. januar 1986 gældende  

 husleje, og da hele ejendommen består af 2 identiske lejligheder på 1. sal  

 samt den lejlighed i stueetagen, som De bebor, finder De, at Deres  

 skattemæssige lejeværdi for 1986 ifølge boligloven kan fastsættes til at være  

 lig med lejeværdien for 1. sal, altså det dobbelte af lejen for een  

 lejlighed.
Derfor ønsker De at få grundlaget for boligydelsen lavet om til at gælde  

 den fremtidige lejeudgift, idet lejerne på 1. sal jo får boligydelse efter  

 det fremsendte varsel om huslejestigning.
De anfører, at synspunktet i øvrigt  

 støttes af boligkontoret.
Da ejendommen er ombygget i 1984/85 til at bestå af  

 de 3 lejligheder, som er nævnt, er Deres boligydelse for 1985 netop blevet  

 beregnet på grundlag af lejeværdien for 1. sal.
Deres klage har været forelagt social- og sundhedsforvaltningen i Århus  

 kommune, der i redegørelse modtaget i ankeafdelingen den 20. november 1985  

 har oplyst, at Deres husstand alene består af Dem, der oppebærer social  

 pension.
Deres bolig er en 4-værelses lejlighed i et af Dem ejet  

 flerfamilieshus.
 Den seneste af skattemyndighederne ansatte lejeværdi for boligen udgør kr.  

 23.378 (1984), men ved boligydelsesberegningen anvendes en årlig boligudgift  

 på kr. 29.093, der svarer til den lejeværdi, skattemyndighederne vil ansætte  

 for 1985.
 Deres indkomst er i overensstemmelse med boligstyrelsens cirkulære af 30.  

 august 1982 opgjort til kr. 39.000. Forvaltningen har beregnet Deres  

 boligydelse til kr. 11.843, hvoraf tilskudsdelen svarende til halvdelen udgør  

 kr. 5.922 eller månedligt kr. 494. Forvaltningen oplyser, at De alene har  

 ansøgt om boligydelse som tilskud.
 I anledning af Deres klage oplyser forvaltningen, at der efter  

 skatteansættelsen af lejeværdien for 1984 er sket forbedringer af ejendommen,  

 hvorfor man vil anvende lejeværdien for 1985, indtil der ved slutligning  

 ansættes en ny lejeværdi.
 Socialforvaltningens redegørelse har været forelagt Dem til udtalelse, men  

 De er ikke i den anledning fremkommet med yderligere bemærkninger til sagen.
 Sagen har været forelagt ankeafdelingens regnskabskonsulent, der efter det  

 oplyste finder beregningen korrekt.
Deres klage har været behandlet i ankenævnets møde den Vedr. retsgrundlag henvises til lov om individuel boligstøtte § 17 m.v.,  

 som er vedlagt til Deres orientering.
 Ankeafdelingen har telefonisk anmodet boligstyrelsen om vejledende at  

 udtale, hvorvidt der i en situation som den omhandlede kan fastsættes en  

 anden boligudgift end svarende til den af skattemyndighederne senest  

 fastsatte lejeværdi.
 Boligstyrelsen har den 5. marts 1986 telefonisk oplyst, at cirkulære om  

 indivduel boligstøtte af 30. august 1982, pkt. 7.10 udtømmende angiver  

 undtagelsessituationerne, hvorfor der ikke i det omhandlede tilfælde kan  

 fastsættes en anden boligudgift end svarende til den af skattemyndighederne  

 senest fastsatte lejeværdi.
Modtageren må henvises til at søge problemet løst gennem  

 skattemyndighederne.
A F G Ø R E L S E Det sociale Ankenævn stadfæster socialforvaltningens afgørelse, hvorefter  

 boligudgiften ikke kan fastsættes til et højere beløb end svarende til den af  

 skattemyndighederne senest fastsatte lejeværdi.
 Nævnet har ved afgørelsen lagt vægt på, at forbedring af ejendommen og  

 varslet huslejestigning for lejerne ikke er omfattet af  

 undtagelsesbestemmelserne i cirkulære af 30. august 1982, pkt. 7.10.
Ankenævnets afgørelse kan ikke indbringes for anden administrativ  

 myndighed.
Boligministeren kan dog optage en sag til behandling, når det  

 skønnes, at sagen er af principiel betydning.
Anmodning herom kan inden 4  

 uger indgives til Boligstyrelsen, Stormgade 10-12, 1450 København K.
