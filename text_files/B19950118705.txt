 I medfør af § 75 c, stk. 4, og § 75 g, stk. 1, i lov om  

 arbejdsløshedsforsikring m.v., jf. lovbekendtgørelse nr. 6 af 9. januar 1995  

 som senest ændret ved lov nr. 1063 af 20. december 1995, fastsættes efter  

 forhandling med Landsarbejdsrådet:
Arbejde og aktiviteter § 1.  Et medlem må i efterlønsperioden arbejde i  

 sammenlagt højst 200 timer inden for et kalenderår, jf. dog stk. 2 og 3.
 Stk. 2.  Medlemmet må ikke arbejde i de første 5 uger  

 efter overgangen til efterløn, jf. dog § 2, stk. 2, og § 3, stk. 2.
 Stk. 3.  I det kalenderår, hvor medlemmet indtræder i  

 efterlønsordningen, reduceres de 200 timer forholdsmæssigt, således at et  

 medlem, der overgår i 2. kvartal, har ret til at arbejde i højst 150 timer,  

 et medlem, der overgår i 3. kvartal, har ret til at arbejde i højst 100  

 timer, og et medlem, der overgår i 4. kvartal, har ret til at arbejde i højst  

 50 timer.
 Stk. 4.  Udøvelse af vedvarende selvstændig virksomhed  

 samt arbejde i en virksomhed, der ejes eller drives af medlemmets ægtefælle,  

 er ikke tilladt i efterlønsperioden, jf. dog §§ 2 og 3.
 Stk. 5.  Arbejde inden for de 200 timer kan udføres som:
 Stk. 6.  Det er uden betydning, om arbejdet medfører  

 indtægt eller ej.
 Stk. 7.  Arbejdet skal medregnes, selv om det udføres  

 uden for normal arbejdstid eller på søndage eller helligdage.
 Stk. 8.  Arbejde i udlandet sidestilles med arbejde i  

 Danmark.
Stk. 9.  Perioder, i hvilke medlemmet modtager  

 sygedagpenge efter lov om dagpenge ved sygdom og fødsel, medregnes som  

 arbejdsperioder efter forholdet mellem det gennemsnitlige ugentlige timetal i  

 den periode, der danner grundlag for fastsættelse af sygedagpengene, og en  

 arbejdsperiode med fuld sædvanlig arbejdstid.
Perioder med løn under sygdom  

 medregnes tilsvarende.
 § 2.  Arbejde ved drift af mindre jordbrug, som ikke  

 forud for overgangen har været medlemmets hovedbeskæftigelse, er tilladt  

 inden for de 200 timer, når følgende betingelser samtidig er opfyldt:
 Stk. 2.  Arbejde ved jordbrug må, uanset bestemmelsen i  

 § 1, stk. 2, udføres i de første 5 uger efter overgangen.
 Stk. 3.  Ejendommens samlede grundværdi er afgørende  

 for, om jordbrug kan drives i efterlønsperioden, hvadenten medlemmet eller  

 ægtefællen ejer ejendommen alene eller sammen med andre.
 Stk. 4.  Ved dokumenteret bortforpagtning af ejendommens  

 jord til andre end medlemmets ægtefælle, samlever eller umyndige børn kan  

 medlemmet bringe grundværdien af restejendommen ned under beløbsgrænsen i  

 stk. 1, nr. 2. Bortforpagtningen skal ske ved skriftlig kontrakt, der  

 gensidigt er uopsigelig i mindst 5 år.
 Stk. 5.  Direktøren for arbejdsløshedsforsikringen kan i  

 særlige tilfælde godkende en kortere bortforpagtningsperiode.
Stk. 6.  Direktøren for arbejdsløshedsforsikringen kan  

 godkende en højere beløbsgrænse end i stk. 1, nr. 2, i tilfælde, hvor en  

 landejendom er beliggende i et område, der er udlagt til bymæssige formål  

 eller til sommerhusbebyggelse.
Godkendelse kan kun ske, hvis medlemmet drev  

 ejendommen som bibeskæftigelse inden overgangen til efterløn.
§ 3.  I særlige tilfælde kan direktøren for  

 arbejdsløshedsforsikringen efter indstilling fra arbejdsløshedskassen give  

 tilladelse til, at et medlem påbegynder eller viderefører bibeskæftigelse ved  

 selvstændig virksomhed.
Det er en betingelse, at virksomheden alene er  

 baseret på medlemmets egen arbejdskraft, og at medlemmet over for  

 arbejdsløshedskassen har sandsynliggjort, at virksomheden ikke nødvendiggør  

 en samlet arbejdsindsats på mere end 200 timer årligt eller det tilladte  

 timetal i overgangsåret.
 Stk. 2.  Et medlem, der har fået tilladelse efter stk.  

 1, må uanset bestemmelsen i § 1, stk. 2, arbejde i de første 5 uger efter  

 overgangen.
Stk. 3.  Medlemmet skal omgående underrette  

 arbejdsløshedskassen, hvis der sker ændringer i beskæftigelsens omfang eller  

 karakter.
Medlemmet skal på ethvert tidspunkt kunne sandsynliggøre over for  

 arbejdsløshedskassen, at forudsætningerne for tilladelsen fortsat er opfyldt.
 § 4.  Medlemmet har uanset § 1 ret til at udføre  

 frivillige ulønnede aktiviteter i Danmark, efter de regler, der er fastsat  

 herom i direktoratets bekendtgørelse om fradrag i arbejdsløshedsdagpenge.
 Stk. 2.  Medlemmet skal skriftlig oplyse  

 arbejdsløshedskassen om aktivitetens art og omfang, samt for hvem den  

 udføres.
 § 5.  Udøvelse af borgerligt ombud eller andet hverv i  

 det offentliges tjeneste betragtes ikke som arbejde i efterlønsperioden.
 Stk. 2.  Varetagelse af hverv som medlem af bestyrelser  

 og lignende for private selskaber, pengeinstitutter, foreninger mv. betragtes  

 ikke som arbejde i efterlønsperioden, med mindre hvervet er forbundet med  

 fast, regelmæssig beskæftigelse i væsentligt omfang.
Beregning af arbejdstiden § 6.  Ved opgørelsen af arbejdstiden medregnes de  

 faktisk anvendte timer.
Stk. 2.  Hvis et medlems faktiske arbejdstid ved  

 lønarbejde ikke eller kun vanskeligt kan kontrolleres ved arbejdsgiverens  

 registreringer, eller hvis indtægten er væsentlig højere end sædvanlig løn  

 for tilsvarende arbejde, beregnes arbejdstiden ved omregning af  

 nettoindtægten til timer med den gældende omregningssats på tidspunktet for  

 arbejdets udførelse.
Det omregnede timetal anvendes dog ikke, hvis det er  

 mindre end det faktiske timetal.
 Stk. 3.  Medlemmets nettoindtægt ved omregning er  

 indtægten (inklusiv arbejdsmarkedsbidraget) med fradrag af de dokumenterede  

 nødvendige udgifter, der godkendes som fradragsberettigede af  

 skattemyndighederne.
Stk. 4.  Ved byggearbejde i eget hus mv., jf. § 1, stk.  

 5, nr. 4, fastsættes arbejdstiden i perioder med personlig medvirken mindst  

 til fuld sædvanlig arbejdstid.
Inden den personlige medvirken påbegyndes,  

 skal arbejdsløshedskassen have skriftlig meddelelse om begyndelsesdato og  

 forventet afslutningsdato.
 Stk. 5.  Ved arbejde, hvor lønnen i henhold til  

 overenskomst eller tilsvarende aftale indeholder betaling for sædvanligt  

 tidsforbrug til forberedelse eller lignende, skal det lønnede tidsforbrug  

 hertil medregnes ved opgørelse af arbejdstiden.
Oplysningspligt § 7.  En efterlønsmodtager har pligt til løbende at  

 kontrollere, at arbejdets omfang ikke overstiger 200 timers grænsen eller det  

 tilladte timetal i overgangsåret.
Stk. 2.  Medlemmet skal omgående underrette  

 arbejdsløshedskassen, hvis der arbejdes i de første 5 uger efter overgangen,  

 samt hvis 200 timers grænsen eller det tilladte timetal i overgangsåret  

 overskrides.
Arbejdsløshedskassen skal endvidere omgående underrettes, hvis  

 medlemmet påbegynder et arbejde, som må forudses at overskride begrænsningen,  

 eller hvis der påbegyndes vedvarende selvstændig virksomhed eller arbejde i  

 ægtefællens selvstændige virksomhed.
 Stk. 3.  Efter udløbet af hvert kalenderår skal  

 medlemmet indsende en erklæring til arbejdsløshedskassen med angivelse af  

 omfanget af arbejde og indtægt i kalenderåret.
Bortfald af retten til efterløn § 8.  Hvis medlemmet har arbejdet i de første 5 uger  

 efter overgangen til efterløn, bortfalder retten til efterløn med virkning  

 fra overgangstidspunktet.
 Stk. 2.  Hvis medlemmet har arbejdet mere end tilladt,  

 jf. § 1, stk. 1 og 3, bortfalder retten til efterløn med virkning fra  

 tidspunktet for overskridelsen, jf. dog stk. 3.
Stk. 3.  Hvis medlemmet vender tilbage til arbejdslivet,  

 bortfalder retten til efterløn dog allerede med virkning fra arbejdets  

 begyndelse.
Det samme gælder, hvis medlemmet påbegynder selvstændig  

 virksomhed eller arbejde i ægtefællens selvstændige virksomhed.
 Stk. 4.  Retten til efterløn bortfalder, hvis medlemmet  

 på grund af arbejde i et andet EØS-land eller på Færøerne skal omfattes af  

 dette lands arbejdsløshedsforsikring.
Dispensationsbestemmelser § 9.  Når særlige omstændigheder taler for det, kan  

 der gives tilladelse til, at et medlem, der har overtrådt reglerne i §§ 1-3,  

 kan forblive i efterlønsordningen.
 Stk. 2.  Tilladelsen kan gives af arbejdsløshedskassen,  

 hvis der højst er arbejdet 8 timer ved lønmodtagerarbejde i de første 5 uger  

 efter overgangen til efterløn, eller det tilladte timetal er overskredet med  

 højst 40 timers lønmodtagerarbejde inden for et kalenderår, og medlemmet ikke  

 tidligere har arbejdet mere end tilladt.
Stk. 3.  Arbejdsløshedskassens tilladelse skal gøres  

 betinget af, at indtægten ved arbejdet i 5 ugers perioden eller merarbejdet  

 fradrages fuldt ud i efterlønnen.
Ved ulønnet arbejde samt ved arbejde, hvor  

 indtægten ikke kan konstateres, beregnes fradraget ved multiplikation af  

 timetallet med omregningssatsen.
Stk. 4.  I andre tilfælde kan tilladelsen gives af  

 direktøren for arbejdsløshedsforsikringen efter indstilling fra kassen.
Til  

 tilladelsen kan der knyttes økonomiske vilkår.
 § 10.  Når særlige omstændigheder taler for det, kan  

 der gives tilladelse til, at et medlem har lønarbejde, selv om der vil blive  

 arbejdet i de første 5 uger, og selv om arbejdets omfang i mindre grad må  

 antages at overstige 200 timer inden for et kalenderår.
 Stk. 2.  Tilladelse til at arbejde i de første 5 uger  

 efter overgangen til efterløn kan kun omfatte arbejde, der ikke har været  

 medlemmets hovederhverv forud for overgangen.
Stk. 3.  Tilladelsen kan gives af arbejdsløshedskassen,  

 hvis arbejdets omfang skønnes at omfatte højst 300 timer inden for et  

 kalenderår.
I overgangsåret reduceres de 300 timer forholdsmæssigt, således  

 at kassen kan give tilladelse til, at et medlem, der overgår i 2. kvartal,  

 kan arbejde i op til 225 timer, at et medlem, der overgår i 3. kvartal, kan  

 arbejde i op til 150 timer, og at et medlem, der overgår i 4. kvartal, kan  

 arbejde i op til 75 timer.
Stk. 4.  Arbejdsløshedskassens tilladelse skal gøres  

 betinget af, at medlemmets indtægt ved arbejde ud over 50 timer pr. kvartal i  

 overgangsåret/200 timer inden for et kalenderår, fradrages fuldt ud i  

 efterlønnen.
Hvis merarbejdet ikke medfører indtægt, beregnes fradraget ved  

 multiplikation af det overskydende timetal med omregningssatsen.
Stk. 5.  Efter indstilling fra arbejdsløshedskassen kan  

 direktøren for arbejdsløshedsforsikringen i særlige tilfælde give tilladelse  

 til arbejde af større omfang end 300 timer inden for et kalenderår.
Til  

 tilladelsen kan der knyttes økonomiske vilkår.
 Stk. 6.  Hvis medlemmet har arbejdet mere end tilladt,  

 bortfalder retten til efterløn med virkning fra tidspunktet for  

 overskridelsen.
 Stk. 7.  Når ganske særlige omstændigheder taler derfor,  

 kan direktøren for arbejdsløshedsforsikringen give tilladelse til, at et  

 medlem, der har arbejdet mere end tilladt, kan forblive i efterlønsordningen.
 Ikrafttræden mv.
 § 11.  Der udarbejdes en vejledning til  

 bekendtgørelsen.
 § 12.  Bekendtgørelsen træder i kraft den 1. januar  

 1996.
 Stk. 2.  Bopælskravet og arealgrænsen i bekendtgørelsens  

 § 2, stk. 1, nr. 1 og 5, gælder ikke for medlemmer, der er overgået til  

 efterløn før 15. oktober 1992, og som inden dette tidspunkt drev  

 jordbrug/fredskov i overensstemmelse med de tidligere gældende regler.
 Stk. 3.  Samtidig ophæves bekendtgørelse nr. 1064 af 15.  

 december 1994 om arbejde i efterlønsperioden med tilhørende vejledning.
