Nr BTL 218 Betænkning over Forslag til lov om ændring af lov om arbejdsformidling og  

 arbejdsløshedsforsikring m.v. (Udbetaling, kontingentrestance m.v.)   

 Nr L 218 1992-93, 1. samling Afgivet af Arbejdsmarkedsudvalget Afgivet: 19930526 Udvalget har behandlet lovforslaget i en række møder og har herunder stillet spørgsmål til arbejdsministeren, som denne har besvaret skriftligt.
 Endvidere har udvalget modtaget en skriftlig henvendelse fra  

 Journalisternes Arbejdsløshedskasse.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 Et mindretal (Fremskridtspartiets medlem af udvalget) kan naturligvis  

 tilslutte sig, at udbetaling af efterløn, dagpenge, overgangsydelse osv.  

 foregår på et mere hensigtsmæssigt tidspunkt i måneden.
 Fremskridtspartiet finder, at det er korrekt, at også medlemmer af  

 Europa-Parlamentet kan blive optaget i en a-kasse på samme måde, som det for  

 kort tid siden blev muligt for bl.a. borgmestre og folketingsmedlemmer.
 ÆndringsforslagAf arbejdsministeren , tiltrådt af udvalget :
 Til § 1 1) I den under nr. 12 foreslåede affattelse af  

 lovens § 78 , affattes stk. 4 således:
» Stk. 4. Hvis der af kassen i forbindelse med udsendelse af  

 skrivelsen efter stk. 2, 2. pkt., opkræves et restancegebyr, betragtes dette  

 som en del af det skyldige medlemsbidrag.« 2) Efter nr. 13 indsættes som nye numre:
 »01. I § 86 indsættes efter stk. 4 som nyt stykke:
»Stk. 5. Skyldes en kasses fejlagtige udbetaling urigtige  

 eller mangelfulde oplysninger fra en anden kasse, kan direktøren for  

 Arbejdsløshedsforsikringen bestemme, at denne kasse skal være ansvarlig for  

 fejludbetalingen.« Stk. 5-7 bliver herefter stk. 6-8.
»02. I § 86, stk. 5, der bliver stk. 6, indsættes  

 efter »stk. 4, 1. pkt.«: », og stk. 5.«» 3) Nr. 14 affattes således:
»14. § 86, stk. 8, ophæves.« 4) Nr. 18 affattes således:
»18. I § 99, stk. 1, ændres »§ 75 c, stk. 4«  

 til: »§ 75 c, stk. 5 og 6« og »§ 86, stk. 3 og 4, 1.  

 pkt.« til: »§ 86, stk. 3, stk. 4, 1. pkt., og stk. 5«.' Bemærkninger Til nr. 1 Ved ændringsforslaget frafaldes den foreslåede obligatoriske  

 opkrævning af restancegebyr.
Kasserne vil herefter ligesom hidtil selv kunne  

 bestemme, om der skal opkræves restancegebyr.
Samtidig sikres kasserne bedre  

 muligheder for at få inddrevet et eventuelt restancegebyr, idet det foreslås,  

 at hvis kassen opkræver et restancegebyr, betragtes dette som en del af det  

 skyldige medlemsbidrag.
Undladelse af betaling af det af kassen opkrævede  

 restancegebyr vil således medføre, at medlemmet fortsat er i restance.
Til nr. 2 Efter de gældende regler har direktøren for  

 Arbejdsløshedsforsikringen ikke hjemmel til at pålægge en ikkeudbetalende  

 kasse ansvar.
I tilfælde, hvor en kasses fejludbetalinger skyldes urigtige  

 oplysninger fra en kasse, skal ansvaret derfor afgøres ved domstolene efter  

 dansk rets almindelige erstatningsregler.
 Da det er uhensigtmæssigt, at direktøren for Arbejdsløshedsforsikringen  

 skal anlægge sag mod kasserne i disse tilfælde, foreslås det, at der i loven  

 indsættes en bestemmelse om, at direktøren i disse tilfælde kan pålægge den  

 ikkeudbetalende kasse ansvaret for fejludbetalingen.
 Til nr. 3 Der er alene tale om en redaktionel ændring på grund af  

 ændringsforslag nr. 1 om indsættelse af et nyt stykke 5.
