Ved cirkulæreskrivelse af 30. juni 1976 om udåndingsprøver efter  

 færdselsloven orienterede justitsministeriet politiet om de nye regler på  

 dette område.
Justitsministeriet henledte opmærksomheden på, at der ved den  

 nye færdselslov er givet politiet adgang til rutinemæssigt at kræve sådanne  

 udåndingsprøver, uden at der foreligger mistanke om kørsel i spirituspåvirket  

 tilstand.
Efter lovens § 55, stk. 1, kan politiet til enhver tid kræve, at  

 føreren af et køretøj eller en rytter foretager en udåndingsprøve.
Såfremt føreren eller rytteren nægter eller ikke er i stand til at  

 medvirke til en udåndingsprøve efter de derom gældende regler, kan politiet  

 fremstille den pågældende til udtagelse af blod- og urinprøver,jfr.  

 færdselslovens § 55, stk. 2, 1. punktum.
Dette gælder også, hvis den  

 pågældende nægter at følge de fastsatte retningslinier for foretagelse af  

 udåndingsprøver.
Denne særlige bestemmelse i § 55, stk. 2, kan anvendes, selv  

 om der ikke er grund til at antage, at den pågældende har gjort sig skyldig i  

 promille- eller spirituskørsel m.v.
 Ved ovennævnte cirkulærskrivelse af 30. juni 1976 anmodede  

 justitsministeriet dog om, at der indtil videre blev udvist tilbageholdenhed  

 med at fremstille sådanne personer til udtagelse af blod- og urinprøve, hvis  

 der ikke tillige foreligger mistanke om kørsel i spirituspåvirket tilstand.
 På baggrund af indhentede udtalelser om erfaringerne med den nye ordning  

 vedrørende udåndingsprøver ophæver justitsministeriet herved dette forbehold.  

 Cirkulærskrivelsens punkt III.1., 2. afsnit, 2. punktum, er herefter  

 bortfaldet.
 P.M.V.
 E.B.
Lundbæk Andersen Jm.
Journ.nr.3.k.1976-2001-293.
 30. juni 1976.
I.
Almindelige bestemmelser.
1. Ved den nye færdselslov er der givet politiet  

 adgang til rutinemæssigt at kræve udåndingsprøver, uden at der foreligger  

 mistanke om kørsel i spirituspåvirket tilstand.
Efter lovens § 55, stk. 1,  

 kan politiet til enhver tid kræve, at føreren af et køretøj eller en rytter  

 foretager en udåndingsprøve.
Denne bestemmelse træder i kraft den 1. juli  

 1976.
I forbindelse hermed har justitsministeriet udstedt en bekendtgørelse af  

 24. juni 1976 og cirkulære af 30. juni 1976 om udåndingsprøver efter  

 færdselsloven.
Disse forskrifter træder ligeledes i kraft den 1. juli 1976.
 2. Udåndingsprøver kan kræves foretaget ikke blot  

 samtidig med en almindelig trafikkontrol, men også i forbindelse med  

 sædvanlig patruljering eller udøvelse af anden politimæssig virksomhed.
De personer, som på forlangende skal foretage en udåndingsprøve, er  

 føreren af køretøj eller en rytter.
Ordningen omfatter således f.eks. også  

 knallertkørere, cyklister og førere af hestekøretøjer m.v.
Udåndingsprøve bør ikke kræves, hvis den pågældende er påvirket af  

 spiritus i en sådan grad, at det er åbenbart, at blodprøve skal udtages.
Det  

 samme gælder, hvis den pågældende ikke er i stand til at medvirke til en  

 udåndignsprøve, f.eks. på grund af tilskadekomst eller sygdom.
Selvom nedenstående betingelser for at kræve en udåndingsprøve ikke er til  

 stede, er der ikke noget til hinder for, at en person frivilligt medvirker  

 til prøven.
Den pågældende bør dog i så fald udtrykkelig gøres opmærksom på,  

 at han ikke har pligt hertil.
3. Efter § 2, stk. 1, i den under nr. 1 nævnte  

 bekendtgørelse kan det kun kræves, at den pågældende foretager udåndingsprøve  

 på det sted eller i umiddelbar nærhed af det sted, hvor politiets kontrol  

 sker, eller hvor vedkommende antræffes.
Såfremt den pågældende f.eks.  

 standses som led i en trafikkontrol, kan det derfor ikke forlanges, at han  

 skal foretage selve udåndingsprøven på politistationen, medmindre  

 trafikkontrollen afholdes i umiddelbar nærhed af denne.
Bestemmelsen  

 udelukker ikke, at udåndingsprøve kan kræves på politistationen, hvis føreren  

 i anden anledning indfinder sig på stationen, eller er indbragt til denne som  

 sigtet for et strafbart forhold.
 I modsætning til de hidtil gældende retningslinier kan udåndingsprøve  

 således kræves, selvom prøven ikke gennemføres ved kørslens afslutning eller  

 umiddelbart efter, f.eks. også hvis den pågældende efter en anmeldelse  

 antræffes af politiet på sin bopæl.
Foretages prøven ikke direkte i forbindelse med kørslen, og nægter den  

 pågældende at have ført køretøjet, kan der ikke kræves en udåndingsprøve,  

 medmindre hans benægtelse umiddelbart kan forkastes.
Udåndingsprøve kan  

 heller ikke kræves, såfremt det i øvrigt er tvivlsomt, om den pågældende i  

 det enkelte tilfælde har ført et køretøj.
Dette udelukker dog ikke, at han  

 kan fremstilles til udtagelse af blodprøve, hvis der er grund til at antage,  

 at han har gjort sig skyldig i promille- eller spirituskørsel m.v.
 4. Udåndingsprøven skal, såfremt det er muligt, ske på  

 en sådan måde, at den, som foretager prøven, ikke udsættes for almindelig  

 opmærksomhed, jfr. bekendtgørelsens § 2, stk. 2. Prøven kan f.eks. ske i en  

 patruljevogn.
Den pågældende kan til gennemførelse af selve udåndingsprøven  

 tilbageholdes i det tidsrum, der er nødvendigt hertil, jfr. nedenfor under  

 afsnit II.
Det kan dog kræves, at vedkommende foretager en yderligere  

 udåndingsprøve, jfr. bekendtgørelsens § 3. Sidsnævnte kan f.eks. være  

 nødvendigt, hvis den første udåndingsprøve ikke er foretaget på korrrekt  

 måde, eller der foreligger andre forhold, som gør det nødvendigt at foretage  

 en ny prøve.
II.
Bestemmelser om fremgangsmåden m.v. ved gennemførelse af  

 udåndingsprøver.
 1. Udåndingsprøven skal gemmenføres efter de  

 retningslinier, som er fastsat i det under punkt 1 nævnte cirkulære.
 Der anvendes indtil videre alkotestprøve af mærket Draeger-»Alcotest  

 0,8« (ballonprøve), jfr. cirkulæret § 1, stk. 1.
Indtil udgangen af 1976 kan der dog i et vist omfang anvendes  

 Draeger-»Alcotest 0,5«.
Viser prøven grønfarvning indtil  

 markeringsringen 0,5 eller forbi denne, anvendes alkotestprøve med 0,8, jfr.  

 § 1, stk. 2.
2. Efter cirkulærets § 2 må prøven tidligst foretages  

 15 minutter efter, at føreren eller rytteren sidst har indtaget spiritus  

 eller røget tobak.
Umiddelbart før prøven gennemføres, påses det, at  

 krystallerne i glasampullen er gule, samt at den på emballagen angivne  

 holdbarhedstid ikke er overskredet, jfr. § 3. Den brugsanvisning, som er  

 vedlagt hver æske »Draeger -Alcotest«, skal følges, herunder at  

 pilen på ampullen peger ind i ballonen.
Ved prøven skal den pågældende foretage en dyb indånding og blæse  

 udåndingsluften igennem ampullen.
Ballonen skal pustes helt op ved een  

 opblæsning, som ikke børe vare mere end 20 sekunder, og som så vidt muligt  

 skal ske på grundlag af een enkelt vejrtrækning, jfr. § 4.
Såfremt der optages rapport, anføres resultatet af udåndingsprøven i  

 denne.
Herudover udfærdiges intet skriftligt om prøven, og glasampullen må  

 ikke følge sagen.
 Hvis den pågældende efter færdselslovens § 55, stk. 2, sidste punktum, som  

 følge af særlige omstændigheder skal fremstilles til en klinisk  

 lægeundersøgelse, bør lægen ikke, inden undersøgelsen er gennemført, gøres  

 bekendt med resultatet af udåndingsprøven.
III.
Sanktioner m.v.
1. Såfremt betingelserne for at kræve udåndingsprøve  

 er tilstede, men føreren eller rytteren nægter eller ikke er i stand til at  

 medvirke til prøven, kan politiet fremstille den pågældende til udtagelse af  

 blod- og urinprøve, jfr. færdselslovens § 55, stk. 2, 1. punktum.
Dette  

 gælder også, hvis den pågældende nægter at følge de fastsatte retningslinier  

 for foretagelse af udåndingsprøver.
Denne særlige bestemmelse i § 55, stk. 2, kan anvendes, selvom der ikke er  

 grund til at antage, at den pågældende har gjort sig skyldig i promille-  

 eller spirituskørsel m.v.
Justitsministeriet anmoder dog om, at der indtil  

 videre udvises tilbageholdenhed med at anvende bestemmelsen, hvis der ikke  

 tillige foreligger mistanke om kørsel i spirituspåvirket tilstand.
 2. Rigspolitichefen fastsætter supplerende  

 bestemmelser om opbevaring og brug af alkotestprøver.
Rigspolitichefen vil endvidere til brug for juli måned 1976 udsende  

 alkotestprøver 0,8 til politikredsene.
Fra 1. august 1976 rekvireres disse  

 prøver hos rigspolitichefen.
 Justitsministeriet anmoder politimestrene (politidirektøren) om inden  

 udgangen af 1976 af indsende en redegørelse til justitsministeriet om de  

 foreløbige erfaringer vedrørende ordningens gennemførelse.
