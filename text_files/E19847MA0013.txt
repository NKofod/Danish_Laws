 Der var rejst spørgsmål om den afgiftspligtige værdi og tidspunktet for  

 afgiftsberigtigelsen af leverancer, for hvilke der blev ydet rabat ved  

 forudbetaling gennem forskellige former for opsparingsordninger i forbindelse  

 med varesalg.
 Nævnet fandt, at de omhandlede rabatter ikke skal medregnes til den  

 afgiftspligtige værdi, jf lovens § 7, stk 2, punkt e, modsætningsvis, idet  

 der er tale om rabatter, hvis vilkår er opfyldt ved leveringen af varerne.
Ministeriet for skatter og afgifter bestemte i tilknytning hertil, at  

 forudbetalingerne efter lovens § 13, stk 3, skal medregnes til den  

 afgiftspligtige omsætning for den periode, i hvilken betalingen er sket.
Ved  

 tilbagebetaling af beløbet uden levering af varer, kan virksomheden foretage  

 regulering af den afgiftspligtige omsætning.
 Se også Mn.933 og Mn.934.
