Tillægsbetænkning afgivet af  

 Udvalget for Fødevarer, Landbrug og Fiskeri den 25. maj 1999 Tillægsbetænkning over Forslag til lov om sygdomme og infektioner hos  

 dyr Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder fra fødevareministeren modtaget en notits af 12. maj 1999  

 om adgangen til at gennemføre kontrolbesøg som foreskrevet i §  

 40 i lovforslaget.
Notitsen er optrykt som bilag til  

 tillægsbetænkningen tillige med udvalgets spørgsmål  

 3 og fødevareministerens besvarelse heraf, for så vidt  

 angår den del af spørgsmålet, som omhandler identifikation  

 af kreaturer.
 Herefter indstiller  

udvalget lovforslaget til vedtagelse i den affattelse, hvori  

 det foreligger efter 2. behandling.
Erling Christensen (S)  

Hugo Sørensen (S)
Erik Mortensen (S) Margot Torp (S)
Jørn Jespersen (SF) fmd.      

 Kristen Touborg (SF)
Annie Lunde Hansen (CD)
Vibeke Peschardt (RV)
Keld Albrechtsen (EL)
Christian Mejdahl (V) Jens Kirk (V)
 Mariann Fischer Boel (V)
Peter Hansen-Nord (V)
Lene Espersen (KF) nfmd.  

Henning Grove (KF)
Christian H.
Hansen (DF)   

 Ole M.
Nielsen (KRF) Fremskridtspartiet havde ikke medlemmer i udvalget.
Bilag 1 Notits fra Fødevareministeriet Notits om adgangen til at gennemføre kontrolbesøg  

 som foreskrevet i § 40 i L 160, forslag til lov om sygdomme og infektioner  

 hos dyr I henhold til § 40, stk. 1, i L 160, forslag til lov om  

 sygdomme og infektioner hos dyr, har myndighederne, hvis det skønnes  

 nødvendigt, adgang til offentlige og private ejendomme og lokaliteter  

 uden en retskendelse.
Ifølge forslagets § 40, stk. 2, yder politiet om  

 nødvendigt bistand hermed.
 Ifølge et af Folketingets Udvalg for  

 Fødevarer, Landbrug og Fiskeri fremsat ændringsforslag, kan  

 kontrolbesøg, der ikke kan foregå med ejerens samtykke, kun ske  

 med en retskendelse.
Lovforslagets § 40 præciserer nugældende § 31  

 i lov om husdyrsygdomme og § 12 i lov om zoonoser.
Bestemmelsen udvider ikke  

 myndighedernes beføjelser for adgang til private ejendomme og  

 lokaliteter i forhold til disse bestemmelser, og man agter ej heller at  

 udnytte § 40 i lovforslaget i videre omfang, end det efter de eksisterende  

 regler er muligt.
Det skal tilføjes, at kontrolbesøg, der ikke  

 kan foretages i forståelse med ejeren, kun forekommer i ganske få  

 tilfælde.
Adgangen til at gå ind på offentlige og  

 private lokaliteter uden en retskendelse findes tilsvarende i en række  

 love, der administreres af Ministeriet for Fødevarer, Landbrug og  

 Fiskeri.
Bestemmelsen giver kontrolmyndigheden beføjelser, som en  

 kontrolmyndighed bør have for at kunne udføre en effektiv  

 kontrol, og bestemmelsen må betragtes som fundamentet for den  

 offentlige kontrol.
 Fælles for kontrolmyndighederne under  

 Fødevareministeriet kan det oplyses, at praksis vedrørende  

 foretagelse af kontrolbesøg er således, at bestemmelsen anvendes  

 i forbindelse med kontrolmyndighedens almindelige løbende tilsyn  

 (stikprøvekontrol). Sagen overdrages imidlertid til politiet,  

 når det konkret vurderes, at der med overvejende sandsynlighed  

 foreligger en overtrædelse af lovgivningen.
 Der skelnes således mellem almindelige  

 kontrolformål, herunder mistanke om sygdomsudbrud og mistanke om  

 lovovertrædelse.
 Veterinær- og Fødevaredirektoratet kan om de  

 kontrolbesøg, der er foretaget i henhold til nugældende lov om  

 husdyrsygdomme og lov om zoonoser, oplyse følgende:
Kredsdyrlægen kontrollerer husdyr forud for  

 samhandel med levende dyr.
Kontrollen sker på ejerens foranledning.
Plantedirektoratet har i 1998 kontrolleret 2.794  

 kvægbesætninger med henblik på at sikre, at de var  

 øremærket.
Der var i tre tilfælde problemer med at  

 udføre kontrollen i besætningen.
Hvad angår kontrollen af akvakulturbrug, foretog  

 Veterinær- og Fødevaredirektoratet i 1997 708  

 kontrolbesøg og i 1998 foretoges 675 besøg.
Ved disse  

 besøg var der ikke problemer med at få adgang.
I forbindelse med besøg foretaget i henhold til  

 lovbekendtgørelse nr. 492 af 28. juni 1990 om  

 veterinærvæsenet samt om udøvelse af dyrlægegerning,  

 som omfatter kontrol af brug af lægemidler og fund af  

 lægemiddelrester i slagtedyr eller mælk, blev der i 1996  

 udført 113 kontrolbesøg, og i 1997 blev indtil 30. september  

 udført 121 kontrolbesøg.
Det skønnes, at det samlede  

 antal for sidste kvartal af 1997 og for 1998 vil andrage ca. 200  

 kontrolbesøg.
 Man er ikke bekendt med tilfælde, hvor  

 kontrolbesøget er gennemført af kontrolmyndigheden på  

 trods af en klar tilkendegivelse fra ejeren om, at kontrolbesøget var  

 uønsket.
Efter det oplyste har der ikke været tilfælde,  

 hvor kontrolbesøg er foretaget i privatboligen med henblik på at  

 kontrollere, om der blev opbevaret medicin.
Her ses bort fra tre  

 tilfælde i 1998, hvor kontrolbesøgene blev gennemført af  

 politiet med dommerkendelse på grund af konkret mistanke om  

 hormonanvendelse.
 Som det fremgår, er ejeren normalt indforstået  

 med, at der udføres kontrol på hans ejendom.
Det skal understreges, at det primære formål  

 med forslagets § 40 ikke er at samle beviser til en eventuel  

 efterfølgende straffesag, men derimod at sikre, at menneskers og dyrs  

 sundhedstilstand ikke bringes i fare.
Hurtig indgriben kan være  

 afgørende i visse tilfælde, hvor øjemedet vil forspildes,  

 hvis kontrolbesøget forsinkes.
Kontrolmyndigheden skal have mulighed  

 for meget hurtigt at foretage bekæmpelsesforanstaltninger ved  

 sygdomsudbrud, ligeledes på tidspunkter, hvor det kan tage lang tid at  

 få en retskendelse.
Muligheden for at have adgang uden retskendelse er  

 nødvendig, da der undtagelsesvis kan forekomme tilfælde, hvor  

 det skønnes påkrævet, at et kontrolbesøg  

 gennemføres uvarslet eller med kort varsel, og uden at sagen forsinkes  

 ved, at myndigheden skal indhente særlig retskendelse.
Undladelsen af  

 at gribe ind med det samme kan medføre fare for, at den i  

 øjeblikket gode zoosanitære situation i Danmark forringes  

 væsentligt, idet smitterisikoen ved sygdomsudbrud forhøjes,  

 såfremt der ikke straks træffes  

 bekæmpelsesforanstaltninger.
Bilag 2 Udvalgets spørgsmål nr. 3 til  

 fødevareministeren og dennes svar herpå, for så vidt  

 angår den del af spørgsmålet, som omhandler identifikation  

 af kreaturer Spørgsmål 3:
Ministeren bedes kommentere henvendelsen af 3. marts 1999  

 fra Landbrugsraadet, jf.
L 160   bilag 5.
 Svar:
Ad punkt 2: (identifikation af kreaturer) I konkrete tilfælde, hvor besætningsejere  

 nægter at øremærke deres dyr, er der mulighed for at  

 idømme tvangsbøder.
Jeg føler mig ikke umiddelbart  

 overbevist om, at problemet er så stort, at det ikke kan  

 håndteres inden for de eksisterende rammer.
Viser det sig, at et  

 stigende antal besætningsejere nægter at øremærke  

 deres dyr, vil jeg overveje i et kommende folketingsår at fremkomme med  

 et ændringsforslag til loven, der muliggør en mere direkte  

 indgriben.
