 Bekendtgørelse om ændring af bekendtgørelse om gratis vaccination mod visse smitsomme sygdomme m.v.
§ 1 I bekendtgørelse nr. 903 af 5. september 2008 om gratis vaccination mod visse smitsomme sygdomme m.v. foretages følgende ændringer:
 1. § 2, stk. 6, affattes således:
»Stk. 6. Enhver pige kan fra det fyldte 12. år gratis blive vaccineret mod livmoderhalskræft (HPV). Vaccinationerne skal være afsluttet inden det fyldte 18. år, jf. dog stk. 7.« 2. Efter § 2, stk. 6, indsættes som nyt stykke:
»Stk. 7. Enhver pige eller kvinde, der er født i årene 1993-1997, kan i 2014 og 2015 gratis blive vaccineret mod livmoderhalskræft (HPV).« § 2 Bekendtgørelsen træder i kraft den 1. januar 2014.
