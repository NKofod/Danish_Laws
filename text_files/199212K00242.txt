Nr LSF 242 Forslag til Lov om ændring af lov om kommunal udligning og generelle  

 tilskud til kommuner og amtskommuner (Udligning af AIDS-udgifter) Fremsat af indenrigsministeren (Birte Weiss) den 17. marts 1993 Vedtaget ved tredjebehandling den 30. april 1993 Lov nr. 261 af 06/05/1993 § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 445 af 4. juni 1992, som ændret ved  

 lov nr. 1053 af 23. december 1992, foretages følgende ændringer:
1. I § 22 b, stk. 4, 1. pkt., ændres »758.000  

 kr.« til: »754.000 kr.« 2. I § 22 b, stk. 4, 2. pkt., ændres »1992« til:  

 »1994«.
 3. I § 29 indsættes som stk. 3:
» Stk. 3. Indenrigsministeren kan ændre fastsættelsen af  

 udgiftsbehovet efter § 22 b, i det omfang udviklingen i udgifterne pr.  

 AIDS-patient tilsiger dette.« § 2 Loven træder i kraft dagen efter bekendtgørelsen i Lovtidende og har  

 virkning for beregningen af tilskud og tilsvar fra og med tilskudsåret 1994.
Oprindeligt fremsat forslag § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 445 af 4. juni 1992, som ændret ved  

 lov nr. 1053 af 23. december 1992, foretages følgende ændringer:
1. I § 22b, stk.4, 1. pkt., ændres »758.000 kr.«  

 til: » 754.000 kr.« 2. I § 22b, stk.4, 2. pkt., ændres »1992« til:  

 »1994«.
 3. I § 29 indsættes som stk. 3:
» Stk. 3. Indenrigsministeren kan ændre fastsættelsen af  

 udgiftsbehovet efter § 22 b, i det omfang udviklingen i udgifterne pr.  

 AIDS-patient tilsiger dette.« § 2 Loven træder i kraft dagen efter bekendtgørelsen i Lovtidende og har  

 virkning for beregningen af tilskud og tilsvar fra og med tilskudsåret 1994.
Bemærkninger til lovforslaget Almindelige bemærkninger 1. Formål Lovforslaget går ud på at revidere det AIDS-udgiftsbehov, der fra og med  

 tilskudsåret 1994 skal anvendes ved udligningen af amtskommunernes  

 AIDS-udgifter, idet der i den gældende lov er fastsat en  

 revisionsbestemmelse, hvorefter forslag til revision af loven fremsættes i  

 folketingsåret 1992/93.
2. Baggrund Udligningsordningen for amtskommunernes AIDS-udgifter, jf. § 22 b, i lov  

 om kommunal udligning og generelle tilskud til kommuner og amtskommuner, blev  

 etableret med virkning fra og med tilskudsåret 1988 (antal nyanmeldte  

 AIDS-patienter i 1987). Ifølge lov nr. 314 af 4. juni 1986 kom  

 udligningsordningen til at omfatte tilskudsårene 1988-90, hvorefter ordningen  

 skulle tages op til revision.
Ved lov nr. 391 af 13. juni 1990 blev  

 udligningsordningen videreført, idet udgiftsbehovet pr.
AIDS-patient fra og  

 med tilskudsåret 1991 blev fastsat til 758.000 kr.. Der blev samtidig fastsat  

 en revisionsbestemmelse, hvorefter forslag til revision af loven skulle  

 fremsættes i folketingsåret 1992/93. I den gældende ordning udlignes 85 pct.  

 af forskellene mellem amtskommunernes udgiftsbehov vedrørende AIDS.  

 Amtskommunernes udgiftsbehov vedrørende AIDS beregnes som antallet af  

 nyanmeldte AIDS-patienter i amtskommunen i beregningsåret ganget det  

 fastsatte udgiftsbehov pr.
AIDS-patient.
De registrerede AIDS-tilfælde er fortsat i overvejende grad koncentreret i  

 hovedstadsområdet.
Fra 1980 til 31. december 1992 er der registreret i alt  

 1132 AIDS-tilfælde i Danmark, hvoraf de 809 AIDS-tilfælde registreret i  

 Københavns og Frederiksberg kommuner og Københavns Amt.
Som følge af bl.a.  

 den geografiske koncentration af AIDS-tilfældene, er der fortsat behov for en  

 udligning af de amtskommunale udgifter vedr.
AIDS.
Som nævnt er  

 udgiftsbehovet pr. nyanmeldt AIDS-patient i den nuværende udligningsordning  

 fastsat til 758.000 kr (1991- prisniveau), hvilket svarer til knapt 798.000  

 kr. i 1993 prisniveau.
Som led i overvejelserne om en revision af  

 udligningsordningen er der foretaget en fornyet undersøgelse af  

 udgiftsbehovet.
På baggrund af undersøgelsen er det aktuelle udgiftsbehov  

 beregnet til 754.000 kr. (1993-prisniveau). Dette svarer til et fald i  

 udgiftsbehov pr.
AIDS-patient på 44.000 kr.
Det mindre fald i udgiftsbehovet  

 skyldes bl.a., at antallet af sengedage pr.
AIDS-patient er faldet, og at der  

 med et større antal patienter er konstateret et vist fald i den  

 gennemsnitlige sengedagsomkostning pr.
AIDS-patient.
Indenrigsministeriet og  

 Sundhedsministeriet vil også fremover følge udviklingen i sygdommen AIDS og  

 de hermed forbundne udgifter for amtskommunerne.
Der er i loven indsat en  

 bemyndigelsesbestemmelse, hvorefter indenrigsministeren kan regulere  

 udgiftsbehovet pr.
AIDS-patient, hvis udviklingen i udgifterne pr.  

 AIDS-patient tilsiger dette.
Amtsrådsforeningen, Københavns og Frederiksberg  

 kommuner vil via Indenrigsministeriets Finansieringsudvalg eller på anden  

 måde blive inddraget i dette arbejde.
3. Lovforslagets økonomiske konsekvenser Der er ingen statslige eller amtskommunale merudgifter forbundet med  

 forslaget.
Der er alene tale om forskydninger mellem amtskommunerne.
Som nævnt indebærer forslaget, at udgiftsbehovet pr.
AIDS-patient  

 nedsættes med 44.000 kr. i forhold til det nuværende beløb, hvilket  

 imidlertid må ses i forhold til faldet i de faktiske omkostninger pr.  

 AIDS-patient.
4. Udtalelser over lovforslaget Lovforslaget er sendt til høring hos Københavns og Frederiksberg kommuner  

 og Amtsrådsforeningen.
Bemærkninger til forslagets enkelte bestemmelser Til § 1 Ad. nr. 1 Ved denne bestemmelse fastlægges det udgiftsbehov pr.
AIDS-patient, der  

 med virkning fra og med tilskudsåret 1994 skal anvendes ved udligningen af  

 amtskommunernes AIDS-udgifter.
Udgiftsbehovet foreslås fastsat til 754.000  

 kr. (1993 prisniveau) mod 758.000 kr. (1991 prisniveau) efter gældende lov.
Ad. nr. 2 Denne bestemmelse indebærer, at udgiftsbehovet pr.
AIDS-patient årligt  

 skal reguleres med den fastsatte satsreguleringsprocent.
Udgiftsbehovet er  

 beregnet i 1993 prisniveau, hvorfor beløbet skal reguleres fra og med  

 tilskudsåret 1994 med satsreguleringsprocenten, jf. lov om en  

 satsreguleringsprocent.
Ad. nr. 3 Der foreslås indsat en reguleringsbestemmelse, hvorefter  

 indenrigsministeren kan regulere udgiftsbehovet pr.
AIDS-patient, hvis  

 udviklingen i udgifterne pr.
AIDS-patient tilsiger dette.
Til § 2 Loven har virkning fra og med tilskudsberegningen for 1994, der udmeldes  

 af Indenrigsministeriet senest 1. juli 1993.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 445 af 4. juni 1992, som ændret ved  

 lov nr. 1053 af 23. december 1992, foretages følgende ændringer:
1. I § 22b, stk.4, 1. pkt., ændres »758.000 kr.«  

 til: » 754.000 kr.« 2. I § 22b, stk.4, 2. pkt., ændres »1992« til:  

 »1994«.
§ 22 b.
Amtskommuner, hvis AIDS-udgiftsbehov pr. indbygger er  

 mindre end det gennemsnitlige AIDS-udgiftsbehov pr. indbygger for landet som  

 helhed, yder et tilskud til de amtskommuner, hvis udgiftsbehov er større end  

 det gennemsnitlige udgiftsbehov.
 Stk. 2. En amtskommunes tilskud eller tilsvar pr. indbygger efter  

 stk. 1 beregnes som forskellen mellem amtskommunens udgiftsbehov pr.  

 indbygger og det gennemsnitlige udgiftsbehov pr. indbygger i alle landets  

 amtskommuner i året forud for tilskudsåret ganget med et udligningsniveau på  

 0,85.
 Stk. 3. En amtskommunes tilskud eller tilsvar efter stk. 2  

 korrigeres for regionale forskelle i lønniveauet.
Stk. 4. En amtskommunes udgiftsbehov vedrørende AIDS efter stk. 1  

 fastlægges til 758.000 kr. ganget med antallet af nyanmeldte AIDS-patienter  

 med folkeregisteradresse i amtskommunen på diagnosedatoen.
Beløbet reguleres  

 for 1992 og senere år een gang årligt med satsreguleringsprocenten, jf. lov  

 om en satsreguleringsprocent.
 3. I § 29 indsættes som stk. 3:
» Stk. 3. Indenrigsministeren kan ændre fastsættelsen af  

 udgiftsbehovet efter § 22 b, i det omfang udviklingen i udgifterne pr.  

 AIDS-patient tilsiger dette.« § 29. Indenrigsministeren fastsætter regler om beregningen af  

 udgiftsbehovstallene, herunder regler for, pr. hvilken dato de enkelte  

 kriterier opgøres.
 Stk. 2. Indenrigsministeren kan fastsætte ændringer i de  

 vægtfaktorer, der ligger til grund for beregningen af kommunernes og  

 amtskommunernes udgiftsbehovstal, i det omfang ændringer i fordelingen af de  

 kommunale nettodriftsudgifter på udgiftsområder tilsiger dette.
