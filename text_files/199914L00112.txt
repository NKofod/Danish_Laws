Betænkning afgivet af Kirkeudvalget den  

 17. november 1999 Betænkning over Forslag til lov om ændring af lov om  

 valg til menighedsråd, lov om medlemskab af folkekirken, kirkelig  

 betjening og sognebåndsløsning og lov om folkekirkens  

 økonomi (Ajourføring af bestemmelser vedrørende  

 værgemål, tidsfrister og brevstemmer på institutioner samt  

 bestemmelser vedrørende medlemmer af Skt.
Petri tyske menighed) Udvalget har behandlet lovforslaget i nogle møder  

 og har herunder stillet spørgsmål til kirkeministeren, som denne  

 har besvaret skriftligt.
Spørgsmålene og kirkeministerens svar  

 herpå er optrykt som bilag til betænkningen.
 Herefter indstiller udvalget lovforslaget til  

vedtagelse uændret.
Hanne Andersen (S) nfmd.  

  Poul Qvist Jørgensen (S)  

  Anna-Marie Hansen (S)  Karen J.
Klint (S)  

  Frode Sørensen (S)  Margrete Auken (SF)  

 Kaj Stillinger (SF)  Henrik Svane (RV)  

  Keld Albrechtsen (EL)  Bodil Thrane (V)  

  Birthe Rønn Hornbech (V) fmd.  

  Christian Mejdahl (V) Else Winther Andersen (V)  

  Knud Erik Kirkegaard (KF)  Kaj Ikast (KF)  

  Poul Nødgaard (DF)  

  Flemming Kofod-Svendsen (KRF) Centrum-Demokraterne og Frihed 2000 havde ikke medlemmer i  

 udvalget.
Bilag 1 Udvalgets spørgsmål til kirkeministeren og  

 dennes svar herpå Spørgsmål 1:
Er der - bortset fra døvemenighederne - andre  

 eksempler på tilhørsforhold til to menigheder? Spørgsmål 2:
Hvilke beregninger ligger bag antagelsen om, at det  

 årlige driftsunderskud vedrørende Skt.
Petri  modsvares af  

 medlemmernes kirkeskat? Spørgsmål 3:
Forventes det årlige driftsunderskud at stige eller  

 falde i de kommende år? Spørgsmål 4:
Er det hensigten, at tilsynet med kirken, efter de  

 planlagte restaureringer, fortsat skal varetages af Slots- og  

 Ejendomsstyrelsen? Spørgsmål 5:
Er det under overvejelse at lade bygningstilsynet  

 overgå til de folkekirkelige tilsynsmyndigheder i København? Spørgsmål 6:
Hvilke konsekvenser - ud over de økonomiske - vil  

 det få for menighederne i Storkøbenhavn, at Skt.
Petri tyske  

 menigheds status ændres? Spørgsmål 7:
Har man i forbindelse med ændringen af menighedens  

 status haft overvejelser i relation til de igangværende forhandlinger  

 om reduktion af antallet af menigheder i Storkøbenhavn? Svar ad 1:
 Der findes ikke andre end de særlige menigheder for  

 døve, der har en status som den ved lovforslaget foreslåede.
 Svar ad 2:
Der er ikke foretaget eksakte beregninger, men alene et  

 skønsmæssigt overslag med udgangspunkt i, at de  

 kirkeskattepligtige medlemmer af Skt.
Petri tyske menighed forventes at  

 skulle betale mellem 800 og 1200 kr. i kirkeskat årlig.
Der er ca. 450  

 medlemmer af menigheden, hvoraf de 40 er børn.
På baggrund heraf skønnes Skt.
Petri tyske  

 menigheds medlemmer at skulle betale ca. 400.000 kr. (400 x 1000 kr.) i  

 kirkeskat årlig, hvis lovforslaget vedtages.
 Svar ad 3:
 Ministeriet forventer ikke, at det årlige  

 driftsunderskud stiger ud over, hvad den årlige fremskrivning tilsiger.
 Svar ad 4:
Spørgsmålet kan besvares bekræftende.  

 Skt.
Petri Kirke, der i 1985 blev bygningsfredet, er undergivet tilsyn af  

 Slots- og Ejendomsstyrelsen, som med virkning fra den 1. januar 1994 har  

 overtaget det bygningsmæssige ansvar for Skt.
Petri Kirke.
 Svar ad 5:
 Der er ikke sådanne overvejelser, idet der henvises  

 til mit svar ad spm. 4.
 Svar ad 6:
Ud over at medlemmerne af Skt.
Petri tyske menighed  

 får ret til kirkelig betjening i bopælssognet samt er valgbare og  

 har valgret til menighedsråd i bopælssognet, har lovforslaget  

 ingen konsekvenser for menighederne i Storkøbenhavn.
 Svar ad 7:
Jeg kan oplyse, at spørgsmålet har  

 været behandlet af biskoppen over Københavns Stift og  

 Københavns Stifts landemode.
Det er imidlertid biskoppens og  

 landemodets opfattelse, at Skt.
Petri Kirke ikke bør inddrages under  

 den kirkelige ligning i København på et tidspunkt, hvor  

 spørgsmålet om lukning af kirker i København stadig  

 hyppigere dukker op.
