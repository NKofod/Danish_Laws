 Civilretsdirektoratet udtalte, at der kan disponeres frit over midler  

 indsat på en børneopsparingskonto efter bindingsperiodens udløb.
 Statsamtet havde meddelt værgerne, at statsamtet ikke skal tillade  

 frigivelse af midler indsat på en mindreårigs børneopsparing, men at disse  

 midler er underlagt forældremyndigheden.
 Forvaltningsafdelingen rettede på vegne af værgerne henvendelse til  

 Civilretsdirektoratet i anledning af statsamtets skrivelse.
 Civilretsdirektoratet udtalte, at det ved oprettelsen af en børneopsparing  

 er en typeforudsætning, at der kan disponeres frit over midlerne, som  

 indsættes på kontoen, jf. myndighedslovens §§ 39 og 40.
 Efter bindingsperiodens udløb kan indeståendet på børneopsparingskontoen  

 således efter Civilretsdirektoratets opfattelse anvendes i overensstemmelse  

 med myndighedslovens §§ 39 og 40.
