Fremsat den 13. april 1999 af  

 Svend Erik Hovmand (V), Hans Chr.
Schmidt (V),  

 Pernille Sams (KF),  

 Flemming Hansen (KF) og Sonja Albrink (CD) Forslag til folketingsbeslutning om regelforenkling gennem indførelse af én  

 samlet trækprocent ved virksomhedernes lønadministration Med henblik på at nedbringe og forenkle  

 regelmængden samt lette de administrative byrder opfordrer Folketinget  

 regeringen til at gøre det muligt for mindre virksomheder at anvende  

 én samlet trækprocent ved udarbejdelse af medarbejdernes  

 lønsedler for herigennem at lette virksomhedernes  

 lønadministration.
Bemærkninger til forslaget Det Konservative Folkeparti,  

 Centrum-Demokraterne og Venstre har igen i denne folketingssamling sat  

 regelforenkling og afbureaukratisering højt på dagsordenen.
I  

 flere undersøgelser har erhvervslivet udpeget regelforenkling og  

 afbureaukratisering som et af de vigtigste områder, hvor forbedringer  

 vil styrke konkurrenceevnen og effektiviteten i virksomhederne.  

 Desværre står regelforenkling og afbureaukratisering ikke  

 højt på den politiske dagsorden hos regeringen.
Arbejdet med at  

 lette virksomhederne for administrative byrder mangler politisk prioritering  

 og vilje.
Nærværende forslag er et nyt forslag og er et led i en  

 række konkrete beslutningsforslag om regelforenkling.
Skal omfanget af administrative byrder og mængden af  

 regler nedbringes effektivt, kræver det, at der bliver taget  

 særskilte tiltag.
De administrative byrder er især en belastning  

 for de mindre virksomheder.
Mange af disse byrder er påtvunget  

 virksomhederne af det offentlige.
For at lette på de administrative  

 byrder skal det være muligt for virksomhederne kun at bruge én  

 trækprocent ved udarbejdelse af medarbejdernes lønseddel.
Lønadministrationen er i dag så tung og  

 omstændelig, at især mange iværksættere samt  

 små og mellemstore virksomheder vægrer sig ved at ansætte  

 personale.
Det er helt uacceptabelt, at det er administrationen for det  

 offentlige og ikke indtjeningsevnen i virksomheden, der er afgørende  

 for, om virksomheden ansætter yderligere personale.
 Mange undersøgelser har uafhængigt af  

 hinanden påpeget problemet:
Arthur Andersen lavede i 1996 på foranledning af den  

 daværende erhvervsminister Mimi Jakobsen en kortlægning af danske  

 virksomheders indberetninger og indbetalinger.
Af rapporten fremgår  

 det, at lønadministrationen udgør cirka halvdelen af  

 indberetningsbyrden for virksomhederne, og at Skatteministeriet med de love,  

 der regulerer lønadministrationen (kildeskattelov, skattekontrollov,  

 arbejdsmarkedsfonde, lønsumsafgift m.v.), topper byrdelisten.
Rapporten dokumenterer endvidere, at  

 lønadministration især belaster de små og mellemstore  

 virksomheder.
De gennemsnitlige administrative omkostninger pr. ansat til  

 løn og ansatte er således  syv gange større i de  

 små virksomheder (med op til fire ansatte) end i de store virksomheder  

 med over 50 ansatte.
En nyere undersøgelse, som Erhvervs- og  

 Selskabsstyrelsen udgav i september 1998 - rapporten For at få et retvisende billede af de administrative  

 byrder med hensyn til lønadministrationen, er det nødvendigt at  

 inddrage virksomhedernes køb af ekstern assistance.
Dette er gjort i  

 en rapport udarbejdet af DTI Erhvervsanalyser for Erhvervs- og  

 Selskabsstyrelsen:
Erhvervsministeren har i flere sammenhænge  

 fremhævet det nye erhvervsservicekoncept samt yderligere brug af edb i  

 forbindelse med indberetning til de offentlige myndigheder som vigtige  

 redskaber til at lette de administrative byrder, herunder byrder som  

 følge af lønadministration.
Der er ingen tvivl om, at begge  

 forhold vil kunne medvirke til at mindske den tid, virksomhederne bruger  

 på administration for det offentlige.
Men til trods for de  

 bestræbelser, der gøres ad den vej, vil der være op mod en  

 tredjedel af de små virksomheder, som ikke får lettelser, fordi  

 de ikke anvender edb i deres dagligdag.
Disse virksomheder vil have endog  

 stor gavn af kun at skulle indberette én samlet trækprocent.
Den samlede trækprocent skal dække over  

 bidragene til A-skat, arbejdsmarkedsbidrag, særlig pensionsopsparing,  

 ATP-bidrag og andre lønrelaterede poster.
Virksomhederne slipper  

 dermed for at skulle udføre en række særskilte  

 beregninger.
I stedet kan de nøjes med at trække én  

 procentdel fra medarbejdernes løn.
Det samlede beløb indbetales  

 til det offentlige, som så fordeler beløbet mellem de respektive  

 instanser.
Ved årets udløb skal virksomhederne indberette den  

 samlede indbetaling pr. medarbejder og antal arbejdstimer.
 Én samlet trækprocent vil samtidig betyde, at  

 den tid, som virksomhederne skal bruge på at holde sig ajour med  

 eventuelle ændringer i lovgivningen, vil blive mindre.
Én samlet trækprocent vil ikke være en  

 helt præcis trækprocent.
Dette skyldes blandt andet, at  

 ATP-bidraget er et kr. og øre-bidrag, og ikke en procentdel.
Men  

 allerede i dag foregår der en vis korrektion af den årlige  

 skattebetaling.
Der er således tale om, at næsten seks ud af ti  

 skatteydere bliver korrigeret med mere end kr. 1.000 i den endelige  

 årsopgørelse.
Indførelsen af én samlet trækprocent  

 skal være et tilbud til virksomhederne.
De virksomheder, som er  

 interesseret i at benytte én samlet trækprocent, skal henvende  

 sig til skattemyndighederne og tilmelde sig ordningen.
Det formodes, at en  

 stor del af de mindre virksomheder vil tilmelde sig ordningen.
Skriftlig fremsættelse Svend Erik Hovmand (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om regelforenkling  

 gennem indførelse af én samlet trækprocent ved  

 virksomhedernes lønadministration.
(Beslutningsforslag nr.
B 121).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
