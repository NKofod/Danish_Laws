 I henhold til §§ 22, 38, 43, 44 og 63 i lov nr. 310 af 6. juni 1973 om  

 levnedsmidler m.m. fastsættes efter forhandling med industriministeriet,  

 landbrugsministeriet og fiskeriministeriet følgende:
 § 1.  Bekendtgørelsen finder anvendelse på materialer  

 og genstande, der som færdigvarer er bestemt til at blive bragt i berøring  

 med eller i overensstemmelse med deres formål bringes i berøring med  

 levnedsmidler.
 Stk. 2.  Bekendtgørelsen omfatter ikke:
- overtræks- eller dæklagsmaterialer, såsom overtræksmaterialer til  

 skorpen på ost, til charcuterivarer eller til frugt, der udgør en del af  

 levnedsmidlerne, og som vil kunne indtages sammen med disse, - materialer og genstande, der er antikviteter eller har en alder over 100  

 år.
§ 2.  Materialer og genstande skal fremstilles i  

 overensstemmelse med god fremstillingsmæssig praksis.
De må ikke ved normal  

 anvendelse eller under forudsigelige forhold kunne afgive bestanddele til  

 levnedsmidler i et omfang, der kan:
- frembyde en fare for menneskers sundhed, - medføre en uacceptabel ændring af sammensætningen af levnedsmidlerne, - forringe levnedsmidlernes farve, lugt, smag eller andre af  

 levnedsmidlernes fysiske karakteristika.
 § 3.  Tilsynsmyndighederne kan pålægge de, der  

 fremstiller, importerer eller sælger materialer og genstande, som omfattes af  

 bekendtgørelsen, at afgive prøver uden vederlag, ligesom de kan pålægges at  

 emballere og forsende prøver efter tilsynsmyndighedernes nærmere bestemmelser  

 og afholde udgifterne derved.
 § 4.  Statens levnedsmiddelinstitut kan fastsætte  

 nærmere regler og træffe nærmere bestemmelser om gennemførelsen af kontrollen  

 med overholdelsen af bekendtgørelsen herunder om prøveudtagning og  

 analysemetoder.
 § 5.  Overtrædelse af bestemmelserne i bekendtgørelsen  

 straffes med bøde eller hæfte i henhold til § 63, stk. 2 og 3 i lov nr. 310  

 af 6. juni 1973 om levnedsmidler m.m.
 § 6.  Bekendtgørelsen træder i kraft den 1. februar  

 1983.
