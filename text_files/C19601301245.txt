KVALITETSKONTROL Hovedregulativ 1. Formål.
 1.1. Formål.
Nærværende regulativ giver regler for en kvalitetskontrol med  

 detailpakkede varer, der helt eller delvis består af kød og flæsk.
Formålet  

 er at sikre en høj standard af de fremstillede produkter.
Kontrollen udøves  

 af Slagteri- og Konserveslaboratoriet efter anmodning fra den producerende  

 industri.
 1.2. Godkendelse.
 Nærværende regulativ er godkendt af Landbrugsministeriet 20. oktober 1960.
 2. Deltagelse og område.
 2.1. Henvendelse om kvalitetskontrolordning.
 Henvendelse om etablering af en kvalitetskontrolordning efter nærværende  

 regulativs bestemmelser rettes til Slagteri- og Konserveslaboratoriet,  

 herefter kaldet laboratoriet.
 Andre virksomheder end de, der har etableret ordningen, kan underkaste sig  

 dennes bestemmelser, men skal da særskilt betale de dermed forbundne  

 omkostninger.
 2.2. Område.
 Ved hver aftales oprettelse gives en definition af de varearter, der  

 kommer ind under aftalen, og det opgives, hvilke virksomheder der underkaster  

 sig den.
 2.3. Aftaler om kvalitetskontrol.
 Enhver aftale om en kvalitetskontrolordning efter nærværende regulativ  

 skal forelægges Landbrugsministeriet.
 3. Ordningens administration.
 3.1. Administrationsudvalgets valg, arbejdsområde og myndighed.
For hver ordning, der oprettes i henhold til nærværende regulativ, skal  

 der udnævnes et administrationsudvalg.
Dette udvalg udpeges normalt af den  

 pågældende industris kompetente forsamling.
Administrationsudvalget fastsætter efter indstilling fra  

 bedømmelsesudvalget, se 3.2., og laboratoriet nærmere regler for  

 kvalitetskontrollens udøvelse.
Disse regler kan dog i intet tilfælde gøres  

 mildere end bestemmelserne i nærværende regulativ.
Derimod kan  

 administrationsudvalget, når særlige grunde taler derfor, i enkelte konkrete  

 tilfælde dispensere fra enkelte af regulativets bestemmelser, når dette ikke  

 er uforeneligt med ordningens formål.
Administrationsudvalget træffer alle afgørelser vedrørende ordningens  

 administration og fastlægger retningslinier for kvalitetsbedømmelsernes  

 udførelse.
Endvidere fastsætter det størrelsen af eventuelle bøder og  

 lignende.
I tvivlsspørgsmål er administrationsudvalget ordningens øverste  

 administrative myndighed, se dog 3.2., fjerde afsnit.
 3.2. Bedømmelsesudvalgets størrelse, valg, arbejdsområde og myndighed.
 Bedømmelsesudvalget, der er på indtil 8 medlemmer, vælges af  

 administrationsudvalget for 1 år ad gangen.
 Bedømmelsesudvalget fører tilsyn med de orientererende bedømmelser, som  

 laboratoriet foretager, udfører selv orienterende bedømmelser, se 6.4.,  

 kontrolbedømmelser, se 6,5., ombedømmelser, se 6.6., og udarbejder forslag  

 til kvalitetskrav, specifikationer, se 6.2., og lignende.
 Hvis et medlem af bedømmelsesudvalget er tilknyttet en virksomhed, må han  

 ikke deltage i denne bedømmelse.
 Ombedømmelser er endelige; bedømmelsesudvalgets andre afgørelser skal, for  

 at have gyldighed, godkendes af administrationsudvalget.
 3.3. Laboratoriets arbejdsområde og pligter.
 Bedømmelserne henlægges til laboratoriet, der tillige foretager eller  

 forestår det praktiske arbejde vedrørende prøveudtagning, registrering af  

 prøver, orienterende bedømmelser, meddelelser om bedømmelsesresultater,  

 holdbarhedsprøvning, analyser og så videre.
Laboratoriets personale har tavshedspligt med hensyn til alle forhold, det  

 måtte blive bekendt med i kraft af laboratoriets arbejde med ordningens  

 administration.
Identiteten af virksomheder, der har fremstillet de prøver,  

 der bedømmes, må ikke afsløres, heller ikke over for bedømmelsesudvalg eller  

 administrationsudvalg, med mindre der er tale om en konstateret åbenlys  

 overtrædelse af kontrolordningens bestemmelser.
 Laboratoriet skal sikre, at ikke andre end laboratoriets faste personale  

 får adgang til de etiketter eller pakninger, som laboratoriet samler i kraft  

 af sit arbejde med ordningen.
 4. Anmeldelse af produktioner.
 4.1. Mærkning.
 Alle varer, der falder ind under nærværende ordning, skal på uudslettelig  

 måde være mærket, eventuelt i kode, med vareart og produktionsdato og -år,  

 således at det er muligt at identificere de enkelte produktioner.
 Dispensation fra denne regel kan i særlige tilfælde gives af  

 administrationsudvalget.
 En eventuel kodefortegnelse skal opgives til laboratoriet af de deltagende  

 virksomheder.
 4.2. Produktionsformularer.
 Virksomhederne indfører dagligt samtlige produktioner, der omfattes af  

 kontrolordningen, på en af laboratoriet autoriseret produktionsformular.
Disse formularer skal være tilgængelige for laboratoriets repræsentant ved  

 kontrolbesøg.
Nye formularer fås ved henvendelse til laboratoriet.
 4.3. Produktionsindberetninger.
Hver deltagende virksomhed er forpligtet til at indsende anmeldelse til  

 laboratoriet af koder og størrelse af produktioner, der omfattes af  

 kontrolordningen.
De nærmere regler for denne indsendelse fastsættes af  

 administrationsudvalget efter indstilling fra laboratoriet og udsendes i form  

 af cirkulærer.
 5. Udtagelse og indkaldelse af prøver.
 5.1. Prøveudtagning af samtlige produktioner.
Virksomhederne skal af samtlige produktioner udtage det af  

 administrationsudvalget angivne antal prøver.
Disse prøver skal forblive på  

 lageret i ugen efter produktionssedlens indsendelse til laboratoriet til brug  

 ved eventuel indsendelse af prøver til bedømmelse.
Der kan eventuelt fastsættes nærmere regler for virksomhedernes egne  

 holdbarhedsundersøgelser.
Disse regler fastsættes af administrationsudvalget  

 efter indstilling fra bedømmelsesudvalget og laboratoriet og udsendes i form  

 af cirkulærer.
 5.2. Indkaldelse af prøver.
I henhold til de modtagne indberetninger vil laboratoriet efter  

 bedømmelsesudvalgets anvisninger foretage en indkaldelse af prøver til  

 bedømmelse.
Se dog 9.2 om ikke løbende produktion.
Laboratoriet er endvidere berettiget til at indkalde et rimeligt antal  

 prøver til holdbarhedskontrol, bakteriologisk undersøgelse og lignende.
De  

 nærmere retningslinier herfor fastsættes af administrationsudvalget efter  

 indstilling fra bedømmelsesudvalget og laboratoriet og udsendes i form af  

 cirkulærer.
 5.3. Indsendelse af prøver.
Hvor intet andet er bestemt, skal de indkaldte prøver indsendes samme dag,  

 indkaldelsen modtages, og prøverne skal indsendes med den etiket, under  

 hvilken de vil blive solgt.
Regler for indsendelse af prøver fastsættes af  

 administrationsudvalget efter indstilling fra bedømmelsesudvalget og  

 laboratoriet og udsendes i form af cirkulærer.
 Prøverne indsendes til Slagteri- og Konserveslaboratoriet.
 5.4. Ordinær udtagelse af prøver.
Prøver kan udtages direkte på virksomhederne ved laboratoriets  

 foranstaltning.
En repræsentant fra laboratoriet skal have adgang til de  

 steder, hvor varerne produceres samt til de pågældende virksomheders lagre,  

 for der at kunne inspicere varelageret og udtage prøver.
 5.5. Stikprøvekontrol.
 For eksportvarers vedkommende har laboratoriet efter samråd med  

 bedømmelsesudvalget pligt til at udtage hele kasser med prøver enten i  

 eksporthavne eller hvor de måtte blive lastet for at blive ført ud af landet.
 Laboratoriets repræsentant skal drage omsorg for, at virksomhederne og  

 eventuelt skibskompagniet eller transportselskabet så snart som muligt  

 underrettes om, at en sådan prøveudtagning har fundet sted.
 5.6. Indkøb af prøver.
Til industriens information har laboratoriet pligt til i et vist omfang at  

 indkøbe prøver af danske og udenlandske varer.
Disse underkastes bedømmelse  

 og analyse.
De indkøbte prøver af dansk oprindelse, der medtages ved disse  

 bedømmelser og undersøgelser, og som stammer fra virksomheder, der er  

 tilsluttet en kontrolordning under dette regulativs bestemmelser, sidestilles  

 med prøver, der er udtaget i henhold til 5.4.
 6. Bedømmelse og undersøgelse af prøver.
 6.1. Almindelige regler.
 Ved bedømmelsen skal hver enkelt deltager angive, hvorledes han finder,  

 varen efter god faglig praksis bør karakteriseres.
 6.2. Specifikationer eller kvalitetskrav.
Til grund for bedømmelser og analyser m.m. kan lægges særlige  

 specifikationer eller kvalitetskrav.
Disse fastsættes af  

 administrationsudvalget efter indstilling fra bedømmelsesudvalget og  

 laboratoriet og udsendes som cirkulærer.
 6.3. Regler for bedømmelse.
 Ved bedømmelse skal alle mærker være fjernet, der kan identificere den  

 virksomhed, hvor varen er fremstillet, eller den grossist, der forhandler  

 varen.
 Der gives karakterer for varens enkelte egenskaber hver for sig.
De minimumskarakterer, der skal opnås, for at en produktion kan godkendes,  

 fastsættes af administrationsudvalget efter indstilling fra  

 bedømmelsesudvalget og laboratoriet.
Selve karakterskalaen fastsættes af  

 laboratoriet.
Prøverne skal bedømmes hver for sig af de enkelte bedømmere.
Dog kan der  

 for prøver, hvor en sådan bedømmelse ikke kan praktiseres, anvendes en anden  

 bedømmelsesform, der fastsættes af administrationsudvalget efter indstilling  

 fra bedømmelsesudvalget og laboratoriet og udsendes i form af cirkulærer.
 6.4. Orienterende bedømmelse.
Prøverne underkastes, hvor intet andet er fastsat, en orienterende  

 kvalitetsbedømmelse, der foretages af laboratoriet, der har myndighed til at  

 godkende prøver ved denne bedømmelse.
De produktioner, om hvilke laboratoriet  

 er i tvivl, skal henvises til kontrolbedømmelse.
 Bedømmelsesudvalgets medlemmer har til enhver tid adgang til at deltage i  

 laboratoriets orienterende bedømmelser.
En lignende orienterende bedømmelse kan udføres af medlemmerne af  

 bedømmelsesudvalget ved kontrolbedømmelsen, hvor der, foruden de prøver, der  

 er henvist hertil, foretages orienterende bedømmelse af andre prøver.
Disse  

 prøver kan ikke afvises ved denne bedømmelse, men henvises til næste  

 kontrolbedømmelse.
 Lagre af produktioner, hvoraf prøver er henvist til kontrolbedømmelse, må,  

 efter at virksomheden har fået meddelelse herom, ikke forsendes fra  

 virksomhedens lagre, før de eventuelt er godkendt ved kontrolbedømmelsen  

 eller ved en ombedømmelse.
 6.5. Kontrolbedømmelse.
Kontrolbedømmelse udføres af medlemmer af bedømmelsesudvalget samt en  

 repræsentant for laboratoriet.
Til kontrolbedømmelse indkaldes 3 medlemmer af  

 bedømmelsesudvalget og mindst et medlem fra de virksomheder, der deltager i  

 ordningen.
 Ved denne bedømmelse bedømmes prøver af samme produktioner som de, der er  

 henvist fra den orienterende bedømmelse, tillige med et passende antal nye  

 prøver, se 6.4., tredie afsnit.
 Bedømmelsesudvalget kan til enhver tid forlange flere prøver til  

 bedømmelse.
 6.6. Ombedømmelse.
Ombedømmelse foretages ved en ordinær kontrolbedømmelse.
Ved denne må  

 højst een have deltaget, da prøven blev afvist ved den tidligere  

 kontrolbedømmelse.
 Virksomheder, der ved en kontrolbedømmelse får en produktion kendt  

 »ikke salgsegnet«, se 7.3., eller »sekunda vare«, se  

 7.2., skal meddele laboratoriet, dersom en ombedømmelse ønskes foretaget.  

 Hvis dette er tilfældet, udtages af laboratoriet et antal prøver af denne  

 produktion direkte på virksomhedens lager til brug for bedømmelse.
Forinden ombedømmelse foretages, er virksomheden berettiget til skriftligt  

 over for bedømmelsesudvalget at redegøre for særlige synspunkter med hensyn  

 til prøven.
Dommerne gøres af laboratoriet bekendt med denne redegørelse ved  

 bedømmelsen.
 Det antal prøver, der skal bedømmes ved en ombedømmelse, fastsættes af  

 administrationsudvalget efter indstilling fra bedømmelsesudvalget og  

 laboratoriet.
 Ombedømmelsesresultatet er endeligt.
Hvis produktionen ikke godkendes ved ombedømmelsen, skal virksomheden  

 betale for denne.
Betalingen for ombedømmelser fastsættes af  

 administrationsudvalget efter indstilling fra laboratoriet.
 6.7. Specielle varer.
Er der tale om specielle varer, kan de, når virksomheden anmoder derom,  

 bedømmes internt af laboratoriet.
Bedømmelsesresultatet tilgår da kun den  

 pågældende virksomhed og opføres ikke på bedømmelseslisterne, se 11.2.  

 Laboratoriet, kan finde sted efter de sædvanlige regler, der i øvrigt svarer  

 til de ovenfor anførte, se 6.6.
 Da denne regel er indført, for at virksomheder kan få bedømt specielle  

 produkter, uden at andre får kendskab dertil, bortfalder den for produkter,  

 der fabrikeres af mere end 3 virksomheder, eller når produktet har været  

 fabrikeret i mere end 2 år.
 6.8. Analyser og bakteriologiske undersøgelser.
 Laboratoriet er pligtig til i et vist omfang efter bedømmelsesudvalgets  

 indstilling at analysere og undersøge holdbarheden af bedømte prøver eller  

 andre prøver fra samme produktion.
 Overskrides de krav, der er fastsat i eventuelle specifikationer eller  

 kvalitetskrav, afvises varen.
 7. Klassificering af varer.
 7.1. Godkendte varer.
 Er en produktion blevet betegnet som godkendt eller salgsegnet gælder  

 dette kun for det bestemte marked, for hvilket den er blevet bedømt.  

 Bedømmelsesudvalget kan i visse tilfælde uden fornyet bedømmelse godkende en  

 vare til salg på et andet marked end det, hvortil den er godkendt.  

 Bedømmelsesudvalget kan gøre dette på eget initiativ, eller virksomheden kan  

 rette henvendelse herom til laboratoriet.
 7.2. Betinget godkendte varer.
Administrationsudvalget kan eventuelt fastsætte, at en produktion kan  

 godkendes som sekunda vare.
Får en produktion kendelsen »sekunda  

 vare«, må varen kun sælges med et specielt mærke, hvorpå det tydeligt og  

 i farve, der er afvigende fra etikettens hovedfarve, står »sekunda  

 vare« eller lignende betegnelse, der er godkendt af  

 administrationsudvalget, med bogstaver på mindst 10% af etikettens højde, dog  

 mindst 4 mm.
Det er tilladt yderligere at anføre grunden til, at varen er  

 sekunda, for eksempel »på grund af for højt melindhold«.
Angives  

 sekunda vare ved et påklæbet mærke, skal mærkets klæbeevne være godkendt af  

 laboratoriet.
Foretages angivelsen ved stempling, skal trykkets holdbarhed  

 være godkendt af laboratoriet.
Disse betegnelser skal altid anføres på det  

 sprog, som iøvrigt er anvendt på etiketten.
Dog skal de på varer, der sælges  

 i Danmark, altid være på dansk.
 Mærket/stemplingen skal anbringes på etikettens hovedafsnit.
 En vare kan ikke klassificeres som »sekunda vare«, hvis den i  

 bakteriologisk henseende ikke er i orden, eller hvis den lider af andre  

 væsentlige mangler.
 7.3. Ikke salgsegnede varer.
En produktion, der er kendt ikke salgsegnet, må ikke, med mindre anden  

 aftale er godkendt af bedømmelsesudvalget, bringes i handelen.
Er der tale om  

 konserves, skal produktionen skæres op, og lågene med produktionskoden gemmes  

 til næste gang, en repræsentant fra laboratoriet kommer på virksomheden.
 8. Salg.
 8.1. Betingelser for salg.
 En virksomhed må kun sælge eller udlevere varer fra produktioner, for  

 hvilken en af følgende betingelser er opfyldt:
a.
Den pågældende produktion er godkendt på basis af indsendte prøver.
b.
Virksomheden har fået tre på hinanden følgende produktioner af den  

 pågældende varegruppe godkendt, og derpå højst to efter hinanden følgende  

 produktioner kendt »ikke salgsegnet«, se 7.3., eller »sekunda  

 vare«, se 7.2.. Produktioner, der er henvist til kontrolbedømmelse, se  

 6.4. eller ombedømmelse, se 6.6., må ikke sælges, før godkendelse foreligger.
Endvidere skal virksomheden inden for tolv måneder have mindst 3/5 af de  

 indkaldte produktioner af den pågældende varegruppe godkendt.
Vedrørende  

 salg, se iøvrigt 6.4., fjerde afsnit.
c.
Når eventuelle andre betingelser, der er fastsat af  

 bedømmelsesudvalget, er opfyldt.
Sådanne betingelser kan kun angå særtilfælde  

 som salg til personale og lignende.
 9. Betingelser for løbende produktioner.
 9.1. Varer i løbende produktion.
 Når en varegruppe er godkendt efter 8.1., punkt b, betegnes den som  

 værende i løbende produktion.
Virksomhederne er da kun pligtig at indsende prøver af denne vare til  

 bedømmelse i den udstrækning, det forlanges af laboratoriet.
Prøver til  

 eventuel indsendelse skal dog altid stilles tilside, se 5.1.
 9.2. Varer, der ikke er i løbende produktion.
 Når en vare ikke opfylder betingelserne i 8.1., punkt b, betegnes den som  

 ikke værende i løbende produktion, og virksomheden skal herefter uden  

 indkaldelse fra laboratoriet selv indsende prøver af hver dagsproduktion til  

 bedømmelse og må ikke udlevere varerne, før produktionen er godkendt.
 Når betingelserne i 8.1., punkt b, igen er opfyldt, træder bestemmelsen i  

 9.1., sidste afsnit, i kraft.
 9.3. Nye produkter.
 Administrationsudvalget fastsætter, om nye produkter skal behandles efter  

 8.1., punkt a eller b.
 10. Emballage og etiketter.
 10.1. Bedømmelse.
 Laboratoriet foretager forud for bedømmelsen af indholdet en undersøgelse  

 af emballage og etiketter.
 Emballagens egnethed undersøges, og eventuelle tvivlsspørgsmål forelægges  

 bedømmelsesudvalget på en sådan måde, at prøvens identitet ikke afsløres.
 Etiketterne kontrolleres for følgende:
a.Overensstemmelse mellem etiketten og prøvens indhold.
Der lægges  

 specielt vægt på, at intet på etiketten kan virke vildledende på forbrugerne.
b.
Overensstemmelse med de krav, der stilles på det pågældende marked i  

 det omfang, dette er bestemt af administrationsudvalget.
 Laboratoriets gennemgang af etiketterne er kun vejledende, hvad angår  

 udtalelser om krav, der ikke er stillet i medfør af nærværende  

 kvalitetskontrolordning.
 De af etikettens oplysninger, der er nødvendig ved bedømmelsen, meddeles  

 dommerne på en sådan måde, at der ikke derigennem er mulighed for at  

 identificere den producerende virksomhed.
 Laboratoriet fører et kartotek med alle virksomheders etiketter.
 Den reklamemæssige ide i etiketterne indgår ikke i bedømmelsen.
 Begynder en virksomhed at anvende en ændret eller ny etiket, skal et  

 eksemplar heraf indsendes til Slagteri- og Konserveslaboratoriet med  

 angivelse af, til hvilke marked(eder) den vil blive anvendt.
Virksomhederne kan indsende forhåndsudkast til en etiket til laboratoriet  

 til bedømmelse.
Laboratoriet er pligtig til at besvare sådanne henvendelser  

 omgående.
Laboratoriets afgørelse kan af virksomheden appelleres til  

 bedømmelsesudvalget.
Sagen skal da behandles ved førstkommende møde i  

 bedømmelsesudvalget.
 Laboratoriet kan ikke økonomisk drages til ansvar for konsekvenserne af  

 sådanne udtalelser om etiketter.
 10.2. Dispensation.
Hvis en virksomhed anvender etiketter, der ikke opfylder de krav, der er  

 stillet i specifikationerne eller af bedømmelsesudvalget i øvrigt, skal den  

 ophøre med at anvende disse, så snart det er blevet meddelt den.
Hvis  

 afvigelsen ikke er sådan, at den kan virke vildledende, kan  

 bedømmelsesudvalget dog tillade, at virksomheden anvender allerede trykte  

 etiketter op til et år efter, at den er blevet gjort opmærksom på forholdet.  

 Er afvigelsen fremkommet som følge af ændring i specifikationerne, må  

 allerede trykte etiketter normalt altid anvendes op til et år efter  

 ændringen.
Dette sidste gælder dog ikke, hvis de ændrede krav til etiketten  

 skyldes ændrede krav fra offentlige myndigheder.
 10.3. Virksomhedens ansvar for varer solgt med grossistetiketter.
 Agtes en vare solgt til grossist, der vil videresælge den med egen etiket,  

 kan administrationsudvalget pålægge den producerende virksomhed at give  

 grossisten udførlige oplysninger om denne ordnings bestemmelser.  

 Virksomhederne har hele ansvaret for ordningens overholdelse.
 11. Kvalitetskontrollems informationsvirksomhed.
 11.1. Demonstrationsbedømmelser.
 Laboratoriet kan afholde demonstrationsbedømmelse for repræsentanter fra  

 virksomhederne, hvor der gives lejlighed til udveksling af erfaringer med  

 hensyn til kvalitetskontrollems virksomhed og oplysning om de krav, der  

 stilles til produkterne.
 11.2. Bedømmelseslister.
Efter hver bedømmelse tilsendes der samtlige deltagende virksomheder en  

 oversigt over bedømmelsesresultaterne.
I denne oversigt udelades navne og  

 koder.
 Hver enkelt virksomhed får særskilt meddelelse om det eller de løbenumre,  

 hvorunder dens vare er opført.
 11.3. Årsberetning.
 Laboratoriet samler samtlige resultater i et særligt kartotek og  

 udarbejder ved årets slutning en beretning over disse.
 12. Klager, erstatninger m.m. ved salg på det danske  

 marked.
 12.1. Klager fra forbruger.
Forbrugere på hjemmemarkedet er berettigede til at indgive klager til  

 laboratoriet over kvaliteten af varer, der falder ind under nærværende  

 ordning.
Laboratoriet undersøger klagen og indberetter sagen til  

 bedømmelsesudvalget, der afgør sagen.
 Denne afgørelse kan appelleres til ombedømmelse, og af hver af parterne  

 appelleres til administrationsudvalget.
Hvis en forbruger klager over en vare eller et vareparti og ikke får  

 medhold, kan administrationsudvalget, hvis dette sker for samme forbruger  

 flere gange inden for seks måneder, pålægge denne at betale udgifterne i  

 forbindelse med klagen.
Laboratoriet skal sikre sig, at den pågældende, når  

 han afgiver en klage, hvor denne regel kan komme i anvendelse, afgiver en  

 erklæring om, at han er indforstået hermed.
 12.2. Indsendelse af klager.
 Enhver klage skal fremsendes omgående, efter at fejlen er konstateret, og  

 skal være ledsaget af den dokumentation, der i ethvert tilfælde antages at  

 foreligge.
Klagen ledsages af emballagen, om muligt med indhold.
En sådan klage  

 indsendes normalt gennem leverandøren, men kan også rettes direkte til  

 laboratoriet.
 12.3. Erstatning.
 Dersom en forbruger klager over en vare og får medhold, skal den  

 pågældende virksomhed yde kunden erstatning med et beløb, der svarer til den  

 indkøbte vares pris samt eventuelt udgifter til porto eller lignende.
 Der påhviler ikke administrationsudvalget, bedømmelsesudvalget eller  

 laboratoriet noget ansvar med hensyn til sådanne garantier, der alene er  

 forpligtende for virksomheden.
 13. Kontrolordningens økonomi.
 13.1. Fællesbetaling.
 Udgifterne ved ordningen betales af den industrigruppe, der har  

 foranlediget denne etableret.
 13.2. Andre virksomheder.
 Andre virksomheder end de, der har etableret ordningen, og som går ind på  

 at underkaste sig dennes bestemmelser, betaler for hver bedømmelse,  

 kontrolbesøg eller undersøgelse en pris, der fastsættes af  

 administrationsudvalget efter indstilling fra laboratoriet.
 14. Bøder.
 14.1. Overtrædelse af regulativets bestemmelser.
 Hvis der ved indkøb eller udtagning af varer fra eksportstederne findes  

 varer fra en deltagende virksomhed af produktioner, der ikke er anmeldt til  

 laboratoriet, eller der iøvrigt konstateres andre åbenlyse overtrædelser af  

 nærværende regler, anmeldes dette til administrationsudvalget, der skal  

 pålægge virksomheden en bøde på mindst 500 kr., hvilket beløb indgår som  

 bidrag til betaling af udgifterne ved kvalitetsordningen.
