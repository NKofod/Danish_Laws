 I medfør af § 300, stk. 1 i søloven, jfr. lovbekendtgørelse nr. 141 af 1.  

 april 1985 fastsættes herved følgende:
 § 1.  Skibsdagbog skal føres på ethvert skib, hvis  

 fartsområde i henhold til fartscertifikatet omfatter sejleds udenfor følgende  

 område: Nordsøen øst for 3 grader Ø. længde og syd for 62 grader N. bredde,  

 fart i Østersøen samt fart langs Grønlands kyster i en afstand af ikke over  

 30 sømil fra kysten (basislinien). Uanset fartsområde skal skibsdagbog dog  

 føres på lastskibe over 300 bruttoregistertons/med en bruttotonnage over 300  

 og på passagerskibe i ruter af over 4 timers varighed.
 Stk. 2.  Maskindagbog skal føres på ethvert maskindrevet  

 skib, hvor der i henhold til bestemmelsen i stk. 1 skal føres skibsdagbog,  

 medmindre maskinens officielt fastsatte fremdrivningseffekt ikke overstiger  

 749 kw.
Stk. 3.  Radiodagbog skal føres på ethvert skib, der  

 skal være forsynet med radioanlæg.
Dette gælder dog ikke passagerskibe i  

 indenrigsfart og i lokal fart ved Færøerne og Grønland.
 Stk. 4.  Skibsdagbog og maskindagbog kræves dog ikke for  

 fiskeskibe, hvis fartsområde omfatter sejlads syd for 62 grader N. bredde,  

 nord for 48 grader N. bredde og øst for 12 grader V længde, fart i Østersøen,  

 fart på Færøerne og Færø Banke samt fart langs Grønlands kyster i en afstand  

 af ikke over 200 sømil fra kysten (basislinien). Det samme gælder for skibe  

 under 300 bruttoregistertons/med en bruttotonnage under 300, hvis fartsområde  

 er begrænset til sejlads inden for øerne i den færøske øgruppe eller sejlads  

 mellem grønlandske havne.
 § 2.  De i § 1 nævnte skibsbøger trykkes og udgives  

 ved industriministeriets foranstaltning og føres i overensstemmelse med de i  

 bøgerne indeholdte anvisninger.
 Stk. 2.  Industriministeriet kan godkende andre former  

 for skibsbøger samt tillade, at skibsbøger føres på anden måde end  

 foreskrevet i stk. 1, herunder at tilførsler i skibsbøgerne helt eller delvis  

 kan erstattes af optegnelser, som gøres på mekanisk måde vedrørende skibets  

 navigering eller andre forhold, som skal indføres i skibsbøgerne.
 § 3.  Skibsdagbogen føres af skibsføreren eller under  

 hans tilsyn og medansvar af en styrmand.
 Stk. 2.  Maskindagbogen føres under skibsførerens tilsyn  

 og medansvar af maskinchefen eller tillige under dennes tilsyn og medansvar  

 af en maskinmester.
 Stk. 3.  Radiobogen føres af radioekspedienten under  

 skibsførerens tilsyn og medansvar.
 Stk. 4.  Den, der fører en skibsbog, er ansvarlig for  

 dens rigtighed.
Stk. 5.  Skibsføreren skal påse, at skibsbøgerne føres  

 nøjagtigt og forskriftsmæssigt, og skal mindst een gang månedlig kræve sig  

 skibsbøgerne forelagt.
Om den stedfundne forelæggelse meddeler skibsføreren  

 bøgerne påtegning.
§ 4.  Skibsbøgerne skal føres efter tidsfølgen, i havn  

 for hvert døgn, i søen for hver vagt.
Hvad der passerer på den enkelte vagt  

 kan foreløbig optegnes i en kladde, men skal inden 24 timer efter vagtens  

 udløb indføres i skibsdagbogen.
Stk. 2.  Skibsbøgerne skal føres ordentligt og tydeligt.  

 Hvad een gang er indført må ikke raderes, overstryges eller på anden måde  

 gøres ulæseligt.
Bliver rettelse nødvendig, skal den tilføjes som anmærkning.
§ 5.  I skibsbøgerne skal nøjagtigt optegnes enhver  

 under rejsen indtruffen begivenhed og omstændighed, hvorom kendskab kan være  

 af betydning for redere, ladningsejere, assurandører eller andre, der har  

 interesse i rejsen.
Specielt skal der indføres nøjagtig oplysning om ethvert  

 uheld, der måtte tilstøde skib eller ladning med angivelse af årsagen, de  

 nærmere omstændigheder og de trufne foranstaltninger.
Det samme gælder ved  

 ethvert uheld af nogen betydning, der overgår ombordværende personer.
§ 6.  Når en dagbog er udskrevet eller af anden grund  

 ikke længere kan bruges, skal skibsføreren sørge for en ny bog og for dens  

 autorisation.
Autorisationen foretages af statens skibstilsyn.
I udlandet kan  

 dagbøger autoriseres af danske udenrigsrepræsentanter.
I den gamle bog skal  

 anmærkes, at en ny bog er blevet autoriseret, og hvornår dette er sket.
Kan  

 den ældre dagbog ikke bringes til stede, skal grunden dertil oplyses og  

 anføres i den ny.
Stk. 2.  Når en ny bog skal autoriseres, skal  

 vedkommende embedsmand undersøge, om den tidligere anvendte bog er ordentlig  

 ført dag for dag, og i modsat fald afgive indberetning til  

 industriministeriet.
I dagbogen gøres bemærkning om, hvornår indlevering er  

 sket, og om den stedfundne undersøgelse.
Stk. 3.  Enhver dagbog og dertil hørende kladde skal,  

 når den er udskrevet, opbevares i mindst 3 år efter datoen for sidste  

 indførsel.
Hvis der for retten er rejst sag vedrørende skibets rejser i det  

 tidsrum, dagbogen omfatter, skal den opbevares, indtil sagen endelig er  

 afgjort.
 § 7.  Bekendtgørelsen træder i kraft den 15. april  

 1987.
 Stk. 2.  Bekendtgørelse nr. 289 af 27. juni 1967 om  

 skibsbøger ophæves.
