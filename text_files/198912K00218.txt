Nr LSF 218 Forslag til Lov om ændring af lov om jordfordeling mellem landejendomme Fremsat af landbrugsministeren (Tørnæs) den 26. april 1990 Vedtaget ved tredjebehandling den 30. maj 1990 Lov nr. 415 af 13/06/1990 § 1 I lov nr. 129 af 28. april 1955 om jordfordeling mellem landejendomme,  

 jf. lovbekendtgørelse nr. 63 af 14. februar 1983, som ændret ved § 18 i lov  

 nr. 138 af 7. marts 1990, foretages følgende ændringer:
 1. § 1 affattes således:
» § 1. Ved jordfordeling skal det tilstræbes, at arealer i det  

 åbne land fremover er beliggende så hensigtsmæssigt som muligt i forhold til  

 deres anvendelse.
Det skal således tilstræbes, at ejendommenes arrondering og  

 struktur forbedres ved jordfordelingen med henblik på at opnå en bedre  

 erhvervsmæssig udnyttelse af ejendommene.
Jordfordeling kan endvidere  

 anvendes i forbindelse med køb eller salg af arealer til  

 naturgenopretningsprojekter, naturpleje, skovtilplantning, rekreative områder  

 og større anlægsprojekter m.v. samt til at fremskaffe erstatningsjord af  

 hensyn til gennemførelse af sådanne projekter.
Stk. 2. Sager om jordfordeling behandles af Jordbrugsdirektoratet  

 og jordbrugskommissionen.
Anmodning om rejsning af en jordfordelingssag  

 indgives til Jordbrugsdirektoratet.
Stk. 3. Jordfordeling gennemføres ved kendelse efter §§ 2-7. Ved  

 afsigelse af kendelse tiltrædes kommissionen af en byretsdommer, der  

 beskikkes af landbrugsministeren.
Byretsdommeren skal være dommer i en  

 retskreds beliggende helt eller delvis inden for kommissionens område.  

 Dommeren overtager formandskabet i kommissionen.
Endvidere tiltrædes  

 kommissionen af et medlem, der repræsenterer realkreditinstitutter og banker  

 og sparekasser.
Landbrugsministeren beskikker medlemmet efter forhandling med  

 boligministeren og industriministeren.
Stk. 4. Kommissionerne bistås af Jordbrugsdirektoratet.
De nærmere  

 regler for kommissionernes virksomhed og for Jordbrugsdirektoratets bistand  

 fastsættes af landbrugsministeren.« 2. § 2, stk. 1, affattes således:
»Jordbrugsdirektoratet kan beslutte, at der på grundlag af en  

 anmodning efter § 1, stk. 2, skal udarbejdes en plan til en hensigtsmæssig  

 jordfordeling inden for et fastlagt område, eventuelt med fastsættelse af de  

 deltagende jorders værdi ved vurdering efter nedenanførte regler.« 3. I § 2, stk. 2, ændres »Ved kommissionens  

 foranstaltning afholdes« til: »Jordbrugsdirektoratet indkalder  

 til«.
 4. I § 2, stk. 5, ændres »På anmodning af kommissionen  

 udarbejder Jordbrugsdirektoratet« til: »Jordbrugsdirektoratet  

 udarbejder«.
 5. I § 3, stk. 4, ændres »nr. 186 af 4. juni 1964 om  

 fremgangsmåden ved ekspropriation af fast ejendom« til: »om  

 fremgangsmåden ved ekspropriation af fast ejendom, jf. lovbekendtgørelse nr.  

 62 af 21. februar 1984«.
 6. I § 4, stk. 3, udgår »anbefalet«.
 7. § 8 affattes således:
 » § 8. Udgifter ved behandling og berigtigelse af en  

 jordfordeling i forbindelse med naturgenopretnings- eller  

 naturplejeprojekter, skovtilplantning, etablering af rekreative områder og  

 større anlægsarbejder m.v. betales af den, der har anmodet om at få sagen  

 rejst.
 Stk. 2. Landbrugsministeren fastsætter regler om betaling for  

 Jordbrugsdirektoratets arbejde og de af Jordbrugsdirektoratet afholdte  

 udgifter i forbindelse med gennemførelse af en jordfordelingssag efter stk.  

 1.
Stk. 3. Landbrugsministeren fastsætter regler om betaling for  

 andre jordfordelingsopgaver m.v., som Jordbrugsdirektoratet udfører.« 8. § 9 affattes således:
 » § 9. Udgifter ved behandling og berigtigelse af en  

 jordfordelingssag, der er rejst efter anmodning fra private lodsejere, og  

 hvor det primære formål er at gennemføre arronderingsforbedringer af hensyn  

 til ejendommenes jordbrugsmæssige drift, betales af statskassen, medmindre  

 andet fastsættes.
Stk. 2. Ved jordfordeling efter stk. 1 betales en afgift på 5 pct.  

 af jordværdien af de arealer, der omlægges ved jordfordelingen.
Afgiften  

 indbetales til Jordbrugsdirektoratet.
Stk. 3. Landbrugsministeren fastsætter nærmere regler om fordeling  

 blandt lodsejerne af betalingen af den i stk. 2 nævnte afgift samt for  

 opkrævning af afgiften.« 9. § 12 affattes således:
 »§ 12. Landbrugsministeren bemyndiges til af statskassens  

 midler at afholde de med denne lovs gennemførelse forbundne udgifter.
 Stk. 2. Landbrugsministeren bemyndiges til af statskassen at  

 anvende de fornødne beløb dels til opfyldelse af krav, som anerkendes af  

 kommissionen efter bestemmelsen i § 5, stk. 1, og som ikke dækkes af andre,  

 dels som tilskud til særlige foranstaltninger, der anbefales af kommissionen  

 som undtagelsesvis påkrævet til gennemførelse af en hensigtsmæssig plan efter  

 §§ 2-6.
 Stk. 3. Fornøden bevilling i henhold til stk. 1 og 2 søges på de  

 årlige finanslove.
 Stk. 4. Landbrugsministeren bemyndiges til at dække midlertidige  

 likviditetsbehov i forbindelse med gennemførelse af jordfordeling i henhold  

 til denne lov ved træk på statens konto i Danmarks Nationalbank.
Stk. 5. Landbrugsministeren fastsætter regler om betaling for det  

 arbejde, der udføres af jordbrugskommissionen, herunder også de tiltrædende  

 medlemmer, og af lodsejerudvalget.« 10. I § 13 udgår stk. 1, 2. pkt., og stk. 2.
§ 2 Stk. 1. Loven træder i kraft den 1. juli 1990.
 Stk. 2. Loven har virkning for jordfordelingssager, der rejses  

 efter dens ikrafttræden.
Stk. 3. I jordfordelingssager, hvor jordbrugskommissionen inden  

 den 1. juli 1990 har besluttet, at der er grundlag for at udarbejde en  

 jordfordelingsplan, finder reglerne i lov nr. 129 af 28. april 1955, jf.  

 lovbekendtgørelse nr. 63 af 14. februar 1983, som ændret ved lov nr. 138 af  

 7. marts 1990, fortsat anvendelse.
Bestemmelsen i § 1, nr. 6, finder dog  

 anvendelse for igangværende sager.
Oprindeligt fremsat forslag § 1 I lov nr. 129 af 28. april 1955 om jordfordeling mellem landejendomme, jf.  

 lovbekendtgørelse nr. 63 af 14. februar 1983 som ændret ved § 18 i lov nr.  

 138 af 7. marts 1990, foretages følgende ændringer:
 1. § 1 affattes således:
» § 1. Ved jordfordeling skal det tilstræbes, at arealer i det  

 åbne land fremover er beliggende så hensigtsmæssigt som muligt i forhold til  

 deres anvendelse.
Det skal således tilstræbes, at ejendommenes arrondering og  

 struktur forbedres ved jordfordelingen med henblik på at opnå en bedre  

 erhvervsmæssig udnyttelse af ejendommene.
Jordfordeling kan endvidere  

 anvendes i forbindelse med køb eller salg af arealer til  

 naturgenopretningsprojekter, naturpleje, skovtilplantning, rekreative områder  

 og større anlægsprojekter m.v. samt til at fremskaffe erstatningsjord af  

 hensyn til gennemførelse af sådanne projekter.
Stk. 2. Sager om jordfordeling behandles af Jordbrugsdirektoratet og  

 jordbrugskommissionen.
Anmodning om rejsning af en jordfordelingssag indgives  

 til Jordbrugsdirektoratet.
Stk. 3. Jordfordeling gennemføres ved kendelse efter §§ 2-7. Ved afsigelse  

 af kendelse tiltrædes kommissionen af en byretsdommer, der beskikkes af  

 landbrugsministeren.
Byretsdommeren skal være dommer i en retskreds  

 beliggende helt eller delvis inden for kommissionens område.
Dommeren  

 overtager formandskabet i kommissionen.
Endvidere tiltrædes kommissionen af  

 et medlem, der repræsenterer realkreditinstitutter og banker og sparekasser.  

 Landbrugsministeren beskikker medlemmet efter forhandling med boligministeren  

 og industriministeren.
Stk. 4. Kommissionerne bistås af Jordbrugsdirektoratet.
De nærmere regler  

 for kommissionernes virksomhed og for Jordbrugsdirektoratets bistand  

 fastsættes af landbrugsministeren.«.
 2. § 2, stk. 1, affattes således:
 »Jordbrugsdirektoratet kan beslutte, at der på grundlag af en  

 anmodning efter § 1, stk. 2, skal udarbejdes en plan til en hensigtsmæssig  

 jordfordeling inden for et fastlagt område, eventuelt med fastsættelse af de  

 deltagende jorders værdi ved vurdering efter nedenanførte regler.«.
 3. I § 2, stk. 2, ændres »Ved kommissionens foranstaltning  

 afholdes« til: »Jordbrugsdirektoratet indkalder til«.
 4. I § 2, stk. 5, ændres »På anmodning af kommissionen  

 udarbejder Jordbrugsdirektoratet« til: »Jordbrugsdirektoratet  

 udarbejder«.
 5. I § 3, stk. 4, ændres »nr. 186 af 4. juni 1964 om  

 fremgangsmåden ved ekspropriation af fast ejendom« til: »om  

 fremgangsmåden ved ekspropriation af fast ejendom, jf. lovbekendtgørelse nr.  

 62 af 21. februar 1984«.
 6. I § 4, stk. 3, udgår »anbefalet«.
 7. § 8 affattes således:
 » § 8. Udgifter ved behandling og berigtigelse af en  

 jordfordeling i forbindelse med naturgenopretnings- eller  

 naturplejeprojekter, skovtilplantning, etablering af rekreative områder og  

 større anlægsarbejder m.v. betales af den, der har anmodet om at få sagen  

 rejst.
 Stk. 2. Landbrugsministeren fastsætter regler om betaling for  

 Jordbrugsdirektoratets arbejde og de af Jordbrugsdirektoratet afholdte  

 udgifter i forbindelse med gennemførelse af en jordfordelingssag efter stk.  

 1.
 Stk. 3. Landbrugsministeren fastsætter regler om betaling for andre  

 jordfordelingsopgaver m.v., som Jordbrugsdirektoratet udfører.«.
 8. § 9 affattes således:
 » § 9. Udgifter ved behandling og berigtigelse af en  

 jordfordelingssag, der er rejst efter anmodning fra private lodsejere, og  

 hvor det primære formål er at gennemføre arronderingsforbedringer af hensyn  

 til ejendommenes jordbrugsmæssige drift, betales af Statskassen, medmindre  

 andet fastsættes.
Stk. 2. Ved jordfordeling efter stk. 1 betales en afgift på 5 pct. af  

 jordværdien af de arealer, der omlægges ved jordfordelingen.
Afgiften  

 indbetales til Jordbrugsdirektoratet.
 Stk. 3. Landbrugsministeren fastsætter nærmere regler om fordeling blandt  

 lodsejerne af betalingen af den i stk. 2 nævnte afgift samt for opkrævning af  

 afgiften.«.
 9. § 12 affattes således:
 »§ 12. Landbrugsministeren bemyndiges til af Statskassens midler at  

 afholde de med denne lovs gennemførelse forbundne udgifter.
 Stk. 2. Landbrugsministeren bemyndiges til af Statskassen at anvende de  

 fornødne beløb dels til opfyldelse af krav, som anerkendes af kommissionen  

 efter bestemmelsen i § 5, stk. 1, og som ikke dækkes af andre, dels som  

 tilskud til særlige foranstaltninger, der anbefales af kommissionen som  

 undtagelsesvis påkrævet til gennemførelse af en hensigtsmæssig plan efter §§  

 2-6.
 Stk. 3. Fornøden bevilling i henhold til stk. 1 og 2 søges på de årlige  

 finanslove.
 Stk. 4. Landbrugsministeren bemyndiges til at dække midlertidige  

 likviditetsbehov i forbindelse med gennemførelse af jordfordeling i henhold  

 til denne lov ved træk på statens konto i Danmarks Nationalbank.
 Stk. 5. Landbrugsministeren fastsætter regler om betaling for det arbejde,  

 der udføres af jordbrugskommissionen, herunder også de tiltrædende medlemmer,  

 og af lodsejerudvalget.«.
 10. I § 13 udgår stk. 1, 2. pkt., og stk. 2.
§ 2 Stk. 1. Loven træder i kraft den 1. juli 1990.
 Stk. 2. Loven har virkning for jordfordelingssager, der rejses efter dens  

 ikrafttræden.
Stk. 3. I jordfordelingssager, hvor jordbrugskommissionen inden den 1.  

 juli 1990 har besluttet, at der er grundlag for at udarbejde en  

 jordfordelingsplan, finder reglerne i lov nr. 129 af 28. april 1955, jf.  

 lovbekendtgørelse nr. 63 af 14. februar 1983 som ændret ved lov nr. 138 af 7.  

 marts 1990, fortsat anvendelse.
Bestemmelsen i § 1, nr. 6, finder dog  

 anvendelse for igangværende sager.
Bemærkninger til lovforslaget Almindelige bemærkninger 1. Indledning Ved jordfordeling tilstræbes at samle spredtliggende lodder til større  

 sammenhængende arealer med henblik på en mere rationel og driftsøkonomisk  

 udnyttelse.
For landbrugsejendomme søges jordtilliggendet placeret så tæt ved  

 bygningerne som muligt og i færrest mulige lodder.
Den første danske jordfordelingslov var lov nr. 86 af 29. marts 1924 om  

 foranstaltninger til fremme af en hensigtsmæssig jordfordeling mellem  

 landejendomme i de sønderjyske landsdele.
Denne sønderjyske ordning blev i  

 1931 suppleret med en mere begrænset ordning for jordomlægninger i Ribe amt  

 og i 1941 for hele landet.
 Den første landsdækkende jordfordelingslov kom i 1949. Den nugældende  

 jordfordelingslov er fra 1955, og den er løbende revideret.
Interessen for at gennemføre jordfordeling har været størst i  

 Sønderjylland og i de nord- og vestjyske amter.
Efter den gældende lov  

 afholdes samtlige udgifter ved behandling og berigtigelse af jordomlægninger,  

 der gennemføres ved kendelse, af det offentlige.
I perioden 1971-81 er der i gennemsnit afsagt 14 foreløbige kendelser pr.  

 år, mens der i perioden 1982-88, hvor bevillingerne forøgedes, er afsagt 22  

 foreløbige kendelser pr. år.
Tilsvarende er der i perioden 1971-81 omlagt  

 2377 ha i gennemsnit pr. år med et gennemsnitligt antal deltagende ejendomme  

 pr. år på 565. De tilsvarende tal for perioden 1982-88 er henholdsvis 5274 ha  

 og 1081 ejendomme pr. år.
 Om Folketingets behandling af lov nr. 129 af 28. april 1955 henvises til  

 Folketingstidende 1954-55, sp. 1770, 1909, 3104, A.673, B.221 og C.289.
 Jordfordelingsloven blev ændret ved lov nr. 700 af 21. december 1982, jf.  

 Folketingstidende 1982-83, sp. 1039, 1461, 3286, 3576, A.895, B.775 og C.145.
Jordfordelingsloven er endvidere ændret ved lov nr. 138 af 7. marts 1990  

 om ændring af forskellige lovbestemmelser som følge af lov om udstykning og  

 anden registrering i matriklen, jf.
Folketingstidende 1989-90, sp. 64, 400,  

 5465 og 5891. Denne lovændring, der træder i kraft den 1. juli 1990,  

 tilsigter en klar adskillelse mellem omkostninger i forbindelse med Kort- og  

 Matrikelstyrelsens virksomhed og omkostninger, der er forbundet med  

 jordfordeling, og som hidtil er afholdt af Statskassen.
Efter den 1. juli  

 1990 skal der således ydes betaling for kopier af matriklens kort og  

 oplysninger m.v. samt efter 1. april 1991 tillige for registrering i  

 matriklen af de matrikulære forandringer i en jordfordelingssag.
2. Baggrunden for lovforslaget Lovforslaget er et led i regeringens handlingsplan for  

 afbureaukratisering.
 Forslaget om afbureaukratisering af jordfordelingsaktiviteterne skal ses  

 på baggrund af strukturudviklingen i landbruget og de senere års justering af  

 landbrugspolitikken.
Ændringerne af landbrugsloven i 1989, der har skabt mere fleksible rammer  

 for strukturudviklingen inden for jordbrugserhvervene, tager sigte på at give  

 den enkelte jordbruger bedre mulighed for at etablere en bedrift, der svarer  

 til den pågældendes ønsker og muligheder.
Der er således lagt vægt på at  

 skabe de bedst mulige rammer for jordbrugets erhvervsøkonomiske udvikling med  

 henblik på at mindske afhængigheden af offentlige støtteordninger.
 Under hensyn hertil findes det hensigtsmæssigt at begrænse de offentligt  

 finansierede, private jordfordelinger, at stille særlige kvalitetskrav til  

 sådanne jordfordelinger og gennem indførelsen af en brugerbetaling at sikre  

 jordfordelingernes privat- og samfundsøkonomiske interesse.
Lovforslaget skal endvidere ses på baggrund af Struktur- og Planudvalgets  

 2. delbetænkning om opfølgning af marginaljordsstrategien i  

 Landbrugsministeriets lovgivning m.v. (Betænkning nr. 1145,  

 Landbrugsministeriet, august 1988). Udvalget foreslog bl.a., at jordfordeling  

 anvendes som virkemiddel til samling og omlægning af jorder i forbindelse med  

 etablering af skovområder, naturgenopretningsprojekter og større  

 naturplejeforanstaltninger.
Udvalget har således anbefalet, at  

 jordfordelingslovens formålsbestemmelse gøres bredere, og at Miljøministeriet  

 (Skov-og Naturstyrelsen), amtskommuner og kommuner bliver  

 sagsrejsningsberettigede.
Jordfordeling gennemføres ikke blot med henblik på arronderingsmæssige  

 forbedringer og begrænsning af landbrugsfærdsel på offentlige veje, men også  

 i tilknytning til naturgenopretningsprojekter, nye vejanlæg eller andre  

 projekter.
I de sidstnævnte tilfælde kan jordfordeling bidrage til at  

 begrænse de jordbrugsmæssige gener af sådanne anlæg, og jordfordeling i  

 forbindelse med offentlige indgreb bør derfor som hidtil finde sted og  

 finansieres af det offentlige.
3. Hovedtræk i lovforslaget I overensstemmelse med Struktur- og Planudvalgets anbefalinger foreslås  

 lovens formålsbestemmelse gjort bredere og kredsen af  

 sagsrejsningsberettigede udvidet.
 Det foreslås, at jordfordelingssager, der har et landbrugsmæssigt sigte,  

 og som rejses af private lodsejere, fortsat finansieres af det offentlige,  

 idet aktivitetsniveauet fremover skal svare til niveauet i 1970'erne, og idet  

 der indføres en brugerbetaling i form af en afgift på 5 pct. af værdien af de  

 jorder, der indgår i jordfordelingen.
 Med hensyn til jordfordelinger, der har et miljømæssigt sigte, eller som  

 gennemføres i forbindelse med offentlige indgreb m.v., foreslås det, at  

 udgifter til behandling og berigtigelse af disse sager fremover betales af  

 den, der anmoder om, at der søges gennemført en jordfordeling.
 Det foreslås derfor, at den i finansloven for 1990 åbnede mulighed for, at  

 Jordbrugsdirektoratet kan udføre jordfordelingsopgaver som indtægtsdækket  

 virksomhed, indarbejdes i loven, jf. også pkt. 5.1. nedenfor.
 Endvidere foreslås det, at bestemmelserne i den gældende lovs § 9 om  

 behandling af mindre jordfordelingssager ophæves.
 Herudover foreslås enkelte ændringer af proceduremæssig og redaktionel  

 karakter m.v.
4. Høring Lovforslaget har været forelagt følgende organisationer:  

 Amtsrådsforeningen i Danmark, Kommunernes Landsforening, De danske  

 Landboforeninger, Danske Husmandsforeninger, Den danske  

 Landinspektørforening, Den danske Bankforening, Danmarks Sparekasseforening  

 og Realkreditrådet.
5. Lovforslagets økonomiske og administrative konsekvenser 5.1. Jordfordeling i forbindelse med offentlige projekter m.v.
 En række jordfordelingssager, der rekvireres efter lovens ikrafttræden,  

 skal ifølge forslaget være fuldt indtægtsdækkede.
Som konsekvens heraf er der på finansloven for finansåret 1990 oprettet en  

 ny finanslovskonto 11.05.02 Jordbrugsdirektoratet, indtægtsdækket virksomhed.
Der påregnes  

 heraf afholdt udgifterne til 3,7 årsværk.
De samlede udgifter forventes at  

 udgøre 2,2 mill. kr., der vil blive dækket af indtægter ved planlægning og  

 gennemførelsen af nye jordfordelingssager, rejst af offentlige myndigheder.
 De nye jordfordelingssager påregnes fortrinsvis at vedrøre arbejde i  

 forbindelse med vejanlæg og naturgenopretningsprojekter, blandt andet i  

 Skjern-Å området.
5.2. Jordfordeling efter anmodning fra private lodsejere Der verserer for tiden ca. 200 jordfordelingssager, der er påbegyndt efter  

 de hidtidige regler, og hvor staten har forpligtet sig til at afholde  

 udgifterne.
På finansloven for finansåret 1990, konto 11.05.01 er optaget en  

 bevilling på 15,32 mill. kr. hertil og regnet med et årsværkforbrug på 21,5.
 Afslutningen af samtlige verserende sager forventes tidligst at kunne ske  

 i 1994, men ressourceforbruget vil være jævnt faldende i perioden.
Som nævnt ovenfor, skal der fortsat kunne gennemføres private  

 jordfordelinger, men med brugerbetaling svarende til 5 pct. af værdien af de  

 omlagte jorder, og med et aktivitetsniveau svarende til 13 årsværk.  

 Jordbrugsdirektoratets ressourcer til jordfordeling vil blive reduceret i  

 takt med færdiggørelsen af igangværende jordfordelingssager, hvorefter  

 ressourceforbruget vil blive fastholdt på 1992-niveauet.
Nye private  

 jordfordelingssager vil kunne rejses i takt med frigørelsen af de fornødne  

 ressourcer hertil.
Igangværende jordfordelingssager afsluttes inden for  

 sædvanlige tidsrammer.
5.3. § 9-tilskud i mindre jordfordelingssager På baggrund af finansloven 1990 er der ikke givet tilsagn om tilskud efter  

 den gældende lovs § 9 i mindre jordfordelingssager, hvor ansøgning herom er  

 indgivet efter 1. januar 1990. Der er derimod i 1989 og tidligere givet  

 tilsagn om tilskud, som endnu ikke er udnyttet.
Der påregnes anvendt et beløb  

 på op til 1.600.000 kr. i 1990 og 800.000 kr. i 1991 i forbindelse med disse  

 tilsagn.
Finansielle konsekvenser Tabel 1. Statens personalebehov * Den foreslåede afgift på 5 pct. af værdien af omlagte arealer vil give  

 en indtægt ca. 1 år efter, at nye sager er rejst, jf. bemærkningerne til nr.  

 8. Indtægten skønnes at udgøre ca. 1 mill. kr. i 1994, og den skønnes at  

 stige til ca. 3 mill. kr. årligt, når ressourcerne til jordfordeling udnyttes  

 fuldt ud til behandling af sager, der er rejst efter lovændringen.
Bemærkninger til de enkelte bestemmelser Til § 1 Til nr. 1 Lovens formålsbestemmelse foreslås udvidet, således at det klart fremgår,  

 at jordfordeling også kan anvendes til at afbøde generne af offentlige  

 indgreb i et landbrugsområde.
Hidtil er langt de fleste jordfordelingssager gennemført for at opnå  

 arronderings- og strukturmæssige forbedringer af hensyn til den  

 landbrugsmæssige drift af arealerne.
Med hensyn til arealernes beliggenhed  

 m.v. vil de kvalitetskrav, der anvendes i jordfordelingssager som hovedregel  

 være strengere end landbrugslovens almindelige krav.
I de senere år har der været en stigende interesse for, at der ved  

 gennemførelse af en jordfordeling også tages hensyn til andre arealinteresser  

 i det åbne land.
En jordfordeling kan på en hensigtsmæssig måde bane vejen  

 for gennemførelsen af mere arealkrævende offentlige projekter som f.eks.  

 naturgenopretning, skovtilplantning og naturpleje, idet jordfordeling på den  

 ene side kan anvendes til at samle arealer med henblik på etablering eller  

 opretholdelse af en planlagt udnyttelse af de pågældende arealer, og på den  

 anden side medvirke til, at der så vidt muligt fremskaffes  

 erstatningsarealer, der ligger hensigtsmæssigt for driften af de ejendomme,  

 der skal afgive jord.
På den baggrund foreslås det, at enhver der har en retlig interesse i  

 rejsning af en jordfordelingssag, herunder også andre myndigheder med  

 væsentlige arealinteresser i det åbne land, får mulighed for at indgive  

 anmodning om rejsning af en jordfordelingssag.
En kreds af lodsejere vil  

 således fortsat kunne fremsætte anmodning, og det vil som hidtil kunne ske  

 f.eks. gennem en konsulent eller en landinspektør.
Det bemærkes, at bestemmelserne om jordbrugskommissionernes nedsættelse  

 m.v. nu findes i landbrugsloven.
De nye jordbrugskommissioner  

 sekretariatsbetjenes af amtskommunerne i sager vedrørende landbrugsloven og  

 en række støttelove.
Men på grund af Jordbrugsdirektoratets specialviden og  

 erfaringer foreslås det, at Jordbrugsdirektoratet fortsat er sekretariat for  

 jordbrugskommissionerne ved behandling af sager om jordfordeling, og at  

 Jordbrugsdirektoratet betaler for kommissionernes virksomhed for så vidt  

 angår jordfordelingssager.
Finansieringen medregnes ved den samlede  

 brugerbetaling.
 Den foreslåede ændring i stk. 3 er af redaktionel karakter og skal ses på  

 baggrund af det forhold, at de hidtil gældende regler i lovens § 9 for  

 behandling af mindre jordfordelingssager foreslås ophævet.
 Det foreslås endvidere, at henvisningen til loven om landvæsensretter  

 udgår, og at hjemlen i lovens § 1, stk. 4, udnyttes til at fastsætte en  

 forretningsorden for jordbrugskommissionernes behandling af  

 jordfordelingssager.
 Herudover svarer bestemmelserne til de hidtil gældende regler, idet  

 reglerne om vederlag til de tiltrædende medlemmer dog foreslås anført i § 12,  

 stk. 5.
Til nr. 2-4 Under henvisning til, at Jordbrugsdirektoratet har ansvaret for den  

 økonomiske styring af de enkelte jordfordelingssager, herunder for indgåelse  

 af kontrakter om jordfordelingsopgaver, der gennemføres som indtægtsdækket  

 virksomhed, samt ansvar for, at aktivitetsniveauet for private  

 jordfordelinger holdes inden for de årlige bevillinger på finansloven,  

 foreslås kompetencen til at træffe beslutning om, hvorvidt en anmodning om  

 rejsning af en jordfordeling skal imødekommes, henlagt til  

 Jordbrugsdirektoratet.
Jordbrugsdirektoratet har således også kompetence til  

 at træffe afgørelse om omfanget med hensyn til antal deltagende lodsejere og  

 omlagte arealer i de enkelte jordfordelingssager.
På den baggrund foreslås endvidere, at Jordbrugsdirektoratet indkalder til  

 det indledende møde i jordfordelingssagen og redegør for sagen og for  

 reglerne om brugerbetaling m.v.
Jordbrugsdirektoratet indkalder samtidig  

 jordbrugskommissionen til mødet.
Til nr. 5 Den foreslåede ændring er af redaktionel karakter.
Til nr. 6 Det foreslås, at indkaldelse til møde, hvor endelig kendelse afsiges, kan  

 ske ved almindeligt brev, idet udgifterne til indkaldelse ved anbefalet brev  

 er blevet uforholdsmæssigt store.
Til nr. 7 Det foreslås, at landbrugsministeren skal kunne fastsætte regler om fuld  

 indtægtsdækning i forbindelse med jordfordelingsarbejder, der gennemføres  

 efter anmodning fra offentlige myndigheder eller andre rekvirenter, der måtte  

 ønske det.
Der er for jordfordelingssager tale om udgifter til aflønning af personale  

 i Jordbrugsdirektoratet og om vederlag til jordbrugskommissionen, herunder  

 også til de tiltrædende medlemmer, samt om udgifter til lodsejerudvalgets  

 virksomhed.
Hertil kommer udgifter til privatpraktiserende landinspektørers  

 arbejde i forbindelse med udarbejdelsen af den matrikulære sag samt til  

 planlægningsarbejdet, der i de fleste sager udføres af privatpraktiserende  

 landinspektører og i andre sager af Jordbrugsdirektoratet.
Endelig er der  

 tale om betaling for kopier af matriklens kort og andre nødvendige  

 oplysninger fra matriklen og tingbogen af hensyn til sagens gennemførelse  

 samt om betaling for registrering af de matrikulære forandringer i matriklen.
For så vidt angår statslige anlægsarbejder, der gennemføres efter  

 ekspropriationsprocesloven, skal anlægsmyndigheden ved forelæggelse af et  

 projekt for ekspropriationskommissionen samtidig have indhentet en udtalelse  

 fra Landbrugsministeriet om hensyn til jordkvalitet og muligheden for  

 gennemførelse af jordfordeling.
I forbindelse med  

 ekspropriationskommissionens besigtigelsesforretning, jf. §§ 13 og 15 i  

 lovbekendtgørelse nr. 62 af 21. februar 1984, udarbejder  

 Jordbrugsdirektoratet et forslag til jordfordeling og forelægger forslaget  

 for ekspropriationskommissionen, der tager stilling til, hvorvidt og i  

 hvilket omfang forslaget kan godkendes som grundlag for ekspropriationen.  

 Jordbrugsdirektoratets forslag til jordfordeling bygger på frivillige  

 overensskomster, der er forhandlet med lodsejerne.
Til nr. 8 Det foreslås, at der fortsat inden for de bevillingsmæssige rammer kan  

 gennemføres jordfordelinger, hvor det primære formål er at opnå arronderings-  

 og strukturmæssige forbedringer af hensyn til den landbrugsmæssige drift af  

 arealerne, og hvor jordfordelingssagen rejses efter anmodning fra private  

 lodsejere.
Som hidtil betales samtlige udgifter, der er forbundet med den  

 type jordfordelinger, af Statskassen.
Det foreslås endvidere, at  

 Jordbrugsdirektoratet kan beslutte, at private jordfordelingssager, som  

 f.eks. ikke har kunnet fremmes i henhold til stk. 1, gennemføres med fuld  

 indtægtsdækning.
Med henblik på bl.a. at sikre, at de offentligt finansierede private  

 jordfordelinger har tilstrækkelig privat- og samfundsøkonomisk betydning,  

 indføres en brugerbetaling i form af en afgift på 5 pct. af værdien af de  

 jorder, der omlægges ved jordfordelingen.
Det foreslås, at  

 landbrugsministeren fastsætter nærmere regler for fordelingen blandt de  

 deltagende lodsejere af afgiftens betaling.
Reglerne vil blive fastsat under  

 hensyn til, at lodsejerne i en jordfordelingssag har forskellige interesser i  

 sagens gennemførelse.
Nogle lodsejere ønsker af afhænde jord, andre at  

 supplere deres ejendomme, og en tredie gruppe er interesseret i en forbedret  

 arrondering af ejendommene eller af enkelte lodder.
Det foreslås endvidere, at landbrugsministeren fastsætter nærmere regler  

 om opkrævning af afgiften.
Afgiften indbetales til Jordbrugsdirektoratet, og  

 den forventes opkrævet i forbindelse med lodsejernes indbetaling af  

 eventuelle vederlag for jord m.v.
Afgiften forfalder således til betaling på  

 skæringsdagen, og den skal betales kort tid efter skæringsdagen.  

 Skæringsdagen ligger normalt et halvt til halvandet år efter det indledende  

 møde om jordfordelingen.
Som nævnt i de almindelige bemærkninger, skal der betales afgift i private  

 jordfordelingssager, der rejses efter lovændringen.
Under hensyn til de  

 bevillingsmæssige rammer kan der næppe rejses nye private jordfordelingssager  

 før 1992-93. Den foreslåede afgift forventes derfor først at give en indtægt  

 til Statskassen i 1993-94. På baggrund af den hidtidige  

 jordfordelingsaktivitet, ressourceanvendelse og en skønnet gennemsnitlig  

 jordværdi på 20.000 kr. pr. ha skønnes det, at den årlige indtægt til  

 Statskassen vil være på ca. 3 mill. kr., når Jordbrugsdirektoratets  

 ressourcer til jordfordeling er fuldt udnyttet til behandling af nye sager.
Til nr. 9 Stk. 1-3 svarer til hidtil gældende bestemmelser.
 Den foreslåede bestemmelse i stk. 4 tager sigte på at tilvejebringe en  

 hjemmel i loven, hvorefter landbrugsministeren bemyndiges til at dække  

 midlertidige likviditetsbehov i forbindelse med en jordfordeling ved træk på  

 statens konto i Danmarks Nationalbank, jf. tekstanmærkning nr. 61 på  

 finansloven.
Der foreslås i stk. 5 indført en hjemmel, hvorefter landbrugsministeren  

 kan fastsætte regler om betaling til dækning af udgifterne til  

 jordbrugskommissionens og lodsejerudvalgets virksomhed.
De nævnte udgifter  

 afholdes af Jordbrugsdirektoratet og medregnes i den samlede brugerbetaling  

 for så vidt angår sager, der gennemføres efter reglerne i § 8, jf.  

 bemærkningerne til nr. 7.
Til nr. 10 Begge bestemmelser er overflødige.
Lånekassen for Sønderjylland blev ophævet ved lov nr. 103 af 29. marts  

 1969, således at lånekassens aktiver og passiver samt andre rettigheder og  

 forpligtelser blev overtaget af Statskassen.
Restgælden på fordringer  

 tilhørende den gamle lånekasse var i 1983 nedbragt til 0 kr.
Til § 2 I stk. 1 fastsættes lovens ikrafttræden til den 1. juli 1990. Det  

 foreslåede tidspunkt for lovens ikrafttræden falder sammen med tidspunktet  

 for ikrafttræden af lov nr. 138 om ændring af jordfordelingsloven som følge  

 af ændring af udstykningsloven.
 Der er ikke i første halvår af 1990 rejst nye jordfordelingssager efter  

 den gældende lov.
 Bortset fra den foreslåede ændring i § 4, stk. 3, jf. bemærkningerne til  

 nr. 6 har loven ikke virkning for igangværende sager.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 1 affattes således:
» § 1. Ved jordfordeling skal det tilstræbes, at arealer i det  

 åbne land fremover er beliggende så hensigtsmæssigt som muligt i forhold til  

 deres anvendelse.
Det skal således tilstræbes, at ejendommenes arrondering og  

 struktur forbedres ved jordfordelingen med henblik på at opnå en bedre  

 erhvervsmæssig udnyttelse af ejendommene.
Jordfordeling kan endvidere  

 anvendes i forbindelse med køb eller salg af arealer til  

 naturgenopretningsprojekter, naturpleje, skovtilplantning, rekreative områder  

 og større anlægsprojekter m.v. samt til at fremskaffe erstatningsjord af  

 hensyn til gennemførelse af sådanne projekter.
Stk. 2. Sager om jordfordeling behandles af Jordbrugsdirektoratet og  

 jordbrugskommissionen.
Anmodning om rejsning af en jordfordelingssag indgives  

 til Jordbrugsdirektoratet.
Stk. 3. Jordfordeling gennemføres ved kendelse efter §§ 2-7. Ved afsigelse  

 af kendelse tiltrædes kommissionen af en byretsdommer, der beskikkes af  

 landbrugsministeren.
Byretsdommeren skal være dommer i en retskreds  

 beliggende helt eller delvis inden for kommissionens område.
Dommeren  

 overtager formandskabet i kommissionen.
Endvidere tiltrædes kommissionen af  

 et medlem, der repræsenterer realkreditinstitutter og banker og sparekasser.  

 Landbrugsministeren beskikker medlemmet efter forhandling med boligministeren  

 og industriministeren.
Stk. 4. Kommissionerne bistås af Jordbrugsdirektoratet.
De nærmere regler  

 for kommissionernes virksomhed og for Jordbrugsdirektoratets bistand  

 fastsættes af landbrugsministeren.«.
 § 1. Jordfordelinger efter denne lov kan foretages mellem  

 landbrugsejendomme, jf. lov om landbrugsejendomme § 2, stk. 2, såfremt  

 ejendomsstrukturen eller jordfordelingen er uhensigtsmæssig for ejendommenes  

 økonomiske udnyttelse, eller der i øvrigt er behov for en ændret  

 jordfordeling.
Stk. 2. Sager om jordfordeling efter denne lov behandles af  

 jordbrugskommissionerne, jf. § 34 i lov om statens fremskaffelse af jord og  

 udlån til jordbrugsmæssige formål m.m.
Sagerne kan rejses af  

 landbrugsministeren, af jordbrugsdirektoratet og af interesserede lodsejere.
Stk. 3. Skal en jordfordelingssag gennemføres ved kendelse efter §§ 2-7,  

 tiltrædes kommissionen af en byretsdommer, der beskikkes af  

 landbrugsministeren.
Byretsdommeren skal være dommer i en retskreds  

 beliggende helt eller delvis inden for kommissionens område.
Dommeren  

 overtager formandskabet i kommissionen.
Endvidere tiltrædes kommissionen af  

 et medlem, der repræsenterer realkreditinstitutter og banker og sparekasser.  

 Landbrugsministeren beskikker medlemmet efter forhandling med bolig- og  

 industriministeren.
 Stk. 4. Kommissionerne følger ved sagernes behandling med de fornødne  

 lempelser reglerne i loven om landvæsensretter.
 Stk. 5. Der kan efter forhandling med finansministeren tillægges  

 kommissionernes tiltrædende medlemmer vederlag for det af dem udførte  

 arbejde.
Stk. 6. Kommissionerne bistås af jordbrugsdirektoratet.
De nærmere regler  

 for kommissionernes virksomhed og for jordbrugsdirektoratets bistand  

 fastsættes af landbrugsministeren.
 2. § 2, stk. 1, affattes således:
 »Jordbrugsdirektoratet kan beslutte, at der på grundlag af en  

 anmodning efter § 1, stk. 2, skal udarbejdes en plan til en hensigtsmæssig  

 jordfordeling inden for et fastlagt område, eventuelt med fastsættelse af de  

 deltagende jorders værdi ved vurdering efter nedenanførte regler.«.
 3. I § 2, stk. 2, ændres »Ved kommissionens foranstaltning  

 afholdes« til: »Jordbrugsdirektoratet indkalder til«.
 4. I § 2, stk. 5, ændres »På anmodning af kommissionen  

 udarbejder Jordbrugsdirektoratet« til: »Jordbrugsdirektoratet  

 udarbejder«.
 § 2. En jordbrugskommission kan beslutte, at der på grundlag af en  

 anmodning efter § 1, stk. 2, skal udarbejdes plan til en hensigtsmæssig  

 jordfordeling inden for et af kommissionen fastlagt område eventuelt med  

 fastsættelse af de deltagende jorders værdi ved vurdering efter nedenanførte  

 regler.
Stk. 2. Ved kommissionens foranstaltning afholdes et lodsejermøde, hvor  

 der redegøres for sagen og nedsættes et lodsejerudvalg, valgt af et flertal  

 af de fremmødte lodsejere.
Indkaldelse til mødet sker ved meddelelse i  

 dagspressen, gennem postvæsenet eller på anden hensigtsmæssig måde med 8  

 dages varsel.
Lodsejerudvalget repræsenterer lodsejerfællesskabets  

 interesser.
Stk. 3. - - - Stk. 4. - - - Stk. 5. På anmodning af kommissionen udarbejder jordbrugsdirektoratet  

 efter forhandling med de enkelte lodsejere forslag til en hensigtsmæssig  

 jordfordelingsplan med oplysning om vilkår, kontante vederlag og øvrige  

 betingelser for planens gennemførelse.
Stk. 6. - - - 5. I § 3, stk. 4, ændres »nr. 186 af 4. juni 1964 om  

 fremgangsmåden ved ekspropriation af fast ejendom« til: »om  

 fremgangsmåden ved ekspropriation af fast ejendom, jf. lovbekendtgørelse nr.  

 62 af 21. februar 1984«.
§ 3. - - - Stk. 2. - - - Stk. 3. - - - Stk. 4. Ved planen skal udlægges areal til adgangsveje af passende bredde  

 og til andre i anledning af jordfordelingens gennemførelse nødvendige veje  

 m.m., hvorhos kommissionen kan træffe bestemmelse om nedlægning og ændring af  

 private veje.
Kommissionen kan ekspropriere de fornødne vejarealer efter  

 reglerne i lov nr. 186 af 4. juni 1964 om fremgangsmåden ved ekspropriation  

 af fast ejendom.
Stk. 5. - - - Stk. 6. - - - Stk. 7. - - - 6. I § 4, stk. 3, udgår »anbefalet«.
§ 4. - - - Stk. 2. - - - Stk. 3. Lodsejere og panthavere samt berettigede i henhold til leje- eller  

 forpagtningskontrakt underrettes af kommissionen ved anbefalet brev med 14  

 dages varsel om tid og sted for mødet, hvori kendelse afsiges.
Med samme  

 varsel sker indkaldelse i statstidende af alle rettighedshavere i  

 ejendommene.
Stk. 4. - - - 7. § 8 affattes således:
 » § 8. Udgifter ved behandling og berigtigelse af en  

 jordfordeling i forbindelse med naturgenopretnings- eller  

 naturplejeprojekter, skovtilplantning, etablering af rekreative områder og  

 større anlægsarbejder m.v. betales af den, der har anmodet om at få sagen  

 rejst.
 Stk. 2. Landbrugsministeren fastsætter regler om betaling for  

 Jordbrugsdirektoratets arbejde og de af Jordbrugsdirektoratet afholdte  

 udgifter i forbindelse med gennemførelse af en jordfordelingssag efter stk.  

 1.
 Stk. 3. Landbrugsministeren fastsætter regler om betaling for andre  

 jordfordelingsopgaver m.v., som Jordbrugsdirektoratet udfører.«.
 § 8. Kopier af matriklens kort og oplysninger om arealer og lignende fra  

 matriklen, der er nødvendige for gennemførelsen af jordomlægninger efter  

 denne lovs §§ 1-6, leveres uden gebyr.
 Stk. 2. Spørgsmål vedrørende omfanget af foranstående afgiftsfritagelser  

 afgøres endeligt af Finansministeriet efter forhandling med  

 Landbrugsministeriet.
 Stk. 3. Kommissionen kan efter nærmere af Landbrugsministeriet fastsatte  

 regler tilstå tilskud af statskassen til dækning af udgifterne ved den for  

 jordomlægninger nødvendige bistand af landinspektør og sagfører.
 Stk. 4. Udgifterne ved behandling og berigtigelse af sager, der  

 gennemføres ved kendelse, betales af statskassen, medmindre andet vedtages.
 Stk. 5. Kommissionen kan i andre tilfælde foranledige de til gennemførelse  

 af en jord- fordelingsplan nødvendige overdragelses-, pantsætnings- og  

 pantefrigørelsesdokumenter m.v. udstedt.
 Stk. 6. Landbrugsministeriet bemyndiges til af statskassen at anvende de  

 fornødne beløb dels til opfyldelse af krav, som anerkendes af kommissionen  

 efter bestemmelsen i § 5, stk. 1, og som ikke dækkes af andre lodsejere efter  

 planen, og dels som tilskud til særlige foranstaltninger, der anbefales af  

 kommissionen som undtagelsesvis påkrævet til gennemførelse af en  

 hensigtsmæssig plan efter §§ 2-6.
 8. § 9 affattes således:
 » § 9. Udgifter ved behandling og berigtigelse af en  

 jordfordelingssag, der er rejst efter anmodning fra private lodsejere, og  

 hvor det primære formål er at gennemføre arronderingsforbedringer af hensyn  

 til ejendommenes jordbrugsmæssige drift, betales af Statskassen, medmindre  

 andet fastsættes.
Stk. 2. Ved jordfordeling efter stk. 1 betales en afgift på 5 pct. af  

 jordværdien af de arealer, der omlægges ved jordfordelingen.
Afgiften  

 indbetales til Jordbrugsdirektoratet.
 Stk. 3. Landbrugsministeren fastsætter nærmere regler om fordeling blandt  

 lodsejerne af betalingen af den i stk. 2 nævnte afgift samt for opkrævning af  

 afgiften.«.
 § 9. Når et jordstykke overdrages til anden mand og matrikelmyndighederne  

 finder, at overdragelsen vil virke til fremme af en hensigtsmæssig fordeling  

 af landbrugsjorderne eller disses landbrugsmæssige udnyttelse, skal parterne  

 uden sagens indbringelse for jordbrugskommissionen være berettiget til at  

 opnå de i § 8, stk. 1, anførte begunstigelser.
 Stk. 2. De nærmere regler for, hvilke jordoverdragelser der falder ind  

 under denne bestemmelse, samt den fremgangsmåde, der skal iagttages af  

 parterne, fastsættes af Landbrugsministeriet, der endvidere kan bestemme, at  

 der ydes tilskud efter bestemmelserne i § 8, stk. 3.
 9. § 12 affattes således:
 »§ 12. Landbrugsministeren bemyndiges til af Statskassens midler at  

 afholde de med denne lovs gennemførelse forbundne udgifter.
 Stk. 2. Landbrugsministeren bemyndiges til af Statskassen at anvende de  

 fornødne beløb dels til opfyldelse af krav, som anerkendes af kommissionen  

 efter bestemmelsen i § 5, stk. 1, og som ikke dækkes af andre, dels som  

 tilskud til særlige foranstaltninger, der anbefales af kommissionen som  

 undtagelsesvis påkrævet til gennemførelse af en hensigtsmæssig plan efter §§  

 2-6.
 Stk. 3. Fornøden bevilling i henhold til stk. 1 og 2 søges på de årlige  

 finanslove.
 Stk. 4. Landbrugsministeren bemyndiges til at dække midlertidige  

 likviditetsbehov i forbindelse med gennemførelse af jordfordeling i henhold  

 til denne lov ved træk på statens konto i Danmarks Nationalbank.
 Stk. 5. Landbrugsministeren fastsætter regler om betaling for det arbejde,  

 der udføres af jordbrugskommissionen, herunder også de tiltrædende medlemmer,  

 og af lodsejerudvalget.«.
§ 12. Landbrugsministeriet bemyndiges til af statskassens midler at  

 afholde de med denne lovs gennemførelse forbundne udgifter.
Fornøden  

 bevilling hertil samt til tilskud efter § 8, stk. 6, søges på de årlige  

 finanslove.
 10. I § 13 udgår stk. 1, 2. pkt., og stk. 2.
§ 13. Samtidig med denne lovs ikrafttræden ophæves lov nr. 370 af 25.  

 april 1949 om jordfordeling mellem landejendomme.
De i henhold til nævnte lov  

 nedsatte jordfordelingskommissioner vedbliver af fungere indtil 31. december  

 1955.
 Stk. 2. Lån, der i medfør af § 4, stk. 1, i lov nr. 8 af 9. januar 1940,  

 jf. lov nr. 293 af 30. juni 1941, er ydet af midler under bestyrelse af  

 Lånekassen for Sønderjylland, administreres fortsat af denne.
Lov nr. 138 af 7. marts 1990 § 18 I lov om jordfordeling mellem landejendomme, jf. lovbekendtgørelse nr. 63  

 af 14. februar 1983, foretages følgende ændringer:
 1. § 5, stk. 3, ophæves.
 Stk. 4-6 bliver herefter stk. 3-5.
 2. I § 5, stk. 5, der bliver stk. 4, ændres »jf. stk. 4«  

 til: »jf. stk. 3«.
 3. § 8, stk. 1 og 2, ophæves.
 Stk. 3-6 bliver herefter stk. 1-4.
4. I § 8, stk. 3, der bliver stk. 1, ændres »sagfører.«  

 til: »advokat og til dækning af betaling for oplysninger fra matriklen,  

 herunder matrikelkortkopier, og gebyr i forbindelse med registrering i  

 matriklen.« 5. I § 9, stk. 1, ændres »matrikelmyndighederne« til:  

 »Jordbrugsdirektoratet«.
6. I § 9, stk. 2, ændres »§ 8, stk. 3.« til: »§ 8,  

 stk. 1.« 7. I § 12 ændres »§ 8, stk. 6« til: »§ 8, stk.  

 4«.
Kapitel 7 Ikrafttrædelsesbestemmelser m.v.
§ 20 Stk. 1. Loven træder i kraft den 1. april 1991. Dog træder § 18 i kraft  

 den 1. juli 1990.
