Nr BTL 216 Betænkning over Forslag til lov om ændring af lov om beskatningen af  

 pensionsordninger m.v., lov om en realrenteafgift af visse pensionskapitaler  

 m.v. og lov om stempelafgift (Gennemførelse af 2. livsforsikringsdirektiv  

 vedrørende stempelafgift og præcisering af regler for fradragsret for  

 pensionsindbetalinger og regler for realrenteafgiftspligt)   

 Nr L 216 1992-93, 1. samling Afgivet af Skatteudvalget Afgivet: 19930428 Udvalget har behandlet lovforslaget i en række møder og har herunder haft  

 samråd med skatteministeren og justitsministeren, hvoraf førstnævnte tillige  

 skriftligt har besvaret spørgsmål fra udvalget.
 Endvidere har udvalget modtaget skriftlige henvendelser fra:
Assurandør-Societetet, Finansrådet og Realkreditrådet.
 Et uddrag af ministerens kommentar til henvendelsen fra  

 Assurandør-Societetet er optrykt som bilag til betænkningen.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret .
 Flertallet lægger vægt på, at skatteministeren i et samråd over for  

 udvalget har oplyst, at lovforslaget ikke strider mod EF-retten eller 2.  

 livsforsikringsdirektiv.
 Et mindretal (Fremskridtspartiets medlem af udvalget) vil redegøre  

 for sin stilling til lovforslaget ved 2. behandling.
 ÆndringsforslagAf et mindretal (FP):
 Til § 2 1) Efter nr. 2 indsættes som nyt nummer:
»01. I § 5 A, stk. 1, ændres to steder  

 »pensionsbeskatningslovens § 53 A, stk. 1-3« til:  

 »pensionsbeskatningslovens § 53 A, stk. 1-4«.' Til § 4 2) Efter stk. 2 indsættes som nyt stykke:
»Stk. 3. § 2, nr. 01, har virkning for forsikringer, der  

 oprettes efter lovens ikrafttræden.« Bemærkninger Til nr. 1 og 2 Med ændringsforslagene indføres der afgiftsfritagelse efter  

 realrenteafgiftsloven for afkast af ikkefradragsberettigede rene  

 risikoforsikringer.
Det vil sige de i pensionsbeskatningslovens § 53 A, stk.  

 4, omtalte livsforsikringer.
Begrundelsen herfor er at hindre en uacceptabel konkurrenceforvridning  

 mellem danske og udenlandske selskaber.
Hvis der ikke skabes  

 realrenteafgiftsfritagelse for de pågældende forsikringer, vil danske  

 selskaber for at opnå ligestilling med udenlandske selskaber, der ikke  

 betaler realrenteafgift, føle sig tilskyndet til at etablere sig i f.eks. den  

 nordlige del af Tyskland, hvilket naturligvis ikke er omkostningsfrit.
Efter gældende regler er livsforsikringsselskaber afgiftspligtige, også af  

 afkast af risikoforsikringer, der ikke er fradragsberettigede ved den  

 forsikredes indkomstopgørelse.
Det vil sige, at der altså ikke er særlig  

 grund til at tegne dem i et i Danmark etableret selskab under tilsyn fra  

 Finanstilsynet, da dette skal ses i sammenhæng med fradragsretten, jf.  

 lovforslaget i øvrigt.
Selskabet foreslås derfor i realrenteafgiftslovens § 5 A fritaget for  

 realrenteafgift af den del af det samlede afgiftsgrundlag, der kan henføres  

 til de omhandlede forsikringer.
Nedsættelsen af realrenteafgiftsgrundlaget  

 sker efter forholdet mellem livsforsikringshensættelser for  

 ikkefradragsberettigede rene risikoforsikringer og de samlede passiver for  

 hele selskabet.
Der gælder i øvrigt tilsvarende principper for  

 realrenteafgiftsfritagelsen for indkomst- og formueskattepligtige  

 forsikringer som nævnt i pensionsbeskatningslovens § 53 A, stk. 1-3.
 Det foreslås i ændringsforslag nr. 2, at afgiftsfritagelsen har virkning  

 for forsikringer, der oprettes efter lovens ikrafttræden.
Afgiftsfritagelsen vil medføre et provenutab, der vil vokse i det omfang,  

 der tegnes ikkefradragsberettigede rene risikoforsikringer.
Hvis alle  

 gruppelivsforsikringer, der er tegnet i dag, var fritaget for  

 realrenteafgift, skønnes tabet at være ca. 50 mio. kr. årligt.
Dertil kommer  

 et formentlig beskedent provenutab på andre typer af ikkefradragsberettigede  

 rene risikoforsikringer.
Dette skal imidlertid sammenholdes med, at f.eks. et  

 gruppelivsforsikringsselskab kan vælge at etablere sig i et andet EF-land og  

 sælge de pågældende forsikringer ind i Danmark, hvorved der ligeledes opstår  

 et provenutab, fordi der i så fald ikke skal betales realrenteafgift til  

 Danmark.
Hjortnæs (S) Klaus Hækkerup (S) Anne-Marie Meldgaard (S) Peder Sass (S)  

 Henning Nielsen (S) Bjarne Laustsen (S) Jes Lunde (SF) Rahbæk Møller (SF)  

 Bente Juncker (CD) Aagaard (KF) fmd.
Kirkegaard (KF) Peter Brixtofte  

 (V) nfmd.
Svend Heiselberg (V) Svend Aage Jensby (V) Ole Donner (FP)  

 Elisabeth Arnold (RV) Glønborg (KRF) Bilag Et uddrag af skatteministerens kommentar til henvendelsen fra  

 Assurandør-Societetet Regeringen vurderer, at en fortsat begrænsning af fradragsretten til  

 danske pensionsinstitutter ikke er i uoverensstemmelse med EF-retten på dette  

 område.
Det skyldes to forhold.
 For det første har EF-Domstolen i januar 1992 truffet to principielle  

 afgørelser vedrørende de belgiske fradragsregler for pensionsindbetalinger,  

 hvis principper findes tilsvarende i de gældende danske fradragsregler.
 Efter de belgiske regler gælder fradragsretten for livsforsikringspræmier,  

 der indbetales til selskaber, der er hjemmehørende i Belgien, eller til  

 udenlandske selskabers belgiske afdeling.
EF-Domstolen lagde i sine afgørelser vægt på, at Belgien skal kunne sikre  

 sig skat af livsforsikringerne, hvis den skal acceptere fradrag for  

 indbetalinger til de pågældende forsikringer.
Domstolen fastslog, at  

 sammenhængen i de belgiske regler ikke kan sikres ved mindre indgribende  

 foranstaltninger end sket, hvorefter fradragsretten som anført begrænses til  

 belgiske selskaber.
 EF-Domstolen fastslog på denne baggrund, at de belgiske regler ikke er i  

 strid med EØF-traktatens artikel 48, 59, 67 og 106.
For det andet indeholder 2. livsforsikringsdirektiv ikke regler om  

 beskatning.
Direktivet indeholder ikke regler, som sikrer, at medlemslandene  

 kan opkræve den skat af forsikringerne, der modsvarer fradragsretten for  

 indbetalingerne.
 Danmark må derfor - også efter det tidspunkt, hvor reglerne i 2.  

 livsforsikringsdirektiv skal finde anvendelse - være berettiget til fortsat  

 at kunne stille krav om etablering og koncession her i landet som en  

 betingelse for fradragsret.
