 Ikke erstatning for tab af erhvervsevne til en skadelidt, der under  

 omskoling modtog uddannelsesydelse i henhold til lov om arbejdstilbud til  

 ledige.
 SAGSFREMSTILLING:
Den 46-årige jord- og betonarbejder M pådrog sig ved en arbejdsulykke benbrud, for hvilket han fik erstatning for varigt mén svarende til en méngrad på 15 pct.
Som følge af skaden skulle M omskoles til byggetekniker.
Han gennemførte  

 først 10. klasse og fik i denne periode arbejdsløshedsdagpenge.
Under den  

 videre uddannelse til byggetekniker fik han fra 1. januar 1990  

 uddannelsesydelse efter lov nr. 122 af 24. februar 1989 om arbejdstilbud til  

 ledige samt hjælp til befordring og undervisningsmaterialer efter  

 bistandslovens § 42.
Arbejdsskadestyrelsen gav afslag på erstatning for erhvervsevnetab under  

 uddannelsen, da skadelidte fik arbejdsløshedsdagpenge.
Efter uddannelsens  

 afslutning skulle erstatningsspørgsmålet tages op til ny vurdering.
 Afgørelsen blev anket af M, der navnlig henviste til, at omskolingen og  

 den deraf følgende nedgang i indtægt udelukkende skyldtes arbejdsskaden.
Under behandlingen af sagen blev det for Ankestyrelsen oplyst, at et  

 A-kassemedlem på det tidspunkt, hvor uddannelsesydelsen bevilges, er til  

 rådighed for arbejdsmarkedet, og at medlemmet atter er til rådighed, når  

 uddannelsesydelsen ophører.
Perioden med uddannelsesydelse er en form for død  

 periode, hvor der ikke stilles krav om kontrol, samtaler mv.
 AFGØRELSE:
 Da tilkendelse af uddannelsesydelse til M pr. 1. januar 1990 var  

 ensbetydende med, at han på dette tidspunkt var raskmeldt og til rådighed for  

 arbejdsmarkedet, fandt Ankestyrelsen ikke grundlag for at tilkende ham  

 erstatning for tab af erhvervsevne.
 Ankestyrelsen tiltrådte således Arbejdsskadestyrelsens afgørelse.
