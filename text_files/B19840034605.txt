 I henhold til §§ 1 og 2 i lov nr. 196 af 26. maj 1965 om undervisningen på  

 de godkendte handelsskoler fastsættes følgende bestemmelser om  

 ejendomsmæglerkursus og kursus i ejendomsvurdering:
Almindelige bestemmelser § 1.  Statsunderstøttede handelsskoler kan efter  

 godkendelse af direktoratet for erhvervsuddannelserne oprette  

 ejendomsmæglerkursus og kursus i ejendomsvurdering.
 Stk. 2.  Direktoratet fastsætter til enhver tid antallet  

 af kursuspladser.
 § 2.  Formålet med ejendomsmæglerkursus er at give  

 deltagerne en teoretisk undervisning, der i forbindelse med en praktisk  

 uddannelse, jfr. § 5, opfylder de uddannelsesmæssige krav for at kunne  

 beskikkes som ejendomsmægler.
 Stk. 2.  Formålet med kursus i ejendomsvurdering er at  

 give deltagerne en teoretisk uddannelse, der bibringer dem et detaljeret  

 kendskab til enhver form for vurdering samt syns- og skønsforretninger inden  

 for ejendomsområdet.
Ejendomsmæglerkursus § 3.  Ejendomsmæglerkursus omfatter følgende  

 undervisningsfag: Lovgivning om fast ejendom (60 timer), ejendomsomsætningens  

 retsregler (60 timer) og ejendomshandel (120 timer). Tid til eksamen er ikke  

 medregnet i de angivne timetal.
Stk. 2.  De enkelte fag på ejendomsmæglerkursus  

 afsluttes med en skriftlig eksamen.
Fagene lovgivning om fast ejendom og  

 ejendomsomsætningens retsregler afsluttes hver med en prøve på 4 timer og  

 faget ejendomshandel med to prøver a 4 timer.
 § 4.  De enkelte undervisningsfag på  

 ejendomsmæglerkursus har følgende formål:
 Faget tilsigter at bibringe deltagerne kendskab til de love og andre  

 retsregler, der har betydning for fast ejendom.
 Faget tilsigter at bibringe deltagerne kendskab til retsreglerne om fast  

 ejendom og reglernes anvendelse i praksis med særligt henblik på omsætning og  

 pantsætning af fast ejendom.
 Faget tilsigter at bibringe deltagerne et detaljeret kendskab til handel  

 med og udlejning af fast ejendom, virksomheder og lignende samt til  

 prioriteringsformer og de skattemæssige konsekvenser ved overdragelse af fast  

 ejendom.
 § 5.  Forud for eller sideløbende med undervisningen  

 efter § 3 skal deltagerne gennemgå en praktisk uddannelse efter reglerne i  

 industriministeriets bekendtgørelse om ejendomsmægleres uddannelse, jfr.  

 tillige § 12, stk. 2.
 § 6.  Forud for eller sideløbende med undervisningen  

 efter § 3 skal deltagerne gennemgå merkonomkursus i erhvervsjura I,  

 erhvervsjura II, virksomhedsøkonomi samt enten virksomhedsorganisation eller  

 nationaløkonomi, jfr. undervisningsministeriets bekendtgørelse nr. 389 af 2.  

 september 1980 om merkonomkursus.
Stk. 2.  De enkelte undervisningsfag ved  

 ejendomsmæglerkursus læses normalt som aftenkursus, og det enkelte  

 undervisningsfag gennemføres normalt på 1 skoleår.
Undervisningen kan  

 kombineres med deltagelse i merkonomkursus som anført nedenfor, idet  

 deltagerne dog kan læse undervisningsfagene i en anden rækkefølge eller  

 udstrække uddannelsen over længere tid med de i stk. 3 og 4 anførte  

 begrænsninger:
 1. år læses merkonomkurserne virksomhedsøkonomi,  

 erhvervsjura I og enten virksomhedsorganisation eller nationaløkonomi.
 2. år læses merkonomkursus i erhvervsjura II og faget  

 lovgivning om fast ejendom.
 3. år læses fagene ejendomsomsætningens retsregler og  

 ejendomshandel.
 Stk. 3.  For de enkelte undervisningsfag ved  

 ejendomsmæglerkursus gælder følgende adgangsbetingelser:
 Stk. 4.  Eksamen i faget lovgivning om fast ejendom skal  

 være bestået i en eksamenstermin, der ligger højst 5 år forud for det  

 kalenderår, hvori eksamen i faget ejendomshandel aflægges.
§ 7.  De i § 6, stk. 1, nævnte merkonomkurser kan  

 erstattes af de uddannelser eller undervisningsfag, som kan erstatte det  

 pågældende fag i en merkonomuddannelse, jfr. § 7, stk. 2, i ovennævnte  

 bekendtgørelse om merkonomkursus.
Endvidere kan merkonomkursus i  

 virksomhedsøkonomi erstattes af faget regnskabslære/driftsøkonomi ved højere  

 handelseksamen, hvis der mindst er opnået eksamenskarakteren 6 efter  

 13-skalaen.
 Stk. 2.  Direktoratet kan efter indstilling fra  

 uddannelsesnævnet for ejendomsmæglerkursus og kursus i ejendomsvurdering  

 fastsætte regler om, at anden forudgående uddannelse kan erstatte de i § 6,  

 stk. 1, nævnte merkonomkurser.
 Stk. 3.  Hvis de i § 6, stk. 1, nævnte merkonomkurser  

 måtte ophøre eller i væsentlig grad ændres på grund af nye læreplaner, kan  

 direktoratet efter indstilling fra uddannelsesnævnet fastsætte ændrede  

 betingelser for optagelse på ejendomsmæglerkursus for at sikre, at deltagerne  

 har samme forkundskaber som efter at have gennemgået de nuværende  

 merkonomkurser.
 § 8.  Efter indstilling fra uddannelsesnævnet kan  

 direktoratet fastsætte regler om fritagelse for at følge undervisningen og  

 alene aflægge prøve på grundlag af deltagernes forudgående uddannelse, jfr.  

 dog § 12, stk. 2.
Kursus i ejendomsvurdering § 9.  Kursus i ejendomsvurdering omfatter 120 timers  

 undervisning.
Tid til eksamen er ikke medregnet i dette timetal.
 Stk. 2.  Kurset afsluttes med skriftlig eksamen, der  

 består af to prøver a 4 timer.
 Stk. 3.  Kurset læses normalt som aftenstudium og  

 gennemføres på 1 skoleår.
 § 10.  På kursus i ejendomsvurdering kan optages  

 deltagere, der har gennemført ejendomsmæglerkursus, jfr. §§ 3-8.
Stk. 2.  Endvidere kan optages deltagere, der enten Stk. 3.  Direktoratet kan efter indstilling fra  

 uddannelsesnævnet fastsætte regler om optagelse af andre uddannelsessøgende.
Generelle bestemmelser om undervisningen og  

 eksamen Læreplaner § 11.  Læreplaner for de enkelte undervisningsfag  

 fastsættes af direktoratet efter indstilling fra uddannelsesnævnet.
Eksamen § 12.  Tilmelding til eksamen er betinget af, at  

 deltageren har fulgt undervisningen, herunder løst de skriftlige opgaver i et  

 omfang, som skolen finder tilstrækkeligt, samt har fået godkendt eventuelt  

 studiekredsarbejde efter skolens nærmere bestemmelse, jfr. § 11.
 Stk. 2.  Tilmelding til eksamen i faget ejendomshandel  

 er endvidere betinget af, at deltageren forinden over for skolen har fremlagt  

 erklæring fra ejendomsmæglerkommissionen om, at den i § 5 nævnte praktiske  

 uddannelse er godkendt.
 § 13.  Med hensyn til eksamensordningen henvises til  

 de særlige regler herom, jfr. for tiden undervisningsministeriets  

 bekendtgørelse nr. 371 af 16. juli 1969 om eksamensordningen ved  

 handelsskolernes eksaminer.
 Stk. 2.  Ved bedømmelse af deltagernes præstationer  

 anvendes 13-skalaen, jfr. § 1 i undervisningsministeriets bekendtgørelse nr.  

 426 af 9. oktober 1970 om karaktergivning i handelsskolerne.
Stk. 3.  Karakteren for hver præstation fastsættes  

 således, at censor og lærer hver giver en karakter.
Gennemsnitstallet af  

 disse to karakterer angiver eksamenskarakteren.
Såfremt gennemsnitstallet  

 ikke svarer til et af tallene i karakterskalaen, forhøjes til det nærmeste  

 højere tal i skalaen, hvis censor har givet den højeste karakter.
Har censor  

 givet den laveste karakter, bliver eksamenskarakteren dog det nærmeste lavere  

 tal i skalaen.
Karaktererne 00 og 13 kan ikke gives ved afrunding.
Stk. 4.  For at bestå en prøve kræves mindst karakteren  

 6. Når prøve i alle undervisningsfag på ejendomsmæglerkursus er bestået,  

 udstedes et samlet bevis for dette kursus.
Bevis for gennemførelse af kursus  

 i ejendomsvurdering udstedes, når begge prøver er bestået med mindst 6.
Stk. 5.  Den enkelte skoles leder udsteder og  

 underskriver eksamensbeviser.
Direktoratet fastsætter bevisets form og  

 indhold.
 Stk. 6.  Direktoratet fastsætter nærmere regler om  

 tilrettelæggelse af eksamen, bedømmelsen samt tidspunktet for afholdelse af  

 eksamen.
Sygeeksamen og adgang til omprøver § 14.  Deltagere, som har været tilmeldt en eksamen,  

 men som på grund af sygdom eller af anden gyldig grund har været forhindret i  

 at deltage i eller at fuldføre eksamen, kan efter skolens bestemmelse få  

 tilladelse til at aflægge eksamen på et senere tidspunkt, jfr. § 13, stk. 6.
 Stk. 2.  Deltagere, der ikke har bestået en eksamen, kan  

 indstille sig til eksamen på ny i den følgende eksamenstermin uden at følge  

 undervisningen, jfr. dog § 6, stk. 4.
 Stk. 3.  Ingen kan indstille sig til eksamen i samme  

 undervisningsfag/kursus mere end 3 gange, medmindre der foreligger en  

 indstilling herom fra skolen, og direktoratet har tiltrådt denne.
Opgavekommission, censorer, uddannelsesnævn § 15.  Direktoratet nedsætter en opgavekommission, der  

 skal udarbejde og godkende opgaverne til eksamen samt de vejledende  

 retningslinjer for opgavernes besvarelse og bedømmelse, jfr. stk. 3.
Stk. 2.  Formanden for eksamenskommissionen for  

 handelsskolerne, jfr. § 2 i lov nr. 196 af 26. maj 1965 om undervisningen på  

 de godkendte handelsskoler, er formand for opgavekommissionen.
Direktoratet  

 beskikker opgavekommissionens øvrige medlemmer.
Kommissionen beskikkes for 3  

 år ad gangen.
Ingen kan fungere som medlem efter det fyldte 70. år.
 Stk. 3.  For hvert fag, hvortil kommissionen udarbejder  

 opgaver, udpeger formanden - eventuelt blandt kommissionens medlemmer -  

 opgavestillere, hvoriblandt skal være en eller flere lærere, der underviser i  

 det pågældende fag.
Stk. 4.  Opgavekommissionens formand tilrettelægger  

 kommissionens arbejde.
Direktoratet godkender kommissionens forretningsorden  

 efter indhentet udtalelse fra uddannelsesnævnet.
 Stk. 5.  Opgavekommissionen afgiver efter hver  

 eksamenstermin beretning om eksamensforløbet til uddannelsesnævnet og  

 direktoratet.
Censorer § 16.  Eksamen foregår under medvirken af censorer,  

 der beskikkes af direktoratet.
Ingen kan fungere som censor efter det fyldte  

 70. år.
Uddannelsesnævn § 17.  Direktoratet nedsætter et uddannelsesnævn for  

 ejendomsmæglerkursus og kursus i ejendomsvurdering, hvis medlemmer beskikkes  

 for 3 år ad gangen.
 Stk. 2.  Uddannelsesnævnet afgiver indstilling til  

 direktoratet i de tilfælde, som behandles i § 7, stk. 2 og 3, § 8, § 10, stk.  

 3, § 11, § 15, stk. 4, og § 20, stk. 2. Uddannelsesnævnet kan endvidere selv  

 tage alle spørgsmål op til behandling og afgive indstilling til direktoratet  

 herom.
 Stk. 3.  Uddannelsesnævnet består af 4 medlemmer, der  

 beskikkes af direktoratet efter indstilling fra ejendomsmæglerkommissionen (1  

 medlem), Dansk Ejendomsmæglerforening (1 medlem), Handelsskolernes  

 Forstander- og Inspektørforening og Handelsskolernes Lærerforening (1 medlem  

 i fællesskab), uddannelsesnævnet for merkonomkursus (1 medlem).
 Stk. 4.  Uddannelsesnævnet vælger af sin midte formand  

 og eventuelt næstformand.
 § 18.  Direktoratet stiller den fornødne  

 sekretariatsmæssige bistand til rådighed for såvel uddannelsesnævnet som  

 opgavekommissionen.
Ikrafttrædelse og overgangsregler § 19.  Bekendtgørelsen har virkning fra 1. august  

 1984.
 § 20.  Deltagere, der senest i eksamensterminen  

 maj-juni 1985 eller sygeeksamen i denne termin har bestået følgende fag på  

 merkonomkursus: virksomhedsøkonomi, virksomhedsorganisation, erhvervsjura I  

 og II samt ejendomshandelens retsregler, eller som senest ved undervisningens  

 begyndelse i skoleåret 1984-85 har opnået fritagelse for disse fag efter  

 reglerne for merkonomkursus, skal alene bestå eksamen i faget ejendomshandel.
 Stk. 2.  Direktoratet kan efter indstilling fra  

 uddannelsesnævnet fastsætte de fornødne overgangsbestemmelser.
