(Tekniske skoler) I ministeriets cirkulæreskrivelse af 30. august 1968 (I-62), jfr.  

 cirkulæreskrivelser af 12. februar 1968 (I-32) og 15. juli 1968 (I-51), er  

 fastsat regler for udbetaling af godtgørelse for rejse- og opholdsudgifter  

 m.v. til deltagere i pædagogiske og faglige kurser.
Da reglerne har været administreret på forskellig måde af skolerne, skal  

 man herved meddele, at ministeriet finder, at reglerne må administreres  

 således, at de 15 kr. pr. døgn for rejsetiden ydes pr. påbegyndt døgn, idet  

 hen- og tilbagerejsens varighed dog skal sammenlægges.
Det er i den  

 forbindelse uden betydning om hen- og tilbagerejsen foregår inden for samme  

 døgn.
Man er endvidere af den opfattelse, at dagpengebeløbet kan ydes ved  

 deltagelse i externatkursus, hver gang hen- og tilbagerejse foretages, og  

 uanset om rejsen foregår inden for eller uden for hovedstadsområdet.
 Reglerne om rejsens længde og varighed i finansministeriets cirkulære om  

 time- og dagpenge kan ikke anvendes analogt.
Med hensyn til dagpengebeløbet på 15 kr. til delvis dækning af  

 opholdsudgifter bemærkes, at dette ikke kan ydes i forbindelse med deltagelse  

 i externatkurser, men derimod ved deltagelse i internatkurser, hvor staten  

 ikke betaler opholdsudgifterne.
Det forudsættes herved, at det på grund af  

 rejseafstanden fra hjemstedet til kursusstedet er nødvendigt at tage ophold  

 på kursusstedet.
 Den ændrede fortolkning af reglerne, som ministeriet herved har fastslået  

 skal gælde, har virkning fra 1. august 1986.
 P.m.v.
 e.b.
A.
Jahnsen eksp.sekr.
