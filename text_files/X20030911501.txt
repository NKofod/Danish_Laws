Indbetaling til  

 ophørspension efter pensionsbeskatningslovens § 15 A - kildeskattelovens §  

 25A  

 - A, der drev en virksomhed, som var ejet af hans ægtefælle B, kunne indskyde  

 avancen fra salget på en ophørspension med fradragsvirkning Spørgsmål Er Ligningsrådet enigt i, at avance på driftsmidler  

 beskattes hos A og at avancen kan indgå i indskud på en  

 pensionsbeskatningslovens §15A-ordning for A? Er Ligningsrådet enigt i, at avance på goodwill beskattes  

 hos A og at avancen kan indgå i indskud på en pensionsbeskatningslovens §  

 15A-ordning for A? Er Ligningsrådet enigt i, at avance på genvundne  

 ejendomsafskrivninger beskattes hos A og at avancen kan indgå i indskud på en  

 pensionsbeskatningslovens § 15A-ordning for A? Er Ligningsrådet enigt i, at ejendomsavance på  

 erhvervsejendommen beskattes hos A og at avancen kan indgå i indskud på en  

 pensionsbeskatningslovens § 15A-ordning for A? Såfremt et eller flere af de 4 spørgsmål besvares benægtende, og  

 benægtelsen skyldes, at A ikke er den juridiske ejer af  

 virksomheden/ejendommen, ønskes oplyst, om spørgsmålet kan besvares  

 bekræftende, såfremt A´s ægtefælle B overdrager virksomheden/ejendommen til  

 A,  

 inden virksomheden/ejendommen overdrages til trediemand.
Svar Ad 1: Ja, avancen kan beskattes hos ham.
Han kan indskyde avancen  

 efter pensionsbeskatningslovens § 15 A, hvis de øvrige betingelser i  

 bestemmelsen er opfyldt.
Ad 2: Ja, avancen kan beskattes hos ham.
Han kan indskyde avancen  

 efter pensionsbeskatningslovens § 15 A, hvis de øvrige betingelser i  

 bestemmelsen er opfyldt.
Ad 3: Ja, avancen kan beskattes hos ham.
Han kan indskyde avancen  

 efter pensionsbeskatningslovens § 15 A, hvis de øvrige betingelser i  

 bestemmelsen er opfyldt.
Ad 4: Ja, avancen kan beskattes hos ham.
Han kan indskyde avancen  

 efter pensionsbeskatningslovens § 15 A, hvis de øvrige betingelser i  

 bestemmelsen er opfyldt.
Beskrivelse af de faktiske  

 forhold Pensionsbeskatningslovens § 15A bestemmer, at personer, der i  

 forbindelse med afståelse af deres erhvervsmæssige virksomhed eller en andel  

 af  

 denne opnår en skattepligtig fortjeneste, kan indskyde fortjenesten på en  

 pensionsordning og derved få fradragsret for det indskudte beløb.
Bestemmelsen har til formål at indføre en særlig adgang for  

 personer over 55 år, der har drevet selvstændig virksomhed i mindst 10 år,  

 til  

 at oprette pensionsordninger i forbindelse med virksomhedsophør.
Disse  

 personer  

 står ved erhvervsvirksomhedens ophør typisk dels med en skattepligtig  

 fortjeneste hidrørende fra virksomheden, dels med en meget begrænset eller  

 helt  

 manglende pensionsopsparing.
 Bestemmelsen går ud på at tillade en nærmere afgrænset  

 persongruppe at anvende et beløb svarende til den skattepligtige fortjeneste  

 ved afståelse af virksomhed, dog maks. 2.133.100 kr. (2003-niveau) til at  

 oprette pensionsordninger med løbende udbetalinger og ratepensionsordninger  

 efter særlige beskatningsregler, der tilgodeser de pågældendes særlige  

 situation.
 Ægtefællerne A og B henholdsvis driver og ejer virksomheden X, der  

 er en handels- og produktionsvirksomhed indenfor rengøringsartikler.  

 Virksomheden er personligt ejet.
 Virksomheden ejes af B, der overtog virksomheden fra sin far i  

 1987. Faren havde drevet virksomheden i mange år, da han i 1987 ønskede at  

 trække sig tilbage og overdrage virksomheden til næste generation, hans  

 datter.
 Overdragelsen fandt sted i to tempi:
 1987: Virksomhedens aktiver, varelager, driftsmateriel, debitorer  

 m.v.
 1995: Virksomhedens domicil, erhvervsejendommen Y.
 Indtil ejendomsoverdragelsen i 1995 betalte virksomheden husleje  

 til B's far.
 B er ansat som ekspeditionssekretær ved en kommune og arbejder  

 således ikke dagligt i virksomheden.
 A har arbejdet i virksomheden siden ca. 1975, først som bogholder  

 og førstemand under svigerfaderens ejerskab, og efter virksomhedens  

 overdragelse i 1987 som virksomhedens daglige leder.
 Virksomhedens resultater, opgjort efter skattelovgivningens  

 almindelige regler og  

  

 uden  

  

 overførsler af løn, leje etc. mellem  

 ægtefællerne, beskattes hos A, som den af ægtefællerne, der driver  

 virksomheden.
 A anvender virksomhedsordningen.
 Virksomheden har domicil i erhvervsejendommen Y, og ved købet af  

 denne i 1995 blev der foretaget forlods afskrivning med A`s foretagne  

 investeringsfondshenlæggelser.
 Virksomheden beskæftiger sig med salg af rengøringsartikler,  

 papirvarer m.v. samt egen producerede rengøringsmidler.
Ægtefællerne agter indenfor kort tid at afhænde virksomheden.
Som  

 en konsekvens af afhændelse af virksomheden vil der blive tale om beskatning  

 af:
 Avance på driftsmidler.
 Avance på goodwill.
 Genvundne afskrivninger på ejendommen.
 Ejendomsavance i henhold til  

 ejendomsavancebeskatningsloven.
 Det er A's hensigt at foretage indskud på en pensionsordning i  

 henhold til pensionsbeskatningslovens § 15 A, svarende til summen af de  

 nævnte  

 skattepligtige fortjenester.
Styrelsens indstilling og  

 begrundelse I SKM2003.39 LSR har Landsskatteretten anført, at det følger af  

 kildeskattelovens § 25 A, stk. 1, at indkomst, der vedrører en  

 erhvervsvirksomhed, skal medregnes hos den ægtefælle, der driver  

 virksomheden,  

 selv om det er den anden ægtefælle, der ejer virksomheden.
Af kendelsen  

 følger,  

 at avance ved salg af en del af en ejendom er en indkomst, der ikke er  

 undtaget  

 fra indkomstfordelingsreglen i kildeskattelovns § 25 A, stk. 1.
 På denne baggrund er det styrelsens opfattelse, at det følger af  

 kildeskattelovens § 25 A, stk. 1, at avancen fra driftsmidler og goodwill,  

 genvundne afskrivninger og ejendomsavance, skal medregnes hos A, da det er  

 ham,  

 der driver virksomheden.
 Det fremgår af pensionsbeskatningslovens § 15A, stk. 1, at  

 personer, der efter kildeskattelovens § 25 A, stk. 1, 3 eller 8, beskattes af  

 fortjenesten ved afståelsen af en virksomhed eller en andel af denne, som  

 ejes  

 af deres ægtefælle, har mulighed for at oprette en pensionsordning efter  

 reglerne i § 15A, stk. 5 og stk. 6, såfremt de øvrige betingelser også er  

 opfyldt.
A kan derfor indskyde avancen fra driftsmidler og goodwill,  

 genvundne afskrivninger og ejendomsavance på en pensionsordning efter  

 reglerne  

 i § 15A, såfremt de øvrige betingelser i bestemmelsen også er opfyldt.
Det  

 forudsættes, at A udfylder erklæring i medfør af pensionsbeskatningslovens §  

 15  

 A, stk. 8, jf. § 14 i bekendtgørelse om beskatningen af pensionsordninger  

 (blanket nr. 02.032 eller 02.033). De ovennævnte øvrige betingelser i § 15A  

 fremgår af blanketten.
 Ligningsrådet  

  

 tiltrådte  

 indstillingen.
