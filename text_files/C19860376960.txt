Indledning Fra den 1. januar 1987 kan der i medfør af lov nr. 346 af 4. juni 1986 om  

 delpension udbetales delpension kombineret med deltidsbeskæftigelse til  

 personer mellem 60 og 67 år.
Delpensionen administreres og udbetales af de  

 sociale myndigheder.
 Arbejdsløshedskassemedlemmer, der modtager delpension, har ret til  

 dagpenge eller efterløn i forbindelse med ledighed eller i forbindelse med  

 ophør af delpension, hvis de opfylder betingelserne i  

 arbejdsløshedsforsikringsloven.
Denne vejledning omhandler derfor de regler, der er fastsat om samspillet  

 mellem delpension og dagpenge/efterløn.
Først gennemgås bestemmelserne i  

 direktoratets bekendtgørelse om overgang og ret til efterløn for medlemmer,  

 der modtager delpension (I), og derefter redegøres for samspillet i øvrigt  

 mellem delpension og arbejdsløshedsforsikringen (II).
I.
Vejledning til Direktoratet for Arbejdsløshedsforsikringens bekendtgørelse nr. 868 af 12 dec. 1986 om overgang og ret til efterløn for medlemmer der modtager delpension efter lov om delpension.
 1. Overgang fra delpension til efterløn (§ 1).
 Hvis betingelserne for ret til efterløn i arbejdsløshedsforsikringslovens  

 § 75 b er opfyldt, kan en delpensionsmodtager, der er medlem af en  

 arbejdsløshedskasse, overgå til efterløn i forbindelse med ophør af  

 deltidsarbejde, eller hvis delpensionen bortfalder.
Det betyder, at medlemmer, der kan gå på delpension, ikke automatisk har  

 ret til senere at overgå til efterløn.
For eksempel skal medlemmet være  

 opmærksom på kravet om medlemskab af arbejdsløshedskassen i 10 år inden for  

 de sidste 15 år.
Også medlemskab i delpensionsperioder kan dog medregnes ved  

 opfyldelse af 10 årskravet i § 75 b, stk. 1.
 Endvidere kan delpensionsmodtagere, hvis delpension bortfalder på grund af  

 en længere sygeperiode, være i den situation, at de ikke kan overgå til  

 efterløn, fordi de ikke opfylder betingelsen om at stå til rådighed for  

 arbejdsmarkedet.
Det bemærkes, at medlemmet på tidspunktet for overgang til efterløn fra  

 delpension kun skal stå til rådighed for deltidsarbejde.
Hvis medlemmet  

 ønsker at overgå til efterløn som fuldtidsforsikret , skal medlemmet  

 endvidere ved overgangen til delpension have stået til rådighed for  

 fuldtidsarbejde, jfr. afsnit 2. A, b).
 Medlemmer, der har været på efterløn, kan ikke efter en  

 periode med delpension overgå til efterløn igen.
 Efter delpensionsreglerne udbetales delpensionen altid for hele måneder.
I tilfælde, hvor et medlem overgår til efterløn midt i en måned, kan det  

 derfor ske, at der indtil månedens udgang udbetales efterløn og delpension  

 samtidig.
For at undgå dobbeltdækning er det bestemt, at der i sådanne  

 situationer skal ske fradrag i efterlønnen for delpensionen.
Fradraget skal  

 ske fuldt ud (krone for krone).
 2. Forsikringsstatus efter overgang til efterløn (§§  

 2-3).
 A: Ret til efterløn som fuldtidsforsikret(lønmodtagere).
 For at et medlem af en arbejdsløshedskasse for lønmodtagere , der  

 overgår til efterløn fra delpension, har ret til at få efterløn som  

 fuldtidsforsikret, skal 2 særlige betingelser være opfyldt:
 Det betyder, at medlemmet inden for de sidste 10 år inden overgangen til  

 delpension sammenlagt skal have været fuldtidsforsikret i mindst 5 år, heraf  

 mindst 26 uger umiddelbart før overgangen til delpension.
 Hvis medlemmet opfylder disse betingelser, men ikke inden overgangen til  

 delpension opfyldte den almindelige betingelse i § 75 b, stk. 1, om 10 års  

 medlemskab inden for de sidste 15 år, kan medlemmet optjene den manglende  

 medlemsanciennitet i delpensionsperioden.
 Eksempel:
 Inden overgangen til delpension havde medlemmet været medlem af en kasse i  

 7 år, og heraf var han fuldtidsforsikret i de sidste 5 år.
Efter 3 år på delpension ønsker han at overgå til efterløn.
Han opfylder  

 nu både betingelsen i § 75 b, stk. 1, og i § 75 d, stk. 2, og har derfor ret  

 til efterløn som fuldtidsforsikret.
 B: Ret til efterløn som deltidsforsikret (lønmodtagere).
 En delpensionsmodtager, der ikke indgiver begæring om overgang til  

 efterløn inden delpensionens bortfald, har alene ret til efterløn som  

 deltidsforsikret.
 Det samme gælder, hvis medlemmet på tidspunktet for overgang til  

 delpension ikke opfyldte betingelserne for ret til efterløn som  

 fuldtidsforsikret, jfr. ovenfor.
 Efter en delpensionsperiode kan et medlem dog optjene ret til efterløn som  

 fuldtidsforsikret ved at påtage sig fuldtidsarbejde for at opfylde de  

 almindelige betingelser i arbejdsløshedsforsikringslovens § 75 d.
 C: Ret til efterløn for selvstændige erhvervsdrivende (§ 3).
 Et medlem af en arbejdsløshedskasse for selvstændige erhvervsdrivende har  

 status som fuldtidsforsikret såvel i delpensionsperioden som efter overgang  

 fra delpension til efterløn.
 Medlemmet har dog kun ret til efterløn som fuldtidsforsikret, hvis  

 betingelserne herfor i arbejdsløshedsforsikringslovens § 75 d, stk. 1, var  

 opfyldt på tidspunktet for overgang til delpension.
 3. Beregning af efterløn (§§ 4-5).
 A: Lønmodtagere.
 Medlemmet eller kassen kan derfor på oplyst arbejdstiden før  

 overgangen til delpension af socialforvaltningen i bopælskommunen .
 På grundlag af arbejdsfortjenesten i de seneste 12 afsluttede uger/3  

 afsluttede måneder i delpensionsperioden beregnes den gennemsnitlige timeløn  

 ved at dividere arbejdsfortjenesten med det faktiske antal arbejdstimer, der  

 er udbetalt løn for, altså incl. timer, hvor der er udbetalt løn under sygdom  

 eller under andet fravær.
Den gennemsnitlige timeløn ved arbejdet i delpensionsperioden  

 »omregnes« herefter til den daglige arbejdsfortjeneste, der skal  

 danne grundlag for beregningen af efterlønnens størrelse.
Omregningen sker  

 ved at multiplicere timelønnen med det gennemsnitlige ugentlige timetal før  

 overgangen til delpension og herefter dividere med 6.
 Eksempel:
 Medlemmet arbejdede før overgangen til delpension 45 timer om ugen fordelt  

 på hoved- og bibeskæftigelse.
 I delpensionsperioden havde medlemmet i de sidste 12 uger/3 måneder inden  

 overgangen til efterløn en gennemsnitlig timeløn på 78,00 kr.
 Den daglige arbejdsfortjeneste, der skal danne grundlag for beregningen af  

 efterlønneen, bliver herefter:
 Bemærk: Uanset om arbejdstiden før overgangen til delpension har været  

 over 39 timer, kan arbejdstiden ved deltidsarbejdet højst  

 »omregnes« til 39 timer.
 Efterlønnens størrelse beregnes herefter efter regler fastsat i medfør af  

 arbejdsløshedsforsikringslovens § 75 d, stk. 1.
For et medlem, der alene har ret til efterløn som deltidsforsikret  

 , beregnes efterlønnen efter tilsvarende principper.
Arbejdstiden før  

 overgangen til delpension kan dog højst ansættes til 30 timer.
Efterlønnens  

 størrelse beregnes herefter efter regler fastsat i medfør af  

 arbejdsløshedsforsikringslovens § 75 e, stk. 1.
 B: Selvstændige erhvervsdrivende (§ 5).
 For en selvstændig erhvervsdrivende beregnes efterlønnn på grundlag  

 af indtægten forud for delpensionsperioden efter reglerne i Direktoratet for  

 Arbejdsløshedsforsikringens bekendtgørelse om beregning af  

 arbejdsfortjenesten for selvstændige erhvervsdrivende (nr. 371 af 10. juli  

 1986). Indtægter i delpensionsperioden kan ikke indgå i beregningen.
 Overgik medlemmet til delpension den 1. april 1987 og til efterløn 1.  

 januar 1989, skal efterlønnen således beregnes på grundlag af indtægten forud  

 for 1. april 1987.
 Var medlemmet lønmodtager i arbejdløshedsforsikringslovens forstand  

 umiddelbart forud for overgangen til delpension, skal efterlønnem dog  

 beregnes på grundlag af lønmodtagerindtægten forud for delpensionsperioden  

 efter reglerne om beregning af efterløn for lønmodtagere, jfr. § 5, stk. 2.  

 Hvis medlemmet var deltidsforsikret som lønmodtager umiddelbart forud for  

 overgangen til delpension, er medlemmet omfattet af  

 arbejdsløshedsforsikringslovens § 75 e, stk. 1.
 4. Indplacering på satstrin ved overgang fra  

 delpension til efterløn (§ 6).
 I relation til efterlønsordningen kan der efter overgang til delpensionen  

ikke ske forlængelse af de perioder, hvori efterlønnen efter  

 arbejdsløshedsforsikringslovens § 75 d og § 75 e, udbetales som henholdsvis  

 svarende til medlemmets dagpengesats og 80 pct. af højeste dagpengesats.
 Eventuel forlængelse af satstrin på grund af »døde perioder« i  

 delpensionsordningen kan således ikke overføres til efterlønsordningen.
 Det betyder for eksempel, at et medlem, der ikke har været ledig før  

 overgang til delpension og herefter har været på delpension i 2 år inden  

 overgang til efterløn, kun kan få efterløn på trin 1 i 6 måneder.
 Hvis medlemmet havde været ledig i 2 måneder inden overgang til  

 delpension, ville medlemmet med samme forløb som ovenfor kunne få efterløn på  

 1. trin i 4 måneder.
Perioder med delpension medregnes også ved indplacering på satstrin i  

 efterlønsordningen, hvis der har været perioder med fuld beskæftigelse mellem  

 delpensionsperioden og overgangen til efterløn.
Dette gælder, uanset hvor  

 lange beskæftigelsesperioderne har været.
II.
Vejledning om samspillet mellem delpension og arbejdsløshedsforsikringen i øvrigt.
 1. Medlemskab af en arbejdsløshedskasse og  

 forsikringsstatus efter overgang til delpension.
 NB: Medlemmet bør inden overgang til delpension undersøge, om  

 medlemskabet af arbejdsløshedskassen kan bevares.
 Medlemmer af arbejdsløshedskasser for selvstændige erhvervsdrivende  

 bevarer deres status som fuldtidsforsikrede efter overgangen til delpension,  

 jfr. ovenfor under afsnit I, 2. C.
 Det er arbejdet efter overgangen til delpension, der er afgørende  

 for kassetilhørsforholdet.
Opmærksomheden henledes på, at lønmodtagerbegrebet i  

 arbejdsløshedsforsikringsloven og delpensionsloven ikke er helt  

 sammenfaldende for så vidt angår personer, der er ansat som lønmodtagere i et  

 selskab, hvor pågældende og/eller nærmeste familie ejer aktier eller  

 anparter.
Arbejdsløshedsforsikringssy stestemets regler herom er fastsat i  

 Direktoratet for Arbejdsløshedsforsikringens cirkulære af 9. juli 1986.
I sådanne tilfælde vil et medlem kunne være selvstændig i  

 arbejdsløshedsforsikringssystemet, men være lønmodtager i  

 delpensionsordningen.
Dette vil kunne medføre, at medlemmet ved ledighed fra  

 beskæftigelsen i selskabet kan modtage delpension i op til 13 uger efter  

 ledighedens indtræden, selvom medlemmet ikke opfylder betingelserne i  

 arbejdsløshedsforsikringslovens § 57, stk. 3, om mere end midlertidigt ophør  

 med udøvelse af selvstændig virksomhed og derfor ikke kan modtage dagpange.
 Denne forskel i lønmodtagerbegreberne får også betydning ved spørgsmålet  

 om overgang fra efterløn til delpension, jfr. nedenfor, afsnit 2.
 2. Lediges og efterlønsmodtagerens ret til delpension.
Efter delpensionsloven er det en betingelse for at gå på delpension, at  

 modtageren inden for de sidste 12 måneder før overgangen til delpension har  

 arbejdet mindst 9 måneder.
Denne betingelse gælder også for ledige, som altså  

 ikke kan gå på delpension, hvis de har været ledige i mere end 3 måneder  

 inden for de sidste 12 måneder.
Kravet om aktuel tilknytning til arbejdsmarkedet gælder også for  

 efterlønsmodtagere.
Her skal beskæftigelseskravet dog være opfyldt inden  

 overgangen til efterløn .
 Der er ikke adgang til at gå fra ledighed eller efterløn til delpension  

som selvstændig erhvervsdrivende . Ledige selvstændige  

 erhvervsdrivende kan dog gå på delpension som lønmodtagere .
 En selvstændig erhvervsdrivende, der i delpensionsordningen betragtes som  

 lønmodtager, jfr. ovenfor under II, 1, vil kunne overgå fra efterløn til  

 delpension, hvis der påbegyndes nyt arbejde som lønmodtager i et  

 selskab, hvori medlemmet og/eller nært beslægtede ejer aktier eller anparter.  

 I sådanne tilfælde vil medlemmet kunne forblive som medlem i en kasse for  

 selvstændige efter reglerne i Direktoratetfor Arbejdsløshedsforsikringens  

 cirkulære af 9. juli 1986 med mulighed for at modtage dagpenge ved eventuel  

 senere ophør efter arbejdsløshedsforsikringslovens § 57, stk. 3.
 3. Ret til dagpenge i delpensionsperioden.
 A: Lønmodtagere.
 Medlemmer, der modtager delpension, og som bliver ledige fra deres  

 deltidsarbejde, har, sideløbende med delpensionen, ret til dagpenge efter  

 reglerne for dagpenge til deltidsforsikrede.
 Dette gælder også ved delvis ledighed.
 Delpension medfører ikke fradrag i dagpengene.
 Mindsteudbetalingsreglerne finder også anvendelse for medlemmer, der  

 modtager delpension.
 B:Selvstændige erhvervsdrivende.
 Er det personlige arbejde i virksomheden ophørt mere end midlertidigt,  

 mister medlemmet retten til delpension ved udgangen af den måned, hvori  

 ophøret er sket, jfr. afsnit 4. b.
 Der kan udbetales dagpenge i perioden fra ophøret til delpensionens  

 bortfald, hvis betingelserne for ret til dagpenge er opfyldt.
 Delpension medfører ikke fradrag i dagpengene.
 Dagpengene beregnes efter de almindelige regler for selvstændige  

 erhvervsdrivende.
 4. Ret til dagpenge efter delpensionens bortfald.
 A: Lønmodtagere.
 Delpensionen bortfalder med udgangen af den måned, hvor modtageren har  

 været fraværende fra arbejdet i en sammenhængende periode på 13 uger enten  

 udelukkende på grund af sygdom eller udelukkende på grund af arbejdsløshed.  

 Blandede perioder eller perioder med delvis ledighed medregnes ikke.
 Delpensionen bortfalder endvidere med udgangen af den måned, hvor  

 betingelserne om arbejdstidsnedsættelsens omfang efter delpensionslovens § 3  

 ikke længere er opfyldt.
 Endelig bortfalder delpensionen fra den 1. i den måned, hvor modtagerne  

 ikke længere opfylder betingelserne i delpensionslovens § 2 om arbejde her i  

 landet eller på dansk skib eller betingelsen om fast bopæl i Danmark.
 Hvis betingelserne for ret til arbejdsløshedsdagpenge er opfyldt på det  

 tidspunkt, hvor delpensionen bortfalder, beregnes og udbetales dagpengene  

 efter reglerne for deltidsforsikrede, eller en allerede påbegyndt  

 dagpengeudbetaling fortsætter.
 Efter en delpensionsperiode kan et medlem ved at påtage sig fuldtidarbejde  

 i mindst 13 uger erhverve ret til dagpenge som fuldtidforsikret efter de  

 almindelige regler, jfr. blandt andet arbejdsløshedsforsikringslovens § 68,  

 stk. 3.
 B: Selvstændige erhvervsdrivende.
Delpensionen bortfalder med udgangen af den måned, hvor den selvstændige  

 virksomhed er ophørt.
Der er ikke mulighed for at genindtræde i  

 delpensionsordningen.
Medlemmet har herefter ret til dagpenge som  

 fuldtidsforsikret efter de almindelige regler for selvstændige  

 erhvervsdrivende.
Det bemærkes, at beregning af arbejdskravet i delpensionsperioden sker  

 efter arbejdsløshedsforsikringslovens almindelige regler for selvstændige  

 erhvervsdrivende.
Dette er en konsekvens af, at delpensionsmodtagere, der er  

 medlemmer af en arbejdsløshedskasse for selvstændige erhvervsdrivende, har  

 status som fuldtidsforsikrede.
 5. Underretningspligt mellem socialforvaltningen og  

 arbejdsløshedskassen.
 Når et medlem af en arbejdsløshedskasse ansøger om delpension, skal det  

 sociale udvalg underrette kassen om ansøgningen og om den endelige afgørelse.  

 Underretningen sker ved indsendelse af en indberetningsblanket til  

 Direktoratet for Arbejdsløshedsforsikringen.
 Arbejdsløshedskassen skal underrette det sociale udvalg i medlemmets  

 bopælskommune, når et medlem, der modtager delpension, har fået udbetalt  

 arbejdsløshedsdagpenge i en sammenhængende periode på 13 uger.
