Virksomhedsordningen -  succession I en anmodning om bindende forhåndsbesked blev  

 Ligningsrådet bedt om at besvare følgende  

 spørgsmål:
Kan H ved ændring af skøde, lejeaftale m.v.  

 succedere i M´s virksomhedsordning, dvs. kapitalindestående,  

 kapitalafkastgrundlag, indskudskonto, opsparet overskud og hensættelse  

 til senere hævning, med virkning fra 1. januar 2001, uanset  

 skødedato? Forespørgeren, M, der anvendte  

 virksomhedsordningen, ønskede at overdrage sin virksomhed til sin  

 ægtefælle, H, der samtidig skulle overtage driften af  

 virksomheden.
I denne forbindelse ønskede han oplyst, om den  

 modtagende ægtefælle kunne overtage hele virksomhedsordningen ved  

 succession, dvs. kapitalindestående, kapitalafkastgrundlag,  

 indskudskonto, opsparet overskud og hensættelse til senere  

 hævning.
M havde indtil begyndelsen af 2001 drevet en  

 erhvervsvirksomhed bestående af et diskotek og en bodega, og han var  

 ligeledes ejer af den ejendom, hvorfra diskoteket og bodegaen blev drevet.  

 Diskoteket og bodegaen blev solgt i begyndelsen af 2001, hvorimod ejendommen  

 stadigvæk blev ejet af M.
Virksomheden bestod herefter i  

 erhvervsmæssig udlejning af ejendommen, og aktiviteten i forbindelse  

 med driften bestod i administration, bogføring og håndtering af  

 løbende vedligeholdelse.
Det skattemæssige resultat af virksomheden udgjorde  

 i 1999 ca. 634.000 kr., og der var ultimo 1999 opsparet overskud på ca.  

 362.000 kr. efter fradrag af betalt virksomhedsskat.
Ifølge M´s  

 repræsentant ville der være genvundne afskrivninger og formentlig  

 ejendomsavance på ejendommen, når den engang blev solgt.
M påtænkte at overdrage ejendommen til H, der  

 ligeledes skulle overtage driften af udlejningsvirksomheden.
Herefter ville M  

 efter sin repræsentants opfattelse ikke længere have nogen  

 virksomhedsordning, og ejendommen ville tilhøre H s bodel.
Til støtte for et bekræftende svar på  

 det stillede spørgsmål henviste M s repræsentant  til  

 bestemmelserne KSL §§ 25 A, stk. 1, og 26 A, stk. 2, samt til følgende  

 formulering i LV 1999, E.G.2.3.3: "Skattedepartementet har i TfS  

 1989,103 (Skd) afgjort, at i de tilfælde, hvor en ægtefælle  

 overtager hele driften af en virksomhed, som hidtil har været drevet af  

 den anden ægtefælle i virksomhedsordningen, succederer den  

 førstnævnte ægtefælle i ordningen.
Dette  

 indebærer, at ægtefællen overtager indskudskonto,  

 mellemregningskonto, konto for opsparet overskud og hensættelser til  

 senere faktisk hævning." Told- og Skattestyrelsen afgav følgende  

 indstilling til Ligningsrådet:
"Det følger af kildeskattelovens § 25 A, stk.  

 1, at indkomst, der vedrører en erhvervsvirksomhed, skal medregnes ved  

 opgørelsen af skattepligtig indkomst, personlig indkomst og  

 kapitalindkomst hos den ægtefælle, der driver virksomheden.
Dog  

 skal kapitalafkast efter virksomhedsskattelovens § 7, der overføres  

 til den skattepligtige, medregnes ved opgørelsen af den skattepligtige  

 indkomst og kapitalindkomst hos den af ægtefællerne, der har  

 rådighed over virksomheden som nævnt i kildeskattelovens § 24 A.  

 Afgørende efter denne bestemmelse er, hvem af  

 ægtefællerne, der efter ægteskabslovgivningen, har  

 rådighed over kapitalgodet, eller for så vidt angår  

 kapitaludgifter, hæfter for betalingen.
Ovennævnte citerede passus fra LV 1999, E.G.2.3.3,  

 der er gengivet sammesteds i LV 2000, henviser til TfS 1989, 103, hvor  

 Skattedepartementet afgjorde en række uafklarede spørgsmål  

 i relation til virksomhedsskatteloven.
Et af disse spørgsmål  

 vedrørte forholdet mellem reglerne i virksomhedsskatteloven og KSL §  

 25 A.
Her fastslog Skattedepartementet, at når en ægtefælle  

 overtager driften af en virksomhed, som den anden ægtefælle  

 tidligere har drevet under virksomhedsordningen, vil ægtefællen,  

 der nu driver virksomheden, ud over indkomst, som nævnt i KSL § 25 A,  

 stk. 1, også være rette skattesubjekt for så vidt  

 angår opsparet overskud under virksomhedsordningen inkl. overskud fra  

 årene før vedkommende overtog driften.
Begrundelsen for dette  

 er, at anvendelsen af de generelle bestemmelser i KSL § 25 A, ikke  

 medfører, at man kan anse virksomhedsordningen for ophørt.  

 Virksomhedsordningen kan kun anses for ophørt, hvis den skattepligtige  

 ønsker det, hvis virksomhedens ejerforhold ændres, eller hvis  

 virksomhedsejerens skattepligt til landet ophører, jf.
TfS 1989,  

 103.
Den foreliggende sag adskiller sig på ét  

 punkt i forhold til eksemplet i TfS 1989, 103. Hvor der i eksemplet  

 udelukkende er tale om, at en ægtefælle overtager driften af en  

 virksomhed, der i de foregående år har været drevet af den  

 anden ægtefælle, ønsker forespørgeren, at hans  

 ægtefælle, udover at overtage driften, også skal erhverve  

 selve virksomheden.
Da der er tale om en virksomhedsoverdragelse, vil  

 virksomhedsordningen i det foreliggende tilfælde skulle anses for  

 ophørt, jf.
VSL § 15, stk. 1.
Idet der hverken i virksomhedsskatteloven eller i  

 Skattedepartementets afgørelse i TfS 1989,103 findes hjemmel til  

 succession i det foreliggende tilfælde, indstiller Told- og  

 Skattestyrelsen til Ligningsrådet, at det stillede  

 spørgsmål besvares benægtende." Ligningsrådet tiltrådte Told- og  

 Skatttestyrelsens indstilling.
