En supermarkedskæde husstandsomdelte vareprøver i form af shampoo og  

 tandpasta, der i ukontrollerede mængder kunne være farlige for små børn.  

 Forbrugerombudsmanden udtalte, at en sådan markedsføring er i strid med  

 markedsføringslovens § 1, idet indkastede vareprøver kan være til fare for  

 blandt andet børn og husdyr.
Firmaet fandt Ombudsmandens holdning for streng,  

 i forhold til den markedsføring der blev foretaget i dag, og gjorde gældende,  

 at forbudet kun burde gælde vareprøver af deciderede skadelige produkter, der  

 i forvejen er advarselsmærkede.
Forbrugerombudsmanden fastholdt på baggrund  

 af en udtalelse fra Forbrugerrådet sin hidtidige praksis.
2.2.3.3. Husstandsomdeling af shampoovareprøve I foråret 1989 blev Forbrugerombudsmandens opmærksomhed henledt på, at der  

 i en husstandsomdelt brochure fra et supermarkedskæde var indlagt en  

 vareprøve på en shampoo.
Samtidig havde samme firma husstandsomdelt en prøve  

 på en tandpasta.
Ifølge indpakningen kunne denne være farlig for små børn i  

 ukontrollerede mængder.
 Forbrugerombudsmanden meddelte firmaet, at en sådan markedsføring var i  

 strid med §1 i markedsføringsloven, idet indkastede vareprøver kunne være til  

 fare for bl.a børn og husdyr.
 Forbrugerombudsmanden henstillede til firmaet, at man bekræftede, at man  

 ikke fremover ville foretage lignende markedsføringsforanstaltninger.
Firmaet fremsendt den ønskede bekræftelse, men anmodede samtidig om et  

 møde med Forbrugerombudsmanden, idet man som udgangspunkt fandt, at et  

 generelt forbud mod indkast af vareprøver gennem brevsprækker kun skulle  

 omhandle farlige eller deciderede skadelige produkter, der i forvejen var  

 advarselsmærkede.
Forbrugerombudsmandens holdning var alt for streng i  

 forhold til den markedsføring, der blev foretaget i dag.
På opfordring fra firmaet blev Forbrugerrådet hørt om rådets stilling til  

 disse markedsføringstiltag.
Forbrugerrådet tilsluttede sig ganske  

 Forbrugerombudsmandens holdning til markedsføringen af vareprøver gennem  

 brevsprække.
Forbrugerombudsmanden fastholdt herefter sin praksis. (J.nr.
FO  

 89-242-3) (* 1) Offentliggjort i Forbrugerstyrelsens Juridiske Årbog 1990, side 24.
