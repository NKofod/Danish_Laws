Bekendtgørelse  

 om gebyr for ansøgninger om godkendelse af kliniske forsøg I medfør af § 103 i lov nr. 1180 af 12. december 2005  

 om lægemidler fastsættes:
 § 1.  

  

 Til  

 delvis dækning af Lægemiddelstyrelsens omkostninger ved behandling af  

 ansøgninger om godkendelse af og kontrol med kliniske forsøg betaler  

 ansøgeren  

 et gebyr på 6.730 kr. for hver ansøgning om godkendelse af et klinisk forsøg.  

 I  

 2006 er gebyret 6.845 kr.
Stk. 2.  

  

 Til delvis  

 dækning af Lægemiddelstyrelsens omkostninger ved behandling af ansøgninger om  

 ændring  

 i en af Lægemiddelstyrelsen godkendt forsøgsprotokol betaler ansøgeren et  

 gebyr  

 på 1.530 kr. for hver ansøgning.
I 2006 er gebyret 1.555 kr.
 Stk. 3.  

  

 Omfatter en  

 ansøgning efter stk. 2 flere ændringer af forsøgsprotokollen betales  

 alene  

 ét gebyr.
 § 2.  

  

 Gebyret efter § 1 indbetales til Lægemiddelstyrelsen samtidig med  

 indgivelse af en ansøgning om godkendelse af et klinisk forsøg eller  

 ansøgning  

 om ændring i en godkendt forsøgsprotokol til Lægemiddelstyrelsen.
 § 3.  

  

 Bekendtgørelsen træder i kraft den 17. december 2005.
 Stk. 2.  

  

 Bekendtgørelse nr. 1510 af 21. december 2004 om gebyr for ansøgninger om  

 godkendelse af kliniske forsøg ophæves.
