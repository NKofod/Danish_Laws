TILSKUDSORDNINGENS ANVENDELSESOMRÅDE 1. Der kan ydes tilskud til projekter og  

 foranstaltninger, hvis formål er udvikling eller rationalisering af  

 virksomheder, der beskæftiger sig med behandling, forarbejdning eller  

 opbevaring af fisk og fiskevarer bestemt for menneskeføde, samt til  

 afsætningsfremmende foranstaltninger for forarbejdede fiskevarer.
Teksten til lov nr. 124 af 29. marts 1978, hvoraf lovbestemmelserne for  

 ydelse af tilskud fremgår, er vedhæftet som bilag.
De senere ændringer af  

 loven har alene haft til formål at forny beløbsrammen.
 2. Der kan ikke ydes tilskud til projekter, hvor de  

 tilskudsberettigede omkostninger udgør mindre end 50.000 kr.
 Såfremt investeringsbeløbet overstiger 800.000 kr. skal der søges om såvel  

 nationalt tilskud som EF-tilskud.
 3. Der vil ved tildeling af tilskud blandt andet blive  

 lagt vægt på, om projektet indebærer en relativ høj forædling af  

 råvaretilførslerne, og om der vil blive inddraget nye eller hidtil mindre  

 benyttede fiskearter i produktionen.
 Der vil endvidere ved behandling af ansøgninger blive taget hensyn til  

 størrelsen af den eksisterende forarbejdningskapacitet på det omhandlede  

 område og behovet for de i ansøgningen skitserede foranstaltninger.
TILSKUDDETS STØRRELSE 4. Tilskuddets størrelse fastsættes af  

 fiskeriministeren inden for 25% af projektets omkostninger.
Omkostningerne  

 opgøres med fradrag af merværdiafgift.
 Ved samtidig ansøgning til EF-Kommissionen om støtte fra Den europæiske  

 udviklings- og garantifond for landbruget (herefter benævnt EUGFL) i henhold  

 til Rådets forordning nr. 355/77 af 15. februar 1977 til projekter til  

 forbedring af vilkårene for forarbejdning og afsætning af landbrugs- og  

 fiskeriprodukter skal der normalt til EUGFL ansøges om maksimalt tilskud på  

 25% af projektets omkostninger.
BETINGELSER VED ANSØGNING OM TILSKUD 5. Det er jfr. § 3, stk. 2, i lov nr. 124 af 29. marts  

 1978 (med senere ændringer) en betingelse for ydelse af tilskud, at projektet  

 først påbegyndes, efter at fiskeriministeriets/EF-Kommissionens skriftlige  

 beskæftelse af ansøgningens modtagelse foreligger.
Visse forberedende foranstaltninger, som f.eks. bestilling af maskiner  

 m.v., betragtes dog ikke som påbegyndelse af projektet.
Hvis f.eks. bestilte  

 maskiner leveres før påbegyndelsesaccept fra  

 fiskeriministeriet/EF-Kommissionen, må de UNDER INGEN OMSTÆNDIGHEDER  

 installeres/monteres eller ibrugtages før modtagelse af den skriftlige  

 påbegyndelsesaccept.
 Ansøgning om tilskud indsendes til fiskeriministeriet, og al efterfølgende  

 korrespondance med EF-Kommissionen sker gennem fiskeriministeriet.
Ansøgninger om EF-støtte skal fremsendes til Kommissionen inden  

 henholdsvis 1. maj og 1. januar.
EF-Kommissionen foretager to årlige  

 udlodninger, senest 30. juni og 31. december.
Et års 1. udlodning er således  

 forbeholdt ansøgninger, der er indgivet senest 31. december det foregående  

 år, mens ansøgninger indgivet mellem 1. januar og 30. april først deltager i  

 2. udlodning samme år.
Af hensyn til fornøden behandling af ansøgninger inden fremsendelsen til  

 EF-Kommissionen skal disse være fiskeriministeriet i hænde senest en måned  

 inden udløbet af fristen for modtagelse i EF-Kommissionen, dvs.
SENEST 1.  

 APRIL OG 1. DECEMBER.
 Ved ansøgning om tilskud fra EUGFL anvendes det formularsæt, der er bilag  

 til Kommissionens forordning (EØF) nr. 2515/85 af 23. juli 1985.  

 EF-Kommissionen lægger vægt på, at formularerne udfyldes i fuldt omfang og så  

 nøjagtigt som muligt.
 Dette formularsæt anvendes også, hvor der udelukkende ansøges om nationalt  

 tilskud.
 Hvis der udelukkende ansøges om nationalt tilskud til mindre og meget  

 enkle projekter, kan fiskeriministeriet frafalde, at formularsættet anvendes,  

 men der skal under alle omstændigheder afgives de nødvendige oplysninger om  

 virksomheden og det påtænkte investeringsprojekt.
 Ansøgningsformularsættet skal suppleres med en skriftlig redegørelse, der  

 indeholder:
a.
Beskrivelse af virksomheden.
b.
Generelle oplysninger om virksomhedens produktion og afsætning i de  

 seneste år, herunder vigtigste afsætningskanaler (kunder), forventede  

 afsætningsforhold og markedsudsigter.
c.
Vurdering af råvareforsyningen med udgangspunkt i hidtidige  

 forsyningsforhold.
Såfremt der har været importeret råvarer (også ved direkte  

 landinger) angives størrelsen heraf for de 3 sidste år fordelt på EF-lande og  

 tredielande (anfør hvilke).
d.
Fyldestgørende beskrivelse af investeringsprojektet.
e.
Detailleret investeringsbudget bilagt kopi af leverandørtilbud m.v., og  

 således opstillet, at der er sammenhæng med investeringsskemaet B-6 på side  

 27 i formularsættet.
f.
Bygningstegninger, skitser af maskinopstillinger etc.
g.
Regnskaber for de 3 sidste regnskabsår.
h.
Vedtægter samt udskrifter fra aktieselskabs-/handelsregistret.
i.
Oplysninger om den beskæftigelsesmæssige virkning af  

 investeringsprojektet beregnet som merbeskæftigede på årsbasis.
 Ved ansøgninger om EUGFL-tilskud og nationalt tilskud skal  

 ansøgningsformularsættet og den skriftlige redegørelse med bilag fremsendes i  

 5 EKSEMPLARER (regnskaberne dog kun i 3 EKSEMPLARER) plus et ekstra eksemplar  

 af ansøgningsformularsættets A-del.
 Hvis der kun søges om nationalt tilskud, skal ansøgningsformularsættet og  

 den skriftlige redegørelse med bilag fremsendes i 3 EKSEMPLARER (regnskaberne  

 dog kun i 1 EKSEMPLAR).
Der vil som hovedregel kun blive ydet tilskud til køb af nye maskiner  

 m.v.; det er dog ikke udelukket at få tilskud til køb af brugt udstyr.
Der må  

 i sådanne tilfælde forelægges særlig redegørelse herfor, bilagt opgørelse  

 over værdiansættelsen for dette udstyr.
 Der kan ikke ydes tilskud til overførsel af udstyr inden for en koncern.
 KONTROLFORANSTALTNINGER M.V.
 6. Ansøgere om tilskud skal efter anmodning give  

 fiskeriministeriet alle oplysninger, dokumenter, regnskaber m.v., der er  

 nødvendige for at godtgøre, om de af fiskeriministeriet eller EF-Kommissionen  

 fastsatte betingelser for tilsagn om eller udbetaling af tilskud er opfyldt.
 7. Fiskeriministeriet eller den, han bemyndiger  

 hertil, kan kræve rigtigheden af de i pkt. 6 nævnte oplysninger m.v., der  

 skal danne grundlag for udbetaling af tilskud, bekræftet af en  

 statsautoriseret revisor samt uden retskendelse mod behørig legitimation  

 foretage eftersyn af ansøgerens virksomhed og efterse regnskabsbøger og  

 forretningspapirer i det omfang, kontrollen med overholdelse af de af  

 fiskeriministeren og EF-Kommissionen fastsatte betingelser for tilskud gør  

 det nødvendigt.
8. Fiskeriministeren kan bestemme, at tilsagn om  

 tilskud helt eller delvis skal bortfalde, samt at udbetalt tilskud helt eller  

 delvis skal tilbagebetales, 9. Efter gennemførelsen af et projekt eller en  

 foranstaltning skal virksomheden give de oplysninger, som af  

 fiskeriministeriet skønnes nødvendige for at vurdere projektets eller  

 foranstaltningens effekt, jfr. i øvrigt pkt. 13.
ÆNDRINGER AF GODKENDTE PROJEKTER 10. Det er er forudsætning for ydelse af tilskud, at  

 projektet er gennemført i overensstemmelse med de forelagte planer.
 Såfremt der ønskes foretaget ændringer i projektet, efter at dette er  

 godkendt af fiskeriministeriet/EF-Kommissionen, skal de pågældende ændringer  

 forelægges og godkendes, inden de iværksættes.
UDBETALING AF TILSKUD 11. Udbetaling af tilskud finder først sted, når det  

 tilskudsberettigede projekt er gennemført efter de godkendte planer og alle  

 tilskudsberettigede udgifter er betalt.
 Om a conto udbetaling af tilskud, se neden for under pkt. 12.
 Selvom de dokumenterede tilskudsberettigede udgifter overstiger  

 tilskudsgrundlaget, udgør tilskuddet kun det på tidspunktet for  

 tilskudstilsagnet forudsatte tilskudsbeløb.
 Såfremt de dokumenterede tilskudsberettigede udgifter er lavere end  

 tilskudsgrundlaget, reduceres tilskuddet forholdsmæssigt.
 Når projektet er afsluttet, vil udbetaling af tilskuddet kunne finde sted,  

 når der fremsendes en redegørelse for projektets gennemførelse, samt aflægges  

 regnskab for de afholdte udgifter.
 Anmodning om udbetaling skal sammen med redegørelsen og regnskabet  

 fremsendes i 3 EKSEMPLARER, når der ER bevilget tilskud fra EUGFL i henhold  

 til Rådsforordning nr. 355/77.
 Når der kun er bevilget nationalt tilskud fremsendes ovennævnteredegørelse  

 og regnskab i 1 EKSEMPLAR.
 REDEGØRELSEN SKAL OMFATTE FØLGENDE:
a.
EN TEKNISK BESKRIVELSE af det gennemførte projekt, således at det er  

 muligt at vurdere, om projektet er gennemført i overensstemmelse med de  

 forelagte planer.
 Opmærksomheden henledes på, at eventuelle ændringer i projektet skal  

 godkendes før iværksættelse, jfr. pkt. 10.
 Såfremt der herudover er ændringer i projektet, skal der redegøres herfor.
 Den tekniske beskrivelse af bygninger skal være ATTESTERET af den  

 tilsynsførende arkitekt/ingeniør eller den kommunale bygningsmyndighed.
b.
EN GODKENDELSE FRA FISKERIMINISTERIETS INDUSTRITILSYN.
 Jfr. § 15, stk. 2, i lov nr. 167 af 12. maj 1965 om kvalitetskontrol med  

 fisk og fiskevarer kræver væsentlige ændringer i virksomhedens lokaler og  

 indretning godkendelse af fiskeriministeriets industritilsyn.
c.
EN ERKLÆRING OM TIDSPUNKTET FOR PROJEKTETS PÅBEGYNDELSE der skal være  

 ATTESTERET af dem tilsynsførende arkitekt/ingeniør, den kommunale  

 bygningsmyndighed eller den stedlige fiskerikontrol.
 REGNSKABSAFLÆGGELSEN SKAL TILSVARENDE OMFATTE FØLGENDE:
d.
EN FORTEGNELSE OVER AFHOLDTES UDGIFTER OG BUDGETAFVIGELSER, der  

 opstilles i overensstemmelse med den systematik, der er anvendt i det  

 detaillerede investeringsbudget i ansøgningens skriftlige redegørelse.
 For hvert bilag skal angives:
Fortegnelsen skal omfatte alle udgifter vedrørende projektet, herunder  

 sådanne udgifter, som ikke var forudset på ansøgningstidspunktet.
Afvigelser,  

 der ikke skyldes almindelige prisstigninger, skal særligt begrundes, ligesom  

 udgifter til egne ydelser skal anføres særskilt med angivelse af  

 beregningsgrundlag.
 Fortegnelsen (regnskabet) skal UNDERSKRIVES af virksomhedens ansvarlige  

 ledelse og skal ATTESTERES af en statsautoriseret eller registreret revisor  

 og indeholde følgende erklæring:
AT samtlige udgiftsbilag er kontrolleret AT udgifterne er betalt AT oplysninger om udgifterne er i overensstemmelse med virksomhedens  

 bogføring AT udgifterne vedrører det projekt, hvortil der er bevilget tilskud AT der er overensstemmelse mellem de betalte udgifter og de  

 kontrakter/aftaler, der eventuelt ligger til grund for de udførte arbejder AT der ikke er medtaget merværdiafgift i udgiftsopgørelsen.
e.
EN REVIDERET FINANSIERINGSOVERSIGT (skema B 8 side 29 i  

 formularsættet), der viser, hvorledes de afholdte udgifter finansieres under  

 forudsætning af udbetaling af maksimalt tilskud i overensstemmelse med  

 Kommissionens beslutning og fiskeriministeriets tilsagn.
Oversigten skal  

 UNDERSKRIVES af virksomhedens ansvarlige ledelse og skal ATTESTERES af en  

 statsautoriseret eller registreret revisor.
A CONTO TILSKUD 12. Ratevis forudbetaling af støtte i henhold til lov  

 nr. 124 af 29. marts 1978 (med senere ændringer) kan foretages, når et  

 projekt afsluttes mere end 6 måneder efter datoen for projektets  

 påbegyndelse.
Hvis dette er tilfældet, kan der med 6 måneders mellemrum, første gang 6  

 måneder efter påbegyndelsesdatoen, fremsættes anmodning om ratevis udbetaling  

 af tilskuddet, svarende til den del af projektets udgifter, som dokumenteres  

 afholdt.
Den samlede udbetaling før projektets færdigmelding kan dog ikke  

 udgøre mere end 90% af det bevilgede tilskud.
Anmodning om ratevis udbetaling skal ledsages af en regnskabsmæssig  

 oversigt svarende til den i pkt. 11 d omtalte samt den under dette punkt  

 nævnte revisorerklæring.
Endvidere vedlægges den under pkt. 11 c omtalte  

 erklæring om tidspunktet for projektets påbegyndelse.
Ved forudbetalingen afgives bankgaranti for tilskuddets tilbagebetaling,  

 dersom det ikke senest på en i forbindelse med forudbetalingen forud fastsat  

 dato er dokumenteret, at projektet er fuldført i sin helhed i  

 overensstemmelse med de forelagte planer.
Bankgarantien udformes i  

 overensstemmelse med fiskeriministeriets formular, der tilsendes efter  

 anmodning.
Ratevis forudbetaling af støtte i henhold til Rådets forordning nr. 355/77  

 kan ske i henhold til EF-Kommissionens praksis, jfr.
EF-Kommissionens  

 tilsagnsskrivelse om støtte.
EFTERFØLGENDE KONTROLBESTEMMELSER 13. Tilskudsmodtageren er forpligtet til de første 2  

 regnskabsår efter projektets færdiggørelse hvert år at indsende 1 eksemplar  

 af årsregnskabet til fiskeriministeriet.
 Tilskudsmodtageren er endvidere forpligtet til 2 år efter udbetaling af  

 tilskuddet fra EF-Kommissionen (det vil i praksis sige efter udløbet af det  

 2. regnskabsår efter projektets færdiggørelse) at udarbejde en rapport om den  

 økonomiske virkning, projektets gennemførelse har haft for virksomheden.
 Rapporten skal udarbejdes i henhold til Kommissionsforordning nr. 1096/81  

 af 9. april 1981 og indsendes til fiskeriministeriet i 3 EKSEMPLARER.  

 Fiskeriministeriet sender forordningen til de virksomheder, der modtaget  

 EF-tilskud.
 Tilskudsmodtageren er, indtil denne rapport er indsendt, forpligtet til at  

 opbevare de fornødne regnskabsmæssige bilag og anden dokumentation vedrørende  

 det projekt, hvortil der er ydet tilskud, med henblik på eventuel kontrol i  

 overensstemmelse med § 4 i lov nr. 124 af 29. marts 1978 (med senere  

 ændringer).
 Med hensyn til eventuel hel eller delvis tilbagebetaling af tilskud  

 henvises til punkt 8.
GENEREL TILBAGEBETALINGSKLAUSUL 14. Fiskeriministeriet kan kræve tilskuddet  

 tilbagebetalt, såfremt den genstand, maskine, bygning eller andet, hvortil  

 det er ydet tilskud, afhændes eller udlejes, dog således at det beløb, der  

 kan kræves tilbagebetalt, nedsættes med 1/5 hvert fulde år, virksomheden  

 efter tilskuddets udbetaling har været drevet det pågældende sted.
SKATTEMÆSSIG BEHANDLING AF TILSKUD 15. Tilskud i henhold til Rådsforordning nr. 355/77 og  

 i henhold til lov nr. 124 af 29. marts 1978 (med senere ændringer) behandles  

 skattemæssigt efter reglerne i ligningslovens § 27 B, hvilken indebærer, at  

 sådanne tilskud medregnes ved opgørelsen af den skattepligtige indkomst inden  

 for en 10-års periode.
