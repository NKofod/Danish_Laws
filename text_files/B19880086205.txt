 I henhold til § 23 c og efter bemyndigelse fra arbejdsministeren, § 16,  

 stk. 1 og § 21 i lov om beskæftigelsesmuligheder for unge m.v. jf.  

 lovbekendtgørelse nr. 79 af 15. februar 1988 fastsættes:
Udbetaling af tilskud Løntilskud til ansættelse af unge ledige m.fl. i private virksomheder § 1.  Kommunen udbetaler løntilskud til de private  

 arbejdsgivere for den periode, hvor den ansatte modtager løn fra  

 arbejdsgiveren.
§ 2.  Tilskuddet udbetales til arbejdsgiveren for  

 perioder på 3 måneder regnet fra ansættelsestidspunktet.
I særlige tilfælde  

 kan kommunen udbetale tilskuddet månedsvis.
Tilskud udbetales bagud.
 § 3.  Udbetalingen sker på grundlag af arbejdsgiverens  

 oplysninger på en afregningsblanket. (Vedlagt dokumentation i form af  

 lønsedler).
 § 4.  Statstilskud gives som 50 pct. refusion af de  

 kommunale udgifter til løntilskud inden for den tildelte andel af regionens  

 bevilling.
Beskæftigelsesprojekter med statstilskud efter lovens § 2, nr. 1 § 5.  Det statslige deltager-timetilskud kan udbetales  

 til beskæftigelsesprojekter, der iværksættes efter lovens § 2, stk. 1, nr. 1  

 af kommuner eller amtskommuner eller i øvrigt (med)finansieres kommunalt  

 inden for den tildelte andel af regionens bevilling.
Beskæftigelsesprojekter med statstilskud efter lovens § 2, nr. 2 og  

 3 § 6.  Det statslige tilskud udbetales af  

 Arbejdsformidlingen til beskæftigelsesprojekter, der er iværksat af  

 statsinstitutioner, statslige institutioner organisationer, foreninger,  

 selskaber og lignende efter lovens § 2, stk. 1, nr. 2 og 3, og som  

 medfinansieres af den statslige bevilling.
 § 7.  Af den statslige bevilling kan afholdes  

 lønudgifter samt maksimalt 20 pct. af lønudgifter til materialer m.v.
 § 8.  Udbetaling af tilskud sker efter anmodning fra  

 den ansvarlige for beskæftigelsesprojektet på en afregningsblanket.
Stk. 2.  Udbetaling af tilskud foretages kvartalsvis  

 bagud.
Udbetaling af forskud må ikke finde sted.
 Stk. 3.  Arbejdsformidlingen kan dog tillade, at tilskud  

 udbetales månedsvis bagud.
 § 9.  Beskæfttigelsesprojekter, der modtager  

 statstilskud efter § 2, stk. 1, nr. 2 og 3, skal aflægge årsregnskab til  

 Arbejdsmarkedsnævnet.
 Stk. 2.  Årsregnskabet skal påføres en  

 revisionserklæring af en autoriseret revisor eller registreret revisor eller  

 af Kommunernes Revisionsafdeling (for statsinstitutioner en erklæring fra  

 Rigsrevisionen).
Statstilskud til arbejdsmarkedsuddannelser § 10.  Kommuner og amtskommuner, der køber kurser  

 finansieret efter lovens § 23 a nr. 1 eller 2 og uddannelsespladser efter  

 lovens § 23 a, betaler til uddannelsesinstitutionen inden for den tildelte  

 andel af regionens bevilling.
 § 11.  Arbejdsmarkedsnævn, der køber kurser og  

 uddannelsespladser efter lovens § 23 a, stk. 5 betaler til  

 uddannelsesinstitutionen.
 § 12.  Kursusgodtgørelse til deltagere i  

 arbejdsmarkedsuddannelser finansieret efter lovens § 23 a, stk. 1, nr. 2,  

 jfr. stk. 3 og 5 udbetales efter regler efter lov om  

 arbejdsmarkedsuddannelser.
Afregning af statstilskud med kommuner og  

 amtskommuner § 13.  Kommuner og amtskommuner indberetter efter  

 hvert kvartal de præsterede deltagertimetal samt afholdte udgifter, der  

 berettiger til statstilskud.
 Stk. 2.  Arbejdsformidlingen fastsætter tidsfristerne  

 for den kvartalsvise indberetning.
 Stk. 3.  Anmodning om afregning af statstilskud for 4.  

 kvartal skal være Arbejdsformidlingen i hænde senest den 10. januar i det  

 følgende finansår.
 § 14.  Kommuner og amtskommuner anmoder  

 Arbejdsformidlingen og udbetaling af statstilskud for et kalenderkvartal ad  

 gangen.
 Stk. 2.  Arbejdsformidlingen afregner statstilskud  

 kvartalsvis bagud af den tildelte andel af regionens bevilling.
 § 15.  Indberetning af præsterede deltagertimer samt  

 berettiget statstilskud hertil for hvert finansår skal indsendes til  

 Arbejdsformidlingen senest 1. marts det følgende år.
 Stk. 2.  Indberetningen med påført revisionserklæring  

 fra kommunernes revision indsendes til Arbejdsformidlingen senest den 1.  

 september det følgende år.
 § 16.  Arbejdsformidlingen foretager endelig  

 årsafregning på grundlag af de oplysninger, der gives efter § 15.
 Stk. 2.  Arbejdsformidlingen påser, at de udbetalte  

 statstilskud er omfattet af de rammer for bevillingen, der er tildelt  

 amtskommune, kommuner og arbejdsmarkedsnævn ved fordelingen af den regionale  

 bevilling.
Omfordelinger § 17.  Kommuner og amtskommuner udarbejder inden 1.  

 juni til Arbejdsmarkedsnævnet et kvalificeret skøn over forbruget af  

 statsmidler i det indeværende finansår, herunder det ønskede merforbrug eller  

 forventede mindreforbrug i forhold til den af nævnet tildelte  

 bevillingsramme.
 Stk. 2.  Kommuner og amtskommuner tilkendegiver,  

 samtidig overfor nævnet, hvilke indbyrdes omfordelinger af midler, der vil  

 finde sted i finansåret.
 § 18.  Nævnet underretter herefter Arbejdsdirektoratet  

 om regionens forventede forbrug af beskæftigelsesmidler i finansåret.
 Stk. 2.  Nævnet meddeler samtidig til  

 Arbejdsdirektoratet, om regionen ønsker andel i en omfordeling af statslige  

 beskæftigelsesmidler mellem regionerne.
 § 19.  Arbejdsdirektoratet foretager efter anmodning  

 fra Arbejdsmarkedsnævnene, hvis der er uforbrugte midler hertil, en  

 omfordeling mellem regionerne.
 Stk. 2.  Arbejdsmarkedsnævnet orienterer senest den 1.  

 september kommuner og amtskommuner om det reviderede fordelingsgrundlag.
Indberetning § 20.  Kommuner og amtskommuner skal løbende  

 underrette Arbejdsformidlingen om samtlige ledige, der ansættes i  

 beskæftigelses- og uddannelsesforanstaltninger efter lov  

 ombeskæftigelsesmuligheder for unge m.v., jf. lovens § 9, 11 og 19 samt  

 bekendtgørelse om beskæftigelsesmuligheder for unge m.v. § 63.
 Stk. 2.  Kommuner og amtskommuner skal løbende  

 underrette Arbejdsformidlingen om samtlige ledige, der ophører i en  

 foranstaltning som nævnt i stk. 1, og angive årsagen til ophøret.
 § 21.  Det er en betingelse for udbetaling af  

 statstilskud, at kommuner og amtskommuner senest i tilknytning til den  

 kvartalsvise indberetning, jf. § 14, stk. 1 har meddelt Arbejdsformidlingen:
 § 22.  Kommuner og amtskommuner giver senest i  

 tilknytning til den kvartalsvise indberetning meddelelse om samtlige ledige,  

 hvortil der ydes statstilskud, med angivelse af cpr. nr., navn,  

 ansættelsesform og periode.
 § 23.  Kommuner og amtskommuner indberetter  

 beskæftigelsesprojekter uden statstilskud til Arbejdsformidlingen.
 § 24.  Indberetning og meddelelser efter denne  

 bekendtgørelse skal ske efter retningslinjer og skemamateriale udarbejdet af  

 Arbejdsdirektoratet.
Ikrafttrædelsesbestemmelser § 25.  Bekendtgørelsen træder i kraft den 1. januar  

 1989.
Arbejdsdirektoratet, den 16. december  

 1988 CARSTEN JARLOV /Anders Kjær Bilag 1 Opgørelse af tilskudsberettigede lønudgifter a.
Opgørelse af tilskudsberettigede timer b.
Lønudgifter, der kan afholdes af kommunens pligtmidler Feriepenge indbetalt til FerieGiro eller feriekort er omfattet af de  

 faktiske lønudgifter.
 Ferieperioder, hvor arbejdsgiveren er forpligtet til at udbetale løn til  

 den ansatte under dennes ferie er omfattet af de faktiske lønudgifter.
 Ferieperioder, hvor arbejdsgiveren er forpligtet til at udbetale løn til  

 den ansatte under dennes ferie er omfattet af de faktiske lønudgifter.  

 Ferietimer optjent under ansættelsen er ikke omfattet.
 Der afholdes lønudgifter under sygdom i den periode, hvor arbejdsgiveren  

 afholder hele lønudgiften.
 Der kan ikke afholdes lønudgifter til sygdomsperioder, hvortil  

 arbejdsgiveren modtager refusion eller en forsikret.
 Der kan ikke udbetales statstilskud samtidig til samme person efter  

 flere beskæftigelsesfremmende ordninger.
Bilag 2 Betingelser for iværksættelse af beskæftigelsesprojekter finansieret af  

 pligtmidler Beskæftigelsesprojekter finansieret fuldt ud af kommunale pligtmidler  

 efter lovens § 26, skal opfylde følgende betingelser:
- Formålet skal være at oprette arbejdspladser på beskæftigelsesprojekter  

 for at fremme beskæftigelsen af ledige på lokalt initiativ.
En eventuel  

 afsætning af produkter skal være et underordnet følge af dette formål.
- Arbejdet på beskæftigelsesprojekter må kun omfatte arbejde, der ellers  

 ikke ville blive udført jf.
Arbejdsministeriets bekendtgørelse nr. 626 af 14.  

 oktober 1988 om beskæftigelsesmuligheder for unge m.v., § 5.
 - Den, der ansættes på et beskæftigelsesprojekt, skal opfylde  

 betingelserne i bekendtgørelsens § 16, 17 og 18.
 Hvis betingelserne fraviges, er det dog kommunen selv, og ikke  

 Arbejdsformidlingen, der påser, at betingelserne i § 16, stk. 1 er opfyldte.
 - Med hensyn til rådighed for arbejdsmarkedet henvises til § 17 i  

 bekendtgørelsen.
 - Med hensyn til løn og arbejdsvilkår henvises til § 19 i bekendtgørelsen.
 - Med hensyn til merbeskæftigelseskravet henvises til kapitel 10 i  

 bekendtgørelsen.
 - Med hensyn til undervisning henvises til kapitel 9 i bekendtgørelsen.
Bilag 3 Udgifter til beskæftigelsesprojekter, der kan afholdes af pligtmidler Kommuner og amtskommuners finansiering af beskæftigelsesprojekter af  

 pligtmidler efter lovens § 26, stk. 1 med og uden statstilskud omfatter  

 følgende udgifter:
