Cirkulære om aftale om tillæg mv. til tjenestemandslignende ansatte adjunkter, lektorer og studielektorer under ACs forhandlingsområde ved institutioner for erhvervsrettet uddannelse Generelle bemærkninger 1. Finansministeriet og AC har indgået vedlagte aftale om tillæg mv. til tjenestemandslignende ansatte adjunkter, lektorer og studielektorer ved institutioner for erhvervsrettet uddannelse.
 2
. Der er gennemført konsekvensændringer i aftalen, så den nu følger reglerne for vejledning af pædagogikumkandidater jf. cirkulære om ændring af reglerne for vejledere af pædagogikumkandidater ved de gymnasiale uddannelser (Perst. nr. 032-10).
 3. Samtlige tillæg er angivet i grundbeløb pr. 1. oktober 1997. De med * markerede tillæg mv. er pensionsgivende med en pensionsprocent på 17,1 pct.
Ikrafttræden Cirkulæret har virkning fra den 1. april 2011.
 Samtidig ophæves cirkulære af 25. juni 2008 om aftale om tillæg mv. til tjenestemandslignende ansatte adjunkter, lektorer og studielektorer under AC´s forhandlingsområde ved institutioner for erhvervsrettet uddannelse.
Personalestyrelsen, den 14. juni 2011 Markus Hahn Aftale om tillæg mv. til tjenestemandslignende ansatte adjunkter, lektorer og studielektorer under AC's forhandlingsområde ved institutioner for erhvervsrettet uddannelse § 1. Dækningsområde Aftalen dækker adjunkter og lektorer ved erhvervsrettet udannelse under ACs forhandlingsområde i lønramme 16, 21, 29 og 31 (skalatrinforløb 21, 26, 28, 30, 32, 38, 40, 42, 44 og 44), lektorer i lønramme 34 (skalatrin 47), samt studielektorer i lønramme 36 (skalatrin 49).
 Cirkulærebemærkninger til § 1:
 Aftalen omfatter personer ved handelsskoler, tekniske skoler og landbrugsskoler, der er ansat på tjenestemandslignende ansættelsesvilkår i henhold til Undervisningsministeriets ansættelsesbekendtgørelse nr. 101 af den 1. februar 2007 om ansættelsesvilkår for tjenestemandslignende ansatte ved institutioner for erhvervsrettet uddannelse og kostafdelinger i stillinger som:
1. Adjunkt/lektor i lønramme 16/31, 2. Lektor i lønramme 34 og 3. Studielektor i lønramme 36.
 Ansættelse af lærere ved institutioner for erhvervsrettet uddannelse i stillinger, der kræver en akademisk uddannelse, har siden 1. august 1995 skullet ske i henhold til overenskomsten for akademikere i staten.
 Der er dog mulighed for, at lærere, der er ansat på tjenestemandslignende vilkår ved erhvervsskoler og skolehjem før 1. august 1995 i en stilling som ikke-akademisk eller akademisk lærer og som skifter til en stilling, der kræver akademisk uddannelse, ved skolen eller ved en anden skole inden for skoleområdet, kan forblive ansat på tjenestemandslignende vilkår.
 De nærmere betingelser fremgår af § 38, stk. 3 i Undervisningsministeriets ansættelsesbekendtgørelse nr. 101 af 1. februar 2007.
 Stillingsbetegnelsen for ansatte i lønramme 16/31 på skalatrin 21  42 er adjunkt og for ansatte på skalatrin 44 lektor.
 I lønramme 16/31 er skalatrin 21 et-årigt, hvorimod skaltrin 26, 28, 30, 32, 38, 40, 42 er to-årige og 44 er sluttrin.
 Ansatte i lønramme 16/31 og 34 er omfattet af lokallønsaftalen, hvorimod ansatte i lønramme 36 er omfattet af cheflønsaftalen.
 Ansatte der er oprykket til lønramme 34 i henhold til aftalen om lokalløn ydes tillæg i det omfang, der er indgået lokal aftale herom.
§ 2. Klassificeringstillæg Der ydes følgende særlige tillæg:
 1) Til adjunkter/lektorer ved handelsskoler i lønramme 16/31 som har været på slutløn i 2 år ydes et tillæg på 12.900 kr.* Tillægget træder i stedet for tillæg efter Lønnings- og klassificeringslovens § 31, stk. 6.
 2) Til lektorer ved handelsskoler i lønramme 34 ydes et tillæg 7.800 kr.*. Tillægget ydes udover eventuelt tillæg efter punkt c.
 3) Til lektorer ved handelsskoler i lønramme 34, der er ansat i stillinger der i medfør af bestemmelsen i Lønnings- og klassificeringsloven § 30, stk. 3 er oprykket fra lønramme 16/31 ydes et tillæg på 12.900 kr.* Tillægget træder i stedet for tillæg efter Lønnings- og klassificeringslovens § 31, stk. 7.
4) Til adjunkter/lektorer i lønramme 16/31 ved tekniske skoler med mere end 17 års anciennitet ydes et tillæg på 11.500 kr.* § 3. Undervisningstillæg 1) Til adjunkter/lektorer i lønramme 16/31, der ved handelsskoler og tekniske skoler underviser ved de erhvervsgymnasiale uddannelser og/eller ved videregående uddannelser eller tilsvarende højere niveauer ydes et undervisningstillæg på 25.400 kr.* Tillægget forhøjes efter 3 års ansættelse til 32.100 kr.* Undervisningstillægget på 25.400 kr.* forhøjes til 27.400 kr.* pr. 1. april 2009. Tillægget efter 3 års ansættelse på 32.100 kr.* forhøjes til 35.100 kr.* pr. 1. april 2009.
 I stedet for undervisningstillæg kan der ydes tillæg for undervisning i henhold til punkt b.
2) Til adjunkter/lektorer i lønramme 16/31 og 34, der ved handelsskoler, tekniske skoler og landbrugsskoler underviser ved erhvervsakademiuddannelser (AK), ved bygningskonstruktøruddannelsen  og tillige ved datamatiker- og datanomuddannelserne, ydes et generelt undervisningstillæg på 26.000 kr.* Efter 3 år udgør undervisningstillægget 33.500 kr.* Der ydes herudover et særligt undervisningstillæg på 7.400 kr.* Tillægget forhøjes til 9.400 kr.* pr. 1. april 2009.
 Ved opgørelsen af hvornår erhvervsakademitillæg har været oppebåret i 3 år medregnes også perioder før den 1. april 2002, hvori læreren har varetaget undervisning ved erhvervsakademiuddannelserne (AK) og/eller ved markedsøkonom-, handelsakademi- eller bygningskonstruktøruddannelsen.
 Perioder efter 1. oktober 2006, hvori læreren har været beskæftiget ved datamatiker- og datanomuddannelserne, medregnes tillige i opgørelsen af hvornår erhvervsakademitillæg har været oppebåret i 3 år.
 Cirkulærebemærkninger til § 3:
Det er forudsat, at undervisningstillæg (dvs. tillæg, der er knyttet til arbejde ved en bestemt uddannelse) oppebæres forholdsmæssigt i forhold til beskæftigelsesgraden ved arbejde i én stilling, som omfatter tjeneste ved flere uddannelser, hvor der ydes særligt undervisningstillæg, f.eks. erhvervsakademiuddannelser og datanom- og datamatikeruddannelserne § 4. Andre tillæg 1) Til lærere der udfører vejledning af pædagogikumkandidater, ydes et tillæg i henhold til aftale af 27. oktober 2010 om ændring af reglerne for vejledere af pædagogikumkandidater ved de gymnasiale uddannelser (Perst. nr. 032-10). Tillægget udgør 16.700 kr.* pr. pædagogikumkandidat.
 2) Til lærere i lønramme 16/31 ved tekniske skoler, der varetager hverv som ledende lærer, ydes et tillæg på 19.700 kr.* årligt.
§ 5. Særlige bestemmelser For lærere ansat ved landbrugsskolerne før 1. august 1995 henvises til aftale af 28. juli 1995 mellem AC og Undervisningsministeriet om overgangsordning for lærere ansat ved landbrugsskolerne.
De i denne aftale (§ 5) anførte personlige særlige undervisningstillæg udgør henholdsvis 7.400 kr.*, 26.200 kr.*, 10.200 kr.* og 22.100 kr.* De ovenfor anførte personlige særlige undervisningstillæg forhøjes pr. 1. april 2009 til henholdsvis 9.400 kr.*, 28.200 kr.*, 12.200 kr.* og 24.100 kr.* Stk. 2. Der henvises til aftale af 30. juni 1998 mellem Jordbrugsakademikernes Forbund og Undervisningsministeriet om løn- og ansættelsesvilkår for lærere i lr. 16/31 ved Gartnerskolen Søhus før skolens overgang til erhvervsskole pr. 1. juni 1991, for så vidt angår denne gruppe ansatte.
§ 6. Pension for ansatte med en forsikringsmæssig pensionsordning Ansættelsesmyndigheden indbetaler pensionsbidrag af den pensionsgivende løn på det pågældende skalatrin samt af pensionsgivende tillæg efter denne aftale og tillæg af lokal- og cheflønspuljen, der er aftalt pensionsgivende jf. aftale af 22. april 2002 om pensionsbidrag af visse faste tillæg.
Stk. 2. Det samlede pensionsbidrag udgør 17,1 pct. af de pensionsgivende løndele.
Af pensionsbidraget anses 1/3 for at være den ansattes eget bidrag.
Lønspecifikationen skal indeholde oplysning herom.
 Stk. 3. Ansættelsesmyndigheden indbetaler pensionsbidragene til de pensionsordninger, der er nævnt i Bilag A til overenskomst for akademikere i staten.
§ 7. Pension for ansatte med en statsgaranteret pensionsordning Ansættelsesmyndigheden indbetaler pensionsbidrag af pensionsgivende tillæg efter denne aftale og tillæg af lokal- og cheflønspuljen, der er aftalt pensionsgivende jf. aftale af 22. april 2002 om pensionsbidrag af visse faste tillæg.
Stk. 2. Det samlede pensionsbidrag udgør 17,1 pct. af de pensionsgivende løndele, jf. stk. 1. Af pensionsbidraget anses 1/3 for at være den ansattes eget bidrag.
Lønspecifikationen skal indeholde oplysning herom.
Stk. 3. Ansættelsesmyndigheden indbetaler pensionsbidragene til de pensionsordninger, der er nævnt i bilag A i Overenskomst for akademikere i staten.
Er den pågældende lærer ikke omfattet af en sådan ordning, indbetales pensionsbidragene til COII  konto i PFA.
 § 8. Ikrafttræden mv.
 Aftalen har virkning fra den 1. april 2011.
 Stk. 2. Samtidig ophæves aftale af 25. juni 2008 mellem Finansministeriet og AC om tillæg mv. til tjenestemandslignende ansatte adjunkter, lektorer og studielektorer under AC´s forhandlingsområde ved institutioner for erhvervsrettet uddannelse.
 Stk. 3. Aftalen kan af parterne opsiges skriftligt med 3 måneders varsel til en 31. marts, dog tidligst til den 31. marts 2013.
