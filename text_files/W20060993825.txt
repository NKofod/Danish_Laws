En  

 institution for sindslidende havde ansøgt om dispensation fra reglerne om  

 hvileperiode og fridøgn.
Det oplystes i ansøgningen, at institutionen var et  

 socialpædagogisk opholdssted for sindslidende med dobbeltdiagnoser, der havde  

 behov for støtte døgnet rundt.
Det arbejde, som de ansatte udførte, var af en  

 sådan karakter, at en fravigelse af bekendtgørelsens bestemmelser om  

 hvileperiode  

 og fridøgn var nødvendig for, at bostedet kunne yde sine beboere den støtte,  

 omsorg og pleje, de havde behov for.  


  

 Arbejdstilsynet gav afslag på anmodning om dispensation fra reglerne om  

 hvileperiode og fridøgn.  


  

 Arbejdsmiljøklagenævnet stadfæstede Arbejdstilsynets afgørelse.  


  

 Ved afgørelsen lagde nævnet vægt på, at hele 24 timers vagten måtte betragtes  

 som arbejdstid, da de ansatte stod til rådighed i tidsrummet fra kl. 23.00  

 til  

 7.00.  


  

 Nævnet lagde endvidere vægt på, at hensynet til den angivne  

 konflikthåndtering  

 og medarbejdernes tilfredshed med at arbejde i 24-timers vagter, ikke kunne  

 begrunde, at hensynet til de ansattes daglige hvileperiode blev tilsidesat.
I  

 denne vurdering indgik, at der var tale om en betydelig overskridelse af  

 hvileperioden, ligesom der var tale om en permanent ordning.
Dispensation  

 fra hviletidsbestemmelserne Arbejdsmiljøklagenævnet har på møde den 29. august 2006  

 behandlet XX klage over Arbejdstilsynets afgørelse af 15. februar 2006  

 vedrørende afslag på ansøgning om dispensation fra reglerne om hvileperiode  

 og  

 fridøgn m.v.
Nævnet traf følgende A F G Ø R E L S E Arbejdsmiljøklagenævnet er enigt med Arbejdstilsynet i,  

 at der ikke kan gives dispensation fra kravet om daglig hvileperiode, således  

 at de ansatte i XX kan arbejde i 24-timers vagter.
 Arbejdsmiljøklagenævnet fastholder således  

 Arbejdstilsynets afgørelse af 15. februar 2006.
B E G R  

 U N D E L S E Arbejdsmiljøklagenævnet har lagt til grund, at   

 	  

 XX er et  

 socialpædagogisk opholdssted for sindslidende med dobbeltdiagnoser, der har  

 behov  

 for støtte døgnet rundt,   

 	  

 det er oplyst, at jo  

 flere medarbejderskift over et døgn vil betyde flere konfliktsituationer,  

 idet  

 beboerne vil prøve at splitte medarbejderne (kaldet splitting),   

 	  

 XX ikke har indgået  

 overenskomst med faglige organisationer, og at hver medarbejder er ansat på  

 kontrakt,   

 	  

 de ansatte ifølge det  

 oplyste er tilfredse med at arbejde i 24-timers vagter, og   

 	  

 de ansatte i vagterne  

 har mulighed for at sove fra kl. 23.00 til 7.00, men at tilkald fra beboerne  

 kan forekomme.
Ifølge arbejdsmiljøloven er udgangspunktet at de  

 ansatte skal have 11 timers hvile inden for 24 timer.
Under forskellige  

 betingelser kan man i begrænset omfang gå ned til 8 timers hvile.
Hvis man  

 ønsker at gå under 8 timer, kræver det altid en dispensation fra  

 Arbejdstilsynet.
 Nævnet har lagt vægt på, at dispensation fra  

 hviletidsbestemmelserne kan gives i tilfælde, hvor arbejdet omfatter  

 modtagelse, behandling og/eller pleje på hospitaler eller lignende, jf. bilag  

 1  

 i bekendtgørelse om hvileperiode og fridøgn mv.
 Nævnet har lagt til grund, at XX er omfattet af  

 bekendtgørelsens bilag 1.
 Arbejdsmiljøklagenævnet har lagt vægt på, at hele  

 24-timers vagten må betragtes som arbejdstid, da de ansatte også står til  

 rådighed i tidsrummet fra kl. 23.00 til kl. 7.00.
Nævnet har endvidere lagt vægt på, at hensynet til den  

 angivne konflikthåndtering og medarbejdernes tilfredshed med at arbejde i  

 24-timers vagter, ikke kan begrunde, at hensynet til de ansattes daglige  

 hvileperiode tilsidesættes.
I denne vurdering er indgået, at der er tale om  

 en  

 betydelig overskridelse af hvileperioden, ligesom der er tale om en permanent  

 ordning.
 Til det i klagen anførte, om at beboerne har behov for  

 stabilitet, struktur og ensartethed i måden at gøre tingene på, hvorfor det  

 er  

 af afgørende betydning, at beboerne oplever så få medarbejderskift som  

 muligt,  

 skal Arbejdsmiljøklagenævnet bemærke, at dette ikke kan begrunde, at de  

 ansatte  

 skal arbejde 24 timer i døgnet uden hviletid, idet hensynet til de ansattes  

 sundhed og sikkerhed ikke bør vige for disse hensyn.
 Til det i klagen anførte, om at alle de ansatte er  

 tilfredse med at arbejde i 24-timers vagter, og at de ikke oplever nogen  

 overlast ved ikke at få 11 timers daglig hvile, skal Arbejdsmiljøklagenævnet  

 bemærke, at dette ikke kan begrunde, at de ansattes hvileperiode  

 tilsidesættes.
 Til det i klagen anførte, om at Arbejdstilsynets  

 afgørelse er urigtig, herunder at afgørelsen ikke lever op til de krav som  

 stilles til en begrundelse, jf. forvaltningslovens § 24, skal  

 Arbejdsmiljøklagenævnet  

 bemærke, at nævnet som anført ovenfor er enigt i Arbejdstilsynets afgørelse.  

 For så vidt angår Arbejdstilsynets begrundelse, så anser nævnet ikke  

 afgørelsen  

 for at være mangelfuldt begrundet.
 Nævnet har herved lagt vægt på, at der i afgørelsen er  

 redegjort for reglerne om hviletid og fridøgn, ligesom der i afgørelsen er  

 redegjort for de hensyn, der har været bestemmende for Arbejdstilsynets skøn.  

 Arbejdstilsynet har netop lagt vægt på, at arbejde på et socialpædagogisk  

 opholdssted  

 ikke indebærer en særlig arbejdsform, som gør en fravigelse nødvendig,  

 ligesom  

 der lægges vægt på, at den angivne konflikthåndtering m.v. ikke kan begrunde,  

 at hensynet til de ansattes daglige hvileperiode tilsidesættes.
Til det i klagen anførte, om såfremt de ansatte havde  

 været organiseret, så ville institutionen frit kunne have lavet en  

 lokalaftale  

 om 24-timers vagter, skal Arbejdsmiljøklagenævnet bemærke, at dette ville  

 forudsætte, at der var en organisationsaftale, der tillod dette, og som var  

 godkendt af Arbejdstilsynet.
Der henvises i den forbindelse til  

 bekendtgørelsens § 21, jf. § 19.
R E G L E R Arbejdsmiljøklagenævnet henviser til:
  

 	  

 § 50 og § 55 i lov om  

 arbejdsmiljø, jf. lovbekendtgørelse nr. 268 af 18. marts 2005,   

 	  

 § 3, § 15, § 19, § 21  

 og § 33 nr. 1 og nr. 2 i bekendtgørelse nr. 324 af 23. maj 2002 om  

 hvileperiode  

 og fridøgn mv.,   

 	  

 bekendtgørelse om  

 ændring af bekendtgørelse om hvileperiode og fridøgn mv. nr. 611 af 23. juni  

 2003 vedr. bilag 1,   

 	  

 uddrag af  

 At-meddelelse nr. 5.01.1/November 1997 og daglig hvileperiode,   

 	  

 uddrag af  

 At-meddelelse nr. 5.01.3/November 1997 om aftaler om hvileperiode og fridøgn  

 og   

 	  

 uddrag af  

 AT-meddelelse nr. 5.01.4/November 1997 om rådighedstjeneste og anden særlig  

 tjeneste.
På klagenævnets vegne XXX Kopi til XXX De kan læse om afgørelsens faktiske og retlige grundlag  

 på de følgende sider.
1. Sagsforløb Arbejdstilsynet fremstiller sagen på følgende måde:
 Den 12. december 2005 modtog Arbejdstilsynet brev,  

 dateret 1. november 2005 fra XX.
I brevet søgte bostedet i medfør af § 33 i  

 bekendtgørelse nr. 324 af 23. maj 2002 om hvileperiode og fridøgn m.v. om  

 dispensation fra reglerne i bekendtgørelsens §§ 3 og 4.
Det oplyses i ansøgningen, at XX er et socialpædagogisk  

 opholdssted for sindslidende med dobbeltdiagnoser, der har behov for støtte  

 døgnet rundt.
Det arbejde, som de ansatte ved XX udfører, er af en sådan  

 karakter, at en fravigelse af bekendtgørelsens bestemmelser om hvileperiode  

 og  

 fridøgn er nødvendig for, at bostedet kan yde sine beboere den støtte, omsorg  

 og pleje, de har behov for.
XX er godkendt til 10 beboere, og der er pt. ansat i  

 alt 12 medarbejdere.
Arbejdstiden er aktuelt planlagt som 24-timers vagter,  

 hvor hver medarbejder har 10 vagter pr. måned.
Fra 1. januar 2006 ændres  

 antallet  

 af vagter til 8 over 4 uger, i alt 192 timer.
Derudover får medarbejderne på  

 skift en ekstra fridag i kvartalet.
I vagterne har medarbejderne sovemulighed  

 fra kl. 23.00 til 07.00. Tilkald fra beboerne kan forekomme.
 XX har ikke indgået overenskomst med faglige organisationer,  

 og hver medarbejder er ansat på kontrakt.
 Det oplyses at medarbejderne klart har tilkendegivet,  

 at både den aktuelle og den planlagte arbejdsform er optimal i forhold til  

 såvel det pædagogiske arbejde med stedets beboere som deres private forhold  

 med  

 lange friperioder.
Institutionens leder XX har supplerende oplyst, at  

 denne type beboere ofte kommer i konfliktsituationer og ofte vil prøve at  

 splitte medarbejderne, kaldet splitting.
Jo flere  

 medarbejderskift over et  

 døgn, jo tiere muligheder for splitting.
Nu skifter de personale kl. 22.30.  

 Det  

 er på et tidspunkt, hvor roen er ved at sænke sig og eventuelle konflikter i  

 dagens løb er løst.
Når beboerne vågner op næste dag, er det så den samme  

 medarbejder hele dagen igennem.
 Det oplyses at arbejdsformen er god både for beboere og  

 medarbejdere, og at den anvendes i flere lignende opholds- og bosteder.
 Ved afgørelse af 15. februar 2006 gav Arbejdstilsynet  

 afslag på dispensation.
 Arbejdstilsynet har ved afgørelsen lagt til grund, at  

 hele 24-timers vagten betragtes som arbejdstid, da de ansatte om natten står  

 til rådighed på arbejdsstedet.
Arbejdstilsynet har endvidere henvist til, at det er  

 Arbejdstilsynets praksis, at arbejde på et socialpædagogisk opholdssted ikke  

 indebærer en særlig arbejdsform, som gør en fravigelse nødvendig efter  

 bekendtgørelsens § 33, nr. 2. Arbejdstilsynet har ved afgørelsen lagt vægt  

 på,  

 at hensynet til den angivne konflikthåndtering m.v. ikke kan begrunde, at  

 hensynet til de ansattes daglige hvileperiode tilsidesættes. 2. Arbejdstilsynets  

 afgørelse Arbejdstilsynet traf den 15. februar 2006 følgende  

 afgørelse:
Afgørelse Arbejdstilsynet kan ikke give dispensation fra kravet  

 om daglig hvileperiode, således at de ansatte kan arbejde i 24-timers vagter.
 .
Vejledning Hvis betingelserne i bekendtgørelsens § 9 er opfyldt  

 kan der indgås en aftale der i begrænset omfang muliggør nedsættelse af  

 hvileperioden  

 til 8 timer.
Yderligere nedsættelse eller § 21, kræver at aftalen godkendes  

 af  

 Arbejdstilsynet.
Efter hidtidig praksis vil der normalt ikke blive godkendt  

 aftaler  

 om 24-timers arbejde uden hvileperiode.
 Pligten, til at sørge for, at de ansatte får den  

 daglige hvileperiode og det ugentlige fridøgn påhviler såvel arbejdsgiverne,  

 arbejdslederne som de ansatte, jf. arbejdsmiljølovens § 82, stk. 1, nr. 2. De  

 ansatte kan hverken ved individuel eller ved kollektiv overenskomst fraskrive  

 sig retten til en daglig hvileperiode og et ugentligt fridøgn i videre  

 omfang,  

 end lovens udtrykkelige undtagelsesbestemmelser og de i henhold hertil  

 udstedte  

 regler hjemler.
Til orientering kan det oplyses, at bl.a.
EF-domstolens  

 dom af 9. september 2003, C-l51/02, fortolker begreberne hviletid og  

 arbejdstid  

 i relation til rådighedsvagt på tjenestestedet.
På baggrund af EF-domstolens  

 fortolkning af EU-arbejdstidsdirektivet (2003/88EF) arbejdes der på en  

 ændring  

 af direktivet. ..
3. Klagen til  

 Arbejdsmiljøklagenævnet Som advokat for xx skal jeg herved i medfør af  

 arbejdsmiljølovens § 81 påklage Arbejdstilsynets afslag af 15. februar 2006  

 på  

 ansøgning om dispensation fra reglerne om hvileperiode og fridøgn.
 Min klient ansøgte ved brev af 1. november 2005  

 Arbejdstilsynet om tilladelse til at dispensere fra reglerne om hvileperiode  

 og  

 fridøgn.
 Som begrundelse for ansøgningen om en dispensation  

 anførte min klient, at der var tale om et socialpædagogisk opholdssted for  

 sindslidende med dobbeltdiagnoser, der har behov for støtte døgnet rundt.
Det kan supplerende oplyses, at der er tale om de  

 dårligst fungerende dobbeltdiagnosticerede sindslidende.
Beboerne har derfor  

 behov for en meget stram og struktureret hverdag med helt klare og håndfaste  

 aftaler.
 Der er tale om beboere, der ikke magter selv små  

 afvigelser fra det vante, hvorfor det er helt afgørende for disse beboeres  

 sociale trivsel, at der ikke sker ændringer i de daglige rutiner eller i  

 forudgående  

 aftaler.
 Af hensyn til opfyldelsen af beboernes behov for  

 stabilitet, struktur og ensartethed i måden at gøre tingene på, er det af  

 afgørende betydning, at beboerne oplever så få medarbejderskift på et døgn  

 som  

 muligt.
Min klient ønskede derfor at planlægge medarbejdernes  

 arbejdstid, således at den enkelte medarbejder har 8 vagter af 24 timer på en  

 måned.
En vagt starter kl. 22.30 og slutter et døgn senere.
 Selvom medarbejderne hos min klient alle uden  

 undtagelse finder den planlagte arbejdsform med otte 24-timers vagter på en  

 måned optimal i forhold til såvel det pædagogiske arbejde med bostedets  

 beboere  

 som medarbejdernes private forhold, herunder de lange friperioder, har  

 Arbejdstilsynet ikke ønsket at dispensere fra kravet om en daglig  

 hvileperiode  

 på 11 timer.
 Arbejdstilsynet har begrundet sit afslag på at give min  

 klient dispensation fra 11-timers reglen med en henvisning til  

 arbejdsmiljølovens § 50 samt bekendtgørelse nr. 324 af 23. maj 2002 m/bilag.  

 Endvidere er Arbejdstilsynets afslag begrundet med en henvisning til, at det  

 er  

 Arbejdstilsynets praksis ikke at dispensere fra kravet om 11 timers hvile pr.  

 døgn, når der er tale om arbejde på et socialpædagogisk opholdssted.
 Ifølge bekendtgørelse 324 af 23. maj 2002 § 33 stk. 1,  

 nr. 2 kan der dispenseres fra 11-timers reglen, hvor særlige  

 arbejdsformer gør  

 en fravigelse nødvendig. Endvidere nævner bilag 1 til bekendtgørelsen  

 netop  

 modtagelse, behandling og/eller pleje på døgninstitutioner som former for  

 arbejde,  

 hvor 11-timers reglen kan fraviges.
 I dette tilfælde er min klient som et socialpædagogisk  

 døgnopholdssted for sindslidende, hvor medarbejderne konstant behandler og  

 plejer beboerne, nærmest identisk med den arbejdsform, der er beskrevet i  

 bilag  

 1 og som kan begrunde en tilladelse til at dispensere fra 11-timers reglen.
Hertil kommer, at medarbejderne ikke selv er af den  

 opfattelse, at de ikke lider nogen form for overlast ved ikke at få 11 timers  

 daglig hvile.
Afslaget på min klients dispensationsansøgning kan derfor ikke  

 begrundes med hensynet til medarbejdernes daglige hvileperiode.
Da dette reelt er den eneste begrundelse for ikke at  

 imødekomme min klients dispensationsansøgning, er det min opfattelse, at  

 Arbejdstilsynets afgørelse er forkert.
Endvidere er det min opfattelse, at  

 Arbejdstilsynets begrundelse for sit afslag ikke opfylder de krav, der ifølge  

 forvaltningslovens § 24 kan stilles til en begrundelse.
Det skal i denne forbindelse bemærkes, at det faktum,  

 at min klient ikke har indgået overenskomst med faglige organisationer, ikke  

 bør komme min klient til skade, såfremt min klients medarbejdere havde været  

 organiseret, kunne min klient blot have lokalaftalt sig ud af  

 kravet om  

 hviletid.
Min klient bør således have samme mulighed for at dispensere fra  

 11-timers reglen, som hvis medarbejderne hos min klient havde været  

 organiseret. 4. Arbejdstilsynets  

 udtalelse Arbejdstilsynet har i brev af 19. april 2006 bemærket:
 ..
Arbejdstilsynets vurdering og indstilling Klageren anfører, at virksomheden er omfattet af  

 bekendtgørelsens bilag 1. Arbejdstilsynet er enig heri og har også ved  

 afgørelsen lagt dette til grund, og derfor taget stilling til ansøgningen ud  

 fra sagens øvrige oplysninger.
 Selvom medarbejderne er tilfredse med at arbejde i  

 24-timers vagter og har den opfattelse, at de ikke lider nogen overlast,  

 giver  

 Arbejdstilsynet ikke alene af den grund en dispensation.
Lovgiver har bestemt, at alle (som udgangspunkt) skal  

 have 11 timers hvile inden for 24 timer.
Under forskellige betingelser kan  

 man  

 i begrænset omfang gå ned til 8 timers hvile.
Hvis man ønsker at gå under 8  

 timer, kræver det altid en godkendelse eller dispensation af Arbejdstilsynet.  

 Arbejdstilsynet er ikke ved et skøn over, om der skal ske godkendelse eller  

 gives dispensation, bundet af parternes enighed om ønsket om begrænsning af  

 hviletiden.
Erfaringsmæssigt vil ansatte ofte vurdere sikkerhed og sundhed  

 mere  

 kortsigtet, mens Arbejdstilsynet som myndighed også vurderer de langsigtede  

 virkninger.
Efter Arbejdstilsynets praksis gives der alene  

 dispensation for en enkeltstående kortvarig fravigelse.
Alle de generelle  

 mindre fravigelsesmuligheder fra 11-timers reglen er indarbejdet i  

 bekendtgørelsen.
Ved bekendtgørelse nr. 324 af 23. maj 2002 blev § 23 i  

 bekendtgørelse nr. 1282 af 20. december 1996 ophævet.
Dette indebar at  

 muligheden for, at arbejdsgiveren og arbejdstagere, som ikke er omfattet af  

 kollektive  

 overenskomster eller aftaler, kunne indgå aftaler om fravigelse efter samme  

 regler, som gælder for aftaler på organisationsplan, blev ophævet fra 31. maj  

 2002. Arbejdstilsynet er opmærksom på, at At-meddelelse nr. 5.01.3 på dette  

 punkt ikke er korrekt.
Det er ikke korrekt, at virksomheden, hvis den havde  

 overenskomst, frit kunne have lavet en lokalaftale om 24-timers vagter.
Det  

 ville forudsætte, at der var en organisationsaftale, der tillod dette og som  

 var godkendt af Arbejdstilsynet, jf. bekendtgørelsens § 21, jf. § 19.
Det er Arbejdstilsynets opfattelse, at Arbejdstilsynets  

 afgørelse af 15. februar 2006 fuldt ud lever op til forvaltningslovens § 24.  

 Arbejdstilsynet har udførligt redegjort for retsreglerne, og i slutningen af  

 begrundelsen er der redegjort for de hovedhensyn, der har været bestemmende  

 for  

 skønsudøvelsen.
For fuldstændighedens skyld burde det måske udtrykkeligt have  

 været anført, at Arbejdstilsynet ikke har lagt vægt på de ansattes angivelige  

 opfattelse af, at arbejdsformen med 24-timers vagter er optimal, også for dem  

 selv. 5. Nyt efter  

 klagen XX forespørgsel af 4. maj 2006 til Sekretariatet for  

 Arbejdsmiljøklagenævnet angående sagens bilag.
 Sekretariatets brev af 15. maj 2006 til XX.
6. Regler Lov om  

 arbejdsmiljø, jf. lovbekendtgørelse nr. 268 af 18. marts 2005 § 50.  

  

 Arbejdstiden skal tilrettelægges således, at de ansatte får en hvileperiode  

 på  

 mindst 11 sammenhængende timer inden for hver periode på 24 timer.
Stk. 2.  

  

 Hvileperioden  

 kan nedsættes til 8 timer ved 1)  

 	  

 holdskifte i virksomheder,  

 der arbejder i holddrift, når det ikke er muligt at holde den daglige eller  

 ugentlige hviletid mellem afslutningen af det ene holds arbejde og  

 begyndelsen  

 af det andet holds arbejde, og 2)  

 	  

 landbrugsarbejde  

 indtil 30 dage i et kalenderår.
 Stk. 3.  

  

 Lastning og  

 losning, der fortrinsvis udføres af løsarbejdere, samt nødvendige arbejder i  

 tilslutning  

 hertil omfattes ikke af stk. 1 og 2. Arbejdsministeren kan fastsætte nærmere  

 regler om en mindste hvileperiode, inden de pågældende ansatte atter  

 beskæftiges  

 efter udført overarbejde.
 § 55.  

  

 Beskæftigelsesministeren kan fastsætte regler om, under hvilke vilkår §§ 50  

 og  

 51 kan fraviges ved aftale.
 Bekendtgørelse nr.  

 324 af 23. maj 2002 om hvileperiode og fridøgn mv.
 § 3.  

  

 Arbejdstiden skal tilrettelægges således, at de ansatte får en hvileperiode  

 på  

 mindst 11 sammenhængende timer inden for hver periode på 24 timer.
 § 15.  

  

 Rådighedstjeneste  

 på arbejdsstedet betragtes ikke som hvileperiode eller fridøgn.
 § 19.  

  

 Vedkommende arbejdsgiverpart og lønmodtagerorganisation kan aftale, at den  

 daglige hvileperiode i et begrænset omfang kan udskydes eller nedsættes til 8  

 timer.
 § 21.  

  

 Vedkommende arbejdsgiverpart og lønmodtagerorganisation kan aftale, at  

 reglerne  

 om hvileperiode og fridøgn fraviges i videre omfang end nævnt i §§ 19 og 20.  

 Sådanne aftaler er kun gyldige, hvis de godkendes af direktøren for  

 Arbejdstilsynet.
§ 33.  

  

 Direktøren for Arbejdstilsynet kan inden for former for arbejde, som er  

 omfattet af bilaget til bekendtgørelsen, tillade fravigelse fra § 3 og § 4,  

 når  

 det er foreneligt med Rådets direktiv 93/104/EF om visse aspekter i  

 forbindelse  

 med tilrettelæggelse af arbejdstiden, og 1)  

 	  

 arbejdets udførelse  

 efter dets art ikke kan opsættes, eller 2)  

 	  

 særlige arbejdsformer  

 gør en fravigelse nødvendig.
Bekendtgørelse om  

 ændring af bekendtgørelse om hvileperiode og fridøgn m.v. nr. 611 af 25. juni  

 2003 (bilag 1) "Bilag 1 Former for arbejde hvor der kan ske fravigelser fra § 3  

 eller § 4 ..
3.  

 	  

 Aktiviteter, der er  

 kendetegnet ved nødvendigheden af at sikre kontinuerlige ydelser eller  

 vedvarende  

 produktion, f.eks. når der er tale om a)  

 	  

 modtagelse,  

 behandling og/eller pleje på hospitaler eller lignende institutioner,  

 herunder  

 aktiviteter, der udøves af læger under uddannelse, døgninstitutioner og  

 plejehjem samt fængsler, 7. AT-anvisninger,  

 AT-meddelelser m.v.
AT-meddelelse nr.  

 5.01.1/November 1997 om daglig hvileperiode .
11 timers hvileperiode Arbejdstiden skal tilrettelægges således, at de ansatte  

 får en hvileperiode på mindst 11 sammenhængende timer inden for hver periode  

 på  

 24 timer.
 Dette betyder, at fra det tidspunkt, hvorfra  

 arbejdstiden beregnes, skal der gives 11 sammenhængende timers hvil, når man  

 regner 24 timer tilbage.
 Det kan beregnes, om forholdene er lovlige, hvis man  

 tegner en tidslinje og fra et tidspunkt inden for arbejdstiden regner 24  

 timer  

 tilbage, idet der inden for denne periode skal være 11 timers sammenhængende  

 hvil.
 ..
AT-meddelelse nr.  

 5.01.3/November 1997 om aftaler om hvileperiode og fridøgn .
Aftaler på  

 organisationsplan Fravigelser fra reglerne om daglig hvileperiode og  

 ugentligt fridøgn kan aftales mellem vedkommende arbejdsgiverpart og  

 arbejdstagerorganisation.
 Ved arbejdsgiverpart forstås den  

 forhandlingsberettigede arbejdsgiverorganisation eller den enkelte  

 arbejdsgiver.
 Parterne kan aftale, at den daglige hvileperiode i et  

 begrænset omfang kan udskydes eller nedsættes til 8 timer.
Nedsættelse af hvileperioden i begrænset omfang  

 foreligger, hvis hvileperioden ikke nedsættes til 8 timer mere end 1 gang om  

 ugen.
Mindre nedsættelser kan aftales 2 eller flere gange om ugen, dog ikke  

 hver dag.
 Parterne kan også aftale, at den daglige hvileperiode  

 ved rådighedstjeneste kan udskydes eller nedsættes, dog ikke til mindre end 8  

 timer, og at hvileperioden kan ligge i rådighedstjenestetiden.
 ..
Lokalaftaler  

 inden for rammeaftaler Hvis der er indgået aftale på organisationsplan om  

 rammerne for fravigelse fra hviletids- og fridøgnsreglerne, kan fravigelse  

 for  

 enkelte arbejdsopgaver eller ved udarbejdelsen af en arbejdstidsplan aftales  

 lokalt inden for rammerne af den generelle aftale.
 ..
AT-meddelelse nr.  

 5.01.4/November 1997 om rådighedstjeneste og anden særlig tjeneste Rådighedstjeneste Ved rådighedstjeneste forstås, at den ansatte er  

 forpligtet til at være til rådighed på eller uden for arbejdsstedet og i  

 sidstnævnte tilfælde kan tilkaldes.
 ..
Rådighedstjeneste  

 og daglig hvileperiode Rådighedstjeneste på arbejdsstedet betragtes ikke som  

 hviletid.
Dette gælder, selv om der under rådighedstjenesten ikke er blevet  

 brug for den pågældende.
