CIRKULÆRE Bemærkninger til de enkelte bestemmelser OVERENSKOMST BILAG Protokollat nr. 1 Protokollat nr. 2 Notat om fængsels- og arresthuslægers arbejdsopgaver Lønskala 1. Finansministeriet og Praktiserende Lægers Organisation har den  

 2. maj 1994 indgået vedlagte overenskomst for fængsels- og arresthuslæger i  

 staten, der træder i stedet for overenskomsten af 19. maj 1993.
 Ændringer i forhold til de hidtidige bestemmelser er markeret med streger  

 i margenen.
 2. Vedrørende opslag af stillinger henvises til kapitel 17, pkt.  

 34 i Personaleadministrativ Vejledning (PAV).
Opslaget skal angive, hvem der er ansættende myndighed.
Herudover bør der  

 oplyses om tjenestested, den for tiden gældende arbejdstid og dennes  

 placering, aflønning samt datoer for ansøgningsfrist og tiltrædelse.
Institutionen har pligt til at underrette den ansatte om vilkårene for  

 ansættelsesforholdet.
Der henvises til Finansministeriets cirkulære af 28.  

 juni 1993 om arbejdsgiverens pligt til at underrette arbejdstageren om  

 vilkårene for ansættelsesforholdet (APD.nr. 42/93).
 3. Det henstilles til Direktoratet for Kriminalforsorgen, at der i  

 forbindelse med en ansættelse i henhold til overenskomsten gives hurtig  

 meddelelse herom til Praktiserende Lægers Organisation.
 4. Det henstilles til Direktoratet for Kriminalforsorgen, at  

 ansatte, der er blevet afskediget på grund af sygdom genansættes, når de  

 pågældende påny er blevet tjenstdygtige, og forholdene i øvrigt tillader det.
 5. I tilfælde hvor en ansat er fraværende enkelte dage fra  

 tjenesten under omstændigheder, hvor der efter gældende regler skal foretages  

 lønfradrag, beregnes fradraget pr. fraværstime på grundlag af vedkommendes  

 årlige vederlag divideret med det årlige timetal.
 6. I tilknytning til overenskomsten er der indgået protokollat nr.  

 1 om arbejdsstandsninger og bilægning af uenighed om overenskomstens  

 forståelse.
 7. Endvidere er indgået protokollat nr. 2 om vikarer for fængsels-  

 og arresthuslæger.
Bemærkninger til de enkelte bestemmelser Til § 3. Arbejdsområde 8. Praktiserende Lægers Organisation har under forhandlingerne med  

 Finansministeriet om overenskomsten gjort opmærksom på de i Lægeforeningens  

 vejviser af 1984 optagne internationale deklarationer mv., der er gældende  

 for danske læger.
Til § 4. Arbejdstid 9. Aftale om ændret timetal skal foreligge skriftligt, og kopi  

 heraf tilsendes Praktiserende Lægers Organisation, jf. § 2, stk. 2.
 Hvis Direktoratet for Kriminalforsorgen ønsker at ansætte en fængsels-  

 eller arresthuslæge med større timetal end anført i § 5, kan der optages  

 forhandling mellem overenskomstens parter om aflønningen.
Til § 12. Opsigelse 10. Efter den tidligere formulering af § 12 skulle den ansattes  

 organisation orienteres om opsigelsen ved kopi af opsigelsesskrivelsen.
 Fremsendelse af opsigelsesskrivelsen kan fortsat ske, hvis det ikke er i  

 strid med tavshedspligten, som følger af forvaltningsloven og straffeloven,  

 herunder tavshedspligt med hensyn til personlige forhold.
 Opmærksomheden henledes på, at den ansattes organisation altid skal  

 underrettes om selve afskedigelsen.
 11. Cirkulæret har virkning fra 1. april 1993. Samtidig ophæves  

 Finansministeriets cirkulære af 28. maj 1993 om overenskomst for  

 fængselslæger i staten (APD.nr. 31/93) (* 2).
Finansministeriet Den 26. maj 1994 P.M.V.
 E.B.
Sigrid Sandorff Overenskomst for fængsels- og arresthuslæger i staten § 1.  Overenskomstens område Overenskomsten omfatter fængsels- og arresthuslæger, der ansættes under  

 Direktoratet for Kriminalforsorgen.
Stk. 2. Overenskomsten omfatter ikke § 2.  Ansættelse Ansættelse som fængsels- eller arresthuslæge sker efter offentligt opslag.  

 Som fængsels- eller arresthuslæge ansættes læger, der har tilladelse til at  

 betegne sig som alment praktiserende læge eller har en for arbejdet som  

 fængsels- eller arresthuslæge hensigtsmæssig speciallægeuddannelse.
Stk. 2. Fængsels- og arresthuslæger modtager - så vidt muligt før  

 tiltrædelsen - et ansættelsesbrev.
Praktiserende Lægers Organisation modtager  

 samtidigt en kopi af ansættelsesbrevet.
§ 3.  Arbejdsområde Fængsels- og arresthuslægers arbejdsopgaver fremgår af Direktoratet for  

 Kriminalforsorgens notat af 27. april 1994, jf. bilag 3.
§ 4.  Arbejdstid Fængselslæger ansættes til en gennemsnitlig ugentlig beskæftigelse på  

 mellem 3 og 15 timer, arresthuslæger til en gennemsnitlig ugentlig  

 beskæftigelse på mellem 2 og 8 timer.
Arbejdstiden placeres mandag til fredag  

 i tidsrummet 08-16. Efter den enkelte institutions nærmere bestemmelse kan  

 arbejdstiden i op til 2 dage om ugen mandag til fredag placeres i tidsrummet  

 09-17. Der kan på institutionen godt være flere stillinger på mellem hhv.  

 3-15 og 2-8 timer.
Stk. 2. En stilling skal opslås med et bestemt timetal.
Såfremt der ikke  

 måtte være tilstrækkeligt kvalificerede ansøgere på det samlede timetal, kan  

 stillingen deles og opslås med færre timer pr. stilling.
 Stk. 3. Direktoratet for Kriminalforsorgen fastlægger beskæftigelsens  

 omfang, mens den nærmere tilrettelæggelse heraf sker efter samråd med  

 fængsels- eller arresthuslægen.
 Stk. 4. Ændring i beskæftigelsens omfang kan ved varige ændringer i  

 fængsels- eller arresthuslægebehovet finde sted med 3 måneders varsel.  

 Omfanget kan i øvrigt - varigt eller for en periode - ændres efter aftale  

 mellem Kriminalforsorgen og fængsels- hhv. arresthuslægen.
§ 5.  Løn Aflønning af fængselslæger sker efter følgende skala:
 Stk. 2. Udover den i stk. 1 nævnte aflønning ydes der følgende generelle  

 tillæg til fængselslægen (grundbeløb oktober 1984-niveau):
 Stk. 3. Hvis beskæftigelsen i henhold til § 4, stk. 1, 4. pkt, er delt  

 mellem 2 eller flere fængselslæger, ydes der generelt tillæg til hver af  

 lægerne.
 Stk. 4. Aflønning af arresthuslæger sker efter følgende skala:
 Stk. 5. Udover den i stk. 4 nævnte aflønning ydes der til arresthuslæger  

 et generelt tillæg på 5.100 kr. (grundbeløb pr. 1. oktober 1984). Hvis  

 beskæftigelsen i henhold til § 4, stk. 1, 4. pkt, er delt mellem 2 eller  

 flere arresthuslæger, ydes der generelt tillæg til hver af lægerne.
 Stk. 6. Ydelser, der falder mandag til fredag i tidsrummet 16-17 i op til  

 2 dage om ugen, efter den enkelte institutions nærmere bestemmelse, jf. §4,  

 stk. 1, 3. pkt., honoreres med et tillæg, der udgør 25 pct. af timelønnen for  

 et gennemsnitligt ugentligt timetal på 9 timer for fængselslægers  

 vedkom-mende og 4 timer for arresthuslægers vedkommende.
 For tilkald og telefonkonsultationer i arbejdstiden, jf. § 4, stk. 1, ydes  

 ingen særskilt honorering.
 Stk. 7. For tilkald og telefonkonsultationer uden for almindelig  

 arbejdstid, jf. § 4, stk 1, samt lørdage, søn- og helligdage honoreres  

 fængsels- eller arresthuslægen efter sin sædvanlige takst.
 Stk. 8. For hvert fremmøde honoreres fængsels- eller arresthuslægen under  

 hensyntagen til afstanden mellem den pågældendes hovedarbejdssted og  

 tjenestested som fængsels- eller arresthuslæge således:
 Afstanden fastsættes i overensstemmelse med § 7 om  

 befordringsgodtgø-relse.
 Stk. 9. Lønnen udbetales månedsvis bagud med 1/12 af årslønnen.
§ 6.  Procentregulering Den samlede faste løn i henhold til § 5, stk. 1, 2, 4, 5 og 8 forhøjes pr.  

 1. april 1993 med 25,5390 pct. og pr. 1. april 1994 med 26,7822 pct.
 Stk. 2. Pr. 1. april 1994 foretages desuden eventuel ekstraordinær  

 lønregulering af de ovennævnte løndele i overensstemmelse med de for  

 tjene-stemænd gældende regler.
§ 7.  Befordringsgodtgørelse Til fængsels- og arresthuslæger ydes befordringsgodtgørelse efter de for  

 tjenestemænd gældende regler og satser for kørsel mellem fængsels- hhv.  

 arresthuslægens hovedarbejdssted og pågældendes tjenestested som fæng-sels-  

 hhv. arresthuslæge.
 Stk. 2. Hvis afstanden mellem fængsels- hhv. arresthuslægens hjem og  

 pågældendes tjenestested som fængsels- hhv. arresthuslæge er kortere end den  

 i stk. 1 nævnte afstand, ydes dog kun befordringsgodtgørelse for kørsel  

 mellem hjem og tjenestested.
§ 8.  Ferie De ansatte er omfattet af ferieloven.
 Stk. 2. Ansatte, der holder ferie med løn, er berettiget til særlig  

 feriegodtgørelse i stedet for ferietillæg efter ferielovens § 14, stk. 1.
Stk. 3. Beregningsgrundlaget for den særlige feriegodtgørelse er den  

 ansattes skattepligtige indkomst for tjenstligt arbejde i optjeningsåret med  

 tillæg af Stk. 4. I det beløb, der er beregnet efter stk. 3, fradrages Stk. 5. Den særlige feriegodtgørelse udgør 1,5 pct. af  

 beregningsgrundlaget efter stk. 3 og 4.
§ 9.  Løn under sygdom Fængsels- og arresthuslæger kan maksimalt oppebære løn under sygdom i ialt  

 3 måneder i løbet af 12 på hinanden følgende måneder.
Ved fravær på grund af  

 sygdom herudover bortfalder lønnen.
§ 10.  Graviditet, barsel og adoption Cirkulære af 30. juli 1991 med tilhørende aftale af 5. juli 1991 (APD nr.  

 71/91) (* 3) om fravær fra arbejdet på grund af graviditet, barsel og  

 adoption finder anvendelse for ansatte efter denne overenskomst.
§ 11.  Tjenestefrihed Der tilkommer de ansatte fridage efter de for tjenestemænd gældende  

 regler.
§ 12.  Opsigelse Funktionærlovens regler om opsigelse finder anvendelse for ansatte efter  

 denne overenskomst.
Stk. 2. Styrelsen skal skriftligt meddele enhver opsigelse til den  

 ansatte.
Denne meddelelse skal indeholde begrundelse for opsigelsen.  

 Organisationen underrettes samtidig skriftligt om opsigelsen.
 Stk. 3. Skønner organisationen, at en afskedigelse af en efter nærværende  

 overenskomst ansat ikke kan anses for rimeligt begrundet i pågældendes eller  

 styrelsens forhold, kan den inden for en frist af 1 måned efter opsigelsen  

 kræve spørgsmålet forhandlet med styrelsen.
§ 13.  Kurser En fængsels- eller arresthuslæge, der har påtaget sig praksis for den  

 offentlige sygesikring, har ret til tjenestefrihed med løn i indtil 12  

 hverdage inden for 2 på hinanden følgende regnskabsår i anledning af  

 deltagelse i efteruddannelseskurser, hvortil Administrationsudvalget yder  

 tilskud i henhold til landsoverenskomsten om almen lægegerning.
 Stk. 2. Der tilkommer ikke herudover fængsels- eller arresthuslæger  

 tilskud, herunder til rejseudgifter, til deltagelse i de under stk. 1 nævnte  

 kurser.
§ 14.  Diskretionspligt Den ansatte skal iagttage tavshed med hensyn til de forhold, som den  

 pågældende i medfør af sin stilling bliver bekendt med, og hvis  

 hemmeligholdelse ifølge sagens natur er påkrævet eller bliver foreskrevet af  

 den foresatte.
Tavshedspligten ophører ikke med udtrædelse af statens  

 tjeneste.
§ 15.  Opsigelse af overenskomsten Overenskomsten med tilhørende protokollater og honorarsatser har virkning  

 fra 1. april 1993 og kan af hver af parterne opsiges skriftligt med 3  

 måneders varsel til en 31. marts, dog tidligst 31. marts 1995.
København, den 2. maj 1994 Praktiserende Lægers Finansministeriet Organisation P.M.V.
 Ole Svendsen  E.B.
/ Ove Baggesen Sigrid Sandorff Bilag 1 Protokollat nr. 1 i tilknytning til overenskomst af 2. maj 1994 mellem Finansministeriet og  

 Praktiserende Lægers Organisation om løn- og ansættelsesvilkår for fængsels-  

 og arresthuslæger Parterne er i tilknytning til ovennævnte overenskomst enige om følgende:
 1. Inden for det område, overenskomsten omfatter, kan der, så  

 længe den er gældende, ikke iværksættes arbejdsstandsning, medmindre der er  

 hjemmel hertil i overenskomsten.
 2. Enhver uenighed om overenskomstens forståelse kan af hver af  

 parterne søges bilagt ved mægling, eventuelt ved voldgift efter nedenstående  

 regler:
Hvis en af parterne forlanger det, skal striden søges bilagt ved et  

 mæglingsmøde mellem parterne, der afholdes snarest muligt og senest 14 dage  

 efter indkaldelse herom.
Opnås der ikke ved denne mægling en løsning af  

 striden, kan sagen af hver af parterne, inden en frist af 14 dage, henvises  

 til endelig afgørelse ved en voldgiftsret.
Denne voldgiftsret består af 5  

 medlemmer, hvoraf 2 vælges af Finansministeriet og 2 af Praktiserende Lægers  

 Organisation, samt en opmand, der vælges af voldgiftsrettens medlemmer.  

 Parternes udpegning af voldgiftsmænd skal ske senest inden 14 dage efter  

 modtagelse af voldgiftsbegæringen, medmindre andet aftales.
Valg af opmand  

 skal ske senest inden 14 dage efter udpegning af voldgiftsmændene.
Hvis der  

 ikke kan opnås enighed om valget af opmanden, anmodes Arbejdsrettens formand  

 om at udpege denne.
 Mæglingsmøder i sager om arbejdsstandsning, der ikke er omfattet af pkt.  

 4, jf. pkt 1, afholdes senest 1 dag efter indkaldelse herom.
 3. Selv om overenskomsten er opsagt og udløbet, er parterne dog  

 forpligtet til at overholde dens bestemmelser, indtil anden overenskomst er  

 tilveje-bragt, eller arbejdsstandsning er iværksat i overensstemmelse med  

 reglerne i pkt. 4.
4. Er en ny overenskomst ikke afsluttet ved overenskomstens udløb  

 kan enhver af parterne - organisationen kollektivt på sine medlemmers vegne -  

 iværksætte arbejdsstandsning, idet beslutningen herom meddeles den anden part  

 ved særlig og anbefalet brev med mindst 1 måneds varsel.
Dette brev skal  

 angive arbejdsstandsningens karakter og nærmere omfang.
Arbejdsstandsning kan  

 kun iværksættes fra den 1. i en måned.
Som arbejdsstandsning betragtes  

 strejke, lockout, blokade og boykot.
København, den 2. maj 1994 Praktiserende Lægers Finansministeriet Organisation P.M.V.
 Ole Svendsen  E.B.
/ Ove Baggesen Sigrid Sandorff Bilag 2 Protokollat nr. 2 Vikarer for fængsels- og arresthuslæger I tilslutning til overenskomsten af 2. maj 1994 mellem Finansministeriet  

 og Praktiserende Lægers Organisation vedrørende løn- og ansættelsesvilkår for  

 fængsels- og arresthuslæger er der mellem parterne opnået enighed om følgende  

 bestemmelser om løn- og ansættelsesvilkår for vikarer for fæng-sels- og  

 arresthuslæger.
§ 1.  Almindelige ansættelsesforhold Fængsels- og arresthuslægeoverenskomstens § 1 og § 2, stk. 1, gælder for  

 vikarer for fængsels- hhv. arresthuslæger, idet der dog undtagelsesvis vil  

 kunne ske beskæftigelse af pensionerede og personer, der er fyldt 70 år, på  

 protokollatets vilkår, i vikariater af en forventet varighed på under 3  

 måneder, eller hvis det ved opslag eller på anden måde har vist sig, at det  

 ikke er muligt at fremskaffe andre vikarer.
§ 2.  Opslag Vikariater for indtil 3 måneder kan besættes uden opslag.
Vikariater med  

 forventet varighed ud over 3 måneder opslås.
Ved ansættelse i mere end 1  

 måned skal Praktiserende Lægers Organisation orienteres.
§ 3.  Ophør, opsigelse og sygdom Vikariatet ophører ved udgangen af den på forhånd aftalte periode.
I  

 øvrigt kan opsigelse gensidigt finde sted med 14 dages varsel til udgangen af  

 en måned ved vikariater, der har været opslået, eller fra dag til dag ved  

 vikariater, der ikke har været opslået, jf. § 2. Tilsvarende betragtes  

 vikariater for indtil 3 måneder som ophørt i forbindelse med sygdom, medens  

 vikarer, der er ansat i vikariat ud over 3 måneder, oppebærer løn under  

 sygdom for et tidsrum svarende til opsigelsesvarslet.
§ 4.  Løn Ved vikariater gælder overenskomstens § 5, bortset fra stk. 2, 3. og 5.  

 Vikarer aflønnes på timebasis, efter det konkrete ugentlige timetal, med en  

 forholdsmæssig andel af de i § 5, stk. 1 og 4, anførte årlige grundbeløb.  

 Endvidere gælder § 6.
§ 5.  Vilkår i øvrigt I øvrigt gælder §§ 3,4,7,8 og 14.
København, den 2. maj 1994 Praktiserende Lægers Finansministeriet Organisation P.M.V.
 Ole Svendsen  E.B.
/ Ove Baggesen Sigrid Sandorff Bilag 3 JUSTITSMINISTERIET Direktoratet for Kriminalforsorgen Den 27.april 1994 NOTAT om fængsels- og arresthuslægers arbejdsopgaver 1. Arbejdsområde.
Fængsels- og arresthuslægen varetager det almindelige lægetilsyn med de  

 indsatte i Kriminalforsorgens fængsler og arresthuse og udfører enhver  

 lægelig behandling af disse, som lægen er i stand til.
Lægen kan i fornødent  

 omfang henvise til og tilkalde speciallægehjælp og iværksætte  

 laboratorieundersøgelser.
 Fængsels- og arresthuslægen udfærdiger erklæringer og attester vedrørende  

 de sanitære forhold i institutionen samt de erklæringer vedrørende de  

 indsatte, som institutionslederen anmoder om, til brug for gennemførelse af  

 de opgaver, der påhviler Kriminalforsorgen under de indsattes aktuelle ophold  

 i institutionen eller i forbindelse med deres løsladelse m.v.
 Endvidere varetager lægen visse administrative opgaver, herunder afgiver  

 udtalelse i klagesager, deltager i tværfagligt samarbejde, møder m.v.
 Institutionen stiller de fornødne lokaler, instrumenter, personale og  

 andre faciliteter til rådighed for lægen.
 2. Undersøgelse og behandling.
Ifølge Justitsministeriets bekendtgørelse om fuldbyrdelse af frihedsstraf  

 skal de indsatte undergives lægeundersøgelse, vaccination og andre  

 forebyggende foranstaltninger, som af sundhedsmæssige hensyn findes påkrævet.  

 Endvidere skal de indsatte under sygdom behandles af institutionens læge.
De  

 indsatte skal - bortset fra ved ganske kortvarige indsættelser - snarest  

 muligt efter indsættelsen have tilbud om en samtale med institutionens læge  

 eller sygeplejerske.
Sygeplejersken skal vurdere, om der bør tilbydes den  

 indsatte en konsultation hos institutionens læge, såfremt den indsatte ikke  

 selv anmoder herom.
Lægen varetager den helbredsmæssige betjening af de  

 indsatte omfattende sygdomsforebyggelse, diagnostik og behandling i  

 overensstemmelse med de normer, der er gældende for almen praksis.
 3. Særlige fængselsmæssige opgaver.
Justitsministeriet har fastsat forskellige bestemmelser om, at en læge i  

 visse nærmere angivne tilfælde skal tilkaldes til særlige fængselsmæssige  

 opgaver vedrørende de indsatte.
Af sådanne specielle opgaver, der normalt  

 skal varetages af fængsels- og arresthuslægen, kan således nævnes:
a.
Undersøgelse af indsattes legeme, herunder  

 recto/vaginalundersøgelser.
Sådanne undersøgelser sker udelukkende med den  

 indsattes accept efter lægens information om formålet med undersøgelsen.
b.
Lægetilsyn efter magtanvendelse og brug af håndjern, såfremt  

 der er konkret mistanke om sygdom, herunder om tilskadekomst hos den indsatte  

 i forbindelse med anvendelsen, eller i tilfælde hvor den indsatte selv  

 begærer lægehjælp.
c.
Tilsvarende, som under punkt 3b, gælder efter anbringelse i  

 sikringscelle uden fiksering.
Såfremt anbringelsen varer mere end et døgn,  

 vil lægen blive orienteret dagligt, således at han bl.a. ud fra sit kendskab  

 til patienten kan vurdere, om lægetilsyn er nødvendigt.
En indsat må kun anbringes i sikringscelle med fiksering, hvis det er  

 absolut påkrævet, fordi han er til fare for sig selv eller andre eller for at  

 betvinge voldsom modstand.
I disse tilfælde er der nærliggende risiko for, at  

 den indsatte, enten på grund af psykisk sygdom eller tilskadekomst i  

 forbindelse med anbringelsen, befinder sig i en tilstand, hvor der er behov  

 for lægehjælp.
Lægen skal komme tilstede så hurtigt, som det kan lade sig  

 gøre, medmindre lægen har sikret sig, at lægeligt tilsyn er åbenbart  

 unødvendigt.
 Hvis fiksering helt undtagelsesvis varer udover et døgn, er der så stor  

 sandsynlighed for, at den indsatte lider af en psykisk sygdom, at lægen bør  

 tilse den pågældende, medmindre han finder det åbenbart unødvendigt.
 Herudover skal følgende opgaver vedrørende de indsatte varetages af lægen:
d.
Forebyggelse af selvmord og selvbeskadigelse.
e.
Udarbejdelse af erklæringer i disciplinærsager.
f.
Udtalelser i sager om førtidspension og om arbejdsskader.
g.
Udtalelser eller erklæringer til brug i fx. benådnings- og  

 udgangssager.
 4. Medicin.
 Fængsels- og arresthuslægen skal føre kontrol med medicinbeholdningen i  

 overensstemmelse med gældende forskrifter vedrørende indkøb, rekvirering og  

 opbevaring af lægemidler, herunder vejledning for indretning af medicinskabe.  

 Lægen indberetter eventuelle uregelmæssigheder til institutionens ledelse  

 samt til embedslægen.
 Lægen forpligter sig til ved ordination af medicin og behandlinger at  

 bestræbe sig på at undgå unødvendige udgifter for institutionen.
 5. Behandling m.v. af personalet.
 Der påhviler som udgangspunkt ikke lægen nogen behandlingspligt m.v. i  

 forhold til personalet.
 Lægen kan dog behandle ved ulykkestilfælde og akut opstået sygdom, som  

 måtte indtræffe på arbejdspladsen, medens lægen er til stede.
 6. Instruktion af personalet.
Lægen forestår instruktion af det øvrige personale, dels de ansatte  

 sygeplejersker, dels det øvrige personale, i det omfang disse beskæftiger sig  

 med sundhedsmæssige forhold, herunder feks. medicinudlevering efter de herom  

 gældende regler.
Der vil i den forbindelse kunne afkræves lægen erklæringer i  

 sager, hvor der foreligger klager over det pågældende personales  

 embedsførelse.
 7. Etiske spørgsmål.
 Lægen skal i sin behandling stedse handle i overensstemmelse med  

 læge-loven og de hertil knyttede administrative forskrifter og bestemmelser  

 samt internationale konventioner.
 Specielt spørgsmålet om lægens medvirken ved visse tvangsmæssige  

 foranstaltninger har været genstand for overvejelser i relation til den  

 såkaldte »Tokyo-deklaration« og lægeetiske principper.
 Det er institutionens leder, der træffer beslutning om anvendelse af  

 tvangsmæssige foranstaltninger (isolation, magtanvendelse, sikringscelle og  

 håndjern m.v.).
 Institutionens leder har ansvaret for hele forløbet/gennemførelsen af  

 sikringscelleanbringelsen, anvendelsen af magt eller håndjern, herunder  

 ophøret heraf.
 Lægetilsyn i sådanne situationer kan aldrig legitimere anvendelse af de  

 pågældende sikringsmidler, og de indsatte må ikke bibringes det indtryk, at  

 lægen har indflydelse på iværksættelse eller ophør af disse foranstaltninger.
