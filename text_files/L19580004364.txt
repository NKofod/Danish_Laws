 Den 8. juli 1958 er der mellem Danmarks ambassadør i Washington og det  

 amerikanske udenrigsministerium udvekslet følgende noter:
DANSK AMBASSADE WASHINGTON 8, D.C.
 Den 8. juli 1958.
Sir, Jeg har den ære at henvise til nylig stedfundne drøftelser i Washington  

 vedrørende luftruter mellem Danmark og Amerikas Forenede Stater.
 Det foreslås, at Danmarks regering og Amerikas Forenede Staters regering  

 aftaler at lade tillægget til den unde 16. december 1944 undertegnede og  

 senere ændrede luftfartsoverenskomst mellem Danmark og Amerikas Forenede  

 Stater erstatte med følgende:
»Tillæg til luftfartsoverenskomsten mellem Danmark og Amerikas  

 Forenede Stater A.
Der tilstås De Forenede Staters i henhold til nærværende overenskomst  

 udpegede luftfartsselskaber ret til overflyvning af og teknisk landing på  

 dansk territorium samt ret til i international trafik at optage og afsætte  

 passagerer, ladning og post på den i følgende rute angivne plads i Danmark:
 Fra De Forenede Stater via mellemliggende pladser til København og pladser  

 derudover, i begge retninger.
B.
Der tilstås Danmark i henhold til nærværende overenskomst udpegede  

 luftfartsselskaber ret til overflyvning af og teknisk landing på De Forenede  

 Staters territorium samt ret til i international trafik at optage og afsætte  

 passagerer, ladning og post på de i følgende ruter angivne pladser i De  

 Forenede Stater:
 1. Fra Danmark via mellemliggende pladser til (a) New  

 York og (b) Chicago, i begge retninger.
 2. Fra Danmark (via Grønland) til Los Angeles, i begge  

 retninger.
 3. Fra Danmark til Anchorage, i begge retninger.
C.
Pladser på enhver af de angivne ruter kan efter det udpegede  

 luftfartsselskabs bestemmelse udelades på en hvilkensomhelst eller samtlige  

 flyvninger.« Såfremt de ovenfor anførte ruter er i overensstemmelse med De Forenede  

 Staters regerings ønske, vil det være min regering en glæde at betragte disse  

 ændringer som trådt i kraft fra datoen for Deres godkendende svar.
 Jeg benytter denne lejlighed til overfor Dem, Sir, at forny forsikringerne  

 om min mest udmærkede højagtelse.
 (sign.) Henrik Kauffmann.
The Honorable John Foster Dulles, Amerikas Forenede Staters Udenrigsminister, Washington.
UDENRIGSMINISTERIET WASHINGTON Den 8. juli 1958.
Deres Excellence, Jeg har den ære at anerkende modtagelsen af Deres note af dags dato, der  

 lyder som følger:
 »Jeg har den ære at henvise til nylig stedfundne drøftelser i  

 Washington vedrørende luftruter mellem Danmark og Amerikas Forenede Stater.
 Det foreslås, at Danmarks regering og Amerikas Forenede Staters regering  

 aftaler at lade tillægget til den under 16. december 1944 undertegnede og  

 senere ændrede luftfartsoverenskomst mellem Danmark og Amerikas Forenede  

 Stater erstatte med følgende:
»Tillæg til luftfartsoverenskomsten mellem Danmark og Amerikas  

 Forenede Stater A.
Der tilstås De Forenede Stater i henhold til nærværende overenskomst  

 udpegede luftfartsselskaber ret til overflyvning af og teknisk landing på  

 dansk territorium samt ret til i international trafik at optage og afsætte  

 passagerer, ladning og post på den i følgende rute angivne plads i Danmark:
 Fra De Forenede Stater via mellemliggende pladser til København og pladser  

 derudover, i begge retninger.
B.
Der tilstås Danmarks i henhold til nærværende overenskomst udpegede  

 luftfartsselskaber ret til overflyvning af og teknisk landing på De Forenede  

 Staters territorium samt ret til i international trafik at optage og afsætte  

 passagerer, ladning og post på de i følgende ruter angivne pladser i De  

 Forenede Stater:
 1. Fra Danmark via mellemliggende pladser til (a) New  

 York og (b) Chicago, i begge retninger.
 2. Fra Danmark (via Grønland) til Los Angeles, i begge  

 retninger.
 3. Fra Danmark til Anchorage, i begge retninger.
C.
Pladser på enhver af de angivne ruter kan efter det udpegede  

 luftfartsselskabs bestemmelse udelades på en hvilkensomhelst eller samtlige  

 flyvninger.« Såfremt de ovenfor anførte ruter er i overensstemmelse med De Forenede  

 Staters regerings ønske, vil det være min regering en glæde at betragte disse  

 ændringer som trådt i kraft fra datoen for Deres godkendende svar.
Jeg benytter denne lejlighed til over for Den, Sir, at forny  

 forsikringerne om min mest udmærkede højagtelse.' Jeg har den ære at meddele Dem, at de ovennævnte ruter og de anførte  

 vilkår og betingelser er i overensstemmelse med De Forenede Staters regerings  

 ønske, og at min regering vil betragte Deres note tilligemed nærværende svar  

 som udgørende en ændring af overenskomsten med virkning fra dags dato.
Modtag, Deres Excellence, de fornyede forsikringer om min mest udmærkede højagtelse.
For Udenrigsministeren (sign.) Thomas C.
Mann.
Hans Excellence Henrik de Kauffmann, Danmarks Ambassadør.
 Udenrigsministeriet, den 25. august  

 1958.
J.O.
Krag.
 Minister for Udenrigsøkonomi.
