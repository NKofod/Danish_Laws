Børnebidrag.
Lovlig pleje Afslag på at pålægge en far at betale  

 bidrag til et barn, som moderen ulovligt havde taget med til Danmark fra  

 udlandet, hvor faderen havde haft del i forældremyndigheden.
 Børneloven, §18, stk. 2.
 Civilretsdirektoratets afgørelse af 22. maj 1998,  

 j.nr. 1998-460-5321:
Moderen (M) havde ulovligt bortført barnet (B) til  

 Danmark fra Australien, hvor faderen (F) havde haft del i  

 forældremyndigheden.
F havde anmodet om tilbagegivelse af barnet, og  

 den sag var efter flere år endnu ikke afsluttet.
M ansøgte  

 statsamtet om fastsættelse af bidrag til B, hvilket statsamtet afslog.  

 M påklagede afgørelsen til Civilretsdirektoratet, der  

 stadfæstede afgørelsen med følgende begrundelse:
 "De har anmodet om, at der fastsættes bidrag.  

 De har navnlig anført, at De efter børnelovens § 18, stk. 2,  

 skulle have ret til bidrag, da Deres retlige status i forhold til B er, hvad  

 der efter dansk ret svarer til forældremyndighed.
 Vi har gennemgået sagen, og vi ændrer ikke  

 statsamtets afgørelse.
... vi har lagt afgørende vægt på, at  

 der i Australien den 18. maj 1994 er afsagt dom om, at Deres tilbageholdelse  

 af B her i landet er ulovlig.
Vi finder på denne baggrund ikke, at  

 børnelovens § 18, stk. 2 - uanset hvordan Deres retlige status  

 opfattes - kan begrunde, at der skal fastsættes børnebidrag  

 på nuværende tidspunkt.
 Vi finder således i lighed med statsamtet, at en  

 eventuel afgørelse om børnebidrag bør afvente, at der  

 træffes endelig afgørelse om, hvorvidt B skal tilbagegives.
 Vi kan tilføje, at det er vores opfattelse, at hvis  

 retten finder, at tilbagegivelse skal nægtes, idet en af betingelser i  

 børnebortførelseslovens § 11, er opfyldt, bør der -  

 efter ansøgning - først udfærdiges bidragsresolution med  

 virkning fra det tidspunkt, hvor der foreligger en endelig afgørelse  

 om, at anmodningen om tilbagegivelse ikke skal imødekommes, og B  

 således har lovligt ophold her...".
