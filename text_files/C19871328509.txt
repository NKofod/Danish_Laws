Vedlagt fremsendes instruks af 12. maj 1987 for tilsynsassistenter ved  

 virksomheder autoriseret til eksport af fersk kød eller kødvarer.
Instruksen  

 afløser Landbrugsministeriets instruks af 24. marts 1975.
 I tilknytning til instruksen skal meddeles følgende:
1. Som anført i instruksens § 2, stk. 1, omfatter  

 tilsynsassistentens arbejde besigtigelse af fersk kød og kødvarer,  

 krydderier, tilsætningsstoffer, rengørings- og desinfektionsmidler, der  

 ankommer til virksomheden, samt af varer, der afgår fra denne.
Hyppigheden og  

 omfanget heraf afhænger af forholdene og produktionen på den enkelte  

 virksomhed, herunder resultaterne af de forudgående tilsyn.
Dog skal fersk  

 kød og kødvarer, der modtages, og fersk kød og kødvarer, som afsendes til  

 eksport og til andre eksportautoriserede kødvirksomheder her i landet,  

 besigtiges.
 2. Der er som hidtil mulighed for at opnå tilladelse  

 til uden kontrollens tilstedeværelse at foretage nødslagtning, rengøring af  

 inventar og lokaler samt kogning af kødkonserves.
 Tilladelserne meddeles af Veterinærdirektoratet efter vurdering af  

 forholdene i hvert enkelt tilfælde.
 3. Embedsdyrlægen kan, når det efter forholdene på den  

 enkelte virksomhed er forsvarligt, tillade læsning og afsendelse af fersk kød  

 og kødvarer til hjemmemarkedet, klargøring i mindre omfang før opskæring m.v.  

 af fersk kød, reparation af maskiner o.lign. aktiviteter uden  

 tilsynsassistentens tilstedeværelse.
 Eventuelle tvivlsspørgsmål i denne forbindelse forelægges  

 Veterinærdirektoratet.
 4. Som hidtil kan embedsdyrlægen i de tilfælde, hvor  

 tilsynsassistenten ikke kan beskæftiges fuldt ud ved tilsynsarbejde, i samråd  

 med veterinærinspektøren aftale med virksomheden og tilsynsassistenten, at  

 tilsynsassistenten medvirker ved varetagelsen af særlige arbejdsopgaver i  

 produktionen i begrænset omfang, såfremt det kan forenes med tilsynsarbejdet.
5. For virksomheder, hvis størrelse, produktion og  

 geografiske beliggenhed ikke forhindrer dette, kan en  

 tilsynsassistentstilling være fælles for de pågældende virksomheder.
Nærmere  

 aftale herunder aftale om fordelingen af kontrolomkostningerne  

 (fordelingstal), forhandles mellem virksomhederne, veterinærinspektøren og de  

 involverede embedsdyrlæger.
 6. På frysehuse, der alene foretager indfrysning og  

 oplagring af frosset kød og kødvarer, samt på mindre kød- og  

 kødvarevirksomheder, kan tilsynsassistentstillingen, hvor forholdene taler  

 herfor, herunder at pkt. 5 ikke kan finde anvendelse, nedlægges efter nærmere  

 drøftelse mellem de implicerede parter.
 7. Cirkulære af 24. marts 1975 om  

 tilsynsassistenternes arbejdsforhold tilbagekaldes.
