 § 1.  Følgende beføjelser, der ifølge lov om tilsyn  

 med begravelseskasser og ligbrændingsforeninger nr. 355 af 1. juli 1940 er  

 tillagt handelsministeren, udøves indtil videre af forsikringsrådet:
 a. godkendelse af skemaer til brug ved anmeldelse af nye begravelseskasser  

 (lovens § 4, stk. 1).
 b. fastsættelse af formen for og indholdet af anmeldelser til  

 forsikringsrådet (lovens § 4, stk. 4).
 c. godkendelse af ændringer i en begravelseskasses vedtægter (lovens § 5).
 d. bestemmelse af måden for ophævelse af pantsætning af værdipapirer, der  

 er pantsat ved indskrivnings- eller forvaringsbevis (lovens § 6, stk. 2).
 e. fastsættelse af formen for skamaer til brug ved regnskabsaflæggelse og  

 beretning (lovens § 9 , stk. 1).
 f. udfærdigelse af bestemmelser om nedsættelse af begravelseskasseydelser  

 (lovens § 11, stk. 4).
 § 2.  De af forsikringsrådet i medfør af denne  

 bekendtgørelse trufne afgørelser kan indankes for handelsministeren.
 Handelsministeriet, den 5. september  

 1962.
H.
Baunsgaard / G.
Backhaus.
