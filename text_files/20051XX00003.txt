Skriftlig fremsættelse (4.  

 oktober 2005) Statsministeren  

  

 (Anders Fogh Rasmussen):
 Herved tillader jeg mig for Folketinget at fremsætte:
 Forslag til lov om  

 ændring af tronfølgeloven (Ligestilling mellem kønnene i arvefølgen   

 fremsat  

 i henhold til proceduren i grundlovens § 88).
(Lovforslag nr.
L 1).
 I forbindelse med Hoffets meddelelse tidligere på året om,  

 at kronprinsparret ventede barn, tilkendegav regeringen, at den nuværende  

 tronfølgelov fra 1953 ønskes ændret.
 Formålet med forslaget er at sikre fuld ligestilling mellem  

 kønnene i arvefølgen til tronen ved at ophæve den nugældende fortrinsstilling  

 for mandlige arveberettigede, således at der alene gives fortrin til en ældre  

 arveberettiget frem for en yngre.
Der lægges i forslaget op til en ændring, hvorefter enhver  

 henvisning til, at søn går forud for datter, eller mand går forud for kvinde,  

 udgår.
Herudover lægges der op til, at henvisningen til kongen  

 ændres til  

 kongen eller den regerende dronning, og til, at der foretages en  

 lettere  

 sproglig opdatering af visse dele af tronfølgeloven, hvorefter eksempelvis  

 henvisningen til Rigsdagen erstattes med en henvisning til  

 Folketinget.
Tronfølgeloven har grundlovsrang.
En ændring af  

 tronfølgeloven skal derfor gennemføres i medfør af proceduren i grundlovens §  

 88 vedrørende grundlovsændringer.
Derimod er det ikke nødvendigt i samme  

 forbindelse at foretage en ændring af grundlovens § 2, 2. pkt.  f.eks.  

 i form  

 af en tilføjelse af ordene med senere ændringer efter  

 henvisningen til tronfølgeloven  

 af 27. marts 1953.
Efter lovforslagets vedtagelse skal der på et tidspunkt  

 udskrives nyvalg til Folketinget til fremme af sagen.
Vedtages lovforslaget  

 herefter i uændret form af det følgende folketing, skal der inden for 6  

 måneder  

 afholdes folkeafstemning om sagen. Ændringerne til tronfølgeloven stadfæstes  

 kun, hvis et flertal af deltagerne i afstemningen og mindst 40 % af samtlige  

 stemmeberettigede stemmer for lovændringen.
Folkeafstemningen vil selvsagt  

 også  

 omfatte Færøerne og Grønland.
 Samtidig med fremsættelsen af lovforslaget for Folketinget  

 vil forslaget blive forelagt for de færøske og grønlandske myndigheder.
 Idet jeg henviser til de bemærkninger, der ledsager  

 forslaget, skal jeg tillade mig at anbefale det til Folketingets velvillige  

 behandling.
