Bekendtgørelse om butikker beliggende  

 på eller ved havnearealer I medfør af § 3, stk. 5, i lov om butikstid m.v., jf.  

 lovbekendtgørelse nr. 112 af 10. februar 2000, fastsættes:
 § 1. Denne bekendtgørelse præciserer,  

 hvad der forstås ved butikker beliggende på eller ved  

 havnearealer, jf. § 3, stk. 5, i lov om butikstid m.v.
 § 2. Ved butikker forstås såvel  

 dagligvare- som udvalgsvarebutikker.
§ 3. Ved havneareal forstås det af havnen  

 ejede areal.
Ved havne forstås alle typer havne.
 § 4. En butik er beliggende på havnearealet,  

 når den ligger inden for det af havnen ejede areal.
 § 5. En butik er beliggende ved havnearealet,  

 når den ligger umiddelbart op til havnearealet.
 Stk. 2. Bestemmelsen i stk.1 kan ikke udstrækkes  

 til at gælde for en hel bydel.
 Stk. 3. Ved bedømmelsen af, om en butik er  

 beliggende umiddelbart op til havnearealet, skal følgende momenter  

 indgå:
 1)	Butikkens placering i forhold til havnearealet, jf. § 6.
 2)	Adgangsmulighederne fra havnen til butikken, jf. § 7.
 3)	Afstanden fra havnearealet til butikken, jf. § 8.
§ 6. Ved bedømmelsen af butikkens placering  

 i forhold til havnearealet skal der navnlig lægges vægt  

 på, 1)	at butikken er orienteret mod havnen, herunder især at  

 indgang, facade, vinduer m.v. vender mod havnearealet, og 2)	om butikken ligger i 1. række fra havnen.
 Stk. 2. En butik ligger ikke i 1. række fra havnen,  

 hvis butikken er adskilt fra havnearealet af bygninger, der ikke er  

 beliggende på havnearealet.
§ 7. Ved bedømmelse af adgangsmulighederne  

 til butikken fra havnen skal der navnlig lægges vægt på, 1)	at der er direkte indgang fra havnesiden, og 2)	at der ikke er barrierer, som hindrer en naturlig forbindelse mellem  

 butikken og havnearealet, i form af eksempelvis jernbanearealer,  

 plankeværker, hegn, volde eller lignende, eller veje, der ligger ude af  

 niveau, eller som er forsynet med en form for fysisk adskillelse mellem  

 vejbanerne.
§ 8. Afstanden fra havnearealet til butikkens  

 indgang må højst være ca. 100 meter.
Afstanden regnes som  

 den uhindrede gåafstand fra den nærmeste del af havnearealet til  

 selve butiksindgangen.
 § 9. Bekendtgørelsen træder i kraft den 25. marts  

 2000.
