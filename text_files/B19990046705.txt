Bekendtgørelse om toldbehandling1) I medfør af §§ 2, stk. 2, 5, 7, 10, stk. 3, 12,  

 stk. 2, 13, stk. 1, 14, stk. 1, 16, stk. 2, 17,  

 stk. 2, 18, stk. 3, 19, stk. 1, 21, 22, 26, 30, stk. 4 og  

 5, 37, stk. 4, 47, 54, stk. 2, 57, 58, 59, 61, stk. 2, 63, 64,  

 65, stk. 2 og 3, 68, 79, stk. 2, og 81, stk. 3, i Toldloven,  

 jf. lovbekendtgørelse nr. 113 af 27. februar 1996, og § 1 i lov  

 om administration af Det Europæiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 65  

 af 9. februar 1996, fastsættes:
Afsnit I Toldbehandling af befordringsmidler Kapitel 1 § 1. Ved befordringsmidler forstås i denne  

 bekendtgørelse skibe, fly, tog, lastbiler, busser, personbiler  

 m.v.
 Stk. 2. Ved skibe forstås i denne bekendtgørelse  

 skibe, både og fartøjer af enhver art, med undtagelse af  

 søluftfartøjer.
 § 2. Bestemmelserne om skibes vareførsel  

 m.v. i toldloven og i denne bekendtgørelse samt de hertil knyttede  

 straffebestemmelser anvendes over for skibe, der er hjemmehørende i de  

 stater, der har ratificeret konventionen af 19.august 1925 om  

 bekæmpelse af smugleri af alkoholholdige varer  

 (Helsingfors-Konventionen) og dennes slutprotokol; bestemmelserne anvendes  

 inden for de områder og i det omfang, der er fastsat i konventionens  

 artikel 9.
 § 3. Følgende fly kan, som en undtagelse  

 fra toldlovens § 19, stk. 1, lande på og afgå fra  

 steder, der ikke er godkendt som landingspladser (toldlufthavne) af de  

 statslige told- og skattemyndigheder:
 1)	Fly, der nødlander.
 2)	Svævefly, der ankommer til eller afgår fra det danske  

 toldområde, når flyet medfører en  

 distanceflyvningstilladelse meddelt i henhold til en af Danmark indgået  

 international overenskomst om lettelser for distanceflyvning med  

 svævefly.
 3)	Søluftfartøjer, når de statslige told- og  

 skattemyndigheder forud har meddelt tilladelse til ankomst eller  

 afgang.
 § 4. Uberigtigede varer kan forlanges henlagt  

 under toldlukke, når skibe eller fly befinder sig i det danske  

 toldområde eller er på rejse mellem steder i det danske  

 toldområde, uanset om skibet eller flyet passerer fremmed eller  

 internationalt territorium under rejsen.
 Stk. 2. Skibe og fly i det danske toldområde må  

 ikke medføre uberigtigede varer som ladning eller proviant m.v.,  

 medmindre de har påbegyndt en rejse, hvis endelige bestemmelsessted er  

 et anløbssted eller et landingssted uden for det danske  

 toldområde.
 Stk. 3. Undtaget fra stk. 2 er fly i rutefart, der efter  

 en af de statslige told- og skattemyndigheder godkendt fartplan har  

 fået tilladelse til kombineret indenrigs- og udenrigsflyvning.
 Stk. 4. Uanset bestemmelsen i stk. 2 kan de i § 68,  

 stk. 6 og 7, nævnte fartøjer dog medføre uberigtiget  

 proviant, der er indladet i overensstemmelse med de for disse fartøjer  

 fastsatte regler.
 Stk. 5. Udenlandske lystfartøjer, som udelukkende er  

 på rejse mellem steder i hjemlandet og steder i det danske  

 toldområde, samt danske lystfartøjer må kun medføre  

 uberigtiget proviant m.v. i det omfang, denne kan tillades indført  

 afgiftsfrit efter reglerne om afgiftsfrihed for rejsegods.
 § 5. Havnemyndigheder og luftfartsmyndigheder skal  

 underrette de statslige told- og skattemyndigheder om de oplysninger, som  

 myndighederne er i besiddelse af i forbindelse med skibes og flys forventede  

 ankomst og afgang samt om uanmeldte skibes og flys ankomst.
 Stk. 2. Føreren af et skib skal ved ankomsten til det  

 danske toldområde fra et tredjeland mundtligt eller pr. telefax anmelde  

 over for de statslige told- og skattemyndigheder, hvorfra skibet kommer, og  

 hvilken ladning det medfører.
 Stk. 3. Føreren af et skib, der ankommer til en dansk  

 havn fra et andet sted i EU s toldområde, skal, hvis skibet  

 medfører uberigtigede varer som ladning eller proviant, mundtligt  

 eller pr. telefax anmelde over for de statslige told- og skattemyndigheder,  

 hvilke uberigtigede varer det medfører.
 Stk. 4. Skibe og flys losning og lastning af varer,  

 landsætning og ombordtagning af passagerer samt landsætning af  

 besætningsmedlemmer skal forud mundtligt eller pr. telefax anmeldes  

 over for de statslige told- og skattemyndigheder og må ikke  

 påbegyndes, før tilladelse foreligger.
 Stk. 5. Passagerskibe i rutefart og færger, der ankommer  

 efter en forud meddelt fartplan, er undtaget fra stk. 1-4. Fly i  

 rutefart, der ankommer efter en forud meddelt fartplan, samt fly, der  

 udelukkende er i fart mellem landingspladser i det danske toldområde,  

 er undtaget fra stk. 1 og 4. De statslige told- og skattemyndigheder kan  

 dog regulere landsætning og ombordtagning af passagerer samt i  

 særlige tilfælde forbyde losning og lastning af varer, indtil  

 inkvirering er foretaget.
 § 6. Føreren af et befordringsmiddel skal  

 bekræfte de oplysninger om befordringsmidlet og ladning m.v., som  

 afkræves afgivet i henhold til toldlovens § 17, stk. 1, ved  

 fremlæggelse af skibspapirer, rejsejournaler eller registreringspapirer  

 samt ladningsdokumenter m.v.
 Stk. 2. De statslige told- og skattemyndigheder kan  

 nægte adgang til og udgang fra befordringsmidlet samt tilførsel  

 eller fraførsel af varer, indtil inkvirering er afsluttet.  

 Myndighederne kan endvidere forbyde, at befordringsmidlet forlader  

 inkvireringsstedet, indtil inkvireringen er afsluttet.
 Stk. 3. Ved inkvirering skal skibes nationalitets- og  

 målingsdokumenter efter anmodning afleveres til de statslige told- og  

 skattemyndigheder, hvor de forbliver, indtil der er givet tilladelse til  

 afsejling.
 § 7. Føreren af et skib, der befinder sig i  

 det danske toldområde, skal før inkvireringen til de statslige  

 told- og skattemyndigheder afgive en skriftlig angivelse af skib, ladning og  

 proviant m.v. (tolddeklaration), jf. § 91.
 Stk. 2. Føreren af et skib, der ankommer til en dansk  

 havn, skal ved ankomsten afgive en tolddeklaration til de statslige told- og  

 skattemyndigheder eller til havnemyndigheden i de havne, hvor  

 havnemyndigheden er bemyndiget til at modtage deklarationen.
 Stk. 3. Bestemmelsen i stk. 2 gælder ikke for  

 skibe, der ankommer til en dansk havn direkte fra en anden havn i EU s  

 toldområde, og som ikke medbringer uberigtigede varer som ladning eller  

 proviant.
Stk. 4. Tolddeklarationen skal indeholde oplysninger om  

 skibsførerens navn og skibets data (art, navn, hjemsted og tonnage),  

 antal besætningsmedlemmer og passagerer, navnet på skibets  

 stedlige repræsentant, hvorfra skibet kommer, formålet med  

 anløbet, ladningens art og mængde samt lastningshavne og  

 losningshavne med angivelse af de pågældende ladningsdokumenters  

 datoer og numre.
Tolddeklarationen skal indeholde specificerede oplysninger  

 om beholdningen af uberigtiget proviant m.v. (herunder varer, der  

 tilhører fører og besætningsmedlemmer). Endvidere skal  

 den indeholde skibsførerens erklæring om, at skibet ikke  

 medfører andre eller flere varer end de angivne, og at der ikke findes  

 andre adgange til lastrum eller rum og gemmer end de, som under inkvireringen  

 vil blive påvist over for de statslige told- og skattemyndigheder.  

 Endelig skal tolddeklarationen indeholde skibsførerens erklæring  

 om overholdelse af epidemibestemmelserne samt bestemmelserne om  

 sødygtighed og olieansvarsforsikring.
 Stk. 5. Tolddeklarationen underskrives af skibsføreren  

 eller en dertil bemyndiget person.
 § 8. Føreren af et fly skal ved ankomst til  

 det danske toldområde afgive skriftlig angivelse af fly, ladning og  

 proviant m.v. (tolddeklaration) til de statslige told- og skattemyndigheder,  

 jf. § 91.
 Stk. 2. Bestemmelsen i stk. 1 gælder ikke for fly,  

 der ankommer til det danske toldområde direkte fra et andet sted i EU s  

 toldområde, og som ikke medbringer uberigtigede varer som ladning eller  

 proviant.
Stk. 3. Tolddeklarationen skal indeholde oplysninger om  

 førerens navn og flyets data (art, nummer, nationalitet og ejerens  

 navn), antal besætningsmedlemmer og passagerer, navnet på flyets  

 stedlige repræsentant, hvorfra flyet kommer, ladningens art og  

 mængde samt lastningshavne og losningshavne med angivelse af de  

 pågældende ladningsdokumenters datoer og numre.
Tolddeklarationen  

 skal endvidere indeholde summariske oplysninger om det medførte  

 rejsegods og specificerede oplysninger om beholdningen af uberigtiget  

 proviant m.m. (herunder varer, der tilhører fører og  

 besætningsmedlemmer). Endelig skal tolddeklarationen indeholde  

 førerens erklæring om, at flyet ikke medfører andre eller  

 flere varer end de angivne, og at der ikke findes andre adgange til lastrum  

 eller rum og gemmer end de, som under inkvireringen vil blive påvist  

 over for de statslige told- og skattemyndigheder.
 Stk. 4. De statslige told- og skattemyndigheder kan tillade,  

 at den i stk. 3 omhandlede specifikation af proviantbeholdningen  

 udelades.
 Stk. 5. Tolddeklarationen underskrives af flyets fører  

 eller en dertil bemyndiget person.
Stk. 6. Ankommer flyet fra et land, hvormed Danmark har  

 truffet aftale om toldsamarbejde, skal føreren i forbindelse med  

 afgivelse af tolddeklarationen fremlægge eventuelle af  

 toldmyndighederne i det pågældende land autoriserede  

 tolddokumenter samt meddele oplysninger om årsagen til eventuelle  

 ændringer i beholdningen.
Fremlægges dokumenterne ikke, eller er  

 der væsentlige uoverensstemmelser mellem dokumenternes oplysninger og  

 de forefundne beholdninger, som føreren ikke kan gøre rede for,  

 eller forefindes der under inkvireringen større mængder varer,  

 der ikke er angivet, er de statslige told- og skattemyndigheder berettiget  

 til at træffe forholdsregler til sikring af told og afgifter, herunder  

 at sætte toldvagt ved flyet på dettes bekostning.
 Stk. 7. Ankommer flyet fra et sted i det danske  

 toldområde med uberigtigede varer, jf. § 4, stk. 3, skal  

 flyets fører fremlægge den i § 13, stk. 5,  

 nævnte tolddeklaration til de statslige told- og skattemyndigheder.
 § 9. Lastbiler i trafik mellem det danske  

 toldområde og tredjelande skal ved indpassage i og udpassage fra det  

 danske toldområde uopfordret standse op for toldkontrol og skal i  

 øvrigt i toldområdet standse op for toldkontrol på de  

 statslige told- og skattemyndigheders forlangende.
 Stk. 2. De statslige told- og skattemyndigheder kan bestemme,  

 hvor toldbehandlingen af lastbiler skal finde sted.
Stk. 3. Føreren af en lastbil, der ankommer til det  

 danske toldområde fra et tredjeland, skal, før inkvirering  

 påbegyndes, til de statslige told- og skattemyndigheder mundtligt give  

 oplysning om lastbil, ladning og proviant m.v.
De statslige told- og  

 skattemyndigheder kan kræve, at disse oplysninger afgives skriftligt (i  

 en tolddeklaration), jf. § 91.
 § 10. For andre befordringsmidler i trafik mellem  

 det danske toldområde og tredjelande end skibe, fly, tog og lastbiler  

 finder § 9 tilsvarende anvendelse.
 § 11. Passagerskibe i rutefart og færger,  

 der afgår efter en forud meddelt fartplan, er undtaget fra pligten i  

 toldlovens § 18, stk. 1, til at anmelde afsejlingen for de  

 statslige told- og skattemyndigheder.
 § 12. Når et skib skal forlade det danske  

 toldområde og føreren af skibet i henhold til toldlovens  

 § 18, stk. 1, skal anmelde afsejlingen, skal føreren senest  

 2 timer inden afsejlingen afgive en skriftlig angivelse af skib, ladning og  

 proviant m.v. (tolddeklaration) til de statslige told- og skattemyndigheder,  

 jf. dog § 11.
Stk. 2. Tolddeklarationen skal indeholde oplysninger om  

 tidspunktet for skibets afgang, skibets bestemmelsessted og forventede  

 ankomsttidspunkt, ladningens art og dennes lastningshavne og losningshavne  

 med angivelse af de pågældende ladningsdokumenters datoer og  

 numre samt specificerede oplysninger om beholdningen af uberigtiget proviant  

 m.v.
Tolddeklarationen skal endvidere indeholde skibsførerens  

 erklæring om, at skibet ikke medfører andre eller flere varer  

 end de angivne.
 Stk. 3. Tolddeklarationen underskrives af skibsføreren  

 eller en dertil bemyndiget person.
 Stk. 4. Skibsføreren skal opbevare en kopi af  

 tolddeklarationen om bord og skal på forlangende fremlægge den  

 for de statslige told- og skattemyndigheder.
§ 13. Når et fly skal afgå fra en  

 toldlufthavn i det danske toldområde til et tredjeland eller til et  

 andet sted i EU s toldområde og flyet medbringer uberigtigede varer,  

 skal føreren før afgangen afgive en skriftlig angivelse af fly,  

 ladning og proviant m.v. (tolddeklaration) til de statslige told- og  

 skattemyndigheder.
Flyet må ikke afgå, før der er givet  

 tilladelse.
 Stk. 2. Tolddeklarationen skal indeholde oplysninger om  

 tidspunktet for flyets afgang, flyets bestemmelsessted, ladningens art og  

 dennes lastningshavne og losningshavne med angivelse af de  

 pågældende ladningsdokumenters datoer og numre samt summariske  

 oplysninger om det medførte rejsegods og oplysninger om beholdningen  

 af uberigtiget proviant m.v. specificeret som anført i § 8,  

 stk. 3. Tolddeklarationen skal endvidere indeholde førerens  

 erklæring om, at flyet ikke medfører andre eller flere varer end  

 de angivne.
 Stk. 3. Tolddeklarationen underskrives af flyets fører  

 eller en dertil bemyndiget person.
 Stk. 4. Afgår et fly til et land, hvormed Danmark har  

 truffet aftale om toldsamarbejde, medgives flyets fører et af de  

 statslige told- og skattemyndigheder autoriseret tolddokument, der indeholder  

 oplysninger om flyet, ladning og proviant m.v.
 Stk. 5. Afgår flyet med uberigtigede varer til en  

 toldlufthavn i det danske toldområde, medgives flyets fører et  

 eksemplar af den tolddeklaration, der er nævnt i stk. 2.  

 Deklarationen skal fremlægges for de statslige told- og  

 skattemyndigheder på ankomststedet.
§ 14. De statslige told- og skattemyndigheder kan  

 give lettelser i de betingelser, der er fastsat i denne bekendtgørelse  

 i forbindelse med skibes og flys ankomst til og afgang fra det danske  

 toldområde, for så vidt angår skibe og fly, der  

 tilhører danske eller fremmede statsmyndigheder, og som ikke  

 medfører gods eller passagerer mod betaling.
Lettelser kan endvidere  

 gives til fiskerfartøjer, skoleskibe, bugser- og lodsbåde,  

 bjærgningsfartøjer, passagerskibe i rutefart og færger,  

 fartøjer under 6 tons netto og fartøjer i fart mellem  

 anløbssteder inden for samme toldcenter.
§ 15. Fra et fly må der ikke nedkastes  

 uberigtigede varer i det danske toldområde, medmindre det sker af  

 sikkerhedsmæssige grunde.
Ejeren eller den, der har rådighed over  

 flyet, hæfter for told- og afgifter af nedkastede varer, der ikke  

 tilvejebringes og ikke kan anses for tilintetgjort ved nedkastningen.
 Stk. 2. Nedkastes der af sikkerhedsmæssige grunde  

 uberigtigede varer i det danske toldområde, skal føreren snarest  

 underrette de statslige told- og skattemyndigheder.
 § 16. Føreren eller ejeren af et skib eller  

 fly hæfter for told- og afgifter af varer, herunder restladning og  

 proviantbeholdning, som i det danske toldområde lastes, opbevares,  

 fraføres eller forbruges i strid med reglerne i denne  

 bekendtgørelse.
 § 17. Når svensk toldbevogtningspersonale i  

 det danske toldområde udøver toldbevogtningstjeneste i  

 overensstemmelse med den mellem Danmark og Sverige indgåede  

 overenskomst af 28. oktober 1935 om fælles bevogtning til  

 bekæmpelse af ulovlig indførsel af alkoholholdige varer, har det  

 svenske toldbevogtningspersonale samme beføjelser og retsbeskyttelse  

 som tilsvarende dansk bevogtningspersonale.
Afsnit II Toldbehandling af varer Kapitel 2 Godsregistrering § 18. Varer, der indføres i det danske  

 toldområde, og som ikke er i fri omsætning i EU s  

 toldområde, samt varer, der har toldmæssig status »T2ES« eller  

 »T2PT« eller indføres i det danske toldområde fra et sted i EU s  

 toldområde, der er beliggende uden for EU s afgiftsområde, skal  

 angives for de statslige told- og skattemyndigheder til godsregistrering.  

 Varer, der indføres fra Københavns Frihavn med T1- eller  

 T2-status, skal angives til godsregistrering, jf. dog stk. 3, nr.  

 14.
 Stk. 2. Varer skal ikke angives til godsregistrering, hvis der  

 umiddelbart efter varernes ankomst til det danske toldområde eller ved  

 afslutning af en forsendelsesordning afgives en forenklet toldangivelse i  

 medfør af en tilladelse som »godkendt importør«, jf. § 33,  

 stk. 2.
 Stk. 3. Undtaget fra godsregistrering er endvidere:
 1)	Varer, som er omfattet af bestemmelserne i toldlovens § 3, og  

 varer, for hvilke henførsel under ordningen vedrørende  

 midlertidig toldfrihed af de statslige told- og skattemyndigheder tillades  

 alene på grundlag af mundtlig angivelse og sikkerhedsstillelse ved  

 fremlæggelse af ATA-carnet.
 2)	Befordringsmidler, der i henhold til EU s bestemmelser om  

 midlertidig indførsel af transportmidler indføres i det danske  

 toldområde.
 3)	Postforsendelser, som en af de statslige told- og skattemyndigheder  

 godkendt postvirksomhed efter fastsatte bestemmelser kan udlevere direkte til  

 modtagerne.
 4)	Indskrevet rejsegods, herunder rejsegods, der indføres med  

 ruteskib og er indskrevet til videre befordring med jernbane, når det  

 ilandbringes og overgives til jernbanen under toldkontrol.
 5)	Jernbanegods og postforsendelser i transit til steder uden for det  

 danske toldområde.
 6)	Flygods i transit til steder uden for det danske toldområde,  

 der tillades omladet i en toldluft havn, og som genudføres senest 10  

 hverdage (lørdage ikke medregnet) efter indførslen.
 7)	Varer i transit til steder uden for det danske toldområde  

 eller til Københavns Frihavn, når de forsendes i  

 overensstemmelse med EU s ordninger for forsendelse eller mod  

 fremlæggelse af carneter udstedt i henhold til toldkonventionerne om  

 international godstransport på grundlag af TIR-carneter eller  

 toldkonventionen vedrørende ATAcarneter for midlertidig  

 indførsel af varer, eller et forsendelsesdokument udstedt i henhold  

 til overenskomsten af 19. juni 1951 mellem deltagerne i Den Nordatlantiske  

 Traktat vedrørende status for deres styrker (NATO-tolddeklaration  

 formular 302).
 8)	Varer fra Københavns Frihavn, når de via den  

 øvrige del af det danske toldområde forsendes til steder uden  

 for dette i overensstemmelse med EU s ordninger for forsendelse eller mod  

 fremlæggelse af carneter udstedt i henhold til toldkonventionerne om  

 international godstransport på grundlag af TIR-carneter eller  

 toldkonventionen vedrørende ATA-carneter for midlertidig  

 indførsel af varer, eller et forsendelsesdokument udstedt i henhold  

 til overenskomsten af 19. juni 1951 mellem deltagerne i Den Nordatlantiske  

 Traktat vedrørende status for deres styrker (NATO-tolddeklaration  

 formular 302).
 9)	Varer i skibe og fly, der ikke oplosses på  

 registreringsstedet, herunder restladninger.
 10)	Varer, der tilføres Københavns Frihavn fra  

 tredjeland.
 11)	Varer, der tilføres et frilager.
 12)	Donororganer til mennesker.
 13)	Varer, der medføres i persontrafikken, og som ikke  

 indføres i erhvervsmæssigt øjemed.
 14)	Varer, der fraføres Københavns Frihavn til den  

 øvrige del af det danske toldområde med toldmæssig status  

 »T2«, når det over for de statslige told- og skattemyndigheder  

 godtgøres, at der er tale om varer, der er i frit forbrug.
 Stk. 4. De statslige told- og skattemyndigheder kan, når  

 særlige omstændigheder taler derfor, f.eks. i tilfælde,  

 hvor fortoldningsangivelse ikke kræves afgivet, jf. § 33,  

 stk. 3, 2. pkt., fritage andre varer end de i stk. 3 nævnte  

 for godsregistrering.
 Stk. 5. De statslige told- og skattemyndigheder kan, når  

 kontrolmæssige hensyn i særlige tilfælde taler derfor,  

 kræve de i stk. 3 nævnte varer angivet til  

 godsregistrering.
 § 19. De i § 18, stk. 1, nævnte  

 varer skal registreres omgående efter ankomsten til det danske  

 toldområde eller ved fraførslen fra Københavns Frihavn  

 på de af de statslige told- og skattemyndigheder anviste  

 godsregistreringssteder, jf. dog stk. 2-6.
 Stk. 2. Varer, der indføres under EU s ordninger for  

 forsendelse, kan viderebefordres til steder i det danske toldområde,  

 hvor der kan foretages ekspedition vedrørende forsendelserne.  

 Forsendelsen skal hurtigst muligt bringes frem hertil  

 (godsregistreringsstedet), hvor den straks skal afsluttes og godsregistrering  

 samtidig finde sted.
 Stk. 3. Varer, der indføres af en af de statslige told-  

 og skattemyndigheder godkendt postvirksomhed, kan viderebefordres til  

 registrering ved et postkontor, hvor der kan foretages godsregistrering.
 Stk. 4. De statslige told- og skattemyndigheder kan tillade,  

 at gennemgående indskrevet flygods, der omlades i en toldlufthavn,  

 godsregistreres i den lufthavn, hvortil det er indskrevet.
 Stk. 5. Varer, der indføres i toldgodkendte  

 køretøjer eller containere, kan viderebefordres til steder i  

 det danske toldområde, hvor der kan foretages godsregistrering,  

 når forsendelsen sker efter EU s ordninger for forsendelse.
 Stk. 6. Varer, der indføres mod fremlæggelse af  

 carneter udstedt i henhold til toldkonventionerne om international  

 godstransport på grundlag af TIR-carneter, kan viderebefordres til  

 steder i det danske toldområde, hvor der kan foretages  

 godsregistrering.
 Stk. 7. De i stk. 3-6 nævnte varer skal hurtigst  

 muligt bringes frem til godsregistreringsstedet, hvor registrering snarest  

 skal finde sted.
 § 20. Særlige indførsels- eller  

 transitbestemmelser, der er fastsat af sundhedsmæssige,  

 sikkerhedsmæssige, veterinære, plantepatologiske eller andre  

 grunde, skal iagttages snarest efter varernes ankomst til det danske  

 toldområde fra tredjelande eller ved fraførsel fra  

 Københavns Frihavn, når dette er foreskrevet i de  

 pågældende bestemmelser.
 Stk. 2. I de i stk. 1 nævnte tilfælde  

 gælder § 19, stk. 2-6, ikke.
 § 21. Som grundlag for registreringen afgives en  

 angivelse enten i form af en godsdeklaration, jf. § 91, eller via  

 edb.
 Stk. 2. Undtaget fra bestemmelserne i stk. 1 er varer,  

 der ikke er i fri omsætning i EU s toldområde, og som har  

 været forsendt under en af EU s ordninger for forsendelse, og som ikke  

 opbevares på godsregistreringsstedet, men straks angives til  

 fortoldning eller udførsel, jf. § 31, stk. 4. I  

 sådanne tilfælde udgør det eksemplar af  

 forsendelsesdokumentet, som er bestemt til de statslige told- og  

 skattemyndigheder, angivelsen til godsregistrering.
 Stk. 3. Stk. 2 anvendes tilsvarende for  

 fællesskabsvarer, der skal frembydes for de statslige told- og  

 skattemyndigheder i henhold til fællesskabsforskrifterne.
 Stk. 4. Angivelse via edb er betinget af en tilladelse fra de  

 statslige told- og skattemyndigheder.
 Stk. 5. De statslige told- og skattemyndigheder kan  

 tilbagekalde en tilladelse som omhandlet i stk. 4, såfremt  

 virksomheden tilsidesætter vilkårene for tilladelsen.
 Stk. 6. Angivelse til godsregistrering afgives af  

 ekspeditøren, dvs. den, der som rederi, agent for rederi,  

 skibsmægler, luftfartsselskab, jernbane, postvirksomhed, vognmand,  

 speditør eller lignende eller som varemodtager forestår varernes  

 indførsel i det danske toldområde.
 Stk. 7. Ekspeditøren skal være en i det danske  

 toldområde hjemmehørende person eller offentlig eller privat  

 virksomhed, der efter de statslige told- og skattemyndigheders skøn  

 kan påtage sig den i § 30, stk. 3, nævnte  

 hæftelse for de på varerne hvilende told- og afgiftsbeløb,  

 jf. dog stk. 10.
 Stk. 8. Ekspeditøren skal anmelde sig til registrering  

 hos de statslige told- og skattemyndigheder.
 Stk. 9. Anmeldelse til registrering samt anmeldelse af  

 ændringer i registrerede forhold skal ske, før godsregistrering  

 foretages.
 Stk. 10. De statslige told- og skattemyndigheder kan dog  

 antage godsdeklarationer fra varemodtagere, der ikke er hjemmehørende  

 i det danske toldområde, når varerne straks ved  

 godsregistreringen angives til fortoldning.
 Stk. 11. De statslige told- og skattemyndigheder kan tillade,  

 at der afgives mere end en godsdeklaration vedrørende samme  

 ladning.
 Stk. 12. Enhver, der fra steder uden for det danske  

 toldområde modtager varer, som ved en fejltagelse ikke er blevet  

 godsregistreret, skal omgående angive varerne til godsregistrering.
 § 22. Angivelsen til godsregistrering skal  

 indeholde oplysninger om ekspeditørens navn, adresse og  

 registreringsnummer (SE-nr.), transportmidlets kendemærke (nummer eller  

 navn) samt kode for varernes transportmåde, transportmidlets  

 nationalitet, afgangsland og indførselssted (dog ikke for  

 postgods).
Stk. 2. Angivelsen skal for hver enkelt varepost indeholde  

 oplysninger om varemodtagerens navn, adresse og registreringsnummer (SE-nr.),  

 jf. § 46, transportmidlets kendemærke (nummer eller navn),  

 oplysninger til brug ved godsets identifikation (emballagernes mærker  

 og numre, kolliantal og -art, varernes art samt varernes bruttovægt),  

 oplysninger om kode for lastningssted og indførselssted samt  

 oplysninger om godsets opbevaringsadresse, som skal være godkendt af de  

 statslige told- og skattemyndigheder.
For hver enkelt varepost skal der  

 endvidere angives kode for varernes godsregistreringsstatus.
 Stk. 3. Angivelsen skal for hver enkelt varepost endvidere  

 indeholde oplysninger om varernes toldmæssige status inden for EU samt  

 om eventuelle særlige bemærkninger i forsendelsesdokumentet.
 Stk. 4. Er ekspeditøren ikke bekendt med  

 varemodtagerens navn og adresse, skal der i stedet for oplysninger herom  

 angives »til ordre« samt ekspeditørens navn, adresse og  

 registreringsnummer (SE-nr.). I sådanne tilfælde samt i  

 tilfælde, hvor registreringsnummer for de i § 46 omhandlede  

 varemodtagere ikke er angivet, skal varerne opbevares på  

 ekspeditørens eget lager, og ekspeditøren skal snarest muligt  

 underrette de statslige told- og skattemyndigheder om de manglende  

 oplysninger.
Stk. 5. Er ekspeditøren ikke bekendt med oplysninger  

 til brug for godsets identifikation, kan det tillades, at disse oplysninger  

 angives summarisk.
De specificerede oplysninger skal snarest muligt meddeles  

 de statslige told- og skattemyndigheder.
Varerne må ikke  

 fraføres registreringsstedet, før oplysningerne er meddelt.
§ 23. Ved godsregistreringen er de statslige told-  

 og skattemyndigheder berettiget til at foretage enhver undersøgelse af  

 varerne, der er nødvendig for kontrollens udøvelse, og til uden  

 erstatning at udtage prøver af varerne i det omfang, det er  

 nødvendigt for at undersøge deres beskaffenhed.
Varemodtagerne  

 er berettiget til efter undersøgelsens afslutning på  

 begæring at få de udtagne prøver tilbageleveret, når  

 de ikke er medgået ved undersøgelsen.
 Stk. 2. Ved godsregistreringen påhviler det  

 ekspeditøren at foretage det for undersøgelsen af varerne  

 nødvendige arbejde (ud- og indpakning, opvejning, opmåling  

 m.v.).
 § 24. De statslige told- og skattemyndigheder  

 bestemmer, hvor godsregistreringen kan finde sted, og hvilke indretninger der  

 skal være på godsregistreringsstedet.
 § 25. Varer må ikke uden de statslige told-  

 og skattemyndigheders tilladelse fraføres registreringsstedet,  

 før godsregistreringen er afsluttet.
 § 26. Varer, der indføres til  

 varemodtagere, der ikke er pligtige til at lade sig registrere hos de  

 statslige told- og skattemyndigheder, jf. § 46, kan efter  

 godsregistreringen overføres til ekspeditørens eget lager, men  

 må ikke udleveres til varemodtageren, før fortoldning har fundet  

 sted.
 Stk. 2. Varer, der indføres til varemodtagere, der  

 efter toldlovens § 33, stk. 2 og 3, ikke har adgang til kredit med  

 told og afgifter, samt varer til varemodtagere, der ikke er  

 importørregistreret efter § 46, kan efter godsregistreringen  

 overføres til ekspeditørens eget lager, men må ikke  

 udleveres til varemodtageren, før fortoldning har fundet sted.
 Stk. 3. Varer, der straks efter godsregistreringen skal  

 angives til fortoldning eller udførsel fra det danske  

 toldområde, jf. § 31, stk. 4, må ikke fraføres  

 godsregistreringsstedet, før toldbehandlingen i henhold til kapitel 3  

 eller kapitel 5 har fundet sted.
§ 27. Når de registrerede varer er bestemt  

 til en varemodtager, der er hjemmehørende i det danske  

 toldområde, skal ekspeditøren snarest efter registreringen eller  

 snarest muligt efter, at ekspeditøren er blevet bekendt med  

 varemodtagerens navn og adresse, jf. § 22, stk. 2, underrette  

 varemodtageren om den stedfundne registrering.
Ekspeditøren har  

 bevisbyrden for, at underretning har fundet sted.
 § 28. En varemodtager, der har toldkredit efter  

 § 47, stk. 1, kan disponere over registrerede varer, der har  

 toldmæssig status »T1«, kl. 12 den første hverdag (dog ikke  

 lørdag) efter, at de statslige told- og skattemyndigheder har antaget  

 fortoldningsangivelsen til registrering, jf. dog stk. 2-5 og 8 og  

 § 31, stk. 4. Dette gælder også, når angivelsen  

 over indførsel afgives via edb, jf. § 33, stk. 1. En  

 varemodtager, der afregner tolden kontant, jf. § 47, stk. 2, kan  

 dog først disponere over registrerede varer, når tolden er  

 indbetalt.
 Stk. 2. Når en varemodtager har tilladelse som godkendt  

 importør, jf. § 33, stk. 2, kan varemodtageren under  

 iagttagelse af de i tilladelsen fastsatte retningslinier disponere over  

 varerne:
1)	Når den forenklede toldangivelse er accepteret af de statslige  

 told- og skattemyndigheder, eller 2)	når varemodtageren har afgivet den forenklede toldangivelse  

 ved en notering i regnskabet.
 Stk. 3. Når varemodtageren har tilladelse til at afgive  

 en samlet angivelse over indførsel foretaget i en nærmere  

 fastsat periode, jf. § 33, stk. 5, kan varemodtageren disponere  

 over registrerede varer, der har toldmæssig status »T1«, når  

 varerne er indført i varemodtagerens regnskaber efter de statslige  

 told- og skattemyndigheders nærmere bestemmelser.
 Stk. 4. Når angivelsen over indførsel afgives via  

 magnetbånd eller diskette, jf. § 33, stk. 1, kan  

 varemodtageren disponere over registrerede varer, der har toldmæssig  

 status »T1«, når varerne er registreret i virksomhedens edb-system  

 efter de statslige told- og skattemyndigheders nærmere  

 bestemmelser.
 Stk. 5. De statslige told- og skattemyndigheder kan, når  

 omstændighederne taler derfor, tillade varemodtagere at disponere over  

 registrerede varer på et tidligere tidspunkt end det i stk. 1  

 omhandlede, herunder inden fortoldningsangivelsen er modtaget af de statslige  

 told- og skattemyndigheder.
 Stk. 6. Varemodtageren kan efter godsregistreringen disponere  

 over registrerede varer, der har toldmæssig status »T2ES« eller »T2PT«,  

 jf. dog stk. 8 og § 31, stk. 4.
 Stk. 7. Hvis told- og skattemyndighedernes undersøgelse  

 af varerne ikke er afsluttet kl. 12, jf. stk. 1, kan tidspunktet for,  

 hvornår varemodtageren kan disponere over varerne udskydes, indtil  

 undersøgelsen er færdig.
 Stk. 8. Såfremt der for de i stk. 1-6 omhandlede  

 varer gælder særlige indførselsbestemmelser, der er  

 fastsat vedrørende mængdemæssige begrænsninger og  

 foranstaltninger i tilknytning hertil eller af sundhedsmæssige,  

 sikkerhedsmæssige, veterinære, plantepatologiske eller andre  

 grunde, kan varemodtageren dog kun disponere over varerne, når disse  

 bestemmelser er opfyldt.
 Stk. 9. Når registrerede varer skal oplægges  

 på toldoplag, må varernes emballage ikke åbnes før  

 oplæggelsen.
 Stk. 10. Når registrerede varer skal udføres fra  

 det danske toldområde uden at være fortoldet, jf. § 31,  

 stk. 1, må varernes emballage ikke åbnes inden  

 udførslen.
 Stk. 11. Såfremt varerne endnu ikke er frigivet til  

 varemodtagerens disposition, kan de statslige told- og skattemyndigheder  

 efter skriftlig anmodning give tilladelse til, at varerne afstås til  

 fordel for statskassen uden udgift for denne, eller at de  

 tilintetgøres under toldkontrol på varemodtagerens bekostning.  

 Varemodtageren fritages herved for betaling af told og afgifter, jf. dog  

 § 45, stk. 2.
§ 29. Overdragelse af registrerede varer skal  

 anmeldes til de statslige told- og skattemyndigheder.
Anmeldelsen skal ske  

 skriftligt eller via edb.
Anmeldelse om overdragelse skal ske snarest muligt  

 og indeholde oplysning om, til hvem (navn, adresse og registreringsnummer  

 (SE-nr.)) varerne er overdraget.
Overdrageren skal samtidig med anmeldelsen  

 underrette erhververen, der herefter anses som varemodtager.
Overdrageren har  

 bevisbyrden for, at underretning har fundet sted.
 Stk. 2. Overdragelse af varer til en virksomhed, der ikke  

 efter toldlovens § 33, stk. 2 og 3, har adgang til kredit med told  

 og afgifter eller ikke er importørregistreret, kan ikke finde  

 sted.
Stk. 3. Ændring af opbevaringsadresse for T1-varer skal  

 anmeldes til de statslige told- og skattemyndigheder.
Anmeldelsen skal ske  

 skriftligt eller via edb.
Anmeldelsen om ændring af opbevaringsadresse  

 skal ske snarest muligt og indeholde oplysning om den nye adresse.
 § 30. Transportøren eller dennes  

 repræsentant hæfter for de på varerne hvilende told- og  

 afgiftsbeløb, indtil varerne er angivet til godsregistrering.
 Stk. 2. Varemodtageren hæfter for told- og  

 afgiftsbeløb, der påhviler varer, som er godsregistreret for  

 varemodtageren.
 Stk. 3. Ekspeditøren hæfter for told- og  

 afgiftsbeløb, der påhviler varer, som ekspeditøren har  

 angivet til godsregistrering, i følgende tilfælde:
 1)	Når ekspeditøren ikke er bekendt med varemodtagerens  

 navn og adresse (»til ordre«-sendinger), jf. § 22, stk. 4.
 2)	Når varemodtagerens registreringsnummer (SE-nr.) ikke er  

 angivet.
 3)	Når varerne er bestemt til private modtagere eller  

 virksomheder, der ikke er importørregistreret.
 4)	Når varerne er bestemt til varemodtagere, der efter toldlovens  

 § 33, stk. 2 og 3, ikke har adgang til kredit med told og afgifter,  

 og ekspeditøren har angivet varerne til hjemtagelse på eget  

 lager.
 5)	Når varemodtageren er hjemmehørende uden for det danske  

 toldområde.
 6)	Når den angivne varemodtager nægter at have beordret  

 varerne indført.
 Stk. 4. Den i stk. 2 og 3 omhandlede hæftelse  

 ophører, når varerne er genudført.
 Stk. 5. Ved genudførsel af registrerede varer  

 påhviler det den, der efter stk. 2 og 3 hæfter for de  

 på varerne hvilende told- og afgiftsbeløb, at godtgøre  

 varernes udførsel over for de statslige told- og  

 skattemyndigheder.
 § 31. Registrerede varer skal med de i  

 stk. 3, 4 og 6 nævnte undtagelser senest 10 hverdage (dog ikke  

 lørdage) efter registreringsdagen angives til fortoldning i  

 overensstemmelse med kapitel 3 eller udføres (herunder til  

 Københavns Frihavn, jf. toldlovens § 41, stk. 1) i  

 overensstemmelse med kapitel 5.
 Stk. 2. Varerne anses som angivet til fortoldning eller  

 udførsel på den dato, hvor de statslige told- og  

 skattemyndigheder har antaget en fortoldningsangivelse eller en angivelse til  

 udførsel af det danske toldområde til registrering.
 Stk. 3. Ved anvendelse af en tilladelse som godkendt  

 importør, jf. § 33, stk. 2, anses varerne som angivet til  

 fortoldning:
1)	Når de statslige told- og skattemyndigheder har accepteret den  

 forenklede toldangivelse, eller 2)	når varemodtageren har afgivet den forenklede toldangivelse  

 ved en notering i regnskabet.
 Stk. 4. Følgende varer skal straks efter  

 godsregistreringen angives til fortoldning eller udføres, og de  

 må ikke fraføres registreringsstedet, forinden toldbehandling i  

 henhold til kapitel 3 eller 5 har fundet sted, medmindre forudgående  

 tilladelse hertil er meddelt af de statslige told- og  

 skattemyndigheder:
 1)	Varer, for hvilke der af sundhedsmæssige,  

 sikkerhedsmæssige, veterinære eller andre grunde gælder  

 særlige indførselsbetingelser.
 2)	Varer, hvis emballage efter de statslige told- og skattemyndigheders  

 skøn er således beskadiget, at de ikke kan overlades  

 ekspeditøren i uberigtiget stand.
 3)	Varer, der senere indføres af de i § 21, stk. 10,  

 nævnte varemodtagere.
 4)	Varer, der indføres til varemodtagere, der efter toldlovens  

 § 33, stk. 2 og 3, ikke har adgang til kredit med told og afgifter,  

 og som ekspeditøren ikke har hjemtaget til eget lager, jf. § 26,  

 stk. 2.
 Stk. 5. De statslige told- og skattemyndigheder kan, når  

 kontrolmæssige hensyn taler herfor, kræve, at der i andre  

 tilfælde end nævnt i stk. 4, nr. 1-4, skal ske  

 straksangivelse af varer til fortoldning.
 Stk. 6. Bestemmelsen i stk. 4 gælder ikke,  

 såfremt de i bestemmelsen omhandlede varer er i jernbanens, en af de  

 statslige told- og skattemyndigheder godkendt postvirksomheds eller Kalaallit  

 Niuerfiats varetægt, og varerne ikke udleveres til varemodtageren,  

 før toldbehandling i henhold til kapitel 3 eller kapitel 5 har fundet  

 sted.
 Stk. 7. De statslige told- og skattemyndigheder kan tillade,  

 at tidsfristen i stk. 1 fraviges i det omfang, dette er  

 nødvendigt for at opfylde bestemmelserne i den internationale  

 konvention om befordring af gods på jernbane og i  

 ekspeditionsreglementet til den internationale postpakkeoverenskomst.
 § 32. Er varerne registreret for en varemodtager,  

 som er hjemmehørende i det danske toldområde, påhviler  

 pligten til fortoldning eller genudførsel denne.
 Stk. 2. Pligten til fortoldning eller genudførsel  

 påhviler dog ekspeditøren, såfremt:
1)	Varerne er registreret for en varemodtager, som ikke er  

 hjemmehørende i det danske toldområde, eller 2)	ekspeditøren ikke er bekendt med varemodtagerens navn og  

 adresse samt for de i § 46 omhandlede varemodtagere tillige  

 registreringsnummer (SE-nr.), eller 3)	ekspeditøren har hjemtaget varerne til eget lager, jf.  

 § 26, stk. 2.
 Stk. 3. Skal ekspeditøren fortolde varerne efter  

 stk. 2, anses ekspeditøren som varemodtager.
Kapitel 3 Fortoldning Angivelsen § 33. Som grundlag for fortoldningen afgives til  

 de statslige told- og skattemyndigheder en skriftlig fortoldningsangivelse  

 (enhedsdokumentet), jf. § 91. Der kan gives tilladelse til, at  

 angivelsen foretages via edb ved elektronisk dataoverførsel eller  

 på magnetbånd/diskette.
Stk. 2. De statslige told- og skattemyndigheder meddeler i  

 overensstemmelse med de af EU fastsatte bestemmelser om forenklede angivelser  

 og hjemstedsordningen varemodtagere tilladelse som »godkendt importør«  

 til at angive varer af den i § 18, stk. 1, omhandlede karakter  

 efter forenklede fremgangsmåder.
En sådan tilladelse  

 indebærer, at der senest umiddelbart efter afslutningen af en periode  

 skal afgives en supplerende toldangivelse.
Periodens længde  

 fastsættes i tilladelsen og kan højst være en  

 måned.
Stk. 3. Der skal ikke afgives fortoldningsangivelse for varer,  

 der efter § 18, stk. 3, er undtaget fra godsregistrering.
Endvidere  

 kan de statslige told- og skattemyndigheder, når Danmark ved  

 mellemfolkelig aftale har forpligtet sig dertil, eller når  

 omstændighederne taler derfor, fravige stk. 1.
 Stk. 4. De statslige told- og skattemyndigheder kan give  

 varemodtagere, der har en betydelig import af ensartede varer, og hvis  

 regnskabsaflæggelse opfylder visse krav, tilladelse til at afgive en  

 samlet angivelse over indførsler foretaget i en nærmere fastsat  

 periode.
 Stk. 5. De statslige told- og skattemyndigheder kan  

 tilbagekalde de i stk. 1, 2 og 4 omhandlede tilladelser, hvis  

 virksomheden tilsidesætter vilkårene i disse.
Stk. 6. De statslige told- og skattemyndigheder kan tillade,  

 at fortoldningsangivelsen afgives, inden varerne kan frembydes.
De  

 nævnte myndigheder kan fastsætte en frist, inden hvilken  

 varemodtageren skal påføre fortoldningsangivelsen de fra  

 godsregistreringen hidrørende oplysninger.
Hvis fristen ikke  

 overholdes, anses fortoldningsangivelsen for ikke at være afgivet.
 § 34. Fortoldningsangivelsen skal afgives til det  

 toldcenter, i hvis distrikt varemodtageren er registreret, jf. dog  

 stk. 2 og 3.
 Stk. 2. Fortoldningsangivelser, der omfatter  

 straksangivelsespligtige varer, jf. § 31, stk. 4, skal afgives til  

 det toldcenter, i hvis distrikt varerne er blevet godsregistreret.
 Stk. 3. Fortoldningsangivelsen kan afgives til det toldcenter,  

 i hvis distrikt varerne er blevet godsregistreret, såfremt:
1)	der anmodes om kontingenttoldbehandling, 2)	varerne angives til afgiftsfri indførsel i overensstemmelse  

 med merværdiafgiftslovens § 36, stk. 1, nr. 5, eller 3)	varemodtageren godtgør, at det er af særlig betydning  

 for vedkommende at kunne fortolde varerne med det samme.
 Stk. 4. Fortoldningsangivelser, der omfatter varer, der skal  

 oplægges på eller fraføres et toldoplag, skal afgives til  

 det toldcenter, hvor toldoplaget er beliggende.
 § 35. Fortoldningsangivelser skal indeholde  

 følgende oplysninger:
 1)	Angivelsens mærke (kode).
 2)	Angivelsens art (kode).
 3)	Sælgerens (leverandørens) navn og adresse.
 4)	Fortoldningsangivelsens løbenummer i forhold til  

 ekspeditionens samlede antal angivelser (fortoldningsangivelse og  

 supplementsangivelser) samt det samlede antal.
 5)	Det samlede antal vareposter, der er omfattet af ekspeditionen.
 6)	Det samlede antal kolli, der er omfattet af ekspeditionen.
 7)	Varernes godsregistreringsnummer.
 8)	Varemodtagerens navn og adresse samt registreringsnummer (SE-nr.),  

 hvis vedkommende er registreret efter § 46.
 9)	For varer med toldmæssig status »T1«, »T2ES« eller »T2PT«  

 anføres leveringsomkostningerne vedrørende strækningen i  

 EU s toldområde (bortset fra det spanske og portugisiske  

 toldområde), hvis varerne indføres efter at have transiteret  

 dette toldområde.
 10)	Navn og adresse på klarerer eller modtagerens  

 repræsentant, hvis en sådan medvirker; ellers anføres  

 »modtager«.
 11)	Afsendelsesland og kode herfor.
 12)	Lastbilens nationalitet, hvis transportmåden ved ankomst er  

 lastbil på jernbanevogn eller på skib.
 13)	Om indførslen har fundet sted i container (kode).
 14)	Leveringsbetingelser.
 15)	Det grænseoverskridende aktive transportmiddels nationalitet  

 (kode) (dog ikke for postforsendelser, transport med jernbane eller transport  

 i faste installationer).
 16)	Fakturaens møntsort (kode) og det samlede fakturerede  

 beløb.
 17)	Transportmåde ved grænse (kode).
 18)	Indenlandsk transportmåde (kode).
 19)	Fakturaens nummer og dato.
 20)	Indgangstoldsted (kode).
 21)	For varer, der er afgiftspligtige efter merværdiafgiftsloven,  

 anføres samlet for alle varer, der er omfattet af ekspeditionen,  

 afgiftens art (kode), afgiftsgrundlaget, den gældende sats og det  

 skyldige afgiftsbeløb.
 22)	For varer, der oplægges eller fraføres toldoplag,  

 anføres oplagets nummer.
 23)	Underskrift samt sted og dato herfor.
 Stk. 2. Supplementsangivelser skal indeholde de oplysninger,  

 der er nævnt i stk. 1, nr. 1, 2, 4 og 8.
 Stk. 3. Fortoldningsangivelser og supplementsangivelser skal  

 desuden for hver varepost indeholde følgende oplysninger:
 1)	Kolli- og varebeskrivelse, herunder emballagernes mærke og  

 nummer, antal og art, vareart samt eventuelt containernummer.
 2)	Varepostens nummer i forhold til det samlede antal vareposter, der  

 er omfattet af ekspeditionen.
 3)	Varekode i overensstemmelse med toldtariffen.
 4)	Varens oprindelsesland (kode).
 5)	Præference (kode).
 6)	Hvilken procedure varen angives efter (kode).
 7)	Varens nettomasse i kg.
 8)	Kontingentløbenummer, hvis varemodtageren ønsker at  

 opnå kontingenttoldbehandling.
 9)	Supplerende enheder, hvis sådanne er anført i  

 toldtariffen for den pågældende varekode.
10)	Supplerende oplysninger og anmodninger, herunder henvisninger til  

 bilag og vedlagte certifikater og bevillinger.
Der anføres dels de  

 oplysninger, der er nødvendige af hensyn til særlige  

 forskrifter, dels reference til bilag, der er vedlagt til støtte for  

 angivelsen.
 11)	Varens statistiske værdi i danske kroner.
 12)	For punktafgiftspligtige varer, som tilføres en virksomhed,  

 der er registreret (anmeldt) efter en afgiftslov, anføres den  

 pågældende afgifts art (kode).
 13)	For varer med toldmæssig status »T1«, »T2ES« eller »T2PT«,  

 der er toldfri, anføres den pågældende toldordnings art  

 (kode), grundlaget, satsen samt det skyldige toldbeløb (0 kr.).
 14)	For varer, der er belagt med told (herunder antidumpingtold,  

 udligningstold og tillægsimport	told) eller med importafgifter (det  

 vil sige landbrugselement (le), tillægstold for indholdet af sukker  

 (tts) eller mel (ttm) og udligningsbeløb eller -afgift),  

 anføres den pågældende told- eller afgiftskode,  

 grundlaget, satsen samt det skyldige told- eller afgiftsbeløb.
 15)	For varer, der oplægges på toldoplag, skal angivelse af  

 satser og koder for told og afgifter m.v. først foretages ved  

 fortoldningen fra oplaget.
16)	For varer, der indføres mod toldnedsættelse efter  

 proceduren for passiv forædling, herunder proceduren for  

 standardombytning, anføres tillige de udførte varers art og  

 masse samt told- eller afgiftskoden, grundlaget, satsen samt det skyldige  

 told- eller importafgiftsbeløb, som skulle have været  

 anført, hvis varerne var blevet indført den dag, hvor  

 fortoldningsangivelsen for de indførte varer antages til registrering  

 hos de statslige told- og skattemyndigheder.
I tilfælde, hvor varer  

 under proceduren for standardombytning indføres forud for  

 udførslen af de varer, der danner grundlag for toldnedsættelsen,  

 lægges udførselsdatoen for disse varer til grund.
 17)	For varer, der fraføres Københavns Frihavn med  

 toldmæssig status »T2«, skal fortoldningsangivelsen udfyldes i  

 overensstemmelse med § 35, stk. 1, nr. 3, 5, 6, 8, 10, 11, 21 og  

 23, samt § 35, stk. 3, nr. 1, 2, 7, 10, 11 og 12.
 Stk. 4. Fortoldningsangivelsen skal indeholde eller være  

 vedlagt sådanne angivelser, som er foreskrevet i eller i medfør  

 af forbrugsafgiftslovgivningen af hensyn til de statslige told- og  

 skattemyndigheders tilsyn med indførslen af afgiftspligtige varer.
 Stk. 5. Fortoldningsangivelsen skal indeholde eller være  

 vedlagt sådanne oplysninger og erklæringer, der er  

 nødvendige for de statslige told- og skattemyndigheders tilsyn med  

 udenrigshandelsstatistikken og med de særlige indførsels- eller  

 transitbestemmelser, der af sundhedsmæssige, sikkerhedsmæssige,  

 veterinære, plantepatologiske eller andre grunde er fastsat for varer  

 af den art, der angives til fortoldning.
 Stk. 6. De statslige told- og skattemyndigheder kan bestemme,  

 på hvilken måde varens nettomasse skal fastsættes, og kan  

 herunder kræve opvejning ved autoriseret vejer og måler.
 Stk. 7. De statslige told- og skattemyndigheder kan, når  

 omstændighederne taler derfor, indrømme lettelser i  

 angivelsespligten.
§ 36. Er varemodtageren ikke i stand til at angive  

 varernes art og mængde i overensstemmelse med § 35, stk. 3,  

 nr. 1, 3, 7 eller 9, kan de statslige told- og skattemyndigheder efter  

 varemodtagerens anmodning meddele denne tilladelse til at besigtige varerne,  

 før fortoldningsangivelsen afgives.
Der kan endvidere efter skriftlig  

 anmodning gives varemodtageren tilladelse til at udtage prøver.  

 Omkostningerne ved udpakning, vejning, genindpakning og anden  

 håndtering af varerne eller til analyse af de udtagne prøver  

 afholdes af varemodtageren.
Stk. 2. Er varemodtageren, selv efter besigtigelse af varerne,  

 ikke i stand til at angive varernes art eller deres eventuelle afgiftspligt  

 efter afgiftslovene, skal varemodtageren i fortoldningsangivelsen afgive en  

 nøjagtig specifikation af varepartiet, hvori der for hver vareart  

 anføres de pågældende varers værdi og mængde  

 samt gives oplysning om deres anvendelse og så vidt muligt  

 sammensætning.
I sådanne tilfælde beregnes told og afgifter  

 på grundlag af den af de statslige told- og skattemyndigheder trufne  

 afgørelse om varernes tarifering og afgiftspligt.
Dokumentation § 37. Fortoldningsangivelsen skal være  

 vedlagt alle for fortoldningens gennemførelse nødvendige  

 dokumenter (fakturaer, fragtbreve el. lign., oprindelsesdokumenter,  

 bevillinger, tilførselsanmeldelser, fabrikanterklæringer,  

 indførselstilladelser m.v.).
 Stk. 2. Ved anvendelse af en tilladelse som godkendt  

 importør skal dokumentationen være til rådighed for de  

 statslige told- og skattemyndigheder på tidspunktet for afgivelsen af  

 den forenklede toldangivelse.
 § 38. Varemodtageren skal samtidig med  

 fortoldningsangivelsen til de statslige told- og skattemyndigheder afgive et  

 eksemplar af fakturaen over de pågældende varer.
 Stk. 2. Fakturaen skal indeholde følgende  

 oplysninger:
 1)	Sælgerens navn og adresse.
 2)	Køberens navn og adresse.
 3)	Sted og dato for fakturaens udfærdigelse.
 4)	Kollienes antal, art, mærker og numre.
 5)	En nøjagtig specifikation af sendingens indhold, herunder  

 oplysning om vareart (design, kvalitet, artikelnummer el. lign.) og  

 nettomængden for hver vareart (styktal, masse eller mål efter  

 branchemæssig sædvane).
 6)	Specificeret prisangivelse for hver prisenhed.
 7)	Alle øvrige til betaling, salg eller overtagelse samt  

 levering knyttede betingelser, herunder oplysning om indrømmede  

 rabatter eller prisnedsættelser med angivelse af disses  

 karakter.
Stk. 3. For hver varepost i fakturaen skal, eventuelt ved  

 henvisning til fortoldningsangivelsen, være anført den varekode  

 i toldtariffen, hvorunder varerne henhører, samt oplysning om eventuel  

 afgiftspligt efter afgiftslovene.
Fakturaen skal endvidere forsynes med  

 oplysninger om de i prisen indbefattede omkostninger, der skal medregnes i  

 toldværdien, medmindre disse omkostninger fremgår af den  

 toldværdideklaration, som vedlægges fortoldningsangivelsen i  

 overensstemmelse med EU s bestemmelser herom.
Stk. 4. De statslige told- og skattemyndigheder kan tillade,  

 at bestemmelsen i stk. 1 fraviges for veldefinerede standardvarer, der  

 leveres i henhold til en kontrakt gældende for en vis periode, i  

 hvilken den aftalte pris ikke ændres.
De statslige told- og  

 skattemyndigheder kan endvidere tillade, at de i stk. 2-3 nævnte  

 bestemmelser fraviges, samt fastsætte vilkårene herfor.
Stk. 5. Er varerne ikke endeligt solgt til det danske  

 toldområde, og er afregningen med leverandøren afhængig af  

 den af varemodtageren opnåede videresalgspris, kan varemodtageren i  

 stedet for den i stk. 1-3 omhandlede faktura afgive en specifikation  

 over varerne efter de statslige told- og skattemyndigheders nærmere  

 bestemmelse.
Varemodtageren skal i sådanne tilfælde afgive en  

 genpart af afregningen med leverandøren indeholdende specificeret  

 opgørelse af den opnåede salgspris og de i det danske  

 toldområde afholdte omkostninger.
 Stk. 6. Bestemmelserne i stk. 1-5 finder tilsvarende  

 anvendelse på varer, for hvilke der er fastsat en  

 enhedsværdi.
§ 39. Er varemodtageren ikke i stand til at  

 vedlægge fortoldningsangivelsen de nødvendige dokumenter til  

 bekræftelse af varernes art og sammensætning, mængde,  

 værdi eller oprindelse m.v., eller indeholder dokumenterne ikke de  

 nødvendige oplysninger, kan der efter anmodning i  

 fortoldningsangivelsen indrømmes varemodtageren en frist på 1  

 måned til at tilvejebringe de nævnte dokumenter eller til at  

 berigtige disse.
Efter anmodning kan de statslige told- og skattemyndigheder  

 forlænge denne frist for så vidt angår fremlæggelse  

 af dokumenter til bekræftelse af toldværdien.
 Stk. 2. Efter anmodning kan der indrømmes  

 varemodtageren en yderligere frist på 3 måneder til at  

 fremlægge dokumenter, der er nødvendige for, at varerne tillades  

 indført toldfrit eller mod nedsat told, såfremt de statslige  

 told- og skattemyndigheder har begrundet formodning om, at de angivne varer  

 opfylder betingelserne herfor.
 Stk. 3. I de i stk. 1, jf. stk. 2, omhandlede  

 tilfælde afkræver de statslige told- og skattemyndighe der  

 varemodtageren fornøden sikkerhed for de på varerne hvilende  

 told- og afgiftsbeløb, jf. dog stk. 6. Sikkerhedsstillelsen kan  

 for varemodtagere, der har kredit med told og afgifter efter § 47 og  

 toldlovens § 30, ske efter tilsvarende regler som gælder for  

 afregning af told, jf. §§ 47-49.
 Stk. 4. Såfremt fyldestgørende dokumentation i  

 henhold til stk. 1 og 2 forelægges inden fristens udløb,  

 kan kontingenttoldbehandling eller præferencetoldbehandling dog kun  

 indrømmes, hvis adgangen hertil ikke er ophørt, inden  

 dokumentationen fremlægges.
 Stk. 5. Medmindre bestemmelsen i stk. 4 finder  

 anvendelse, kan fyldestgørende dokumentation i henhold til stk. 1  

 og 2 fremlægges efter udløbet af den periode, som var fastsat  

 for toldfri indførsel eller indførsel mod nedsat told,  

 såfremt fortoldningsangivelsen var modtaget til registrering hos de  

 statslige told- og skattemyndigheder inden periodens udløb.
Stk. 6. Vedlægges de til bekræftelse af  

 toldværdien nødvendige dokumenter ikke fortoldningsangivelsen,  

 eller indeholder de ikke de nødvendige oplysninger, beregnes told- og  

 afgiftsbeløbet på grundlag af den i fortoldningsangivelsen  

 angivne foreløbige toldværdi, hvis de statslige told- og  

 skattemyndigheder kan godkende den.
I tilfælde, hvor de statslige told-  

 og skattemyndigheder ikke kan godkende den angivne værdi, beregnes  

 told- og afgiftsbeløbet på grundlag af en af disse myndigheder  

 skønsmæssigt ansat passende toldværdi.
 Toldmæssig undersøgelse m.v.
§ 40. Ved fortoldningen er de statslige told- og  

 skattemyndigheder berettiget til at foretage enhver undersøgelse af  

 varerne, der er nødvendig for udøvelse af kontrol, og til uden  

 erstatning at udtage prøver af varerne i det omfang, det er  

 nødvendigt for at undersøge deres beskaffenhed.
Varemodtageren  

 er berettiget til efter undersøgelsens afslutning på  

 begæring at få de udtagne prøver tilbageleveret i det  

 omfang, de ikke er medgået ved undersøgelsen.
Ved bestemmelsen  

 af størrelsen af det beløb, der påhviler de angivne varer  

 i told og afgifter, kan den del af varerne, der er udtaget som prøver  

 af de statslige told- og skattemyndigheder, ikke fradrages i den angivne  

 mængde eller værdi.
 Stk. 2. Såfremt de statslige told- og skattemyndigheder  

 har besluttet kun at undersøge en del af de angivne varer, anvendes  

 resultaterne af den delvise undersøgelse på alle de varer, der  

 er anført under den pågældende varepost i angivelsen.  

 Varemodtageren kan dog anmode om en supplerende undersøgelse af  

 varerne, såfremt varemodtageren mener, at resultatet af den delvise  

 undersøgelse ikke kan anvendes på resten af de angivne  

 varer.
 Stk. 3. Det påhviler varemodtageren eller den, der  

 handler på varemodtagerens vegne, at udføre det for  

 undersøgelsen af varerne nødvendige arbejde (ud- og indpakning,  

 opvejning, opmåling m.v.). Omkostningerne i forbindelse hermed afholdes  

 af varemodtageren.
 § 41. Told (herunder antidumpingtold,  

 udligningstold og tillægsimporttold) og importafgifter (det vil sige  

 landbrugselement (le), tillægstold for indholdet af sukker (tts) eller  

 mel (ttm), udligningsbeløb eller -afgift) og forbrugsafgifter beregnes  

 efter de satser og på det grundlag, der er gældende den dag, hvor  

 fortoldningsangivelsen antages til registrering ved det toldcenter, som  

 fortoldningsangivelsen skal afgives til, jf. dog stk. 2-5.  

 Fortoldningsangivelser, der i henhold til § 33, stk. 6, tillades  

 afgivet, inden varerne kan frembydes for de statslige told- og  

 skattemyndigheder, kan først anses som antaget til registrering,  

 når de af varemodtageren er påført de oplysninger, der  

 hidrører fra godsregistreringen.
 Stk. 2. Når fortoldningsangivelsen med anmodning om  

 kontingenttoldbehandling under en toldkontingentordning antages til  

 registrering på den dag, hvor adgangen til kontingenttoldbehandling  

 ophører, fortoldes med kontingentsatsen så stor en del af de  

 angivne varers mængde eller værdi, som svarer til den rest af det  

 pågældende kontingent, som findes denne dag, medens den  

 øvrige del af de angivne varers mængde eller værdi  

 fortoldes med den toldsats, der gælder, når adgangen til  

 kontingenttoldbehandling er ophørt.
 Stk. 3. Registreres fortoldningsangivelsen efter  

 udløbet af den i § 31, stk. 1, fastsatte frist, anvendes de  

 satser, der var gældende den dag, hvor fristen udløb.  

 Såfremt der uretmæssigt er disponeret over varer med  

 toldmæssig status »T1«, inden fortoldningsangivelsen er antaget til  

 registrering af de statslige told- og skattemyndigheder, jf. dog § 28,  

 stk. 3, anvendes de satser, der var gældende den dag, hvor der  

 blev disponeret over varerne.
 Stk. 4. Uanset bestemmelserne i stk. 3 indrømmes  

 der for varer, der er blevet godsregistreret mere end 10 hverdage (dog ikke  

 lørdage) før en kontingentperiodes begyndelse, og for hvilke  

 fortoldningsangivelsen antages til registrering hos de statslige told- og  

 skattemyndigheder efter dette tidspunkt, kontingenttoldbehandling i henhold  

 til de for denne kontingentperiode gældende bestemmelser, såfremt  

 følgende betingelser er opfyldt:
 1)	Varerne skal være omfattet af en toldkontingentordning, som er  

 en fortsættelse af en tilsvarende toldkontingentordning, der var  

 gældende før kontingentperiodens begyndelse.
 2)	Toldkontingentet for den foregående kontingentperiode må  

 ikke være opbrugt før denne periodes udløb, og adgangen  

 til kontingenttoldbehandling i den følgende kontingentperiode må  

 ikke være ophørt på den dag, hvor fortoldningsangivelsen  

 antages til registrering.
Stk. 5. Såfremt der sker en nedsættelse af  

 toldsatsen efter datoen for antagelsen til registrering af  

 fortoldningsangivelsen, men inden varen er frigivet, kan varemodtageren  

 begære anvendelse af den gunstige sats.
Dette gælder ikke for  

 varer, som ikke har kunnet frigives af de statslige told- og  

 skattemyndigheder på grund af forhold, som udelukkende kan tilregnes  

 varemodtageren.
§ 42. Når en varemodtager ikke i  

 overensstemmelse med § 31 har indgivet fortoldningsangivelse for varer,  

 der er registreret for varemodtageren, og som ikke er genudført fra  

 det danske toldområde, pålægger de statslige told- og  

 skattemyndigheder vedkommende skriftligt at indsende angivelsen inden 3 dage.  

 Indsendes angivelsen herefter ikke, ansætter de nævnte  

 myndigheder told og afgifter af varerne på grundlag af en  

 skønsmæssigt ansat mængde eller værdi, og efter de  

 satser, der var gældende den dag, hvor varerne senest kunne være  

 angivet rettidigt til fortoldning.
Kontingenttoldbehandling eller  

 præferencetoldbehandling kan ikke indrømmes i disse  

 tilfælde.
 § 43. Overskrides den i § 31, stk. 1,  

 fastsatte frist for angivelse af varer til fortoldning eller udførsel,  

 skal den, hvem angivelsespligten påhviler, i henhold til toldlovens  

 § 81 betale en ekspeditionsafgift for hver angivelse, der indgives for  

 sent.
 Stk. 2. Ekspeditionsafgiften betales efter reglerne for  

 betaling af told, jf. § 47.
 Stk. 3. De statslige told- og skattemyndigheder kan fritage  

 for betaling af ekspeditionsafgift, når det på grund af  

 særlige omstændigheder findes rimeligt.
 § 44. De statslige told- og skattemyndigheder  

 underretter varemodtageren om de told- og afgiftsbeløb, der  

 påhviler varerne.
 § 45. Kan varer ikke frigives, fordi de  

 dokumenter, der er en betingelse for frigivelsen, ikke er fremlagt, kan de  

 statslige told- og skattemyndigheder tage varerne i bevaring eller lignende,  

 sælge disse, om fornødent tilintetgøre dem eller give  

 pålæg om deres genudførsel.
 Stk. 2. Frigivelse til varemodtagerens disposition af  

 eventuelt affald og rester hidrørende fra varers  

 tilintetgørelse finder sted på det beskatningsgrundlag, som  

 konstateres eller anerkendes af de statslige told- og skattemyndigheder  

 på tilintetgørelsestidspunktet.
Kapitel 4 Afregning § 46. Til de varemodtagere, der anmelder sig til  

 registrering hos de statslige told- og skattemyndigheder i henhold til  

 toldlovens § 29, stk. 1, udstedes et bevis for registreringen.
§ 47. Afregningsperioden for told (herunder  

 antidumpingtold, udligningstold og tillægsimporttold) og importafgifter  

 (det vil sige landbrugselement (le), tillægstold for indholdet af  

 sukker (tts) eller mel (ttm) og udligningsbeløb eller -afgift) af  

 varer, der indføres i erhvervsmæssigt øjemed af  

 varemodtagere, der er registreret i henhold til toldlovens § 29,  

 stk. 1, er kalendermåneden.
Tilsvarende gælder for  

 eksportafgifter for varer, der udføres af vareafsendere, der er  

 registreret i henhold til toldlovens § 29, stk. 2. For varer, der  

 er fortoldet eller udført mod eksportafgift i afregningsperioden, skal  

 beløbene indbetales til de statslige told- og skattemyndigheder senest  

 den 16. i måneden efter afregningsperioden, jf. dog toldlovens  

 § 33, stk. 2 og 3. Er sidste rettidige indbetalingsdag en  

 lørdag, søndag eller helligdag, forlænges fristen til den  

 nærmest følgende hverdag.
Stk. 2. Kredit efter stk. 1 er betinget af, at  

 varemodtageren eller vareafsenderen stiller sikkerhed.
Told og import- og  

 eksportafgifter, for hvilke der ikke er stillet sikkerhed efter stk. 4,  

 skal indbetales til de statslige told- og skattemyndigheder senest den 5.  

 hverdag (dog ikke lørdag) efter fortoldnings- eller  

 udførselsangivelsens antagelse til registrering.
Stk. 3. Overskrides fristen i stk. 2,  

 pålægges det den, hvem betalingen påhviler, i henhold til  

 toldlovens § 34, stk. 1, at betale en afgift for den  

 pågældende fortoldningsekspedition.
Afgiften betales efter  

 reglerne for betaling af told og import- og eksportafgifter, jf.  

 stk. 1.
 Stk. 4. Den i stk. 2 omhandlede sikkerhed kan stilles  

 ved:
1)	Deltagelse i de statslige told- og skattemyndigheders  

 sikkerhedsstillelsesordning eller 2)	anden sikkerhedsstillelse.
Stk. 5. Valget mellem de i stk. 4 nævnte  

 sikkerhedsstillelsesformer er bindende for et år. Ændringer kan  

 finde sted pr. 1. marts.
Anmodningen om ændring skal være  

 modtaget af de statslige told- og skattemyndigheder inden udgangen af den  

 forudgående januar måned.
Det kan tillades, at ændringen  

 foretages på andre tidspunkter, når omstændighederne taler  

 derfor.
 § 48. Varemodtagere og -afsendere, der  

 ønsker at deltage i de statslige told- og skattemyndigheders  

 sikkerhedsstillelsesordning, skal tilmelde sig ordningen, før  

 vareindførsel eller -udførsel foretages.
 Stk. 2. Til de tilmeldte varemodtagere og -afsendere udstedes  

 et bevis for tilmeldingen.
Stk. 3. Bidraget for deltagelse i ordningen fastsættes  

 til 2,5 promille af told- og importafgiftsbeløbet eller af  

 eksportafgiftsbeløbet.
Bidraget opkræves sammen med tolden og  

 betales efter reglerne for denne, jf. § 47, stk. 1.
 Stk. 4. De statslige told- og skattemyndigheders  

 sikkerhedsstillelsesordning dækker told-, import- og  

 eksportafgiftsbeløb, der ikke har kunnet inddrives på anden  

 måde.
 Stk. 5. Ved dækning af en varemodtagers eller  

 vareafsenders toldskyld indtræder de statslige told- og  

 skattemyndigheders sikkerhedsstillelsesordning i kravet mod varemodtageren  

 eller vareafsenderen.
§ 49. Den i § 47, stk. 4, nr. 2,  

 omhandlede anden sikkerhed kan stilles i form af selvskyldnerkautionsbeviser,  

 indlånsbøger i pengeinstitutter, børsnoterede  

 obligationer, som er ihændehaverpapirer, samt investeringsbeviser  

 udstedt af børsnoterede investeringsforeninger.  

 Præmieobligationer modtages dog ikke.
Selvskyldnerkautionsbeviserne  

 skal være affattet i overensstemmelse med en nærmere aftalt  

 formulering.
De statslige told- og skattemyndigheder fastsætter de  

 nærmere regler for sikkerhedens størrelse, herunder en eventuel  

 mindstestørrelse.
 Stk. 2. Sikkerheden skal være godkendt af de statslige  

 told- og skattemyndigheder før vareindførslen.
 Stk. 3. Ændring af sikkerhedsstillelsens form og  

 størrelse sker efter reglerne i § 47, stk. 5. De statslige  

 told- og skattemyndigheder kan til enhver tid kræve størrelsen  

 af sikkerheden forhøjet, såfremt den stillede sikkerhed  

 skønnes ikke længere at kunne dække varemodtagerens  

 toldskyld.
 § 50. De statslige told- og skattemyndigheder har  

 udpantningsret for told-, afgifts- og rentebeløb, ekspeditionsafgift  

 efter § 43, afgift efter § 47, stk. 3, og bidrag efter  

 § 48, stk. 3.
§ 51. De statslige told- og skattemyndigheder  

 underretter efter udløbet af en afregningsperiode varemodtageren om  

 skyldige told- og afgiftsbeløb.
I tilfælde, hvor skyldige told-  

 og afgiftsbeløb ikke er medtaget i importspecifikationen,  

 påhviler det dog varemodtageren efter påkrav fra de statslige  

 told- og skattemyndigheder at indbetale manglende beløb.
Kapitel 5 Udførsel § 52. Vareafsendere, der er hjemmehørende i  

 EU s toldområde, og som fra det danske toldområde i  

 erhvervsmæssigt øjemed udfører varer med henblik på  

 udførsel af EU s toldområde, skal efter de statslige told- og  

 skattemyndigheders nærmere anvisninger anmelde sig til  

 registrering.
 Stk. 2. Anmeldelse til registrering samt anmeldelse af  

 ændringer i registrerede forhold skal ske, før  

 vareudførsel foretages.
 Stk. 3. Til de registrerede vareafsendere udstedes et bevis  

 for registreringen.
 § 53. De statslige told- og skattemyndigheder er  

 udførselskontrollerende myndighed.
 Stk. 2. Ved udførsel af varer skal vareafsenderen til  

 den udførselskontrollerende myndighed afgive en skriftlig  

 udførselsangivelse (enhedsdokumentet), jf. § 91, i  

 følgende tilfælde:
 1)	Ved udførsel af varer med henblik på udførsel af  

 EU s toldområde.
 2)	Ved oplæggelse af varer i Københavns Frihavn med  

 henblik på udførsel fra EU s toldområde.
 3)	Ved oplæggelse på frilager af varer fra EU-lande med  

 henblik på udførsel af EU s toldområde.
 4)	Ved oplæggelse af visse landbrugsvarer på eksportoplag  

 eller i forbindelse med fremstilling af visse landbrugsvarer under  

 toldkontrol.
 5)	Ved oplæggelse af varer i en  

 provianteringsvirksomhed.
 Stk. 3. Såfremt EU-varer henligger i Københavns  

 Frihavn, uden at der ved oplæggelsen er afgivet en  

 udførselsangivelse, skal der, hvis varerne senere skal udføres  

 til tredjeland, afgives en udførselsangivelse.
 Stk. 4. De statslige told- og skattemyndigheder  

 fastsætter krav til udførselsdokumentation efter stk. 2,  

 nr. 2 og 3, og stk. 3.
Stk. 5. Den udførselskontrollerende myndighed er det  

 toldcenter, hvor eksportøren eller dennes repræsentant er  

 registreret, jf. § 52, eller andre toldcentre, der af administrative  

 eller organisatoriske grunde varetager denne funktion.
Endvidere kan andre  

 toldsteder i EU i særlige tilfælde være  

 udførselskontrollerende myndighed.
Stk. 6. De nævnte myndigheder kan, når  

 omstændighederne taler derfor, tillade, at udførselsangivelsen  

 afgives, inden varerne frembydes for de statslige told- og skattemyndigheder;  

 der kan fastsættes en frist for denne frembydelse.
Overholdes fristen  

 ikke, anses udførselsangivelsen for ikke at være afgivet.
 Stk. 7. Ved det toldsted i EU, hvor varerne udpasserer til et  

 tredjeland, skal varerne samt eksemplar 3 af udførselsangivelsen  

 (enhedsdokumentet) med den udførselskontrollerende myndigheds attest  

 om varernes frigivelse til udførsel, frembydes for  

 toldmyndighederne.
 § 54. De statslige told- og skattemyndigheder  

 meddeler, i overensstemmelse med de af EU fastsatte bestemmelser om  

 forenklede angivelser og hjemstedsordningen, eksportører, som  

 ønsker at opfylde udførselsformaliteterne på eget  

 forretningssted eller på andre af de statslige told- og  

 skattemyndigheder anviste eller godkendte steder, tilladelse til som  

 »godkendt eksportør« at angive varer til udførsel efter  

 forenklede fremgangsmåder.
Stk. 2. Den i stk. 1 omhandlede tilladelse  

 indebærer, at der i tilknytning til de i løbet af en periode  

 afgivne forenklede udførselsangivelser skal afgives en supplerende  

 angivelse senest umiddelbart efter afslutningen af en periode.
Periodens  

 længde fastsættes i tilladelsen og kan højst være en  

 måned.
 Stk. 3. Medmindre andet er fastsat i tilladelsen, kan den ikke  

 anvendes ved udførsel af:
 1)	Varer, der er omfattet af bestemmelserne om eksportrestitution eller  

 eksportafgift.
 2)	Varer, der af sundhedsmæssige, sikkerhedsmæssige,  

 veterinære eller andre grunde kun kan udføres mod  

 fremlæggelse af en udførselstilladelse.
 Stk. 4. De statslige told- og skattemyndigheder kan  

 tilbagekalde tilladelsen, hvis virksomheden tilsidesætter  

 vilkårene for den.
§ 55. Ved hver enkelt udførsel efter  

 § 54 skal den godkendte eksportør anvende et administrativt  

 dokument eller et handelsdokument, der skal ledsage varerne til det toldsted,  

 hvor varerne udpasserer af EU s toldområde.
Det pågældende  

 dokument skal være forsynet med et eksportørstempel.
Stk. 2. Virksomheden skal endvidere inden for almindelig  

 ekspeditionstid forudanmelde udførslen til det toldcenter, hvor  

 indladningen af varerne finder sted.
Anmeldelsen skal enten afgives forud for  

 den enkelte udførsel eller ved en skriftlig anmeldelse dækkende  

 en periode.
Stk. 3. Når varerne udføres via et andet EU-land,  

 skal det administrative dokument/handelsdokumentet sammen med varerne  

 frembydes for den stedlige toldmyndighed ved varernes udpassage af EU s  

 toldområde.
Denne myndighed attesterer varernes udførsel af  

 EU.
 Stk. 4. Når varerne udføres direkte fra det  

 danske toldområde til et tredjeland, skal varerne eller det  

 administrative dokument/handelsdokumentet ikke frembydes for de statslige  

 told- og skattemyndigheder, medmindre dette forlanges af myndighederne i  

 forbindelse med varetagelsen af den almindelige udførselskontrol.
 Stk. 5. Det administrative dokument/handelsdokumentet skal  

 suppleres med oplysninger om gældende bevillinger, henvisninger til  

 importdokumenter samt andre relevante oplysninger, når  

 udførslen/genudførslen vedrører:
 1)	Varer fra offentligt eller privat toldoplag.
 2)	Varer fra aktiv forædling.
 3)	Varer fra midlertidig indførsel.
 4)	Varer mod toldgodtgørelse.
 5)	Varer, der udføres til passiv forædling.
 Stk. 6. De i stk. 5 nævnte udførsler skal  

 altid forudanmeldes skriftligt.
 § 56. En kopi eller genpart af det administrative  

 dokument/handelsdokumentet skal opbevares i virksomheden sammen med  

 øvrigt regnskabsmateriale.
Stk. 2. Tilladelse som godkendt eksportør fritager  

 eksportøren for at fremlægge bilag, herunder  

 værdidokumentation, ved hver enkelt udførsel.
Samtlige  

 underliggende bilag skal opbevares i mindst 5 år og skal udleveres til  

 kontrol, når de statslige told- og skattemyndigheder forlanger det.
 § 57. Udførselsangivelser skal indeholde  

 følgende oplysninger:
 1)	Angivelsens mærke (kode).
 2)	Angivelsens art (kode).
 3)	Vareafsenderens navn og adresse samt registreringsnummer (SE-nr.),  

 hvis vedkommende virksomhed er registreret efter § 52.
 4)	Udførselsangivelsens løbenummer i forhold til  

 ekspeditionens samlede antal angivelser (udførselsangivelse og  

 supplementsangivelser) samt det samlede antal.
 5)	Det samlede antal vareposter, der er omfattet af ekspeditionen.
 6)	Det samlede antal kolli, der er omfattet af ekspeditionen.
 7)	Varemodtagerens navn og adresse, hvis varerne leveres til  

 virksomheder i Københavns Frihavn eller til  

 provianteringsvirksomheder.
 8)	Navn og adresse på klarerer eller vareafsenderens  

 repræsentant, hvis sådan medvirker, ellers anføres  

 »afsender«.
 9)	Bestemmelsesland (kode).
 10)	Transportmidlets identitet og nationalitet på det tidspunkt,  

 hvor varerne frigives til udførsel (dog ikke for postforsendelser og  

 transport i faste installationer samt jernbanetransport for så vidt  

 angår nationalitet).
 11)	Om udførslen forventes at finde sted i container (kode).
 12)	Leveringsbetingelser.
 13)	Identiteten og nationaliteten af det aktive transportmiddel, der  

 overskrider EU s ydre grænse (dog ikke for postforsendelser,  

 jernbanetransport og transport i faste installationer).
 14)	Fakturaens møntsort (kode) og det samlede fakturerede  

 beløb.
 15)	Transportmåde ved EU s ydre grænse (kode).
 16)	Indenlandsk transportmåde (kode).
 17)	Fakturaens nummer og dato.
 18)	Udgangstoldsted (kode).
 19)	Hvis varerne udføres fra oplag (toldoplag, import- eller  

 eksportoplag) eller frilager, anføres dato og ekspeditionsnr. for den  

 fortoldnings- eller udførselsangivelse, hvorved varerne blev oplagt  

 samt for private toldoplag oplagets nummer.
 20)	Underskrift samt sted og dato.
 Stk. 2. Supplementsangivelser skal indeholde de oplysninger,  

 der er nævnt i stk. 1, nr. 1, 2, 3 og 4.
 Stk. 3. Udførselsangivelser og supplementsangivelser  

 skal desuden for hver enkelt varepost indeholde følgende  

 oplysninger:
 1)	Kolli- og varebeskrivelse, herunder emballagernes mærke og  

 nummer, antal og art, vareart samt eventuelt containernummer.
 2)	Varepostens nummer i forhold til det samlede antal vareposter, der  

 er omfattet af ekspeditionen.
 3)	Varekode i overensstemmelse med toldtariffen.
 4)	Varernes oprindelsesland (kode).
 5)	Hvilken procedure varen udføres efter (kode).
 6)	Varens nettomasse i kg og bruttomasse i kg.
 7)	Varens eventuelle godsregistreringsnummer.
 8)	Supplerende enheder, hvis sådanne er anført i  

 toldtariffen for den pågældende varekode.
9)	Supplerende oplysninger og anmodninger, herunder henvisninger til  

 bilag og vedlagte certifikater og bevillinger.
Der anføres dels de  

 oplysninger, der er nødvendige af hensyn til særlige  

 forskrifter, dels reference til bilag, der er vedlagt til støtte for  

 angivelsen, herunder i givet fald kontroleksemplar T5.
 10)	Varens statistiske værdi i danske kroner.
 11)	For varer, der er belagt med eksportafgifter, anføres de  

 oplysninger, der er nødvendige for opkrævningen.
 Stk. 4. Ved udførsel af transitvarer for  

 tredjelandsregning kan stk. 1, nr. 14 og 17, samt stk. 3, nr. 1, 3,  

 6, 8 og 10 fraviges, således at varearten og varekoden angives  

 summarisk, og oplysning om supplerende enhed og værdi udelades.
 Stk. 5. Ved udførsel af transitvarer for  

 tredjelandsregning kan som vareafsender angives speditør eller anden  

 repræsentant og som oprindelsesland det land, hvorfra varerne er  

 afsendt.
Stk. 6. Vareafsenderen skal samtidig med  

 udførselsangivelsen afgive et eksemplar til de statslige told- og  

 skattemyndigheder af den faktura, der er udfærdiget over varerne, hvis  

 den statistiske værdi overstiger 20.000 kr.
Når  

 omstændighederne taler derfor, kan de nævnte myndigheder tillade,  

 at fakturaen afgives efterfølgende.
 Stk. 7. Fakturaen skal være udfærdiget af  

 vareafsenderen eller den, for hvis regning varerne udføres her fra  

 landet, og skal indeholde følgende oplysninger:
 1)	Vareafsenderens navn og adresse.
 2)	Varemodtagerens navn og adresse.
 3)	Sted og dato for fakturaens udstedelse samt dennes nummer.
 4)	Kollienes antal, art, mærker og numre.
 5)	En nøjagtig specifikation af sendingens indhold og nettomasse  

 for hver vareart (styktal, masse eller mål).
 6)	Specificeret prisangivelse og leveringsbetingelser.
 Stk. 8. Udførselsangivelsen skal i øvrigt  

 indeholde eller være vedlagt sådanne oplysninger og  

 erklæringer, der er nødvendige for de statslige told- og  

 skattemyndigheders kontrol med udenrigshandelsstatistikken og med de  

 særlige udførsels- og transitbestemmelser, der er fastsat for  

 varer af den pågældende art.
 § 58. De statslige told- og skattemyndigheder kan  

 tillade, at udførselsangivelsen afgives via edb ved elektronisk  

 dataoverførsel eller på magnetbånd/diskette.
§ 59. Eksportafgifter beregnes efter de satser  

 eller beløb, der er gældende den dag, hvor  

 udførselsangivelsen antages til registrering hos de statslige told- og  

 skattemyndigheder.
Angivelser, der i henhold til § 53, stk. 6,  

 tillades afgivet, inden varerne kan frembydes for de nævnte  

 myndigheder, kan først anses som antaget til registrering, når  

 varerne er frembudt.
 Stk. 2. De statslige told- og skattemyndigheder underretter  

 eksportøren om de eksportafgiftsbeløb, der påhviler  

 varerne.
 § 60. Medmindre der for udførsel af  

 nedennævnte varer gælder særlige  

 udførselsbestemmelser, er disse undtaget fra det i § 53,  

 stk. 2, fastsatte krav om udførselsangivelse:
 1)	Varer, der transiterer det danske toldområde i en af de  

 statslige told- og skattemyndigheder godkendt postvirksomheds  

 varetægt.
 2)	Varer i transit til steder uden for det danske toldområde  

 eller til Københavns Frihavn, når de forsendes i  

 overensstemmelse med EU s ordninger for forsendelse eller mod  

 fremlæggelse af carneter udstedt i henhold til toldkonventionerne om  

 international godstransport på grundlag af TIR-carneter,  

 toldkonventionen vedrørende ATA-carneter for midlertidig  

 indførsel af varer eller et forsendelsesdokument udstedt i henhold til  

 overenskomsten af 19. juni 1951 mellem deltagerne i Den Nordatlantiske  

 Traktat vedrørende status for deres styrker (NATO-tolddeklaration  

 formular 302).
 3)	Varer, der medføres som håndbagage eller indskrives som  

 rejsegods.
 Stk. 2. De statslige told- og skattemyndigheder kan, når  

 omstændighederne taler derfor, i andre tilfælde end nævnt i  

 stk. 1 fravige kravet om udførselsangivelse samt give lettelser i  

 angivelsespligten.
 § 61. Det påhviler vareafsenderen eller den,  

 der på varemodtagerens vegne forestår udførslen, at  

 frembyde varerne for den udførselskontrollerende myndighed samt at  

 foretage det for undersøgelsen og identifikation af varerne  

 nødvendige arbejde (ud- og indpakning, opvejning, opmåling  

 m.v.).
 Stk. 2. Varerne skal frembydes for den  

 udførselskontrollerende myndighed i så god tid, at de  

 fornødne kontrolforanstaltninger kan gennemføres.
Stk. 3. Ved toldbehandling til udførsel er de statslige  

 told- og skattemyndigheder berettiget til at foretage enhver  

 undersøgelse af varerne, der er nødvendig for kontrollens  

 udøvelse, og til uden erstatning at udtage prøver af varerne i  

 det omfang, det er nødvendigt for at undersøge deres  

 beskaffenhed.
Vareafsenderen er berettiget til efter undersøgelsens  

 afslutning på begæring at få de udtagne prøver  

 tilbageleveret i det omfang, de ikke er medgået ved  

 undersøgelsen.
Den del af varerne, der er udtaget som prøve,  

 kan ikke fradrages i den angivne mængde.
De statslige told- og  

 skattemyndigheder kan tillade, at de varemængder, der er udtaget som  

 prøve, erstattes med identiske varer for at gøre forsendelsen  

 komplet.
Stk. 4. Såfremt de statslige told- og skattemyndigheder  

 har besluttet kun at undersøge en del af de angivne varer, anvendes  

 resultaterne af den delvise undersøgelse på alle de varer, der  

 er anført under den pågældende varepost i  

 udførselsangivelsen.
Vareafsenderen kan dog anmode om en supplerende  

 undersøgelse af varerne, hvis vareafsenderen mener, at resultatet af  

 den delvise undersøgelse ikke kan anvendes på resten af de  

 angivne varer.
§ 62. For varer, der udføres af en  

 myndighed eller virksomhed, der er godkendt dertil af de statslige told- og  

 skattemyndigheder, varetages udførselskontrollen af den  

 pågældende myndighed eller virksomhed, medmindre de statslige  

 told- og skattemyndigheder af kontrolmæssige grunde kræver  

 varerne frembudt før udførslen.
Følgende varer skal  

 altid frembydes for de statslige told- og skattemyndigheder før  

 udførslen:
 1)	Godsregistrerede varer.
 2)	Varer, der forsendes i overensstemmelse med EU s ordninger for  

 forsendelse, medmindre de statslige told- og skattemyndigheder i  

 medfør af ordningen har meddelt fritagelse, jf. også  

 § 63.
 3)	Varer, der udføres mod carnet udstedt i henhold til  

 toldkonventionerne om international godstransport på grundlag af  

 TIR-carneter eller toldkonventionen vedrørende ATA-carneter for  

 midlertidig indførsel af varer.
 4)	De i § 64 omhandlede varer.
 5)	Varer, der er bestemt til genindførsel efter passiv  

 forædling eller standardombytning.
 6)	Varer, der udføres mod godtgørelse af eller fritagelse  

 for told og afgifter, medmindre de statslige told- og skattemyndigheder ved  

 bevilling eller på anden måde har tilladt, at varerne  

 udføres uden frembydelse for de nævnte myndigheder.
 7)	Varer, for hvilke der efter EU s bestemmelser skal betales  

 eksportafgift.
 Stk. 2. I tilfælde, hvor en af de statslige told- og  

 skattemyndigheder godkendt myndighed eller virksomhed varetager  

 udførselskontrollen eller forestår udførslen af varer,  

 afgiver den pågældende myndighed eller virksomhed  

 udførselsangivelserne til de statslige told- og skattemyndigheder med  

 attest om udførslen.
 Stk. 3. De statslige told- og skattemyndigheder bestemmer,  

 hvor udførselskontrollen skal finde sted, medmindre denne varetages af  

 en myndighed eller virksomhed, som de statslige told- og skattemyndigheder  

 har bemyndiget dertil.
 § 63. De statslige told- og skattemyndigheder kan  

 i overensstemmelse med de af EU fastsatte regler meddele vareafsendere, der  

 forsender varer som fællesskabsforsendelse/fællesforsendelse,  

 tilladelse til som »godkendt afsender« at undlade at frembyde varerne og  

 fremlægge udførsels- og forsendelsesangivelse ved  

 afgangstoldstedet.
 Stk. 2. De statslige told- og skattemyndigheder kan i  

 overensstemmelse med de af EU fastsatte regler meddele vareafsendere, der  

 forsender varer under et T2L-dokument, et T2ES-dokument eller et  

 T2PT-dokument, tilladelse til som »godkendt afsender« at anvende dokumentet,  

 uden at det påtegnes af de nævnte myndigheder i forbindelse med  

 varernes forsendelse.
 Stk. 3. De statslige told- og skattemyndigheder kan i  

 overensstemmelse med de af EU fastsatte regler meddele vareafsendere, som  

 ønsker at forsende varer, for hvilke der skal udstedes et  

 kontroleksemplar T5, tilladelse til som »godkendt afsender« at anvende  

 dokumentet, uden at det påtegnes af de statslige told- og  

 skattemyndigheder i forbindelse med varernes forsendelse.
 Stk. 4. Tilladelse efter stk. 1-3 kan ikke uden  

 særlig tilladelse meddeles ved forsendelse eller udførsel af  

 følgende varer:
 1)	Spiritus, vin, frugtvin, tobaksvarer og cigaretpapir samt  

 benzin.
 2)	Varer, for hvilke der skal stilles yderligere sikkerhed i henhold  

 til EU s ordninger for forsendelse.
 3)	Varer, for hvilke der er fastsat særlige  

 udførselsbestemmelser m.v.
 § 64. Udførsel af spiritus og vin med et  

 ethanolindhold på over 18 pct. vol.-, tobaksvarer og cigaretpapir i  

 uberigtiget stand eller mod godtgørelse af eller fritagelse for told  

 eller afgifter må kun finde sted med de faste skibs- eller  

 flyruteforbindelser eller pr. post, med jernbane eller dertil toldgodkendte  

 lastbiler eller containere.
 Stk. 2. Udførsel ad søvejen af spiritus og vin  

 med et ethanolindhold på over 18 pct. vol. i berigtiget stand må  

 kun finde sted med de faste skibsruteforbindelser.
 Stk. 3. Til udførsel med skib af spiritus og vin med et  

 ethanolindhold over 18 pct. vol. skal de statslige told- og  

 skattemyndigheders tilladelse indhentes i hvert enkelt tilfælde.  

 Tilladelse til udførsel af de nævnte varer med et skib, der  

 måler under 500 tons netto, og som er hjemmehørende i Danmark  

 eller et andet land, der er deltager i konventionen af 19. august 1925 om  

 bekæmpelse af smugleri af alkoholholdige varer, kan kun gives,  

 når skibet er forsynet med den i konventionens artikel 3 omhandlede  

 officielle autorisation, og de i konventionens artikel 4 fastsatte  

 betingelser for transport af spiritus og vin med et ethanolindhold på  

 over 18 pct. vol. med skibe af den nævnte art er opfyldt.
 Stk. 4. Undtaget fra stk. 1-3 er proviantering af skibe  

 og fly samt udførsel som håndbagage og indskrevet rejsegods.
 § 65. Personer med bopæl uden for EU s  

 toldområde, der medbringer uberigtiget spiritus, vin og tobaksvarer i  

 håndbagagen ud over de i denne bekendtgørelses Afsnit IV  

 fastsatte mængder, og som angiver at være på gennemrejse  

 til et tredjeland, kan få tilladelse til mod depositum for told- og  

 afgifter at medføre sådanne varer.
Kapitel 6 Proviantering § 66. Skibe og fly kan efter bestemmelserne i  

 dette kapitel provianteres med varer, der er fritaget for told og afgifter,  

 samt varer, for hvilke der kræves godtgørelse af told og  

 afgifter.
 Stk. 2. Ved proviantering med told- og afgiftsfri varer  

 forstås proviantering med:
 1)	Uberigtigede varer.
 2)	Varer fra provianteringsvirksomheder.
 3)	Varer, for hvilke der kræves godtgørelse af eller  

 fritagelse for told og afgifter.
Stk. 3. Proviantering af skibe og fly, hvis bestemmelsessted  

 er et anløbssted eller en landingsplads inden for EU, kan endvidere  

 ske med ikke beskattede punktafgiftspligtige varer, med henblik på salg  

 i beskattet stand til passagerer om bord.
Det er en forudsætning  

 herfor, at skibet eller flyet særskilt har bevilling til at modtage  

 punktafgiftspligtige varer.
Stk. 4. Tilladelse til proviantering skal indhentes, forinden  

 provianteringen påbegyndes.
Provianteringstilladelse meddeles af de  

 statslige told- og skattemyndigheder enten som stående tilladelser  

 eller i hvert enkelt tilfælde.
 § 67. Skibe kan provianteres med told- og  

 afgiftsfri varer til brug om bord og til salg til passagerer, når  

 skibets endelige bestemmelsessted er et anløbssted uden for EU s  

 toldområde.
 Stk. 2. Skibe, hvis endelige bestemmelsessted er et  

 anløbssted inden for EU s toldområde, men uden for det danske  

 toldområde, kan kun provianteres med told- og afgiftsfri varer til  

 forbrug om bord, samt med ikke beskattede punktafgiftspligtige varer med  

 henblik på salg i beskattet stand til passagerer om bord, jf.  

 § 66, stk. 3. Varer til forbrug omfatter kun varer, der kan  

 forbruges om bord.
 Stk. 3. Fiskerfartøjer, der afgår på  

 fiskeri af mindst 5 døgns varighed uden for det danske  

 toldområde, kan provianteres med told- og afgiftsfri varer til brug om  

 bord, jf. § 68, stk. 7.
 Stk. 4. Fiskerfartøjer, der deltager i fiskeri på  

 Flensborg Fjord, og lystfartøjer kan ikke provianteres med told- og  

 afgiftsfri varer.
 Stk. 5. De statslige told- og skattemyndigheder kan  

 nægte proviantering af passagerfartøjer med told- og afgiftsfri  

 varer, når hovedformålet med ruten eller den enkelte  

 færgetur ikke er at opretholde trafik i sædvanlig forstand.
§ 68. Proviantering af skibe kan ske med, efter de  

 statslige told- og skattemyndigheders skøn, passende mængder  

 fastsat under hensyn til beholdningerne om bord, rejsens varighed samt  

 antallet af besætningsmedlemmer og passagerer.
Proviantering med told-  

 og afgiftsfri spiritus, vin, tobaksvarer og cigaretpapir kan med de i  

 stk. 2-8 nævnte særlige begrænsninger højst ske  

 med følgende mængder pr. besætningsmedlem eller passager  

 pr. døgn efter rejsens anslåede varighed: 1/4 liter spiritus  

 eller, hvis ethanolindholdet er over 60 pct. vol., 1/8 liter, 1/4 liter vin  

 samt 40 g tobaksvarer og 1 stk. cigaretpapir for hvert gram  

 fintskåret tobak.
 Stk. 2. For proviantering til brug om bord og til salg til  

 passagerer på passagerfartøjer i trafik mellem havne i Danmark  

 og Norge gælder den mellem regeringen i Finland og  

 toldadministrationerne i Danmark, Norge og Sverige indgåede  

 overenskomst.
 Stk. 3. For proviantering til forbrug om bord samt til salg  

 til passagerer om bord på passagerfartøjer, hvis  

 bestemmelsessted er et anløbssted uden for EU s toldområde, og  

 som ikke er omfattet af stk. 2, fastsættes provianteringens omfang  

 for hver enkelt rute under hensyn til beholdningerne om bord, rejsens  

 varighed og antallet af passagerer.
 Stk. 4. For proviantering til forbrug om bord på skibe,  

 hvis bestemmelsessted er et anløbssted inden for EU s  

 toldområde, men uden for det danske toldområde, fastsættes  

 provianteringens omfang for hver enkelt rute under hensyn til beholdningerne  

 om bord, rejsens varighed og antallet af passagerer, og på  

 følgende vilkår:
 1)	Spiritus, tobaksvarer samt chokolade- og sukkervarer kun må  

 sælges til forbrug om bord i skibets restaurant, cafeteria o. lign.
 2)	På rejser, hvis varighed overstiger 4 timer kan der  

 sælges 20 cigaretter eller 10 cigarillos eller 5 cigarer eller 25 g  

 røgtobak pr. passager, på rejser, hvis varighed er mellem 2 og 4  

 timer, kan der sælges 10 cigaretter eller 5 cigarillos pr. passager, og  

 på rejser, hvis varighed er under 2 timer, kan der ikke sælges  

 tobaksvarer til forbrug om bord.
 3)	Salg af chokolade og sukkervarer m.v. kan kun finde sted i mindre  

 pakninger.
 Stk. 5. Skibe på 100 tons brutto og derunder må -  

 uanset rejsens varighed - højst provianteres med 11/2 liter spiritus  

 pr. person eller, hvis ethanolindholdet er over 60 pct. vol., 3/4 liter pr.  

 person.
 Stk. 6. Skibe, som udelukkende skal anløbe havne i  

 Finland, Norge, Sverige, Polen, Letland, Estland og Litauen eller  

 Østersøhavnene i Tyskland og Rusland må højst  

 provianteres med 3/4 liter spiritus pr. besætningsmedlem pr. uge eller,  

 hvis ethanolindholdet er over 60 pct. vol., 3/8 liter pr.  

 besætningsmedlem pr. uge.
 Stk. 7. Fiskerfartøjer, der afgår på  

 fiskeri af mindst 5 døgns varighed uden for det danske  

 toldområde, kan højst provianteres med følgende  

 mængder told- og afgiftsfri varer pr. person pr. periode af 5  

 døgn: 200 cigaretter eller tilsvarende kvantum andre tobaksvarer, 3/4  

 kg kaffe, 1/4 kg chokolade og 30 flasker mineralvand samt andre  

 fødevarer, der ikke er pålagt punktafgifter i, efter de  

 statslige told- og skattemyndigheders skøn, passende mængder.  

 Udenlandske samt grønlandske og færøske  

 fiskerfartøjer, som afgår på fiskeri i fjerne farvande  

 (under Grønland og New Foundland m.v.), kan dog provianteres efter  

 reglerne i stk. 1.
 Stk. 8. For proviantering af følgende fartøjer  

 gælder særlige bestemmelser: Danske orlogsfartøjer og  

 fartøjer tilhørende farvandsvæsenet, lodsvæsenet,  

 redningsvæsenet, Ministeriet for Fødevarer, Landbrug og Fiskeri  

 og Kort- og Matrikelstyrelsen samt stenfiskerfartøjer, sandpumpere,  

 slæbebåde, bjergningsfartøjer og kabelskibe.
 § 69. Fly kan provianteres med told- og afgiftsfri  

 varer til brug om bord og til salg til passagerer, når flyets endelige  

 bestemmelsessted er en landingsplads uden for EU s toldområde.
Stk. 2. Fly, hvis endelige bestemmelsessted er en  

 landingsplads inden for EU s toldområde, men uden for det danske  

 toldområde, kan kun provianteres med told- og afgiftsfri varer til  

 forbrug om bord.
Salg af varer til forbrug om bord sker i overensstemmelse  

 med reglerne i § 68, stk. 4. Der kan endvidere provianteres med  

 ikke beskattede punktafgiftspligtige varer med henblik på salg i  

 beskattet stand til passagerer om bord, jf. § 66, stk. 3. Varer til  

 forbrug omfatter kun varer, der kan forbruges om bord.
 Stk. 3. Stk. 1 og 2 gælder ikke for rute-, charter-  

 og taxifly, hvis højst tilladte startvægt er under 5.700 kg,  

 eller hvis flyet er indrettet til befordring af mindre end 10 personer.
 Stk. 4. Fly, hvis endelige bestemmelsessted er Malmø,  

 samt militærfly og andre mindre fly end de i stk. 3 nævnte  

 fly kan ikke provianteres med told- og afgiftsfri varer.
 § 70. Proviantering af fly kan ske med, efter de  

 statslige told- og skattemyndigheders skøn, passende mængder  

 fastsat under hensyn til beholdningerne om bord, rejsens varighed samt  

 antallet af besætningsmedlemmer og passagerer.
 § 71. De statslige told- og skattemyndigheder  

 fastsætter de nærmere vilkår for proviantering af skibe og  

 fly og kan herunder bl.a. bestemme, at told- og afgiftsfri proviant skal  

 opbevares i særlige rum eller under særligt lukke, at salg af  

 told- og afgiftsfri varer til passagerer skal ske fra dertil indrettede  

 butikker, at der på nærmere angiven måde skal føres  

 lagerregnskab over told- og afgiftsfri varer, og at der skal føres  

 kontrol med passagerernes køb af told- og afgiftsfri varer.
 Stk. 2. De statslige told- og skattemyndigheder kan  

 nægte eller tilbagekalde provianteringstilladelser, såfremt  

 ejeren eller føreren af et skib eller et fly eller personer  

 beskæftiget i et skib eller et fly har tilsidesat eller  

 tilsidesætter provianteringsvilkårene.
 § 72. Provianteringen sker på grundlag af en  

 skriftlig rekvisition (proviantangivelse), jf. § 91.
 Stk. 2. Proviantangivelsen skal afgives af skibets eller  

 flyets fører eller en af denne bemyndiget person og skal indeholde  

 oplysninger om førerens navn og skibets eller flyets data (art, navn  

 eller nummer, hjemsted), rejsens mål og varighed, antal  

 besætningsmedlemmer og passagerer, leverandørens navn, adresse  

 og virksomhedens SE-nr. samt specificerede oplysninger om den ønskede  

 proviant, herunder om den er bestemt til forbrug om bord eller til salg til  

 passagerer m.v.
 Stk. 3. Det påhviler den, der har afgivet  

 proviantangivelse, at godtgøre, at betingelserne for den  

 ønskede proviantering er opfyldt.
 Stk. 4. Varer til proviantering af skibe og fly, der ikke kan  

 fritages for told og importafgifter, jf. § 67, stk. 2, og  

 § 69, stk. 2, skal angives til berigtigelse af told og  

 importafgifter.
 § 73. Skibets eller flyets fører eller  

 dennes befuldmægtigede skal kvittere for den modtagne proviant.
 § 74. De statslige told- og skattemyndigheder kan  

 meddele butikker i toldlufthavne bevilling til fritagelse for told og  

 afgifter af uberigtigede varer samt af varer, for hvilke der kræves  

 godtgørelse af eller fritagelse for told og afgifter, eller som  

 tilføres fra provianteringsvirksomheder.
 Stk. 2. Varer, der omfattes af en bevilling i henhold til  

 stk. 1, kan kun sælges til flypassagerer, der udrejser fra det  

 danske toldområde til et sted uden for EU s toldområde.
 Stk. 3. Der kan i bevillinger efter stk. 1  

 fastsættes begrænsninger med hensyn til den mængde told- og  

 afgiftsfri varer, der tillades solgt til hver passager, ligesom det kan  

 bestemmes, at told- og afgiftsfri varer ikke må sælges til  

 passagerer til visse steder.
 Stk. 4. De statslige told- og skattemyndigheder kan bestemme,  

 hvilke varer der kan tilføres butikker i toldlufthavne.
 Stk. 5. De statslige told- og skattemyndigheder  

 fastsætter de nærmere kontrolforanstaltninger og kan bl.a.  

 bestemme, at der skal føres et særligt regnskab over de i  

 stk. 1 omhandlede varer, og at disse skal opbevares særskilt i  

 godkendte lokaler, samt at varerne skal fraføres i emballager, der er  

 mærket og lukket på en godkendt måde.
Stk. 6. De statslige told- og skattemyndigheder har til enhver  

 tid ret til at foretage eftersyn i forretningslokaler, der tilhører  

 butikker i lufthavne, og til at efterse varebeholdninger,  

 forretningsbøger og øvrigt regnskabsmateriale samt  

 korrespondance m.v.
Virksomhedernes indehavere og de i virksomhederne  

 beskæftigede personer skal yde de statslige told- og skattemyndigheder  

 bistand ved foretagelsen af de nævnte eftersyn.
 Stk. 7. Ved tilførsel af de i stk. 1 omhandlede  

 varer skal butikker i toldlufthavne efter de statslige told- og  

 skattemyndigheders nærmere bestemmelser afgive en angivelse, som skal  

 indeholde de oplysninger, som er nødvendige for disse myndigheders  

 tilsyn med det i stk. 5 omhandlede regnskab.
 Stk. 8. Ved tilførsel af returproviant fra fly kan  

 provianteringsvirksomheder dog afgive de i stk. 7 nævnte  

 oplysninger på et eksemplar af flyets tolddeklaration.
 Stk. 9. De i stk. 1 omhandlede varer må ikke  

 udpakkes, sorteres eller ompakkes, dog må varernes ydre emballage  

 fjernes.
 § 75. De i § 74 nævnte butikker  

 hæfter for told og afgifter af varer, som ikke forefindes ved de  

 statslige told- og skattemyndigheders eftersyn, og som ikke godtgøres  

 at være fraført i overensstemmelse med § 74, eller som ikke  

 på en efter de nævnte myndigheders skøn betryggende  

 måde godtgøres at være forgået under opbevaringen i  

 godkendte lokaler af grunde, som kan henføres til varens egen  

 beskaffenhed, eller som følge af et hændeligt uheld eller force  

 majeure.
Stk. 2. Told og afgifter af varer, der omfattes af  

 hæftelsen i stk. 1, ansættes skønsmæssigt af de  

 statslige told- og skattemyndigheder.
Kendes tidspunktet for  

 fraførslen, lægges beskatningselementerne på dette  

 tidspunkt til grund for ansættelsen af told og afgifter.
Kendes dette  

 tidspunkt ikke, lægges de beskatningselementer til grund, der var  

 gældende på det tidspunkt, hvor lagermanglen konstateredes.
 § 76. De statslige told- og skattemyndigheder kan  

 nægte eller tilbagekalde en bevilling efter § 74, såfremt  

 virksomhedens indehaver eller de i virksomheden beskæftigede personer  

 har overtrådt eller overtræder bestemmelserne i § 74 eller  

 har tilsidesat eller tilsidesætter vilkårene i bevillingen.
 Stk. 2. En bevilling efter § 74 bortfalder, såfremt  

 bevillingshaveren mister rådigheden over sit bo eller standser sine  

 betalinger.
Stk. 3. I tilfælde, hvor en bevilling tilbagekaldes  

 eller bortfalder, skal varer, som beror hos bevillingshaveren, og som er  

 omfattet af bevillingen, straks told- og afgiftsberigtiges eller  

 udføres.
Indtil told- og afgiftsberigtigelse eller udførsel  

 finder sted, kan de statslige told- og skattemyndigheder sætte varerne  

 under toldlukke.
Kapitel 7 Opbevaring af højt beskattede varer i  

 Københavns Frihavn § 77. Som højt beskattede varer anses  

 spiritus (herunder ethanol), tobaksvarer og cigaretpapir.
 § 78. Den, der fører højt beskattede  

 varer til Københavns Frihavn fra steder uden for det danske  

 toldområde eller fra den øvrige del af det danske  

 toldområde mod godtgørelse af eller fritagelse for afgifter,  

 skal ved tilførslen til frihavnen angive varerne for de statslige  

 told- og skattemyndigheder, medmindre varerne tilføres med skib og  

 oplosses af Frihavns- og Stevedoreselskab A/S og opbevares under dets  

 varetægt.
 Stk. 2. Den, der i frihavnen modtager højt beskattede  

 varer, skal forinden modtagelsen angive varerne for de statslige told- og  

 skattemyndigheder.
 § 79. Højt beskattede varer må kun  

 opbevares i Københavns Frihavn uden for Frihavns- og Stevedoreselskab  

 A/S s varetægt, når virksomheden har fået de statslige  

 told- og skattemyndigheders tilladelse hertil.
Stk. 2. Opbevaringen er undergivet toldkontrol.
De statslige  

 told- og skattemyndigheder fastsætter de nærmere  

 kontrolforanstaltninger og kan bl.a. bestemme, at der skal føres et  

 særligt regnskab over varerne, og at disse skal opbevares  

 særskilt i godkendte lokaler, samt at virksomheden til de nævnte  

 myndigheder forud skal angive enhver tilførsel og fraførsel  

 samt overførsel til eller fra anden virksomhed.
 Stk. 3. I virksomhederne må der ikke uden de statslige  

 told- og skattemyndigheders tilladelse fremstilles højt beskattede  

 varer, og der må ikke tilsættes spiritus til vin.
Stk. 4. De statslige told- og skattemyndigheder har til enhver  

 tid ret til at foretage eftersyn i virksomhederne og til at efterse  

 varebeholdninger, forretningsbøger og øvrige regnskabsmateriale  

 samt korrespondance m.v.
Virksomhedernes indehavere samt de i virksomheden  

 beskæftigede personer skal yde de statslige told- og skattemyndigheder  

 bistand ved foretagelse af de nævnte eftersyn.
 Stk. 5. Det i stk. 4 nævnte materiale skal på  

 de statslige told- og skattemyndigheders anmodning udleveres eller indsendes  

 til disse.
 Stk. 6. Transport af højt beskattede varer i frihavnen  

 skal foregå under toldkontrol.
 § 80. Virksomhederne hæfter for afgifter af  

 varer, som ikke forefindes ved de statslige told- og skattemyndigheders  

 eftersyn, og som ikke godtgøres at være fraført i  

 overensstemmelse med de i medfør af § 79, stk. 2, fastsatte  

 regler, eller som ikke på en efter de statslige told- og  

 skattemyndigheders skøn betryggende måde godtgøres at  

 være forgået under opbevaringen i de af de nævnte  

 myndigheder godkendte lokaler af grunde, som kan henføres til varens  

 egen beskaffenhed, eller som følge af et hændeligt uheld eller  

 force majeure.
Stk. 2. Afgifter af varer, der omfattes af hæftelsen i  

 stk. 1, ansættes skønsmæssigt af de statslige told-  

 og skattemyndigheder.
Kendes tidspunktet for fraførslen, lægges  

 beskatningselementerne på dette tidspunkt til grund for  

 ansættelsen af afgifter.
Kendes dette tidspunkt ikke, lægges de  

 beskatningselementer til grund, der var gældende på det  

 tidspunkt, hvor lagermanglen konstateredes.
Kapitel 8 Toldoplag § 81. Tilladelse til toldoplag efter toldlovens  

 § 55, nr. 1, kan af de statslige told- og skattemyndigheder meddeles  

 speditører, transportvirksomheder, skibsmæglere, havne m.v., der  

 oplægger varer for andre virksomheder.
Stk. 2. Toldoplag kan oprettes ved havne, jernbaneknudepunkter  

 eller lignende trafikknudepunkter, som for eksempel lufthavne, hvor de i  

 stk. 1 nævnte transport- og servicevirksomheder er etableret,  

 når der på stedet foreligger et særligt behov.
Dette  

 indebærer blandt andet, at toldoplaget skal have en vis  

 størrelse og en rimelig udnyttelsesgrad.
 § 82. Tilladelse til toldoplag efter toldlovens  

 § 55, nr. 2, kan af de statslige told- og skattemyndigheder meddeles  

 varemodtagere, som kan påvise at have et økonomisk behov for at  

 kunne oplægge varer fra tredjelande.
Fælles bestemmelser om frilagre, toldoplag og  

 provianteringsvirksomheder § 83. De statslige told- og skattemyndigheder kan  

 kræve, at der stilles sikkerhed for told og importafgifter samt for  

 moms og punktafgifter af varer, der oplægges på toldoplag og i  

 provianteringsvirksomheder, og for moms og punktafgifter af varer, der  

 oplægges på frilagre, såfremt der for de statslige told- og  

 skattemyndigheder foreligger oplysninger om forhold af kontrolmæssig  

 eller økonomisk karakter, der indebærer risiko for, at told- og  

 afgiftsbeløbene i tilfælde af manko ikke vil blive indbetalt til  

 de statslige told- og skattemyndigheder.
Sikkerhedens størrelse og art  

 fastsættes af de statslige told- og skattemyndigheder.
 § 84. Ved tilførsel af  

 ikke-afgiftsberigtigede varer skal frilagre, toldoplag og  

 provianteringsvirksomheder efter de statslige told- og skattemyndigheders  

 nærmere bestemmelse afgive en angivelse, jf. dog for frilagres  

 vedkommende § 53, stk. 2, nr. 3, og stk. 4. Angivelsen skal  

 indeholde de oplysninger, som er nødvendige for disse myndigheders  

 kontrol med det i § 86, stk. 1, omhandlede regnskab.
 Stk. 2. Ved tilførsel af returproviant fra fly kan  

 provianteringsvirksomheden dog afgive de i stk. 1 nævnte  

 oplysninger på et eksemplar af flyets tolddeklaration.
§ 85. Varer, der fraføres et frilager eller  

 et toldoplag, skal angives til udførsel til tredjelande eller til  

 fortoldning i overensstemmelse med de af de statslige told- og  

 skattemyndigheder fastsatte bestemmelser.
Der kan gives tilladelse til, at  

 der afgives samlet angivelse for varer, der udtages i en nærmere  

 fastsat periode.
Stk. 2. Ikke-afgiftsberigtigede varer kan fraføres  

 provianteringsvirksomheden til udførsel direkte til tredjelande, til  

 proviantering af skibe og fly i det danske toldområde eller til brug  

 for diplomatiske repræsentationer og internationale organisationer i  

 det danske toldområde mod afgivelse af en af de statslige told- og  

 skattemyndigheder godkendt proviantangivelse.
Fraførslen sker på  

 de af de statslige told- og skattemyndigheder fastsatte kontrolbetingelser,  

 herunder at provianteringsvirksomheden afgiver en specificeret angivelse over  

 de leverede varer forsynet med modtagerens kvittering.
Stk. 3. Ved og efter fraførsel af  

 ikke-afgiftsberigtigede varer fra provianteringsvirksomheder er de statslige  

 told- og skattemyndigheder berettiget til at foretage enhver for kontrollens  

 udøvelse nødvendig undersøgelse af varerne og til uden  

 erstatning at udtage prøver af varerne.
De nævnte myndigheder  

 kan bestemme, hvor undersøgelsen af varerne skal finde sted.  

 Provianteringsvirksomheden er berettiget til efter undersøgelsens  

 afslutning på begæring at få de udtagne prøver  

 tilbageleveret i det omfang, prøverne ikke er medgået ved  

 undersøgelsen.
 Stk. 4. Det påhviler provianteringsvirksomheden eller  

 den, der handler på virksomhedens vegne, at foretage det for  

 undersøgelsen nødvendige arbejde (ud- og indpakning, opvejning,  

 opmåling m.v.).
 § 86. De statslige told- og skattemyndigheder  

 fastsætter de nærmere kontrolforanstaltninger vedrørende  

 frilagre, toldoplag og provianteringsvirksomheder og kan bl.a. bestemme, at  

 der skal føres regnskab efter nærmere bestemmelser over de  

 oplagte eller tilførte varer, og at varerne skal opbevares  

 særskilt i godkendte lokaler.
Stk. 2. De statslige told- og skattemyndigheder har til enhver  

 tid ret til at foretage eftersyn på frilagre og toldoplag og i  

 provianteringsvirksomheder, herunder til at efterse de oplagte eller  

 tilførte varer, forretningsbøger, og øvrige  

 regnskabsmateriale samt korrespondance m.v.
Indehaveren af frilageret,  

 toldoplaget eller provianteringsvirksomheden og de der beskæftigede  

 personer skal yde myndighederne bistand ved foretagelsen af disse  

 eftersyn.
 Stk. 3. Det i stk. 2 nævnte materiale skal på  

 de statslige told- og skattemyndigheders anmodning udleveres eller indsendes  

 til disse.
 § 87. Frilagerets, toldoplagets eller  

 provianteringsvirksomhedens indehaver hæfter for afgifter af varer, som  

 ikke forefindes ved de statslige told- og skattemyndigheders eftersyn, og som  

 ikke godtgøres at være fraført i overensstemmelse med EU  

 s bestemmelser om frilagre og toldoplag, eller som ikke på en efter de  

 statslige told- og skattemyndigheders skøn betryggende måde  

 godtgøres at være forgået under opbevaringen i godkendte  

 lokaler af grunde, som kan henføres til varernes egen beskaffenhed,  

 eller som følge af et hændeligt uheld eller force majeure.
Stk. 2. Afgifter af varer, der omfattes af hæftelsen i  

 stk. 1, ansættes skønsmæssigt af de statslige told-  

 og skattemyndigheder.
Kendes tidspunktet for fraførslen, lægges  

 beskatningselementerne på dette tidspunkt til grund for  

 ansættelse af afgifter.
Kendes dette tidspunkt ikke, lægges de  

 beskatningselementer til grund, der var gældende på det  

 tidspunkt, hvor lagermanglen konstateredes.
 § 88. De statslige told- og skattemyndigheder kan  

 nægte eller tilbagekalde en tilladelse til frilager, toldoplag eller  

 provianteringsvirksomhed, såfremt indehaveren eller de i virksomhederne  

 beskæftigede personer har overtrådt eller overtræder  

 bestemmelserne i dette kapitel eller har tilsidesat eller tilsidesætter  

 vilkårene for tilladelsen.
 Stk. 2. De statslige told- og skattemyndigheder kan  

 nægte eller tilbagekalde en tilladelse til frilager, toldoplag eller  

 til provianteringsvirksomhed, såfremt indehaveren mister rådighed  

 over sit bo, standser sine betalinger eller fratages retten til kredit i  

 medfør af toldlovens § 38.
Stk. 3. I tilfælde, hvor en tilladelse tilbagekaldes  

 eller bortfalder, skal varer, som opbevares på toldoplaget, straks  

 fortoldes, udføres til tredjelande eller overføres til et andet  

 toldoplag.
Indtil fortoldning, udførsel eller overførsel finder  

 sted, kan de statslige told- og skattemyndigheder sætte varerne under  

 toldlukke.
 Stk. 4. Bestemmelsen i stk. 3 finder tilsvarende  

 anvendelse på frilagre og provianteringsvirksomheder.
Toldfritagelse for forsvarsmateriel § 89. Toldfritagelse for forsvarsmateriel efter  

 toldlovens § 5 indrømmes efter bevilling af de statslige told- og  

 skattemyndigheder.
Afsnit III Andre bestemmelser vedrørende toldbehandling Kapitel 9 Supplerende bestemmelser § 90. Under tjenestens udøvelse skal de  

 statslige told- og skattemyndigheders personale kunne legitimere sig ved et  

 identitetskort.
§ 91. Ved afgivelse af begæringer,  

 angivelser, deklarationer, erklæringer m.v. skal benyttes blanketter,  

 hvis rubricering og tekniske udformning bestemmes af de statslige told- og  

 skattemyndigheder.
Blanketterne anskaffes af publikum.
 § 92. Indførsel i det danske  

 toldområde af de i § 77 nævnte højt beskattede varer  

 i brevpostforsendelser og breve med angivet værdi må kun finde  

 sted, når forsendelserne er mærket på den i artikel 116 i  

 ekspeditionsreglementet til verdenspostkonventionen anførte  

 måde.
Afsnit IV Told- og afgiftsfrihed for rejsegods m.v.
Kapitel 10 Rejseudstyr og proviant ved indrejse fra tredjelande § 93. Ved indrejse fra tredjelande i det danske  

 toldområde kan rejsende med bopæl uden for det danske  

 toldområde told- og afgiftsfrit indføre rejseudstyr og andre  

 varer, der medtages i den rejsendes personlige bagage i  

 ikke-erhvervsmæssigt øjemed, og som er bestemt til  

 genudførsel, jf. dog §§ 95 og 98-100.
 Stk. 2. Rejsende med bopæl i det danske toldområde  

 kan ved indrejse fra et tredjeland told- og afgiftsfrit genindføre det  

 samme rejseudstyr, som de pågældende til brug under rejsen har  

 medført herfra ved udrejsen.
 Stk. 3. Rejsende, der indrejser fra tredjelande, kan told- og  

 afgiftsfrit medføre proviant til eget brug under rejsen, for så  

 vidt det efter de statslige told- og skattemyndigheders skøn under  

 hensyn til mængde og beskaffenhed kan betragtes som sædvanlig  

 rejseproviant.
 Stk. 4. Tobaksvarer, spiritus, vin, parfume og toiletvand,  

 chokolade- og sukkervarer, kaffe og te anses i denne bekendtgørelse  

 ikke som rejseproviant eller rejseudstyr.
Kapitel 11 Definitioner § 94. I denne bekendtgørelse omfatter  

 betegnelsen:
 1)	Cigarillos: cigarer med en stykvægt af højst 3 g.
 2)	Spiritus: destillerede drikkevarer og andre spiritusholdige  

 drikkevarer med et alkoholindhold på over 22 pct. vol samt ethanol.
 3)	Hedvin: destillerede drikkevarer, andre spiritusholdige drikkevarer,  

 aperitiffer på basis af vin eller alkohol, tafia, saké og andre  

 lignende drikke, med et alkoholindhold på 22 pct. vol. eller derunder,  

 mousserende vin og hedvin.
 4)	Bordvin: anden (ikke-mousserende) vin.
Kapitel 12 Afgiftsfrihed for tobaksvarer, spiritus, vin, parfume,  

 toiletvand, kaffe og te Indrejse fra tredjelande § 95. Rejsende, der indrejser i det danske  

 toldområde fra tredjelande, kan afgiftsfrit medføre tobaksvarer,  

 spiritus, vin, parfume, toiletvand, kaffe og te i det i stk. 2 og 3  

 anførte omfang.
 Stk. 2. Rejsende med bopæl i det danske  

 toldområde, der har opholdt sig mere end 24 timer uden for dette, kan  

 ved indrejse fra tredjeland medføre:
 1)	200 cigaretter eller 100 cigarillos eller 50 cigarer eller 250 g  

 røgtobak.
 2)	1 liter spiritus eller 2 liter hedvin.
 3)	2 liter bordvin.
 4)	50 g parfume og 1/4 liter toiletvand.
 5)	500 g kaffe eller 200 g kaffe-ekstrakter og kaffe-essenser.
 6)	100 g te eller 40 g te-ekstrakter og te-essenser.
 Stk. 3. Rejsende med bopæl i det danske  

 toldområde, der har opholdt sig mindre end 24 timer uden for dette, kan  

 ved indrejse fra tredjeland medføre:
 1)	100 cigaretter eller 100 cigarillos eller 50 cigarer eller 250 g  

 røgtobak.
 2)	2 liter hedvin og 2 liter bordvin, men ingen spiritus.
 3)	50 g parfume og 1/4 liter toiletvand.
 4)	500 g kaffe eller 200 g kaffe-ekstrakter og kaffe-essenser.
 5)	100 g te eller 40 g te-ekstrakter og te-essenser.
 Stk. 4. Rejsende med bopæl uden for det danske  

 toldområde kan ved indrejse fra tredjelande medføre de i  

 stk. 2 anførte varemængder.
Indrejse fra andre EU-lande § 96. Rejsende med bopæl uden for det danske  

 toldområde, der indrejser i det danske toldområde fra andre  

 EU-lande, kan afgiftsfrit medføre spiritus og tobaksvarer, der er  

 indkøbt uden for det danske toldområde, i følgende  

 omfang:
 1)	1,5 liter spiritus.
 2)	300 cigaretter eller 150 cigarillos eller 75 cigarer eller 400 g  

 røgtobak.
 § 97. Rejsende med bopæl i det danske  

 toldområde, der indrejser i det danske toldområde fra andre  

 EU-lande, kan afgiftsfrit medføre spiritus og tobaksvarer, der er  

 indkøbt uden for det danske toldområde, i det i stk. 2 og 3  

 anførte omfang.
 Stk. 2. Rejsende, der har opholdt sig mere end 24 timer uden  

 for det danske toldområde, kan medføre:
 1)	1,5 liter spiritus.
 2)	300 cigaretter eller 150 cigarillos eller 75 cigarer eller 400 g  

 røgtobak.
 Stk. 3. Rejsende, der har opholdt sig mindre end 24 timer uden  

 for det danske toldområde, kan medføre:
 1)	Ingen spiritus.
 2)	100 cigaretter eller 150 cigarillos eller 75 cigarer eller 400 g  

 røgtobak.
Kapitel 13 Afgiftsfrihed for andre varer § 98. Rejsende, der indrejser i det danske  

 toldområde fra tredjelande, kan afgiftsfrit medføre andre varer  

 end de i § 95, stk. 2 og 3, omhandlede til en værdi, der ikke  

 overstiger 1.350 kr., jf. dog stk. 2.
 Stk. 2. Afgiftsfriheden for brændstof i transportable  

 beholdere er for de i stk. 1 nævnte rejsende begrænset til  

 10 liter for hvert motorkøretøj.
Stk. 3. Rejsende, der indrejser fra andre EU-lande, kan  

 afgiftsfrit kun medføre mineralolie til privat forbrug, såfremt  

 mineralolien indføres i køretøjets brændstoftank  

 eller i en egnet reservedunk.2) Kapitel 14 Toldfrihed § 99. Rejsende, der indrejser i det danske  

 toldområde fra tredjelande, kan toldfrit medføre varer i  

 følgende omfang:
 1)	200 cigaretter eller 100 cigarillos eller 50 cigarer eller 250 g  

 røgtobak.
 2)	1 liter spiritus eller 2 liter hedvin.
 3)	2 liter bordvin.
 4)	50 g parfume og 1/4 liter toiletvand.
 5)	Lægemidler i en mængde, der svarer til den rejsendes  

 personlige forbrug.
 6)	Andre varer til en værdi, der ikke overstiger 1.350  

 kr.
 Stk. 2. Toldfriheden efter stk. 1 omfatter ligeledes  

 importafgifter, som er fastsat som led i EU s fælles landbrugspolitik  

 eller i de særordninger, der anvendes på visse varer, der  

 fremkommer ved forarbejdning af landbrugsprodukter.
 Stk. 3. Toldfriheden for brændstof i transportable  

 beholdere er for de i stk. 1 nævnte rejsende begrænset til  

 10 liter for hvert motorkøretøj.
Kapitel 15 Bestemmelser for transportpersonale, der indrejser fra  

 tredjelande § 100. Som transportpersonale anses personale  

 på transportmidler (skibe, fly eller motorkøretøjer, der  

 er indsat i trafik mellem det danske toldområde og tredjelande), som  

 udfører arbejde, der hænger sammen med transportmidlets drift  

 eller med betjening om bord, samt fiskere.
Sådant personale kan,  

 når indrejsen sker i forbindelse med deres beskæftigelse, told-  

 og afgiftsfrit medføre varer i det i stk. 2-4 anførte  

 omfang.
 Stk. 2. Personer med bopæl i det danske toldområde  

 kan efter mindre end 15 dages ophold uden for dette toldområde  

 medføre:
 a)	De i § 95, stk. 3, anførte varemængder.
 b)	Andre varer til en værdi, der ikke overstiger 1.350  

 kr.
 Stk. 3. Såfremt opholdet uden for det danske  

 toldområde har varet mere end 24 timer, kan de i stk. 2  

 nævnte personer i stedet for hedvin medføre 0,25 liter  

 spiritus.
 Stk. 4. Personer med bopæl i det danske toldområde  

 kan efter mere end 15 dages ophold uden for dette toldområde  

 medføre:
 a)	De i § 95, stk. 2, anførte varemængder.
 b)	Andre varer til en værdi, der ikke overstiger 1.350  

 kr.
Stk. 5. Personer med bopæl uden for det danske  

 toldområde kan medføre varer i det omfang, der er anført  

 i stk. 2 og 3, herunder 0,25 liter spiritus.
Personer, der er på  

 gennemrejse til et andet land, og som er beskæftiget ved anden  

 transportvirksomhed end skibsfart og luftfart, kan dog medføre varer i  

 det i stk. 4 anførte omfang.
Kapitel 16 Fællesbestemmelser vedrørende  

 §§ 93-100 § 101. Varer, hvis værdi ikke falder helt  

 inden for de told- og afgiftsfri beløb, jf. §§ 98, stk. 1,  

 99 og 100, skal told- og afgiftsberigtiges i deres helhed.
 Stk. 2. Varer, der udgør et sammenhængende hele  

 og har en værdi, som er større end de told- og afgiftsfri  

 beløb, kan ikke indføres told- og afgiftsfrit ad flere gange  

 eller af flere personer, uanset om de enkelte dele har en værdi, der er  

 mindre end de told- og afgiftsfri beløb.
 Stk. 3. Ved værdien af varer forstås her varernes  

 detailpris på indkøbsstedet, inklusive sådanne skatter og  

 afgifter, som i indkøbslandet er pålagt varer af den  

 pågældende art, når de omsættes i sædvanlig  

 detailhandel.
 Stk. 4. Rejsende, hvis indrejse efter ophold i et andet  

 EU-land sker fra tredjeland, kan opnå told- og afgiftsfrihed for  

 medførte varer efter de bestemmelser, der gælder ved indrejse  

 fra andre EU-lande, såfremt de dokumenterer, at varerne er erhvervet  

 på almindelige beskatningsbetingelser på et andet EU-lands  

 hjemmemarked, og erklærer, at betalte afgifter ikke er  

 tilbagebetalt.
Stk. 5. Det er en forudsætning for den i §§ 95-100  

 omhandlede told- og afgiftsfrihed, at 1)	varerne medbringes på personen eller i håndbagagen (den  

 ved indrejsen personligt medbragte bagage), således at de kan frembydes  

 til samtidig toldbehandling på indrejsestedet, og at den bagage, som  

 den rejsende senere frembyder for de statslige told- og skattemyndigheder,  

 kan dokumenteres at være blevet indskrevet som rejsegods ved afrejsen  

 hos det selskab, der har foretaget befordringen af bagagen til det danske  

 toldområde, og 2)	indførslen ikke har erhvervsmæssig karakter.
Som  

 indførsel af ikke-erhvervsmæssig karakter anses  

 indførsel, a)	der finder sted lejlighedsvis (indførsel to eller flere gange  

 inden for 24 timer anses ikke som lejlighedsvis), og b)	som udelukkende vedrører varer, der er bestemt til brug eller  

 forbrug for den rejsende personligt eller dennes husstand eller beregnet til  

 gaver; disse varer må hverken efter deres art eller mængde give  

 anledning til nogen formodning om, at indførslen sker af  

 erhvervsmæssige grunde.
§ 102. Told- og afgiftsfri indførsel af  

 spiritus og tobaksvarer kan kun foretages af personer, der er fyldt 17  

 år.
Told- og afgiftsfri indførsel fra tredjelande af hedvin og  

 bordvin kan kun foretages af personer, der er fyldt 17 år.
Afgiftsfri  

 indførsel fra tredjelande af kaffe, kaffe-ekstrakt og kaffeessens kan  

 kun foretages af personer, der er fyldt 15 år.
Stk. 2. Told- og afgiftsfriheden bortfalder, såfremt  

 varerne efter indførslen anvendes i strid med de for told- og  

 afgiftsfriheden gældende vilkår.
I sådanne tilfælde  

 skal varerne straks angives for de statslige told- og skattemyndigheder.
Kapitel 17 Angivelse § 103. De i toldlovens § 23, stk. 2,  

 nævnte angivelser og oplysninger kan afgives mundtligt, når  

 varerne ikke indføres i erhvervsmæssigt øjemed, medmindre  

 de statslige told- og skattemyndigheder finder det påkrævet, at  

 angivelserne og oplysningerne afgives skriftligt.
 Stk. 2. Personer, der ankommer til det danske toldområde  

 fra et tredjeland, har pligt til straks at foretage angivelse til de  

 statslige told- og skattemyndigheder, hvis de medfører varer, der skal  

 told- og afgiftsberigtiges, eller varer, der er omfattet af særlige  

 indførselsbestemmelser.
Stk. 3. De statslige told- og skattemyndigheder kan bestemme,  

 at personer, der ankommer til det danske toldområde fra et tredjeland,  

 kan foretage angivelse ved at passere et kontrolområde, som  

 består af 2 kanaler, hvoraf den ene (rød kanal) er mærket  

 »varer at angive«, og den anden (grøn kanal) er mærket »ingen  

 varer at angive«.
Personer, der indpasserer igennem den grønne kanal,  

 har ved denne handling angivet over for de statslige told- og  

 skattemyndigheder, at de ikke medfører varer, der skal told- og  

 afgiftsberigtiges, eller varer, der er undergivet særlige  

 indførselsbestemmelser.
§ 104. Rejsende, der indrejser fra et andet  

 EU-land, og som medtager spiritus og tobak til privat forbrug udover de  

 fastsatte mængder, jf. § 96 og § 97, stk. 2 og 3, skal  

 foretage en angivelse af de mængder, der overstiger de fastsatte  

 mængder.
Tilsvarende gælder for mineralolie, der indføres  

 af rejsende til privat forbrug på anden måde end i  

 køretøjets brændstoftank eller en egnet reservedunk ved  

 indrejse i det danske toldområde fra et andet EU-land, jf. § 98,  

 stk. 3.
Stk. 2. Angivelsen skal straks efter indrejsen til det danske  

 toldområde ske på de af de statslige told- og skattemyndigheder  

 anførte steder.
På steder, hvor der findes en rød kanal,  

 jf. § 103, stk. 3, skal angivelsen ske på dette sted.
Stk. 3. Angivelsen skal afgives på bagsiden af et kort,  

 der er forsynet med særlige rubrikker til den mængde spiritus,  

 tobak og mineralolie, angivelsen skal omfatte.
Angivelseskortet fås ved  

 indrejsen i det danske toldområde eller udleveres ved henvendelse til  

 de lokale told- og skattemyndigheder.
Stk. 4. Angivelseskortet skal indeholde oplysning om navn og  

 adresse og om den indførte mængde spiritus, tobak og mineralolie  

 samt oplysninger om indrejsetidspunktet (dato og klokkeslæt) til det  

 danske toldområde.
Det ene eksemplar af angivelsen skal medbringes af  

 den rejsende som dokumentation ved en eventuel senere kontrol.
Stk. 5. Den rejsende vil inden udløbet af den  

 følgende måned få tilsendt et indbetalingskort med  

 angivelse af det skyldige punktafgiftsbeløb til brug for indbetalingen  

 af afgiftsbeløbet.
Afgiftsbeløb under 10 kr. vil ikke blive  

 opkrævet.
Stk. 6. Afgiften skal indbetales til et pengeinstitut, et  

 posthus eller en told- og skatteregion.
Ved indbetaling over postgiro skal  

 det tilsendte indbetalingskort benyttes.
Ved indbetaling med check skal  

 indbetalingskortet vedlægges.
Betalingen skal være de statslige  

 told- og skattemyndigheder i hænde inden 30 dage.
§ 105. Personer, der er beskæftiget ved  

 skibsfart, luftfart og lastbilstrafik, og hvis indrejse finder sted i  

 forbindelse dermed, skal over for skibets, flyets eller lastbilens  

 fører angive samtlige medbragte varer, jf. § 7, stk. 4,  

 § 8 stk. 3, og § 9, stk. 3. Varer, der er angivet over  

 for skibets, flyets eller lastbilens fører, er fritaget for angivelse  

 efter § 104 og toldlovens § 23, stk. 2, medmindre varerne  

 fraføres befordringsmidlet.
Uberigtigede varer, der skal  

 fraføres, skal angives over for de statslige told- og  

 skattemyndigheder inden fraførslen.
 Stk. 2. Personer, der har været om bord i skibe eller  

 fly, kan kun fraføre befordringsmidlet uberigtigede varer, som  

 før fraførslen er angivet over for de statslige told- og  

 skattemyndigheder.
§ 106. Det påhviler personer, der anser sig  

 berettiget til told- og afgiftsfri indførsel af varer, ved  

 toldbehandlingen at godtgøre, at de herfor fastsatte betingelser er  

 opfyldt.
For personer, der indrejser i grupper eller selskaber, vil de  

 statslige told- og skattemyndigheder kunne godtage dokumentation afgivet af  

 en rejseleder på gruppens eller selskabets vegne.
 § 107. I det omfang, det er foreskrevet i de af  

 Danmark tiltrådte mellemfolkelige aftaler, er fremmede landes  

 diplomatiske udsendinge og udsendte lønnede konsuler og disses  

 familiemedlemmer samt personer, der udfører hverv for internationale  

 organisationer og institutioner, og medlemslandenes repræsentanter i  

 sådanne organisationer og institutioner fritaget for eftersyn af person  

 og bagage.
 § 108. Når rejsende ved indrejse  

 medfører varer, hvoraf der skal betales told, beregnes told efter en  

 enhedstoldsats på 3,5 pct. af værdien, for så vidt det  

 drejer sig om indførsel af ikke-erhvervsmæssig karakter, og den  

 samlede værdi pr. person ikke overstiger 2.600 kr.
 Stk. 2. I den i stk. 1 anførte samlede værdi  

 medregnes ikke værdien af varer, der indføres toldfrit i  

 medfør af §§ 99 og 100.
 Stk. 3. Enhedstoldsatsen finder ikke anvendelse på  

 tobaksvarer.
Stk. 4. Enhedstoldsatsen anvendes ikke, når den rejsende  

 inden toldbehandling efter denne sats har anmodet om toldbehandling af  

 varerne efter de satser i toldtariffen, som gælder for dem.
I så  

 fald fortoldes varerne efter de for dem gældende toldsatser, bortset  

 fra varer, der indføres toldfrit i medfør af §§ 99 og  

 100.
 Stk. 5. Enhedstoldsatsen på 3,5 pct. indbefatter  

 også importafgifter m.v.
 § 109. I de tilfælde, hvor den rejsende ved  

 indrejsen medfører varer, indkøbt i afgiftsberigtiget stand i  

 Norge, hvis enhedsværdi overstiger 1.350 kr., skal de statslige told-  

 og skattemyndigheder i forbindelse med afgiftsberigtigelsen efter anmodning  

 attestere varernes indførsel på fakturaen eller et i stedet for  

 denne udstedt bilag, der er beregnet til returnering til sælgeren til  

 brug ved fritagelse af merværdiafgift i indkøbslandet.
Afsnit V Oprindelse Kapitel 18 Udstedelse af oprindelsescertifikater § 110. Ved udførsel her fra landet kan  

 vareafsenderen få udstedt oprindelsescertifikat for varerne hos de  

 statslige told- og skattemyndigheder eller hos de i § 111 nævnte  

 organisationer, såfremt der for de pågældende varer kan  

 opnås en toldlempelse eller andre fordele herved.
 § 111. Nedennævnte organisationer er  

 autoriseret til udstedelse af oprindelsescertifikater:
1)	Arbejderbevægelsens Erhvervsråd, 2)	Det Danske Handelskammer, 3)	Håndværksrådet, 4)	Dansk Industri og 5)	Landbrugsrådet.
 § 112. Oprindelsescertifikater udstedes i  

 overensstemmelse med bestemmelserne i Rådets forordning nr. 2913/92 af  

 12. oktober 1992 om indførelse af en EF-toldkodeks afsnit II, kapitel  

 2.
 Stk. 2. Ved ansøgning om og ved udfærdigelse af  

 oprindelsescertifikater skal anvendes formularer i overensstemmelse med EU s  

 bestemmelser herom.
Stk. 3. I det omfang, det er nødvendigt for at  

 konstatere de pågældende varers oprindelse, skal  

 ansøgningen indeholde oplysninger om de materialer, der er anvendt ved  

 de udførte varers fremstilling og disse materialers værdi samt  

 eventuelt beskrivelse af, hvorledes varerne har opnået  

 oprindelsesstatus.
Ansøgningen skal være bilagt fornøden  

 dokumentation, f.eks. fakturaer, kopier af fortoldningsangivelser og  

 lignende.
Vareafsendere, der udfører varer af ensartet beskaffenhed,  

 hvis oprindelsesstatus ikke ændres, vil kunne afgive en stående  

 erklæring om sådanne varers oprindelsesstatus.
I disse  

 tilfælde kan særskilt ansøgning ved hver ekspedition  

 udelades.
 Stk. 4. Ansøgningerne eller kopi heraf skal opbevares  

 af de statslige told- og skattemyndigheder og de i § 111 nævnte  

 organisationer i mindst 3 år.
 § 113. Bestemmelserne i dette kapitel finder ikke  

 anvendelse på certifikater til opnåelse af  

 præferencetoldbehandling i indførselslandet.
Afsnit VI Afsluttende bestemmelser Kapitel 19 Indeholdelse i løn for skyldige told- og  

 rentebeløb § 114. Pålæg om indeholdelse i  

 løn for skyldige told- og rentebeløb m.v. gives af told- og  

 skatteregionen.
Reglerne for inddrivelse af personlige skatter i  

 kildeskatteloven finder tilsvarende anvendelse.
 Stk. 2. Pålægget skal være skriftligt og  

 angive indholdet af §§ 115, 116 og 118.
§ 115. Den, der har modtaget pålæg om  

 indeholdelse, herefter benævnt den indeholdelsespligtige, skal  

 indbetale indeholdte beløb til told- og skatteregionen.  

 Beløbene forfalder til betaling den 1. i den kalendermåned, der  

 følger efter indeholdelsen, og med rettidig betalingsdag den 15. i  

 forfaldsmåneden.
Er sidste rettidige indbetalingsdag en lørdag,  

 søndag eller helligdag, forlænges fristen til den nærmest  

 følgende hverdag.
 Stk. 2. Ved indbetalingen skal den indeholdelsespligtige give  

 told- og skatteregionen skriftlig meddelelse om den pågældende  

 skyldners registreringsnummer (SE-nr.) eller andet identifikationsnummer,  

 navn og adresse samt om størrelsen af det indeholdte beløb.
Stk. 3. Samtidig med indeholdelsen skal den  

 indeholdelsespligtige give skyldneren meddelelse om størrelsen af det  

 indkomstbeløb, hvoraf indeholdelsen er beregnet, samt om det  

 indeholdte beløb.
I meddelelsen skal angives den  

 indeholdelsespligtiges navn, adresse og SE-nr. samt skyldnerens navn og  

 SE-nr. eller andet identifikationsnummer, som den indeholdelsespligtige har  

 benyttet for den pågældende.
I mangel af SE-nr. eller andet  

 identifikationsnummer anføres skyldnerens fødselsdato.
§ 116. Den indeholdelsespligtige skal inden fem  

 dage efter modtagelsen af pålæg give told- og skatteregionen  

 skriftlig underretning, hvis skyldneren ikke er beskæftiget hos den  

 pågældende.
Det samme gælder, hvis skyldneren  

 ophører med at være beskæftiget, eller udbetaling af  

 indeholdelsespligtige ydelser i øvrigt ophører.
 Stk. 2. Den indeholdelsespligtige skal ligeledes efter  

 anmodning give told- og skatteregionen alle oplysninger om skyldnerens  

 arbejdsforhold og økonomiske forhold af betydning for indeholdelsen.  

 Besvarelser skal ske inden 14 dage efter modtagelsen af anmodningen.
 § 117. Skyldneren skal give told- og  

 skatteregionen alle nødvendige oplysninger om personlige og  

 økonomiske forhold af betydning for indeholdelsen.
 § 118. Reglerne i kildeskattelovens § 73,  

 stk. 7, jf. § 45, stk. 3, om fortrinsret for skatterestancer  

 berøres ikke af krav efter bestemmelserne i dette kapitel.  

 Træffes der efter disse regler beslutning om indeholdelse, går  

 skattekravet forud.
 Stk. 2. Krav på bidragsbetaling, der inddrives ved  

 tilbageholdelse i løn m.v. efter lov om inddrivelse af  

 underholdsbidrag, fyldestgøres efter skattekrav efter stk. 1, men  

 forud for krav efter bestemmelserne i dette kapitel.
 Stk. 3. Har en anden myndighed truffet beslutning om  

 indeholdelse, skal den indeholdelsespligtige fyldestgøre denne  

 myndighed, såfremt beslutningen herom er truffet før en  

 beslutning om et pålæg efter bestemmelserne i dette kapitel.
Kapitel 20 Ekspeditionstid for visse toldforretninger og gebyrer  

 for disse forretninger uden for ekspeditionstiden § 119. Ekspeditionstiden er mandag-fredag kl.  

 08.00-16.00, helligdage undtaget, for udførelse af toldforretninger  

 vedrørende:
1)	Ekspedition af indgående gods, 2)	Ekspedition af udgående gods.
 Stk. 2. Ved toldstederne i Frihavnen i København,  

 Gedser, Rødby, Kvistgård, Køge og Århus er  

 ekspeditionstiden for udførelse af de under stk. 1 nævnte  

 forretninger kl. 07.00-16.00.
 Stk. 3. Ved toldstederne i Padborg, Frederikshavn, Hirtshals,  

 Hanstholm, Kvæsthusbroen og Nordre Toldbod i København og i  

 lufthavnen i Kastrup er ekspeditionstiden for udførelse af de under  

 stk. 1 nævnte forretninger mandag-fredag kl. 07.00-17.00 og  

 lørdag kl. 07.00-13.00, helligdage undtaget.
 Stk. 4. Grundlovsdag og juleaftensdag er ekspeditionstiden for  

 de i stk. 1 omhandlede forretninger kl. 08.00-12.00. Ved de i  

 stk. 2 og stk. 3 nævnte toldsteder er den  

 pågældende ekspeditionstid kl. 07.00-12.00.
 § 120. Forretninger af den i § 119 omhandlede  

 art kan udføres uden for ekspeditionstiden mod betaling af gebyr efter  

 reglerne i §§ 121-124.
 § 121. Ved de toldsteder i lufthavne, havne m.v.,  

 hvor afviklingen af toldtjenesten nødvendiggør fast  

 tilstedeværelse af personale uden for ekspeditionstiden, betales i de  

 tidsrum, hvor personalet er fast til stede, de i bilaget anførte  

 gebyrer, dog med tillæg af 20 pct. på lørdage og  

 søn- og helligdage.
 Stk. 2. For ekspeditioner, der udføres på de i  

 stk. 1 nævnte steder på tidspunkter, hvor der ikke er fast  

 tilstedeværelse af personale, beregnes gebyr efter de i § 122  

 anførte regler.
§ 122. Andre steder end omhandlet i § 121  

 betales et tilkaldegebyr for ekspeditioner, der er rekvireret til  

 udførelse uden for ekspeditionstid.
Tilkaldegebyret beregnes pr.  

 påbegyndt time med:
 1)	Inden for 1 time umiddelbart før og efter  

 ekspeditionstid	206 kr.
 2)	Alle andre tidspunkter	515 kr.
Tilkaldegebyret er et minimumsgebyr.
Overstiger de i bilag  

 1 nævnte gebyrer tilkaldegebyret, bortfalder tilkaldegebyret.
§ 123. Der betales et gebyr pr. toldforretning,  

 jf. bilaget.
Kræver toldforretningen, at personale er til stede ud over  

 1 time, betales der dog 206 kr. pr. påbegyndt time, som  

 tilstedeværelsen varer.
Dette gebyr beregnes efter samme regler som  

 tilkaldegebyret.
§ 124. Når toldforretninger ønskes  

 udført uden for ekspeditionstiden, må der i rimelig tid inden  

 ekspeditionstidens ophør afgives skriftlig rekvisition på de af  

 de statslige told- og skattemyndigheder foreskrevne blanketter.
Der skal dog  

 ikke afgives forudgående rekvisition på de i § 121,  

 stk. 1, omhandlede steder, når toldforretningerne ønskes  

 afviklet på tidspunkter, hvor der er fast tilstedeværelse af  

 personale.
Gebyrbetalingen påhviler rekvirenten.
 Stk. 2. Hvis en forud rekvireret forretning af årsager,  

 der ikke kan henføres til de statslige told- og skattemyndigheder,  

 påbegyndes senere end det tidspunkt, der er anført i  

 rekvisitionen, beregnes betalingen dog fra tidspunktet, der er anført  

 i rekvisitionen.
Stk. 3. I tilfælde, hvor en forud rekvireret forretning  

 aflyses eller udsættes, må de statslige told- og  

 skattemyndigheder snarest underrettes herom.
Sker aflysningen eller  

 udsættelsen uden for ekspeditionstiden, men før det tidspunkt,  

 der er anført i rekvisitionen, skal der betales et tilkaldegebyr efter  

 den sats, der skulle have været anvendt ved forretningen.
§ 125. Taksterne i bilaget og tilkaldegebyret i  

 § 122 reguleres på grundlag af de satser, der var gældende  

 den 1. januar 1998, efter et årligt beregnet reguleringstal.  

 Reguleringstallet beregnes som det foregående års reguleringstal  

 forhøjet med 2,0 pct. tillagt eller fratrukket den af finansministeren  

 bekendtgjorte tilpasningsprocent for det pågældende  

 finansår efter lov om statsreguleringsprocent.
Reguleringstallet  

 beregnes med en decimal.
 Stk. 2. Ved regulering efter stk. 1 forhøjes eller  

 nedsættes beløbene med samme procent som den, hvormed  

 årets reguleringstal afviger fra 100. De således regulerede  

 beløb afrundes opad til nærmeste kronebeløb.
 Stk. 3. Reguleringstallet udgør for året 1993  

 125,7.
 Stk. 4. Regulering af taksterne i bilaget og tilkaldegebyret i  

 § 122 sker tidligst fra kalenderåret 1999.
Kapitel 21 Straffebestemmelser § 126. Overtrædelse af bestemmelserne i  

 denne bekendtgørelses afsnit I, II, III og § 112, stk. 3,  

 samt overtrædelse af vilkår i de i medfør af  

 bestemmelserne meddelte bevillinger og tilladelser straffes efter toldlovens  

 kapitel 7 om bestemmelser om straf m.v., når der i dette kapitel er  

 fastsat straf for overtrædelserne.
 Stk. 2. Andre forsætlige eller groft uagtsomme  

 overtrædelser af bestemmelserne i denne bekendtgørelses afsnit  

 I, II, III og § 112, stk. 3, samt andre forsætlige eller  

 groft uagtsomme overtrædelser af vilkår i de i medfør af  

 bestemmelsernes meddelte bevillinger og tilladelser straffes med  

 bøde.
 § 127. Overtrædelse af bestemmelserne i  

 denne bekendtgørelses afsnit IV straffes efter toldlovens kapitel 7 om  

 bestemmelser om straf m.v. og medfører tilsvar af told og  

 afgifter.
 § 128. Med bøde straffes den, der  

 forsætligt eller groft uagtsomt overtræder denne  

 bekendtgørelses §§ 115-117.
 § 129. Bestemmelserne i toldlovens § 79,  

 stk. 3 og § 80 finder tilsvarende anvendelse på  

 overtrædelser af denne bekendtgørelse.
Kapitel 22 Overgangs- og ikrafttrædelsesbestemmelser § 130. Bekendtgørelsen træder i kraft  

 den 1. juli 1999.
 Stk. 2. Bekendtgørelse nr. 675 af 12. juli 1996 om  

 toldbehandling m.v. ophæves.
Skatteministeriet, den 15. juni 1999 Ole Stavad /Jan Lyager Olsen Bilag Gebyrer pr. 15. januar 1999 for udførelse af  

 toldforretninger uden for ekspeditionstiden For udførelse af de i bekendtgørelsens  

 § 120 omhandlede toldforretninger, der påbegyndes uden for  

 ekspeditionstid, betales følgende gebyrer ved behandling af  

 oplysninger, der afgives på papirdokumenter, diskette eller  

 magnetbånd:
A.
Godsregistrering Pr. ekspedition	57 kr.
 Der betales gebyr for den enkelte  

 godsregistreringsekspedition. Ønskes der yderligere gennemført  

 en fortoldnings- eller forsendelsesekspedition, betales tillige gebyr  

 herfor.
B.
Udførsel Pr. udførselsangivelse	14 kr.
C.
Forsendelse Pr. påbegyndt/afsluttet forsendelse	57 kr.
 Der betales gebyr for ekspedition af varer, for hvilke  

 der:
 1)	Påbegyndes forsendelsesangivelse i medfør af EU s  

 ordninger for forsendelse eller carnet i medfør af EU s ordninger for  

 forsendelse eller carnet i medfør af TIR-transportordningen.
 2)	Afsluttes forsendelsesangivelse i medfør af EU s ordninger  

 for forsendelse eller carnet i medfør af  

 TIR-transportordningen.
D.
Fortoldning Pr. fortoldningsangivelse	57 kr.
E.
Proviantering Pr. proviantangivelse til skib eller fly	12 kr.
F.
Andet Pr. påbegyndt/afsluttet ATA-carnet	23 kr.
 1)   Bekendtgørelsen  

 gennemfører Rådets direktiv nr. 69/169/EØF af 28. maj  

 1969 om harmonisering af lovgivning om fritagelse for  

 omsætningsafgifter og punktafgifter ved indførsel i den  

 internationale rejsetrafik, som ændret senest ved Rådets direktiv  

 nr. 94/4/EF af 14. februar 1994, samt Rådets direktiv nr.  

 92/12/EØF af 30. december 1992 om den generelle ordning for  

 punktafgiftspligtige varer om oplægning og omsætning heraf samt  

 kontrol hermed, som ændret ved Rådets direktiv 96/99 af 30.  

 december 1996.
 2)   Mineralolie  

 omfatter benzin, dieselolie, fyringsolie, petroleum, o.lign. samt autogas  

 (LPG) og flaskegas (LPG), jf. artikel 2 i Rådets direktiv  

 92/91/EØF af 19. oktober 1992 om harmonisering af  

 punktafgiftsstrukturen for mineralolie.
