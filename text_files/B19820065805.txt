 I henhold til § 12, § 20, stk. 3, og § 66 i lov nr. 256 af 4. juni 1969 om  

 ægteskabs indgåelse og opløsning fastsættes:
Prøvelse af ægteskabsbetingelserne § 1.  Henvendelse om prøvelse af betingelserne for  

 indgåelse af ægteskab sker til kommunekontoret, i København til magistratens  

 1. afdeling.
Stk. 2.  Prøvelsen foretages i den kommune, hvor en af  

 parterne bor.
Har ingen af parterne bopæl her i landet, foretages prøvelsen  

 på det sted, hvor en af parterne opholder sig.
§ 2.  Hver af parterne skal forevise fødsels- eller  

 dåbs(navne)attest, personer født i de sønderjyske landsdele fødselsattest  

 udstedt af personregisterføreren.
Hvis dette ikke er muligt, skal navn og  

 fødselsdato godtgøres ved andet offentligt dokument, f.eks. pas eller  

 førerbevis.
 § 3.  Hver af parterne skal på en særlig blanket, der  

 udleveres af prøvelsesmyndigheden, oplyse:
Stk. 2.  Det skal af erklæringen fremgå, at den anden  

 part er gjort bekendt med denne.
Hvis den ene part antager den anden parts  

 efternavn, skal det fremgå af erklæringen, at den anden part har givet sit  

 samtykke dertil.
 § 4.  Den, som er under 18 år og ikke tidligere har  

 været gift, skal godtgøre, at forældrene samtykker i ægteskabets indgåelse.  

 Samtykke kan afgives på en særlig blanket, der udleveres af  

 prøvelsesmyndigheden.
Stk. 2.  Hvis den ene af forældrene er død, sindssyg  

 eller åndssvag eller uden del i forældremyndigheden, eller hvis den  

 pågældendes erklæring ikke kan indhentes uden særlig vanskelighed eller  

 forsinkelse, er den andens samtykke tilstrækkeligt.
Grunden til, at kun den  

 ene af forældrenes samtykke foreligger, skal oplyses over for  

 prøvelsesmyndigheden.
Stk. 3.  Gælder det i stk. 2 anførte begge forældre,  

 kræves samtykke fra værge.
Værgebeskikkelsen skal forevises for  

 prøvelsesmyndigheden.
Stk. 4.  Barn uden for ægteskab skal normalt have  

 samtykke fra moderen.
Samtykke fra faderen kræves kun, hvis han har  

 forældremyndigheden.
 § 5.  Den, som er under 18 år, skal forevise  

 tilladelse fra statsamtet til indgåelse af ægteskabet, jfr. § 17.
§ 6.  Den, som er umyndiggjort, skal godtgøre, at  

 værgen samtykker i ægteskabets indgåelse.
Værgebeskikkelsen skal forevises  

 for prøvelsesmyndigheden.
Samtykket kan afgives på en særlig blanket, der  

 udleveres af prøvelsesmyndigheden.
§ 7.  Erklæringerne efter §§ 3-4 og 6 skal være  

 udstedt inden for de sidste 4 uger før indleveringen til  

 prøvelsesmyndigheden.
Dette gælder dog ikke, hvis der foreligger særlige  

 grunde til, at indleveringen er blevet udsat, f.eks. at erklæringen har været  

 anvendt ved ansøgning om ægteskabstilladelse.
 § 8.  Hvis forældre eller værge har nægtet at samtykke  

 i ægteskabets indgåelse, jfr. §§ 4 og 6, skal der forevises  

 ægteskabstilladelse fra statsamtet, jfr. § 18.
 § 9.  En part skal på begæring af prøvelsesmyndigheden  

 forevise en attest fra en læge, der har tilladelse til selvstændigt virke som  

 læge, om, hvorvidt parten er sindssyg eller åndssvag.
 Stk. 2.  Den, som er sindssyg eller åndssvag, skal  

 forevise ægteskabstilladelse fra familieretsdirektoratet, jfr. § 19.
 § 10.  Har nogen af parterne været gift med den andens  

 slægtninge i ret op- eller nedstigende linje, skal der forevises  

 ægteskabstilladelse fra familieretsdirektoratet, jfr. § 20.
 § 11.  Har nogen af parterne tidligere indgået  

 ægteskab, skal der forevises bevis for, at det tidligere ægteskab er opløst  

 ved skilsmisse eller omstødelse, eller for, at den tidligere ægtefælle er  

 død.
 Stk. 2.  Bevis for, at det tidligere ægteskab er opløst  

 ved dansk skilsmissebevilling, føres ved forevisning af bevillingen.
Stk. 3.  Bevis for, at det tidligere ægteskab er opløst  

 ved dansk dom til skilsmisse eller omstødelse, føres ved forevisning af en  

 udskrift af dommen.
Udskriften skal være forsynet med en attest fra  

 vedkommende byret om, at ankestævning ikke er udtaget inden ankefristens  

 udløb, eller attest om, at ankefristen er udløbet, og at anken alene vedrører  

 vilkårene for skilsmissen eller enkelte af disse.
Udskrifter af  

 landsretsdomme skal være ledsaget af en tilsvarende attest fra højesterets  

 justitskontor.
I stedet for attest fra byretten eller højesteret kan der dog  

 forevises bevis for, at den tidligere ægtefælle har givet afkald på anke,  

 eller at anken vil blive begrænset til at gælde vilkårene.
Stk. 4.  Er det tidligere ægteskab opløst ved islandsk  

 skilsmissebevilling, må bevillingen foreligge i original eller i genpart  

 bekræftet af det islandske justitsministerium.
Er ægteskabet opløst ved norsk  

 skilsmissebevilling, må den originale bevilling eller attest fra det norske  

 justisdepartement eller en fylkesmand i Norge om, at skilsmisse er bevilget  

 på en bestemt dag, forevises.
Legalisation (bekræftelse) af underskrifter  

 kræves ikke.
Stk. 5.  Er det tidligere ægteskab opløst ved dom til  

 skilsmisse eller omstødelse afsagt i Finland, Island, Norge eller Sverige, må  

 der forevises domsudskrift forsynet med erklæring om, at dommen er  

 retskraftig.
Denne erklæring afgives i Finland og Island af  

 justitsministeriet og i Norge og Sverige af vedkommende domstol.
Legalisation  

 (bekræftelse) af underskrifter kræves ikke.
 Stk. 6.  Er det tidligere ægteskab i parternes live  

 opløst i udlandet uden for de nordiske lande, skal prøvelsesmyndigheden  

 forelægge sagen for statsamtet.
Stk. 7.  Bevis for den tidligere ægtefælles død føres  

 ved forevisning af dødsattest eller attest fra skifteretten.
Ved dødsfald i  

 udlandet må forevises dødsattest udstedt af vedkommende udenlandske  

 offentlige myndighed eller indberetning fra dansk diplomatisk repræsentation  

 i vedkommende land.
Stk. 8.  Bevis for den tidligere ægtefælles død kan  

 ligeledes føres ved forevisning af udskrift af dødsformodningsdom.
Udskriften  

 skal være forsynet med en attest fra vedkommende byret om, at ankestævning  

 ikke er udtaget inden ankefristens udløb.
Udskrifter af landsretsdomme skal  

 være ledsaget af en tilsvarende attest fra højesterets justitskontor.
 Stk. 9.  Kan der ikke tilvejebringes bevis for en  

 tidligere ægtefælles død som nævnt i stk. 7 og 8, skal prøvelsesmyndigheden  

 forelægge sagen for familieretsdirektoratet.
 § 12.  Den, som tidligere har indgået ægteskab, skal,  

 hvis det tidligere ægteskab er opløst ved skilsmisse eller omstødelse,  

 forevise:
 Stk. 2.  Hvis det tidligere ægteskab er ophørt ved død,  

 skal der forevises:
 Stk. 3.  Erklæringen efter stk. 1, nr. 2, og stk. 2, nr.  

 2 og 7, kan afgives på særlig blanket, der udleveres af prøvelsesmyndigheden.
§ 13.  Parterne skal på begæring tilvejebringe  

 oversættelse til dansk af eventuelle erklæringer, attester, domsudskrifter  

 m.v. udfærdiget på andre sprog end dansk, norsk eller svensk.
Oversættelsen  

 skal være bekræftet af en offentlig myndighed i vedkommende land eller af en  

 autoriseret translatør eller tolk i vedkommende land eller i Danmark.
 § 14.  Når fraskilte ægtefæller på ny vil gifte sig  

 med hinanden, gælder de almindelige regler om ægteskabs indgåelse.
 § 15.  Indsigelse mod indgåelse af ægteskabet  

 fremsættes over for prøvelsesmyndigheden, der afgør, om indsigelsen er  

 berettiget.
§ 16.  Når ægteskabsbetingelserne er opfyldt,  

 udleverer prøvelsesmyndigheden en attest herom (prøvelsesattest), hvis  

 vielsen skal foretages af en anden myndighed.
Attesten skal afleveres til  

 vielsesmyndigheden, jfr. § 29, stk. 1.
Dispensation fra ægteskabsbetingelserne § 17.  Ansøgning om tilladelse til at indgå ægteskab,  

 uanset at den pågældende er under 18 år, sendes til statsamtet på det sted,  

 hvor ansøgeren eller en af ansøgerne bor eller opholder sig.
Har ingen af  

 ansøgerne bopæl eller ophold her i landet, sendes ansøgningen til Københavns  

 overpræsidium.
Ansøgningsblanket kan fås i statsamtet eller hos  

 prøvelsesmyndigheden.
 Stk. 2.  Ansøgningen skal være ledsaget af:
§ 18.  Ansøgning om tilladelse til at indgå ægteskab,  

 uanset at forældre eller værge har nægtet samtykke hertil, sendes til  

 statsamtet på det sted, hvor ansøgeren eller en af ansøgerne bor eller  

 opholder sig.
Har ingen af ansøgerne bopæl eller ophold her i landet, sendes  

 ansøgningen til Københavns overpræsidium.
 Stk. 2.  Ansøgningen skal være ledsaget af dokumentation  

 for parternes navn og fødselsdato, jfr. § 2, og for eventuel umyndiggørelse  

 samt indeholde så vidt muligt dokumenterede oplysninger om begrundelsen for  

 ansøgningen.
 § 19.  Ansøgning om tilladelse til at indgå ægteskab  

 uanset sindssygdom eller åndssvaghed sendes til familieretsdirektoratet.
§ 20.  Ansøgning om tilladelse til at indgå ægteskab,  

 uanset at den ene af parterne har været gift med den andens slægtning i ret  

 op- eller nedstigende linje, sendes til familieretsdirektoratet.
Ansøgningen  

 skal være ledsaget af dokumentation for det tidligere ægteskabs ophør, jfr. §  

 11. Det skal endvidere oplyses, om der er fællesbørn i det tidligere  

 ægteskab.
I bekræftende fald skal børnenes alder og opholdssted oplyses.
§ 21.  Ansøgning om tilladelse til at indgå ægteskab,  

 uanset at offentligt skifte ikke er påbegyndt eller privat skifte afsluttet,  

 sendes til statsamtet.
Ansøgningen skal være ledsaget af dokumentation for  

 det tidligere ægteskabs ophør, jfr. § 11, og indeholde oplysning om  

 begrundelsen for ansøgningen.
Prøvelse af ægteskabsbetingelserne, hvis en  

 part har statsborgerret § 22.  I tilfælde, hvor ægteskab ønskes indgået under  

 ophold her i landet, uanset at parterne eller en af dem er bosat i udlandet,  

 gælder reglerne i kapitel 1, jfr. dog stk. 2-7.
Stk. 2.  Prøvelsesattest til en part, der ikke er  

 statsborger i et af de nordiske lande, må kun udstedes, hvis den pågældende  

 opholder sig lovligt i Danmark.
Prøvelsesmyndigheden kan kræve, at den  

 pågældende godtgør at have lovligt ophold i Danmark.
 Stk. 3.  Hvis en part har statsborgerret og bopæl i  

 udlandet, og det er prøvelsesmyndigheden bekendt, at det påtænkte ægteskab er  

 ubetinget forbudt i det land, hvor parten har statsborgerret eller bopæl, må  

 prøvelsesattest ikke udstedes.
Stk. 4.  Samtykke fra forældre eller værge efter  

 reglerne i §§ 4 og 6 er unødvendigt, hvis sådant samtykke ikke kræves efter  

 loven i det land, hvor den pågældende har bopæl.
Det påhviler vedkommende  

 part at dokumentere indholdet af den pågældende lovgivning.
Personer, der er  

 fyldt 18 år, skal ikke have samtykke efter § 4, uanset at dette kræves efter  

 loven i det land, hvor den pågældende har bopæl.
 Stk. 5.  Har prøvelse af ægteskabsbetingelserne for den  

 part, der ikke er statsborger i et af de andre nordiske lande, fundet sted i  

 et af disse lande, er fornyet prøvelse af ægteskabsbetingelserne for den  

 pågældende her i landet unødvendig, jfr. § 29, stk. 2.
 Stk. 6.  Hvis prøvelsesattest ikke kan udstedes efter  

 stk. 3, skal prøvelsesmyndigheden forelægge sagen for  

 familieretsdirektoratet.
 Stk. 7.  For statsborgere i Finland, Island, Norge og  

 Sverige gælder reglerne i kapitel 4.
Prøvelse af ægteskabsbetingelserne for  

 finske, islandske, norske § 23.  Er en part statsborger i et af de andre  

 nordiske lande, prøves betingelserne for ægteskabets indgåelse for dennes  

 vedkommende efter dansk ret, hvis en af parterne er bosat i Danmark.
Ellers  

 sker prøvelsen efter loven i det land, hvor den pågældende har  

 statsborgerret.
Statsborgerlandets lov skal altid anvendes, hvis den  

 pågældende anmoder derom.
§ 24.  Skal retten til at indgå ægteskabet prøves  

 efter statsborgerlandets lov, kan prøvelsesmyndigheden kræve, at retten til  

 at indgå ægteskabet godtgøres ved ægteskabsattest udstedt af  

 statsborgerlandets myndigheder.
Foreligger en sådan attest, er yderligere  

 prøvelse for den pågældende part unødvendig.
 Stk. 2.  Ægteskabsattest udstedes af:
 Stk. 3.  Attesten må ikke være mere end 4 måneder  

 gammel, medmindre andet er bestemt i attesten.
Ægteskabsattest til brug ved indgåelse af  

 ægteskab i udlandet § 25.  Attest for en dansk statsborger til brug ved  

 vielse i udlandet om, at der efter dansk ret ikke er noget til hinder for, at  

 den pågældende indgår ægteskab, udfærdiges af borgmesteren på det sted, hvor  

 den pågældende bor, i København af borgmesteren for magistratens 1. afdeling.
 Stk. 2.  Har den pågældende ikke bopæl her i landet,  

 udfærdiges attesten af borgmesteren i den kommune, hvor den pågældende  

 opholder sig.
 Stk. 3.  Har den pågældende ikke bopæl eller ophold her  

 i landet, udfærdiges attesten af borgmesteren i den kommune, hvor den  

 pågældende senest har boet eller opholdt sig.
Stk. 4.  Kan reglerne i stk. 1-3 ikke anvendes,  

 udfærdiges ægteskabsattest af borgmesteren for Københavns magistrats 1.  

 afdeling.
Det samme gælder, hvis ægteskabsattest ønskes udstedt for en  

 person, der ikke har dansk statsborgerret.
 § 26.  Ansøgeren skal efter reglerne i §§ 2-14  

 godtgøre, at betingelserne for indgåelse af ægteskab er opfyldt.
 § 27.  En ægteskabsattest er gyldig i 4 måneder efter  

 udstedelsen.
Borgerlig vielse § 28.  Henvendelse om borgerlig vielse sker til  

 kommunekontoret, i København til magistratens 1. afdeling.
 Stk. 2.  Vielse skal foretages, selv om ingen af  

 parterne har bopæl i kommunen.
§ 29.  Ved henvendelse skal medbringes prøvelsesattest  

 efter § 16 om, at ægteskabsbetingelserne er opfyldt.
Dette gælder dog ikke,  

 hvis vielsen foretages af den myndighed, der har foretaget prøvelsen.  

 Attesten skal være udstedt eller prøvelsen afsluttet inden for de sidste 4  

 måneder.
Stk. 2.  I stedet for dansk prøvelsesattest kan  

 forevises attest fra islandske, norske eller svenske myndigheder om, at der  

 ikke foreligger hindringer for ægteskabets indgåelse, eller attest fra finske  

 myndigheder om, at der er foretaget lysning.
Dette gælder, uanset om parterne  

 er statsborgere i et af de nordiske lande.
Attesten skal være udstedt inden  

 for de sidste 4 måneder og være udstedt af:
§ 30.  Vielse foretages af borgmesteren, i København  

 af borgmesteren for magistratens 1. afdeling.
Borgmesteren kan dog skriftligt  

 bemyndige en eller flere personer til på sit ansvar at foretage vielsen.
§ 31.  Vielsen foretages på det sted,  

 kommunalbestyrelsen har anvist hertil.
Borgmesteren kan dog efter anmodning  

 tillade, at vielsen foretages et andet passende sted i kommunen.
§ 32.  Vielsen foretages i de kommunale kontorers  

 kontortid.
Dog skal vielse efter forudgående begæring foretages om lørdagen i  

 tiden mellem kl. 9 og 12. Parternes ønsker om tidspunktet skal så vidt muligt  

 imødekommes, og hvis vielsesmyndigheden er villig hertil, kan vielsen  

 foretages uden for de tidsrum, der er nævnt i 1. og 2. pkt.
§ 33.  Der skal være offentlig adgang til vielsen, der  

 skal foregå i overværelse af mindst to vidner.
Der er intet til hinder for,  

 at parternes slægtninge er vidner.
§ 34.  Vielsen foregår på dansk.
Forstår en af  

 parterne ikke dansk, kan vielsesmyndigheden benytte et sprog, som den  

 pågældende forstår.
Parterne skal på begæring af vielsesmyndigheden drage  

 omsorg for medvirken af en tolk, som vielsesmyndigheden kan godkende.
 Stk. 2.  Hvis en af parterne er døv, kan  

 vielsesmyndigheden på tilsvarende måde kræve medvirken af en døvetolk.
§ 35.  Er der på grund af en af parternes sygdom  

 alvorlig fare for, at en udsættelse af vielsen vil medføre, at denne ikke kan  

 finde sted, hvilket så vidt muligt skal godtgøres ved lægeerklæring, kan  

 vielse foretages, selv om prøvelsesmyndigheden ikke eller kun delvis har  

 foretaget prøvelse af ægteskabsbetingelserne.
Vielsesmyndigheden skal i det  

 omfang, det efter forholdene må anses for forsvarligt, foretage prøvelse af  

 ægteskabsbetingelserne efter kapitel 1. Parterne skal skriftligt eller  

 mundtligt erklære, at der ikke på grund af slægtsskab eller tidligere  

 ægteskab er noget til hinder for ægteskabet, jfr. lovens §§ 6 og 9.
 § 36.  Vielse må aldrig foretages, såfremt det er  

 vielsesmyndigheden bekendt, at ægteskabsbetingelserne ikke er opfyldt.
 Stk. 2.  Reglerne i § 22, stk. 3 og 6, finder  

 tilsvarende anvendelse.
§ 37.  Straks efter vielsen udleverer  

 vielsesmyndigheden en vielsesattest til parterne.
Der kan senere rekvireres  

 vielsesattest mod et gebyr, der fastsættes af kommunalbestyrelsen.
§ 38.  Vielsen foretages uden udgift for parterne,  

 selv om ingen af dem har bopæl i kommunen, og selv om vielsen foretages uden  

 for kontortiden.
Tillades vielsen foretaget på et andet sted end normalt,  

 jfr. § 31, 2. pkt., eller medvirker en tolk under vielseshandlingen, jfr. §  

 34, stk. 1, kan det dog kræves, at parterne betaler eventuelle udgifter i  

 forbindelse hermed.
 Ikrafttrædelsesbestemmelser m.v.
 § 39.  Bekendtgørelsen træder i kraft den 1. januar  

 1983.
Stk. 2.  Bestemmelserne i § 11, stk. 3 og 8, hvorefter  

 attest om anke af byretsdomme gives af vedkommende byret, finder alene  

 anvendelse ved domme afsagt efter bekendtgørelsens ikrafttræden.
Ved domme  

 afsagt før dette tidspunkt gives attest fortsat af landsrettens  

 justitskontor.
 Stk. 3.  Fra den 1. januar 1983 ophæves  

 justitsministeriets bekendtgørelse nr. 559 af 18. december 1969 om ægteskabs  

 indgåelse.
Justitsministeriet, den 15. december  

 1982 Erik Ninn-Hansen.
