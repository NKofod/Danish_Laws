Almennyttig institutions afholdelse af  

 konferencer og temadage Spørgsmål Spm. 1: Kan institution NN anses som en  

 almenvelgørende/almennyttig forening jf. momslovens § 13, stk. 1, nr. 22 Spm. 2: Hvis spm. 1 besvares med ja, kan NN  

 opkræve betaling for deltagelse i konferencer og temadage uden moms jf.  

 momslovens § 13, stk. 1, nr.22.
Svar Spm.1: Ja Spm. 2: Nej Beskrivelse af de faktiske forhold AA og BB har i samarbejde etableret den  

 selvejende institution NN.
NN`s formål er at indsamle, dokumentere, formidle,  

 skabe, anvende og opbevare viden om sundhed, børn og idræt.
Gennem samarbejde  

 med aktører i lokalområdet ønskes de fysiske aktiviteter i skole og SF0  

 (skolefritidsordning) stimuleret.
 Finansiering af NN's aktiviteter forventes  

 primært at ske ved tilskud fra Sønderjyllands Amt, Fyns Amt,  

 Kulturministeriet,  

 indenrigs- og sundhedsministeriet og Undervisningsministeriet.
 NN planlægger at afholde konferencer og  

 temadage, iværksætte udviklingsprojekter, etablere en website, foretage en  

 spørgeskemaundersøgelse, publicere skrifter (udleveres vederlagsfrit til  

 kommuner,  

 skoler mv.), samt deltage på pædagog- og læreruddannelser.
 Der vil blive afholdt konferencer og temadage og  

 der vil blive opkrævet betaling for deltagelse i konferencer og temadage.
Spørgers eventuelle opfattelse ifølge  

 anmodning og bemærkninger til sagsfremstilling I henhold til momslovens § 13, stk.
I, nr. 22 er  

 varer og ydelser, der leveres af almenvelgørende eller på anden måde  

 almennyttige foreninger m.fl. ikke momspligtige.
Det er dog en betingelse at  

 fritagelsen ikke fremkalder konkurrencefordrejning.
 Efter vores vurdering er NN af en sådan art, at  

 NN kan sidestilles med en almennyttig forening i momslovens forstand.
Det fremgår af Momsvejledningen, at forbyggende  

 børne- og ungdomsforsorg anses som et almennyttigt formål.
Formålet med NN er  

 bla. at fremme børn og unges fysiske aktivitet i skoler og SF0.
 At NN i stort omfang forventes finansieret af  

 offentlige tilskud indikerer, at der er en generel almen interesse for NN og  

 dermed, at NN kan anses for almennyttig og derfor fritaget for moms.
 De konferencer og temadage, der påtænkes afholdt  

 af NN ligger indenfor NN's formål og har en sådan karakter at en  

 momsfritagelse  

 ikke vil fremkalde nogen form for konkurrencefordrejning.
SKATs indstilling og begrundelse NN`s formål - at indsamle, dokumentere,  

 formidle, skabe, anvende og opbevare viden om sundhed, børn og idræt -  

 kan, under hensyn til sit indhold og brede dækningsområde, efter SKATs  

 opfattelse anses for almenvelgørende/almennyttigt.
Det indstilles derfor at  

 besvare spørgsmål 1 med et ja.
For så vidt angår institutionens opkrævning af  

 betaling hos deltagere i institutionens konferencer og temadage er det SKATs  

 opfattelse, at afholdelse af temadage og konferencer mod opkrævning af entré  

 må  

 sidestilles med aktiviteter af egentlig forretningsmæssig karakter.
Da  

 sådanne  

 aktiviteter efter momslovens § 13, nr. 22, 3. punktum ikke er omfattet af  

 fritagelsesbestemmelsen indstiller SKAT, at spørgsmål 2 besvares med et nej Skatterådets afgørelse og begrundelse Skatterådet har på mødet den 20. februar 2007  

 tiltrådt SKATs indstilling.
