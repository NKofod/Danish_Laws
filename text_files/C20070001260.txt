Vejledning om almene  

 boligorganisationers udlejning til erhverv Indledning Den 21. januar 2006 trådte bekendtgørelse nr. 16 af 11. januar  

 2006 om ændring af sideaktivitetsbekendtgørelsen i kraft. Ændringen medfører,  

 at boligorganisationerne får en ny mulighed for at leje almen ejendom ud til  

 andet end beboelse, f.eks. til erhvervsdrivende, offentlige myndigheder,  

 institutioner, foreninger m.v.
Den nye mulighed er et led i regeringens  

 indsats  

 mod ghettoisering og vil kunne medvirke til at skabe liv og variation især i  

 de  

 større, problemramte områder.
I denne vejledning gives en nærmere beskrivelse af de ændrede  

 regler.
I vejledningen betegnes udlejning til andet end beboelse  

 sammenfattende  

 som »erhvervsudlejning«.
Siden 1. januar 1992 har almene boligafdelinger kun haft  

 mulighed for at have skøde på og udleje erhvervsarealer, såfremt arealerne  

 var  

 etableret inden denne dato.
Siden 1. januar 1992 har der således kun kunnet  

 etableres erhverv, hvis arealet blev matrikuleret eller ejerlejlighedsopdelt  

 som en selvstændig ejendom og herefter blev frasolgt.
Boligorganisationerne  

 har  

 dog nogle særligt hjemlede muligheder for erhvervsudlejning, f.eks.  

 kapitel-12  

 institutioner og servicearealer.
 Udover den nye mulighed for erhvervsudlejning gennem et selskab  

 indebærer ændringen af bekendtgørelsen, at der i særlige tilfælde kan  

 forekomme  

 udvidelser af erhverv, der er etableret efter de hidtidige regler, uden krav  

 om  

 etablering af selskab.
Bekendtgørelsesændringen omfatter desuden en række tekniske  

 konsekvensrettelser som følge af den nye boligtype »selvejende almene  

 ungdomsboliger«.
Dette er ikke omfattet af vejledningen.
Etablering af nye erhvervslejemål 1.  

  

 Efter  

 bekendtgørelsen kan der etableres nye erhvervslejemål, når følgende  

 betingelser  

 opfyldes:
a)  

 	  

 der er et boligsocialt  

 behov for erhvervsareal, b)  

 	  

 kommunalbestyrelsens  

 godkendelse foreligger, c)  

 	  

 omfanget af  

 erhvervet står i forsvarligt forhold til boligarealet, d)  

 	  

 boligorganisationen  

 sandsynliggør, at selskabet kan leje arealerne ud til markedslejen, e)  

 	  

 arealet lejes ud  

 gennem et aktie- eller anpartsselskab, og et evt. overskud beskattes, og f)  

 	  

 værdien af  

 grundkapital og garantier af konkurrencemæssige hensyn neutraliseres.
Det er kommunalbestyrelsen, der beslutter, om der er et  

 boligsocialt behov for erhvervsareal i den enkelte afdeling, om omfanget af  

 erhvervet står i forsvarligt forhold til boligarealet, og om  

 boligorganisationen har sandsynliggjort, at selskabet kan leje  

 erhvervsarealerne ud til markedslejen.
Afdelingen har skøde på arealerne, og  

 kan de ikke lejes ud, kan det i sidste ende påføre afdelingen et tab.
Derfor  

 er  

 det væsentligt, at udlejningsmulighederne på kort og på lang sigt analyseres,  

 og at forholdet mellem erhvervs- og boligareal er forsvarligt, således at  

 boligdelen kan bære et evt. tab på erhvervsdelen, og at markedslejen som  

 minimum dækker balancelejen.
Der kan kun i meget begrænset omfang ske nyopførelse af byggeri  

 med henblik på erhvervsudlejning.
Der kan f.eks. være tale om lokaler til  

 lager, personalerum, klublokaler etc. i forbindelse med udlejning af  

 eksisterende boligareal.
I forbindelse med ombygning af boligareal kan der  

 desuden ske f.eks. påbygning af elevatorer, indgangspartier, baglokaler etc.
Det er kommunalbestyrelsen, der tager stilling til, om evt.  

 nyopførelse har et begrænset omfang.
Evt. nyopførelse sker uden offentlig  

 støtte.
Det er også muligt at udleje ubebyggede arealer, f.eks. til en  

 idrætsklub.
Der kan ikke ske udlejning af ubebyggede arealer med henblik på  

 byggeri på lejet grund.
Udlejning gennem et selskab 2.  

  

 Af  

 konkurrencemæssige hensyn skal erhvervsarealer lejes ud gennem et  

 skattepligtigt selskab.
Boligorganisationen bevarer i øvrigt sin  

 skattefrihed.  

 Afdelingen lejer erhvervsarealet ud til selskabet til en leje, der svarer til  

 balancelejen, hvorefter selskabet fremlejer arealerne til markedslejen.  

 Dermed  

 opsamles et evt. overskud ved udlejningen i selskabet og beskattes her.
Det  

 er  

 altså fortsat afdelingen, der har skøde på arealerne  der skal ikke ske  

 opdeling i selvstændig matrikel eller ejerlejlighed.
Der skal etableres ét aktie- eller anpartsselskab for hver  

 boligorganisation, der ønsker at leje ud til erhverv.
Selskabet kan omfatte  

 erhvervsudlejning i én eller flere afdelinger af boligorganisationen.  

 Boligorganisationen kan indskyde op til 1 mio. kr. af sin arbejdskapital  

 eller  

 dispositionsfond i selskabet.
Selskabet må kun behæftes og forpligtes af  

 forhold, der vedrører erhvervsudlejningen, og boligorganisationen skal eje  

 alle  

 aktier eller anparter i selskabet.
Aktie- eller anpartsselskabet etableres, drives og beskattes  

 efter almindelige selskabs- og selskabsskatteretlige regler.
Skulle der vise  

 sig store udlejningsvanskeligheder, kan selskabet gå konkurs med den  

 konsekvens, at lejeaftalen mellem afdelingen og selskabet ophører, og evt.  

 også  

 med den konsekvens, at selskabet ikke kan betale skyldig leje til afdelingen.
 Det er tilladt for boligorganisationen at deltage i selskabets  

 ledelse, herunder at være medlem af bestyrelsen.
Fastsættelse af en leje, der svarer til balancelejen 3.  

  

 Boligorganisationen  

 udlejer erhvervsarealet til selskabet til en leje, der svarer til  

 balancelejen  

 med tillæg for værdien af grundkapitalens rentefrihed og offentlige  

 lånegaranti.
Ved omdannelse til erhverv bortfalder evt. løbende offentlig  

 støtte i forbindelse med indberetning til Økonomistyrelsen.
Af  

 konkurrencemæssige hensyn skal de økonomiske fordele, der ligger i  

 grundkapital  

 og garantier, neutraliseres.
Derfor skal den beregnede værdi af  

 grundkapitalens  

 rentefrihed og af den rentefordel, der ligger i garantierne, tillægges  

 balancelejen.  

 Balancelejen beregnes efter almindelige principper.
 Værdien af grundkapitalen og offentlig lånegaranti svarer til  

 den ekstra udgift, der ville have været, hvis der var optaget lån på  

 markedsvilkår uden offentlige garantier.  

 Værdien  

 af grundkapital og garantier beregnes forholdsmæssigt, dvs. for den andel af  

 lånene, der vedrører det areal, der er blevet omdannet til erhverv.
 Det er ministeriets opfattelse, at værdien af grundkapitalens  

 rentefrihed kan beregnes som en forrentning af den forholdsmæssige restgæld  

 svarende til renten på fastforrentede 30-årige realkreditlån, og at værdien  

 af  

 garantier kan beregnes som et rentetillæg på 1 procent af den forholdsmæssige  

 restgæld på den garanterede del af lånet.
Regneeksempel En afdeling er belånt med:
·  

  

 	  

 et kommunalt grundkapitallån på 1 mio.  

 kr., og ·  

  

 	  

 et realkreditlån på 10 mio. kr.
Det  

 forudsættes, at der er stillet offentlig garanti, som omfatter 2 mio. kr. af  

 restgælden på dette lån.
 Det forudsættes, at renten på fastforrentede 30-årige  

 realkreditlån er 5 pct.
 Afdelingen har et beboelsesareal på 10.000 m2,  

 hvoraf 10 pct. omdannes til erhverv.
10 pct. af lånene vedrører det omdannede areal, dvs. for  

 grundkapitallånet 100.000 kr.
Denne forholdsmæssige andel af  

 grundkapitallånet forrentes med 5 pct., svarende til 5.000 kr.
For den garanterede del af realkreditlånet vedrører  

 200.000 kr. det omdannede areal.
Denne andel af den garanterede del af  

 realkreditlånet forrentes med 1 pct., svarende til 2.000 kr.
 Boligorganisationen opkræver derefter en årlig leje fra  

 selskabet svarende til:
balancelejen +  

 	  

 en beregnet årlig renteudgift på 5.000 kr.  

 (grundkapital) +  

 	  

 en beregnet årlig renteudgift på 2.000 kr.  

 (garanti) Eventuel ombygning af arealerne gennemføres af afdelingen før  

 udlejning til selskabet, evt. med støtte fra dispositionsfond og  

 Landsbyggefonden.
Afdelingens udgifter til ombygning indgår i den leje, der  

 betales af selskabet.
Selskabet fremlejer arealerne til markedslejen.
Lejen må ikke  

 fastsættes lavere end markedslejen.
 Lejeforholdet både mellem boligorganisation/selskab og  

 selskab/fremlejetager er i øvrigt omfattet af reglerne i erhvervslejeloven  

.
Bortfald af løbende offentlig støtte 4.  

  

 Når boligarealet  

 omdannes til erhverv, bortfalder den løbende støtte til det omdannede areal.  

 Efter almenboliglovens § 28, stk. 3 og 4, indberetter  

 kommunalbestyrelsen  

 forandringen af ejendommen til Økonomistyrelsen, hvorefter Økonomistyrelsen  

 afgør, om forudsætningerne for støtten er ændret, således at den helt eller  

 delvist skal bortfalde for fremtiden.
Såfremt det senere måtte blive  

 nødvendigt  

 at tilbageføre erhvervsarealet til boligareal, kan boligorganisationen ansøge  

 Økonomistyrelsen om genoptagelse af støtten.
Sammenhæng med hidtidige regler 5.  

  

 Efter de hidtil  

 gældende sideaktivitetsregler har det i et vist omfang været tilladt at leje  

 ud  

 til andet end beboelse.
Efter bekendtgørelsens § 3 kan  

 boligorganisationen  

 eller en afdeling have skøde på erhvervsarealer, hvis erhvervet er etableret  

 før 1. januar 1992. Efter § 4 kan en afdeling have skøde på arealer til  

 brug for kapitel 12 institutioner.
Boligorganisationen kan også  som  

 kerneaktivitet - have skøde på og udleje servicearealer.
Alle former for udlejning til andet end beboelse, som var  

 tilladt den 31. december 2005, er fortsat tilladt på uændrede vilkår.
Erhverv  

 etableret før 1. januar 1992 kan altså fortsat udlejes uden etablering af  

 skattepligtigt selskab.
Både eksisterende og nye arealer til brug for kapitel  

 12 institutioner og servicearealer lejes også fortsat ud uden etablering af  

 skattepligtigt selskab.
Udvidelse af hidtidige regler 6.  

  

 Ændringen i  

 sideaktivitetsbekendtgørelsen giver desuden en mulighed for udvidelse af  

 eksisterende erhvervsarealer, jf. bekendtgørelsens § 3.
Der er nu adgang til, at Socialministeriet kan godkende en  

 begrænset udvidelse af et eksisterende lejemål, når udvidelsen er nødvendig  

 som  

 følge af offentlige myndighedskrav til arbejdsmiljø, affaldshåndtering,  

 brandsikring eller lignende.
Boligorganisationen indsender ansøgning herom  

 til  

 Socialministeriet med fornøden dokumentation for myndighedskrav og med  

 kommunalbestyrelsens tilslutning til ansøgningen.
 Når udvidelse af eksisterende erhvervsarealer er godkendt efter  

 denne bestemmelse, sker udlejning fortsat efter de tidligere gældende regler,  

 dvs. uden krav om etablering af skattepligtigt selskab.
Af konkurrenceretlige hensyn er udvidelsesmuligheden i § 3  

 begrænset.
Udvidelser, der ikke er begrundet i myndighedskrav, må gennemføres  

 efter reglerne i § 3 a, dvs. gennem et skattepligtigt selskab.
