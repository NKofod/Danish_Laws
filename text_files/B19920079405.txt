 I medfør af § 1, stk. 4, § 9, stk. 5, og § 10, stk. 5, i lov om afgift af  

 visse olieprodukter, jf. lovbekendtgørelse nr. 725 af 1. november 1991, som  

 ændret senest ved § 1 i lov nr. 494 af 24. juni 1992, og § 8, stk. 5, i lov  

 om afgift af gas, jf. lovbekendtgørelse nr. 620 af 14. oktober 1988, som  

 ændret senest ved lov nr. 488 af 24. juni 1992 og § 2 i lov nr. 494 af 24.  

 juni 1992, fastsættes:
 § 1.  Bekendtgørelsen finder anvendelse på:
 § 2.  Virksomheder, der er omfattet af § 1, nr. 1,  

 skal kunne dokumentere, at olieprodukter og autogas, for hvilke der er ydet  

 tilbagebetaling af afgiften, ikke er anvendt som motorbrændstof.
 Stk. 2.  Dokumentation skal ske ved enten at opgøre  

 forbruget af olie eller gas, der er anvendt som motorbrændstof (metode 1)  

 eller ved at opgøre forbruget af olie eller gas, for hvilke der kan ydes  

 tilbagebetaling af afgiften (metode 2).
 § 3.  Regnskabet over forbruget efter metode 1 opgøres  

 som den mængde olie eller gas, der i afgiftsperioden er påfyldt et  

 motordrevet køretøjs brændstoftank.
 Stk. 2.  Regnskabet skal føres for hvert enkelt køretøj.  

 Det skal indeholde oplysning om kilometertællerens (eventuelt timetællers)  

 udvisende ved begyndelsen af hver afgiftsperiode og ved hver påfyldning af  

 motorbrændstof med angivelse af dato og mængde.
 Stk. 3.  Anskaffes eller afhændes et køretøj i  

 afgiftsperioden, oplyses anskaffelses- henholdsvis afhændelsesdatoen og  

 køretøjets kilometertællers udvisende på denne dato.
 Stk. 4.  For virksomheder, der er registreret efter  

 momslovens § 25, omfatter regnskabet kun registrerede motorkøretøjer.
 Stk. 5.  Stk. 1 og 2 finder tilsvarende anvendelse for  

 motorer i øvrigt.
 § 4.  Regnskabet over forbruget efter metode 2 opgøres  

 som den mængde olie eller gas, der i afgiftsperioden er anvendt til andre  

 formål end som motorbrændstof.
 Stk. 2.  For olie eller gas, der anvendes til  

 fremstilling af varme (herunder procesvarme), opgøres forbruget ved direkte  

 måling af den indfyrede mængde for hver forbrugende enhed.
 § 5.  Virksomheder, der er omfattet af § 1, nr. 2 og  

 3, skal kunne dokumentere forbruget af ultralet dieselolie eller gas, der er  

 anvendt til rutekørsel.
 Stk. 2.  Regnskabet over forbruget skal føres for hvert  

 enkelt køretøj og skal indeholde oplysning om kilometertællerens udvisende  

 ved begyndelsen af hver afgiftsperiode og ved hver påfyldning af  

 motorbrændstof med angivelse af dato og mængde.
 Stk. 3.  For køretøjer, der anvendes både til rutekørsel  

 og til anden kørsel, skal regnskabet indeholde oplysninger om  

 kilometertællerens udvisende ved hver begyndelse og afslutning af rutekørsel.  

 Reglerne i § 3, stk. 3, finder tilsvarende anvendelse.
§ 6.  Virksomhederne skal for hver afgiftsperiode  

 foretage en samlet opgørelse og afstemning af forbruget.
For køretøjer nævnt  

 i § 5 opgøres forbruget forholdsmæssigt på grundlag af kørte kilometre til  

 henholdsvis rutekørsel og anden kørsel.
§ 7.  Virksomheder, som har egen beholdning af olie  

 eller gas, skal føre regnskab over tilgang, beholdning, udlevering og  

 forbrug.
Regnskabet over forbruget skal være tilrettelagt på en sådan måde,  

 at der kan redegøres for mængden og anvendelsen for hver udlevering.
 Stk. 2.  Dieselolie og autogas skal opbevares adskilt  

 fra anden olie og gas.
 Stk. 3.  Virksomheder, der er omfattet af § 1, nr. 2, og  

 som har egen beholdning af ultralet dieselolie og anden afgiftspligtig olie,  

 skal føre regnskab for hvert af produkterne og skal opbevare ultralet  

 dieselolie adskilt fra anden olie.
 § 8.  Afgiften af olieprodukter, der indkøbes til brug  

 som motorbrændstof, kan ikke tilbagebetales.
 Stk. 2.  Anvendes det indkøbte motorbrændstof til  

 godtgørelsesberettigede formål, ydes der dog tilbagebetaling af afgiften af  

 den forbrugte mængde.
Stk. 3.  Virksomheder, der er registreret efter  

 momslovens § 25, kan uanset stk. 1 få tilbagebetalt afgiften.
Disse  

 virksomheder, skal betale afgift af motorbrændstof, der påfyldes registrerede  

 motorkøretøjer.
 § 9.  Virksomheder, som har egen beholdning af olie  

 eller gas, jf. § 7, stk. 1, skal foretage en opgørelse af beholdningen pr. 1.  

 oktober 1992.
 Stk. 2.  Har virksomheden fået hel eller delvis  

 tilbagebetaling af afgiften af beholdningen, skal beløbet indbetales over  

 momsangivelsen i takt med, at olien eller gassen påfyldes brændstoftanke fra  

 og med den 1. oktober 1992. Virksomheder nævnt i momslovens § 25 skal kun  

 indbetale afgift af den mængde, der påfyldes registrerede motorkøretøjer.
 § 10.  Let dieselolie skal opfylde følgende  

 specifikationer:
Vægtfylde......... kg/m3 820-860 Svovl............. pct. max. 0,05 95 pct. punkt..... grader C max. 370 Cetantal.......... min. 49 Cetanindex........ min. 46 Stk. 2.  Ultralet dieselolie, hvoraf der ydes forhøjet  

 afgiftsgodtgørelse efter olieafgiftslovens § 9, stk. 4, skal opfylde følgende  

 specifikationer:
Vægtfylde......... kg/m3 820-855 Svovl............. pct. max. 0,05 95 pct. punkt..... grader C max. 325 Cetantal.......... min. 50 Cetanindex........ min. 47 § 11.  Virksomhederne skal opbevare  

 regnskabsmaterialet i henhold til §§ 3-7 og § 9, stk. 1, i 5 år efter udløbet  

 af den afgiftsperiode, for hvilken sidste notering i regnskabet er foretaget.
 Stk. 2.  Virksomhederne kan føre regnskaberne i enhver  

 form, som kan danne grundlag for de statslige told- og skattemyndigheders  

 afgiftskontrol.
 § 12.  Bestemmelserne i olieafgiftslovens §§ 19 og 20  

 og i gasafgiftslovens §§ 17 og 18 finder tilsvarende anvendelse på de i § 1  

 anførte virksomheder.
 § 13.  Forsætlige eller groft uagtsomme overtrædelser  

 af §§ 2-7, § 9 eller § 11, stk. 1, straffes med bøde, jf. § 22 i  

 olieafgiftsloven og § 20 i gasafgiftsloven.
 § 14.  Bekendtgørelsen træder i kraft den 1. oktober  

 1992.
 Stk. 2.  Bekendtgørelse nr. 564 af 24. juni 1992 ophæves  

 den 1. oktober 1992.
