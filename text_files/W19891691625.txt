Sag nr. 26, 30, 32, 33, 34, 35 og 37: Gramex mod en række  

 lokalradioer.
Fastsættelse af dækningsområde for lokalradio.
Dækningsområde for Århus Nærradio fastsat til 200.000 indbyggere; for  

 Aalborg Nærradio: 150.000; for Folkets Radio: 60.000; for Radio Randers:  

 60.000 indbyggere.
For så vidt angår The Voice (Frederiksberg Lokal Radio)  

 blev dækningsområdet fastsat til 280.000, da der ikke fandtes grundlag for at  

 fravige det af Gramex valgte udgangspunkt, nemlig halvdelen af indbyggerne i  

 Københavns og Frederiksberg kommuner.
For så vidt angår Radio Viborg  

 fastsattes dækningsområdet til 101.000 indbyggere, idet der ikke fandtes  

 grundlag for at udvide dækningsområdet ud over sendekommunerne, fordi et  

 betydeligt antal husstande - bl.a. via kabel - har skaffet sig mulighed for  

 at aflytte udsendelserne.
For så vidt angår Sokkelund Radio blev  

 dækningsområdet fastsat til 50.000, mens parterne indgik forlig om kontrol af  

 brug af beskyttede fonogrammer, jf. sag nr. 31 (kendelse af 23. juni 1988).
 I sagerne nr. 26, 30, 32, 33, 34, 35 og 37:
Gramex mod Århus Nærradio, The Voice, Aalborg Nærradio, Folkets Radio, Radio Randers, Radio Viborg og Sokkelund Radio blev af Nævnet angående vederlag for benyttelse af litterære og  

 kunstneriske værker samt fotografier (Tvangslicensnævnet) den 28. marts 1989  

 afsagt sålydende kendelse:
 Ved kendelse af 10. april 1987 i en mellem Gramex og Sammenslutningen af  

 lokale radio- og TV-stationer som mandatar for en række lokale  

 radiofoniforetagender verserende tvist om størrelsen vederlaget i henhold til  

 ophavsretslovens § 47 bestemte Tvangslicensnævnet følgende:
 »Det vederlag, de af sagen omfattede lokalradicer i medfør af  

 ophavsretslovens § 47, jfr. §§ 59 og 60, vil have at betale til Gramex  

 fastsættes således:
Lokalradioer med et dækningsområde på 50.000 indbyggere skal betale enten  

 50 øre pr. minut udsendelse af beskyttede fonogrammer, eller - i mangel af  

 afgivet specifikation af denne fonogrambenyttelse - 30 øre pr. minut af den  

 samlede sendetid af fonogrammer.
Ved dækningsområder mindre end, henholdsvis  

 større end 50.000 indbyggere formindskes, henholdsvis forøges beløbene  

 proportionalt.« Efter en pristalsreguleringsbestemmelse fortsætter kendelsen således:
»Ved beregningen af dækningsgrundlaget skal der lægges vægt på det  

 befolkningstal, som den pågældende radio efter alt foreliggende må antages at  

 blive aflyttet af.
Eventuelle tvister herom afgøres af nævnet.  

 Afgiftsordningen fastsættes med virkning fra den 1. november 1986.« Efter afsigelsen af kendelsen opstod der mellem Gramex og en række  

 lokalradioer tvist om, hvorledes dækningsområdet nærmere skulle bestemmes,  

 idet Gramex gjorde gældende, at udgangspunktet er det faktiske indbyggertal i  

 den eller de kommuner, for hvilke nærradioen har sendetilladelse  

 (»sendeområdet«), mens lokalradioerne gjorde gældende, at det  

 dækningsområde, der er grundlaget fcr beregning af det vederlag, som  

 lokalradioerne skal erlægge til Gramex for offentlig fremførelse af  

 fonogrammer, udgøres af det faktiske antal lyttere.
 Denne tvist blev afgjort ved nævnets kendelse af 23. juni 1988, hvor  

 nævnet fastlagde dækningsområdet for de af sagen omfattede syv lokalradioer.  

 I begrundelsen for afgørelsen anførte nævnet bl.a.:
 »Det afgørende for vederlagskravets beregning er omfanget af  

 anvendelsen og fremførelsen af fonogrammerne, uden at det deri indgår, hvor  

 mange der faktisk modtager udsendelsen.
En lokalradio må som udgangspunkt antages at henvende sig til befolkningen  

 i det område, for hvilket den har sendetilladelse, og dens dækningsområde må  

 derfor som udgangspunkt ansættes til indbyggertallet i dette område.
Der kan  

 imidlertid forekomme tilfælde, hvor en sådan opgørelse ikke vil fremkomme  

 rimelig.
Eksempelvis kan der være tilfælde, hvor lokalradioens sendestyrke  

 ikke tillader en tilfredsstillende dækning af hele sendeområdet eller omvendt  

 rækker langt derudover, og der kan tænkes tilfælde, hvor en lokalradio har en  

 holdning - religiøs, politisk eller af anden art - der medfører, at den af  

 denne grund kun kan tænkes at have interesse for en begrænset del af  

 sendeområdets indbyggere.
Det er med henblik på sådanne mere generelle  

 vurderinger, at det i nævnets kendelse af 10. april 1987 er udtalt, at der  

 ved beregningen af dækningsgrundlaget skal lægges vægt på det befolkningstal,  

 som den pågældende radio efter alt foreliggende må antages at blive aflyttet  

 af.
Det har derimod ikke været tanken med denne passus, at der skulle lægges  

 vægt på lokalradioens faktiske lyttertal, heller ikke selv om dette begreb  

 kunne defineres og måles på forsvarlig vis.« Mellem Gramex og de i nærværende sag omhandlede syv lokalradioer er der  

 ligeledes uenighed om bestemmelsen af dækningsområdet, og tvistighederne er  

 indbragt for Tvangslicensnævnet til afgørelse.
 I behandlingen af sagerne har højesteretsdommer Poul Høeg,  

 højesteretssagfører Jørgen Pedersen samt kontorchef Lise Østerborg deltaget.
 0m omstændighederne i de enkelte sager skal anføres følgende:
Nr. 26. Århus Nærradio I skrivelse af 5. juni 1987 meddelte Århus Nærradio Gramex, at man kun  

 havde et begrænset dækningsområde; mens man i 1985 havde 4000 støttemedlemmer  

 havde man i 1986/87 kun med vanskelighed kunnet opnå ca. 1000 medlemmer.
 Gramex svarede i skrivelse af 16. juni 1987, at Århus Nærradio er en  

 typisk lokalradio, hvorfor grundlaget for beregningen af vederlag var  

 indbyggertallet i Århus kommune (253.000), for hvilket område radioen har  

 sendetilladelse.
 Forhandlingen mellem parterne førte ikke til enighed, og ved klageskrift  

 af 8. september 1987 indbragte Gramex sagen for nævnet med påstand om, at  

 dækningsområdet udgøres af 253.000 indbyggere.
Århus Nærradio har i skrivelse af 22. oktober 1988 til nævnet fremhævet  

 hensynet til lyttertal frem for indbyggertal og har videre anført, at Gramex  

 har truffet særaftaler med de fleste lokalradioer i Århus, og at Århus  

 Nærradio ikke bør stilles ringere end disse.
Endelig anførte Århus Nærradio,  

 at man ikke fandt det nødvendigt at give møde for nævnet.
 Sagen er behandlet på nævnets møde den 24. februar 1989, hvor Gramex gav  

 møde og påstod dækningsområdet for Århus Nærradio fastsat til 200.000  

 indbyggere, hvilket var det grundlag, man havde aftalt med tilsvarende  

 lokalradioer i Århus.
 Århus Nærradio gav - som bebudet - ikke møde for nævnet.
 Nævnet kan tiltræde, at dækningsgrundlaget for Århus Nærradio fastsættes  

 til 200.000 indbyggere.
Nr. 30. The Voice I 1987 blev der mellem Gramex og The Voice (Frederiksberg Lokal Radio)  

 ført en række forhandlinger om dækningsområdet for nærradioen, men enighed om  

 dette spørgsmål blev ikke opnået.
 Gramex indbragte derefter ved klageskrift af 8. september 1987 sagen for  

 Tvangslicensnævnet med påstand om, at dækningsområdet for The Voice udgøres  

 af 560.000 indbyggere, svarende til indbyggertallet i Københavns og  

 Frederiksberg kommuner.
The Voice har i svarskrift til nævnet af 13. november 1987 nedlagt påstand  

 om, at dækningsområdet for nærradioen udgøres af principalt: Indbyggertallet i Frederiksberg kommune (87.000), subsidiært: Det faktiske antal lyttere (anslået til noget under 120.000)  

 og mere subsidiært: 280.000 indbyggere (halvdelen af indbyggertallet i  

 Københavns og Frederiksberg kommuner).
 Klageren og indklagede har yderligere til nævnet indgivet hhv. replik af  

 8. februar 1988 og duplik af 18. maj 1988.
 Mundtlig forhandling har fundet sted den 24. februar 1989.
Under sagen har Statens Teletjeneste i skrivelse af 3. november 1987 som  

 svar på en forespørgsel fra indklagede vedrørende eventuelle forskelle i  

 sendestyrke for lokalradiosendere oplyst, at den tilladte sendestyrke  

 (udstrålet effekt) er uafhængig af, om en lokalradio (eller et samvirke)  

 sender i mono eller i stereo, og at alle lokalradiosendere tillades at  

 benytte samme sendestyrke, karakteriseret ved en udstrålet effekt på 30 W fra  

 en antennehøjde på 40 m over terræn.
Ved større antennehøjde foretages en  

 tilsvarende reduktion af den udstrålede effekt.
Det oplystes videre, at  

 lokalradiosenderne i København og Frederiksberg kommuner alle udnytter den  

 tilladte sendestyrke fuldt.
 Endvidere er under sagen fremlagt en sålydende skrivelse af 18. marts 1988  

 fra KTAS til Generaldirektoratet for Post- cg Telegrafvæsenet:
»Vedr. spørgsmål fra Folketingets kulturudvalg - TM 1522-11 Generaldirektoratet har i en skrivelse af 10. ds. fremsendt kopi af  

 spørgsmål nr. 27 og 28 fra Folketingets kulturudvalg vedrørende fordeling af  

 lokale radioprogrammer i hybridnettet.
 Bilagt spørgsmål 27 var en skrivelse fra Radio Skive, hvoraf bl.a.  

 fremgår, at KTAS på Sjælland skulle tilbyde Radio Voice til hele Sjælland.  

 Tilsvarende emne omhandles i spørgsmål 28.
I den anledning kan jeg oplyse at det er muligt med almindelige  

 radioantenner at modtage lokalradiostationen Radio Voice i store områder uden  

 for stationens normale dækningsområde.
Dette skyldes de uberegnelige  

 udbredelsesforhold.
Stationens programmer kan således modtages i Hundested,  

 Roskilde og langt syd for Køge.
 KTAS har - i overensstemmelse med reglerne i lov om radiospredning § 3  

 stk. 1 nr. 1 og § 5 stk. 1 nr. 5 - opstillet antenner til modtagelse af Radio  

 Voice i de områder, hvor det er muligt at modtage signalerne gennem luften  

 med henblik på videredistribution af programmerne i disse områder.
Der foretages således ikke en distribution af stationens programmer til  

 husstande i områder, hvor det ikke er muligt at modtage signalerne på  

 almindelige antenner.« Endelig har Gramex i en skrivelse af 30. maj 1988 til indklagede oplyst,  

 at Gramex har indgået aftaler med følgende bydelsradioer inden for Københavns  

 og Frederiksberg kommuner, som er karakteriseret ved, at radioens program er  

 rettet mod beboerne i et geografisk afgrænset lokalområde i et større  

 sendeområde:
Christianshavns Radio: 27.000 beboere på Christianshavn og voldene, Radio Falcon og Frederiksberg Røde Bølger: 87.000 indbyggere i  

 Frederiksberg kommune, Radio Bella (tidl.
Brønshøj Radio): 50.000 beboere i Brønshøj og omegn  

 ifølge radioens egne oplysninger, samt Radio Valby: 30.000 beboere i bydelen ifølge radioens egne opgivelser.
Klageren har til støtte for sin påstand nærmere anført, at Gramex som  

 udgangspunkt lægger vægt på indbyggertallet i den kommune, hvor lokalradioen  

 har sendetilladelse (»sendeområdet«). I København og Frederiksberg  

 kan sendeområderne imidlertid ikke afgrænses efter kommunegrænsen, og disse 2  

 kommuner må derfor behandles som et sendeområde med 560.000 indbyggere.
Til  

 gengæld er det i dette område udgangspunktet for Gramex, at dækningsområdet  

 ansættes til det halve indbyggertal - 280.000. Dette tal nedsætter man endda,  

 som ovenfor anført, hvor der er tale om lokalradioer, der fungerer scm  

 udprægede bydelsradioer, eller som indholdsmæssigt kun henvender sig til et  

 begrænset publikum med specielle interesser.
 På den anden side er der i nærværende tilfælde rimelig grund til at lægge  

 de to kommuners hele indbyggertal til grund henset til, at The Voice  

 henvender sig til et bredt publikum, næsten kun sender musik i  

 stereogengivelse og kan modtages i rimelig god kvalitet i begge disse  

 kommuner, ja i virkeligheden langt ud over disse kommuners grænser.
Indklagede har over for det således anførte gjort gældende, at  

 lokalradioen vel sender meget musik, men dog er et musikprogram, som navnlig  

 henvender sig til unge lyttere, hvilket jo indebærer en begrænsning.
Der er  

 derfor ikke grundlag for at fravige Gramex' almindelige udgangspunkt, at  

 dækningsområdet er sendekommunens indbyggertal - her 87.000.
Såfremt dette ikke tiltrædes, bør der - som fremhævet i nævnets kendelse  

 af 10. april 1987 - lægges vægt på det faktiske lyttertal.
Dette lå for nogle  

 år tilbage vist omkring 120.000, men må antages nu at være noget lavere.
 I hvert fald kan der ikke være grund til at fravige Gramex' almindelige  

 udgangspunkt i hovedstadskcmmunerne, at dækningsområdet fastsættes til det  

 halve indbyggertal eller 280.000.
Nævnet kan tiltræde, at Gramex ved lokalradioer i København og  

 Frederiksberg kommuner som udgangspunkt ikke anvender vedkommende kommunes  

 indbyggertal, men halvdelen af de to kommuners samlede indbyggertal eller  

 280.000 indbyggere.
Efter oplysningerne om lokalradioens målgruppe er der  

 ikke grundlag for at ansætte dækningsområdet til et lavere tal, og  

 indklagedes principale og subsidiære påstand kan derfor ikke tages til følge.
 Uanset det af Gramex i så henseende anførte, finder nævnet imidlertid  

 heller ikke ganske tilstrækkelig grund til at fastsætte dækningsområdet til  

 et større indbyggertal end det af Gramex valgte udgangspunkt for lokalradioer  

 i Hovedstadskommunerne.
 Dækningsområdet fastsættes derfor - overensstemmende med indklagedes mere  

 subsidiære påstand - til 280.000 indbyggere.
Nr. 32. Aalborg Nærradio I ansøgning af 10. december 1986 om sendetilladelse angav Aalborg  

 Nærradio, at sendeområdet var Aalborg kommune og befolkningsgrundlaget  

 150.000 personer.
 Efter at stationen var kommet i gang, forsøgte Gramex forgæves at opnå en  

 betalingsaftale med nærradioen.
 Gramex har derefter ved klageskrift af 8. februar 1988 indklaget Aalborg  

 Nærradio for nævnet med påstand om, at lokalradioens dækningsområde udgøres  

 af 150.000 indbyggere.
 Gramex har anført, at Aalborg kommunes indbyggertal er 154.900, og at  

 Aalborg Nærradio udsender 159 timer om ugen og 75% af tiden med  

 fonogrammusik.
 Trods opfordringen har Aalborg Nærradio ikke afgivet indlæg i sagen eller  

 besvaret opfordringen til eventuelt at give møde for nævnet.
 Gramex har herefter begæret sagen optaget til kendelse, idet påstanden er  

 fastholdt.
 Nævnet kan tiltræde, at dækningsgrundlaget for Aalborg Nærradio fastsættes  

 til 150.000 indbyggere.
Nr. 33. Folkets Radio I andragende af 12. juli 1987 om sendetilladelse angav Folkets Radio,  

 Herluf Trollesgade 5, 1052 København K., at man agtede at udsende 28 timer  

 ugentlig, heraf ca. 10 timer med fonogrammusik.
Dækningsområde blev ikke  

 angivet.
 Ved skrivelse af 27. januar 1988 meddelte Gramex Folkets Radio, at man  

 ansatte dens dækningsområde til 122.000 indbyggere, svarende til  

 befolkningstallet i Indre by, Indre Nørrebro, Ydre Nørrebro samt Vesterbro  

 (ialt 122.190 indbyggere).
 Ved skrivelse af 2. februar 1988 protesterede Folkets Radio mod denne  

 afgørelse og anførte, at man alene ville betale for det faktiske lyttertal,  

 der var ca. 1000 personer.
 Da parterne ikke blev enige, indbragte Gramex ved klageskrift af 13.  

 september 1988 sagen for nævnet med påstand om, at dækningsområdet for  

 Folkets Radio udgøres af 122.000 indbyggere.
Gramex har herved anført, at man på grund af Folkets Radios begrænsede  

 musikforbrug og målgruppe er indstillet på at lade befolkningstallet  

 undergive en indskrænkende fortolkning.
Man kan imidlertid hverken anerkende  

 det faktiske antal lyttere eller medlemstallet i Folkets Radios  

 Støtteforening som beregningsgrundlag, men finder det rimeligt at anse  

 Folkets Radio som en bydelsradio omfattende Indre by samt Nørrebro og  

 Vesterbro.
 Folkets Radio har afgivet svarskrift af 18. november 1988, men har trods  

 opfordring ikke givet møde for nævnet til mundtlig forhandling.
I svarskriftet har Folkets Radio under henvisning til nævnets kendelse af  

 10. april 1987 anført, at der skal lægges vægt på det befolkningstal, som  

 radioen efter alt foreliggende må antages at blive aflyttet af.
Dette er af  

 mange grunde langt mindre end 122.000 og nu efter lokalradioens opfattelse  

 ikke over 10.000.
 Dækningsgrundlaget påstås fastsat til det faktiske lyttertal, altså fra 2.  

 august 1987 1000 indbyggere stigende til maksimalt 10.000 indbyggere den 1.  

 november 1988.
 Endvidere påstås Gramex tilpligtet til Folkets Radio at udlevere  

 oplysninger om de fonogrammer, som Gramex i henhold til lov om  

 ophavsrettigheder forvalter.
Nævnet kan tiltræde, at dækningsområdet for Folkets Radio ikke fastsættes  

 efter Gramex' udgangspunkt til halvdelen af befolkningstallet i København og  

 Frederiksberg - 280.000 - men at der sker en reduktion under hensyn til  

 Folkets Radios karakter af bydelsradio.
Efter det oplyste om nærradioens  

 karakter - navnlig den formentlig ret begrænsede målgruppe - findes den af  

 Gramex tilbudte reduktion imidlertid ikke tilstrækkelig.
På den anden side  

 kan det af Folkets Radio anførte om det anslåede faktiske lytterantal heller  

 ikke tillægges afgørende betydning.
Dækningsområdet findes efter de om Folkets Radio tilvejebragte oplysninger  

 passende at kunne fastsættes til 60.000 indbyggere.
Der er intet grundlag for  

 at tage Folkets Radios påstand om udlevering af oplysninger til følge.
Nr. 34. Radio Randers I ansøgning af 2. december 1986 om sendetilladelse angav Radio Randers, at  

 sendeområdet var Randers kommune og befolkningsgrundlaget 60.000 personer.  

 Det oplystes videre, at man i 1987 forventede at udsende i 4.342 timer, heraf  

 2909 musiktimer (67%).
 I skrivelse af 6. maj 1988 meddelte Radio Randers under henvisning til  

 nævnets kendelse af 10. april 1987 Gramex at man for 1987 ville afregne efter  

 det gennemsnitlige lyttergrundlag, som var 8.000 personer.
 Gramex protesterede mod det anvendte grundlag, som Radio Randers  

 imidlertid fastholdt også efter at være blevet gjort bekendt med nævnets  

 kendelse af 23. juni 1988.
 Gramex har derefter ved klageskrift af 13. september 1988 indbragt  

 spørgsmålet om dækningsgrundlagets størrelse for nævnet med påstand om, at  

 dækningsgrundlaget udgøres af 60.000 indbyggere.
Til støtte for påstanden har Gramex anført, at Radio Randers den 11. april  

 1988 har oplyst at udsende ialt 62 timer om ugen med et musikforbrug, der i  

 1987 svarede til ca. 39 timer om ugen.
Med dette forbrug finder Gramex ikke  

 grundlag for at lade befolkningstallet i sendekommunen (60.984 indbyggere)  

 undergive en indskrænkende fortolkning - også henset til, at Radio Randers  

 ikke har dokumenteret, at radioens sendestyrke ikke tillader en  

 tilfredsstillende dækning i hele kommunen.
 Radio Randers har trods opfordring ikke afgivet svarskrift eller besvaret  

 opfordring til eventuelt at give møde for nævnet.
 Gramex har herefter begæret sagen optaget til kendelse, idet påstanden er  

 fastholdt.
 Nævnet kan tiltræde, at udgangspunktet for fastsættelsen af  

 dækningsgrundlaget er indbyggertallet i dækningsområdet - her Randers kommune  

 - og at der ikke her foreligger omstændigheder, der kan begrunde en reduktion  

 af dette tal.
 Dækningsgrundlaget fastsættes derfor til 60.000 indbyggere.
Nr. 35. Radio Viborg Mellem Gramex og Radio Viborg er der opstået uenighed om fastlæggelsen af  

 lokalradioens dækningsområde.
Da parterne ikke har kunnet forhandle sig til  

 rette, har Gramex ved klageskrift af 14. november 1988 indbragt sagen for  

 nævnet til afgørelse med påstand om, at dækningsområdet for Radio Viborg  

 udgøres af 209.000 indbyggere.
 Radio Viborg har afgivet svarskrift af 3. februar 1989 og nedlagt endelig  

 påstand om, at dækningsområdet udgøres principalt af 101.000 indbyggere,  

 subsidiært af et indbyggertal større end 101.000, men mindre end 209.000.
 Mundtlig forhandling har fundet sted den 24. februar 1989.
 Sagens nærmere omstændigheder er i øvrigt følgende:
 Radio Viborg har sendetilladelse i Ålestrup, Møldrup, Tjele, Bjerringbro,  

 Hvorslev, Kjellerup, Karup, Fjends og Viborg kommuner, der ialt har 110.000  

 indbyggere.
 Radio Viborg sender til dette område fra 7 radiosendere, fordelt over  

 området.
 For disse 9 kommuners område har parterne dog aftalt, at Radio Viborgs  

 dækningsområde udgør 101.000 indbyggere, og dette lægges også af Gramex til  

 grund under sagen.
 Endvidere er det oplyst, at Radio Viborg har et sådant sendenet, at  

 modtagelse af programmerne muliggøres i store dele af Midtjylland.  

 Programmerne modtages således af 25.000 husstande i Århus kommune via  

 Stofa-anlæg, der er sammensluttet under Århus Antenneforening.
 Herudover modtages programmerne via JTAS' hybridnet af 24.450 husstande i  

 Århus, Randers, Hinnerup, Ikast og Holstebro kommuner.
 Med et antal indbyggere på 2,2 pr. husstand svarer de nævnte 49.450  

 husstande til ca. 108.000 indbyggere.
Gramex har til støtte for sin påstand anført, at dækningsområdet her ikke  

 bør begrænses til indbyggertallet i sendekommunerne.
Radio Viborg er drevet  

 så professionelt, at den har vundet udbredelse langt uden for den kreds, som  

 normalt aflytter en lokalradio.
Det er baggrunden for, at så mange husstande  

 uden for sendeområdet eventuelt via hybridnet eller antenneforeninger kan  

 aflytte Radio Viborg.
Den er snarere en regionalradio end en lokalradio.  

 Dette bør få indflydelse på betalingsgrundlaget, for selv om Radio Viborg er  

 uden direkte indflydelse på, hvem der får aflytningsmuligheder, må den store  

 aflytning dog antages at gavne dens muligheder for reklameindtægter.
Over for det af Gramex anførte har Radio Viborg gjort gældende, at det  

 erkendes, at indbyggertallet i sendekommunerne - her aftalt til 101.000  

 indbyggere - efter nævnets kendelse af 23. juni 1988 er udgangspunktet ved  

 fastsættelsen af dækningsområdet, men herudover bør man heller ikke gå.
Radio  

 Viborg modtages ikke ganske tilfredsstillende i alle dele af sendeområdet og  

 navnlig er Radio Viborg uden indflydelse på, hvor mange lyttere langt uden  

 for sendeområdet, der gennem tilslutning til særlige anlæg skaffer sig  

 mulighed for at aflytte Radio Viborg.
Man gør intet for at markedsføre sig i  

 disse områder.
 Det vil i hvert fald virke helt urimeligt at medregne de 50.000 husstande  

 uden for sendeområdet fuldt ud.
Nævnet kan tiltræde, at udgangspunktet ved fastlæggelsen af  

 dækningsområdet må være indbyggertallet i sendekommunerne, her aftalt til  

 101.000. Det forhold, at et betydeligt antal husstande dels langt uden for  

 sendeområdet har skaffet sig mulighed for aflytte Radio Viborg, findes ikke  

 at burde medføre en udvidelse af dækningsområdet.
Dækningsområdet fastlægges  

 derfor overensstemmende med Radio Viborgs principale påstand til 101.000  

 indbyggere.
Nr. 37. Sokkelund Radio Efter at der mellem Gramex og Sokkelund Radio havde været drøftelser om  

 grundlaget for afgiften for udsendelse af beskyttet musik, erklærede  

 Sokkelund Radio i en skrivelse af 14. juni 1986, at man fra 11. juni 1986 og  

 indtil videre ikke udsendte musik indspillet i lande, der er  

 Gramex-registreret.
Ved skrivelse af 17. januar 1988 henvendte Sokkelund Radio sig påny til  

 Gramex med henblik på fastsættelse af en musiktakst.
I skrivelsen anførte  

 man, at radioens faktiske daglige lyttertal nok lå omkring 4.000, men at man  

 opererede med et beregnet dækningsgrundlag på maksimalt 10-15.000 lyttere.
Man oplyste i skrivelsen, at Sokkelund Radio ikke sendte deciderede  

 underholdningsprogrammer og var ikke-kommerciel.
Radioen blev drevet af  

 aktivister og folk fra græsrodsbevægelsen, der sender for medlemmer og  

 tilsvarende engagerede personer.
De fleste af radioens 17 redaktioner har et  

 ret afgrænset lyttergrundlag, f.eks. fredsredaktionen Freja, Mellemfolkeligt  

 Samvirkes lokalredaktion og ungdomsredaktionen Lørdagssokken.
Et særdeles  

 smalt lyttergrundlag har minoritetsredaktionerne: Færøsk, islandsk, kurdisk  

 og handicapredaktionen.
Gramex svarede den 5. februar 1988, at man ikke kunne anerkende et  

 dækningsområde på kun 10-15.000 lyttere.
En tilsvarende græsrodsradio i  

 Ålborg havde anerkendt et dækningsområde på 50.000 indbyggere.
Sideløbende havde der for Tvangslicensnævnet verseret en sag mellem  

 parterne om kravene til dokumentation for, at man ikke benyttede beskyttede  

 fonogrammer.
Denne sag blev ved nævnets kendelse af 23. juni 1988 afgjort  

 derhen, at såfremt en lokalradio ikke mener at have benyttet beskyttede  

 fonogrammer, er specifikationskravet efter nævnets kendelse af 10. april 1987  

 opfyldt ved en meddelelse til Gramex om, at sådanne fonogrammer ikke er  

 benyttet.
Ved skrivelse af 8. august 1988 foreslog Gramex Sokkelund Radio, at  

 dækningsgrundlaget blev fastsat til 75.000 indbyggere.
Dette forslag blev  

 ikke accepteret af Sokkelund Radio, som i skrivelse af 13. august 1988  

 anførte, at Gramex tidligere havde været inde på tallet 50.000.
 I skrivelse af 7. september 1988 anmodede Gramex Sokkelund Radio om at  

 indsende et antal kontrolbånd til en stikprøvevis kontrol af, at lokalradioen  

 ikke benyttede beskyttede fonogrammer.
 Sokkelund Radio svarede den 22. september 1988 med for udlån af båndene at  

 kræve betalt 100 kr. pr. udsendelsestime.
Da fortsatte forhandlinger ikke førte til enighed mellem parterne,  

 indbragte Gramex ved klageskrift af 15. december 1988 sagen for nævnet med  

 påstand om, at Sokkelund Radio tilpligtes at anerkende 1) at dækningsområdet for Sokkelund Radio skal sættes til 75.000  

 indbyggere, 2) at Sokkelund Radio har pligt til at betale vederlag til Gramex for  

 anvendelse af fonogrammer efter den af Tvangslicensnævnet fastsatte  

 almindelige takst, når en lokalradio ikke giver meddelelse om omfanget af  

 benyttelse af beskyttet repertoire, såfremt Sokkelund Radio ikke  

 vederlagsfrit udlåner kontrolbånd til Gramex, samt 3) at Sokkelund Radio har pligt til at betale efter den under pkt. 2)  

 nævnte almindelige regel, såfremt en gennemgang af kontrolbåndene viser, at  

 beskyttede fonogrammer har været benyttet.
Sagen blev mundtligt forhandlet i  

 nævnet den 24. februar 1989. Under forhandlingen indgik parterne følgende  

 aftale:
»Indklagede tager bekræftende til genmæle over for påstandene 2 og 3.  

 Der er mellem parterne indgået aftale om, at indklagede til Gramex udleverer  

 udskrift over brug af fonogrammer i ugerne 47, 48, 49 og 50 1988, og at  

 indklagede for 1989 og senere år udleverer udskrifter over brug af  

 fonogrammer i sammenhængende 3 uger i april og 4 uger i oktober.
Gramex skal  

 være berettiget til med rimeligt varsel at få udleveret enkelte af de hos  

 indklagede beroende kontrolbånd med henblik på stikprøvekontrol og  

 udskrifternes udvisende.« Gramex har herefter alene anmodet om nævnets afgørelse med hensyn til  

 påstand 1.
 Over for denne påstand har Sokkelund Radio anført, at 75.000 indbyggere er  

 alt for højt ansat; et dækningsområde på 20-30.000 indbyggere vil endda være  

 rigeligt i overkanten.
 Nævnet finder efter det om Sokkelund Radios karakter og virkemåde oplyste,  

 at dækningsområdet passende kan fastsættes til 50.000 indbyggere.
 Thi bestemmes:
 De indklagede lokalradioer, Århus Nærradio, The Voice, Aalborg Nærradio,  

 Folkets Radio, Radio Randers, Radio Viborg og Sokkelund Radio tilpligtes hver  

 for sig at anerkende, at det dækningsområde, der er grundlaget for beregning  

 af det vederlag, som vedkommende lokalradio skal erlægge til Gramex for  

 offentlig fremførelse af fonogrammer, bestemmes således:
