Bekendtgørelse om uddannelsen til tandklinikassistent I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 183 af 22. marts 2004, fastsættes:
Kapitel 1 Uddannelsen § 1.  

  

 Uddannelsens  

 formål er, at eleven gennem skoleundervisning og praktikuddannelse opnår  

 kompetence som tandklinikassistent  

.
Uddannelsens mål § 2.  

  

 Den  

 uddannede tandklinikassistent skal selvstændigt og efter instruktion fra  

 tandlægen kunne honorere de krav, tandklinikassistentarbejdet stiller aktuelt  

 og i fremtiden Stk. 2.  

  

 Uddannelsen skal  

 give tandklinikassistenten forståelse af samfundet og dets udvikling samt  

 bidrage til den personlige udvikling og således give tandklinikassistenten  

 færdigheder til selvstændigt at udbygge sine kvalifikationer gennem efter- og  

 videreuddannelse, herunder videregående uddannelse.
Kapitel 2 Uddannelsens varighed og struktur m.v.
 § 3.  

  

 Uddannelsen  

 er henført til den erhvervsfaglige fællesindgang for Service, og indgår i  

 uddannelsesfamilie 2: Teknik, sundhed og service.
 Stk. 2.  

  

 Det faglige  

 udvalg for uddannelsen er Det faglige udvalg for erhvervsuddannelsen til  

 tandklinikassistent.
 § 4.  

  

 Uddannelsen varer 3 år, jf. dog §§ 6-8.
Stk. 2.  

  

 Uddannelsen  

 omfatter et obligatorisk grundforløb på 20 uger, jf. bekendtgørelse om  

 grundforløb (grundforløbsbekendtgørelsen), og et hovedforløb, der omfatter  

 praktikuddannelse og 14  

 ugers  

 obligatorisk skoleundervisning.
Eleven kan indlede uddannelsen på skole med  

 et  

 grundforløb eller i en praktikvirksomhed.
 Stk. 3.  

  

 Den  

 obligatoriske skoleundervisning i hovedforløbet er opbygget af 2  

 skoleperioder på henholdsvis 6 og 8  

 uger, der omfatter områdefag, bundne specialefag og valgfag samt valgfri  

 specialefag, der eventuelt kan etableres som særlige skoleperioder.
 Stk. 4.  

  

 Efter reglerne i  

 bekendtgørelse om erhvervsuddannelser (hovedbekendtgørelsen) har eleven  

 mulighed for valgfri undervisning (påbygning).
 Stk. 5.  

  

 Varigheden og  

 strukturen efter stk. 1-3 kan fraviges, jf. §§ 6-8.
 § 5.  

  

 Det  

 er en betingelse for at begynde på skoleundervisningen i hovedforløbet, at  

 eleven har bevis for gennemførelse af grundforløbet i indgangen efter  

 reglerne  

 i hovedbekendtgørelsen jf. dog §§ 6 - 8.
 Stk. 2.  

  

 Det er desuden  

 en betingelse, at eleven har opnået mindst karakteren 6 i grundforløbets  

 afslutningsprojekt.
Særlige forløb og godskrivning § 6.  

  

 For  

 personer med mindst 2 års relevant erhvervserfaring, kan skolen efter samråd  

 med det faglige udvalg tilrettelægge et særligt uddannelsesforløb bestående  

 af  

 perioder med henholdsvis skoleundervisning og praktikuddannelse.
Varigheden  

 af  

 skoleundervisningen inklusive eventuelt suppleringskursus, jf. § 7, må  

 ikke overstige varigheden efter § 4.
 Stk. 2.  

  

 Skoleundervisningen  

 omfatter grundfag, områdefag, specialefag og valgfag med de fastsatte mål.
§ 7.  

  

 Det i § 6 nævnte forløb kan  

 indledes med et supplerende kursus efter hovedbekendtgørelsen på indtil 20  

 uger, der har til formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til grundforløbet.  

 Skolen kan herunder foretage afklaring af elevens praktiske og teoretiske  

 kvalifikationer med henblik på afgørelse om merit i uddannelsesforløbet i et  

 forløb på indtil 2 uger, jf. hovedbekendtgørelsen.
For elever med  

 uddannelsesaftale er kurset omfattet af uddannelsesaftalen.
 § 8.  

  

 Eleven kan få godskrevet  

 (få merit) for  

 dele af uddannelsen efter hovedbekendtgørelsen og efter anvisningerne i  

 vejledningen til bekendtgørelsen.
Kapitel 3 Skoleundervisningen § 9.  

  

 Grundforløbet  

 omfatter følgende områdefag, der er særlige for hovedforløbet, og som varer 8  

 uger:
1)  

 	  

 Tandplejen i  

 samfundet Niveau: begynder Målet er, at eleven  

 har kendskab til sundhedssystemets samspil med samfundet.
2)  

 	  

 Krop og sundhed Niveau: begynder Målet er, at eleven  

 opnår en helhedsforståelse af begrebet sundhed til gavn for sig selv i  

 hverdagen og for sit virke for sundhedsfremme som personale i  

 sundhedssektoren.
3)  

 	  

 Odontologisk  

 assistance Niveau: begynder Målet er, at:
a)  

 	  

 eleven kan optræde  

 klinisk korrekt på en tandklinik, b)  

 	  

 eleven kan medvirke  

 ved simpel caries-, gingivitis- og parodontitisbehandling, og c)  

 	  

 eleven kan  

 tilrettelægge og gennemføre en optimal klinikhygiejne.
 § 10.  

  

 Undervisningen  

 i hovedforløbet omfatter ingen  


  

 grundfag  

.
 § 11.  

  

 Undervisningen  

 i hovedforløbet omfatter følgende områdefag, der varer i alt 6,5 uger:
1)  

 	  

 Anatomi og fysiologi Niveau: begynder Målet er, at eleven  

 skal kunne anvende viden om mundhulens, tyggeapparatets og kroppens opbygning  

 og normale funktion som baggrund for forståelse af sygdomsudvikling,  

 forebyggelse og behandling af sygdomme.
2)  

 	  

 Grundlæggende  

 klinikadministration Niveau: rutine Målet er, at eleven  

 skal kunne foretage grundlæggende registreringer på elementært niveau af  

 økonomiske transaktioner ved hjælp af IT-baseret finansstyresystem og skal  

 kunne gennemføre regnskabsmæssige afstemninger.
3)  

 	  

 Odontologisk patologi  

 og klinik Niveau: begynder Målet er, at eleven  

 skal kunne forberede, assistere og medvirke ved simple kirurgiske indgreb,  

 endodontiske behandlinger og ikke-operativ parodontalbehandling.
4)  

 	  

 Protetik Niveau: begynder Målet er, at:
eleven  

 skal kunne forberede, assistere og medvirke ved behandling med fast og  

 aftagelig protetik, eleven  

 skal kunne tage aftryk til studiemodeller på patienter, udstøbe aftrykket og  

 foretage tilslibning af modellerne, og eleven  

 skal desuden have kendskab til påsætning og aftagning af  

 tandreguleringsapparatur.
 § 12.  

  

 Til  

 uddannelsen  

 er knyttet følgende  

 bundne specialefag, der varer i alt 3,5 uger:
1)  

 	  

 Profylakse Niveau: rutine Målet er, at eleven  

 på baggrund af teoretisk viden, manuelle færdigheder og engageret adfærd skal  

 kunne vejlede patienten i forebyggelse af tandsygdomme, instruere patienten i  

 opnåelse af god mundhygiejne, give patienten simpel kostvejledning, foretage  

 fissurforsegling  

 samt planlægge og udføre fluoridbehandlinger.
2)  

 	  

 Radiologi Niveau: rutine Målet er, at eleven  

 selvstændigt skal kunne optage enorale røntgenbilleder på patienter samt  

 fremkalde, montere og journalisere røntgenoptagelserne.
§ 13.  

  

 Undervisningen  

 i hovedforløbet omfatter desuden valgfri specialefag, der har følgende  

 overordnede mål og rammer: Eleven skal kunne udbygge sin uddannelse, så den  

 tilgodeser elevens mulighed for at kvalificere sig på højeste niveau til  

 ansættelse som tandklinikassistent med henblik på at varetage særlige  

 arbejdsfunktioner.
Eleven skal gennemføre 2 specialefag af hver 1 uges  

 varighed.
 Stk. 2.  

  

 Eleven og  

 virksomheden vælger specialefag efter anvisningerne i vejledningen til  

 bekendtgørelsen, jf. hovedbekendtgørelsen.
 Stk. 3.  

  

 Skolen  

 fastsætter en frist for valg og omvalg af specialefag, jf.  

 hovedbekendtgørelsen.
§ 14.  

  

 Undervisningen  

 i hovedforløbet omfatter endvidere valgfag.
Undervisningen følger reglerne  

 for  

 valgfag, jf. hovedbekendtgørelsen.
 Stk. 2.  

  

 Valgfag  

 varer i alt 2 uger.
Praktikuddannelsen § 15.  

  

 Praktikuddannelsen  

 omfatter følgende arbejdsområder:
 1)  

 	  

 Assistance ved tandbehandling  

 og klargøring af klinikken.
 Varetagelse  

 af profylakse-, protetik- og røntgenopgaver.
 3)  

 	  

 Administration og  

 serviceopgaver over for tandklinikkens brugere.
 § 16.  

  

 Målene  

 med praktikuddannelsen er:
 1)  

 	  

 Eleven skal på  

 avanceret niveau kunne varetage assistance ved tandbehandling og klargøring  

 af  

 klinikken.
 2)  

 	  

 Eleven skal på  

 rutineniveau kunne varetage selvstændige profylakse-, protetik-, samt  

 røntgenopgaver samt klinikadministration og service overfor tandklinikkens  

 brugere.
 Stk. 2.  

  

 Praktikuddannelsen tilrettelægges således, at der sikres beskæftigelse med,  

 opnåelse af færdigheder i og videreudbygning af de arbejdsdiscipliner, der  

 fremgår af vejledningen.
 Stk. 3.  

  

 Det  

 tilstræbes, at praktikuddannelsen tilrettelægges således, at der arbejdes  

 efter  

 stigende sværhedsgrad og i takt med skoleuddannelsen, således at slutmålet og  

 niveauet svarer til de krav, der stilles til en tandklinikassistent.
 Uddannelsesbog m.v.
 § 17.  

  

 Efter reglerne i hovedbekendtgørelsen udsteder skolen skolevejledninger efter  

 de enkelte skoleophold, og praktikvirksomheden udsteder praktikerklæring  

 efter  

 praktikperioden.
 Stk. 2.  

  

 Skolevejledninger og praktikerklæring indgår i elevens uddannelsesbog efter  

 reglerne i hovedbekendtgørelsen.
Kapitel 4 Karaktergivning § 18.  

  

 Bekendtgørelsen om karakterskala anvendes. 13-skalaen anvendes, jf. dog  

 stk. 2.
 Stk. 2.  

  

 Ved valgfri  

 specialefag, der er fælles for arbejdsmarkedsuddannelser og  

 erhvervsuddannelser, kan anvendes andre betegnelser, hvis det fremgår af de  

 nærmere retningslinier for faget  

.
Skolens bedømmelse § 19.  

  

 Bedømmelse  

 af grundfag følger reglerne herom, jf. bekendtgørelse om grundfag i  

 erhvervsuddannelserne  

.
 Stk. 2.  

  

 Bedømmelse  

 af valgfag følger reglerne for de pågældende fag, jf. hovedbekendtgørelsen.
 Stk. 3.  

  

 Ved  

 afslutningen af et områdefag eller specialefag gives en afsluttende  

 standpunktskarakter.
Stk. 4.  

  

 Hvis et fag  

 afsluttes med eksamen, er den afsluttende karakter eksamenskarakteren.
Ellers  

 er det standpunktskarakteren.
Afsluttende praktisk prøve § 20.  

  

 Eleven aflægger i forbindelse med 2. skoleperiode i hovedforløbet en  

 afsluttende praktisk prøve, der bredt afspejler områdefagene og de bundne  

 specialefag.
Prøven, der er en del af 2. skoleperiode, kan efter skolens  

 afgørelse placeres senere i uddannelsen, dog således at eleverne så vidt  

 muligt  

 kommer til prøve i den rækkefølge, deres uddannelsesaftale udløber.  

 Bekendtgørelse om eksamensordning på erhvervsskolerne m.v.  

 (eksamensbekendtgørelsen) finder anvendelse.
Stk. 2.  

  

 Den afsluttende  

 praktiske prøve består af en opgave ud fra en virkelighedsnær arbejdsfunktion  

 i  

 en tandklinik og skal løses individuelt.
Eleven får sin opgave udleveret 2  

 uger  

 før prøven skal afholdes.
I prøven indgår en mundtlig eksamination af eleven,  

 hvor det teoretiske grundlag, der indgår i den praktiske prøve, inddrages.  

 Prøven varer 30 minutter, og der gives tid til forberedelse, jf. stk. 3.
Stk. 3.  

  

 På prøvedagen  

 får eleven 30 minutter til forberedelse og klargøring af opgaven.
I  

 forberedelsestiden må eleven anvende personlige notater, udleverede  

 undervisningsmaterialer samt det udstyr og de materialer, der stilles til  

 rådighed af skolen.
 Stk. 4.  

  

 Opgaverne  

 stilles af skolen.
Stk. 5.  

  

 Opgaverne  

 bedømmes af en lærer (eksaminator) og en censor, der udpeges af skolen, jf.  

 eksamensbekendtgørelsen.
Eleven bedømmes på baggrund af den mundtlige  

 eksamination og løsningen af den praktiske opgave.
Der gives en karakter.
Sygeeksamen og ny eksamen § 21.  

  

 Sygeeksamen og ny eksamen (omprøve) følger eksamensbekendtgørelsen.
Skolebevis og afsluttende praktikerklæring § 22.  

  

 Skolebevis  

 udstedes i henhold til hovedbekendtgørelsen og eksamensbekendtgørelsen, når  

 skoleundervisningen er gennemført.
 Stk. 2.  

  

 Skolebevis  

 udstedes, hvis eleven har opnået mindst karakteren 6 i den afsluttende prøve  

 samt et karaktergennemsnit på mindst 6 af alle afsluttende karakterer i  

 hovedforløbet.
 § 23.  

  

 Praktikvirksomheden  

 udsteder afsluttende praktikerklæring, når praktiktiden i virksomheden er  

 afsluttet.
Uddannelsesbevis § 24.  

  

 Ved  

 uddannelsens afslutning udsteder skolen et uddannelsesbevis til eleven som  

 dokumentation for, at eleven har opnået kompetence inden for uddannelsen, jf.  

 § 1.
 Stk. 2.  

  

 Uddannelsesbeviset  

 udstedes i henhold til hovedbekendtgørelsen og eksamensbekendtgørelsen, når  

 skolebevis er udstedt, jf. § 22, og afsluttende praktikerklæring for  

 praktikuddannelsen er udstedt, jf. § 23.
 Stk. 3.  

  

 Det faglige  

 udvalg, udformer blanket til uddannelsesbeviset.
 Stk. 4.  

  

 Skolen opbevarer  

 kopi af beviset i 30 år.
Kapitel 5 Ikrafttrædelses- og overgangsbestemmelser § 25   

 Bekendtgørelsen  

 træder i kraft den 15. juli 2005.
 Stk. 2.  

  

 Samtidig  

 ophæves bekendtgørelse nr. 1244 af 18. december 2000  

 om uddannelsen til tandklinikassistent.
 Stk. 3.  

  

 Skolen  

 fastsætter efter samråd med det lokale uddannelsesudvalg eventuelle  

 overgangsordninger for elever, der er begyndt på uddannelsen efter de  

 tidligere  

 regler.
