Nr BSF 69 Forslag til folketingsbeslutning om ændring af lov om Arbejdsmarkedets  

 Tillægspension Fremsat af Taanquist (S) Jytte Andersen (S) Bakholt (S) Ole Vagn  

 Christensen (S) Poul Erik Dyrlund (S) Hans Jørgen Jensen (S) Lissa Mathiasen  

 (S) Lone Møller (S) Jan Petersen (S) Nyrup Rasmussen (S) den 16. april 1991 Folketinget pålægger regeringen senest ved begyndelsen af folketingsåret 1991-92 at fremsætte forslag om ændring af lov om Arbejdsmarkedets Tillægspension med henblik på følgende:
1. Ægtefællepensionen omdannes til en dødsfaldsydelse, der udbetales til  

 de efterladte i forbindelse med dødsfaldet.
Omdannelsen skal holdes inden for  

 de nuværende økonomiske rammer for ATP's ægtefællepension og skal være størst  

 for de årgange, der skønnes at blive hårdest økonomisk ramt af dødsfald.
 2. Der indbetales bidrag til ATP ved fravær fra arbejdsmarkedet på grund  

 af arbejdsløshed, sygdom eller barsel, så ingen af den grund mister ret til  

 ATP-pension.
 3. Der skabes mulighed for, at mindre pensioner udbetales som  

 engangsydelser.
 4. Der skabes ligestilling på årsbasis mellem time-/ugelønnede og  

 månedslønnede i forbindelse med indbetaling af bidrag til ATP.
Bemærkninger til forslaget Almindelige bemærkninger Efterlevelsesydelse Lov om Arbejdsmarkedets Tillægspension stammer fra 1964, og der har i den  

 mellemliggende tid kun været foretaget små ændringer.
 Der har dog i de senere år vist sig at være en del forhold, som nu burde  

 ændres, dels af praktiske hensyn, og dels fordi der har været et udtalt ønske  

 herom blandt ATP's medlemmer.
 Efterhånden som de beløb, der udbetales fra ATP, bliver af en mere mærkbar  

 størrelse, har det været svært at acceptere for mange, at de indbetalte beløb  

 i mange tilfælde er tabt, hvis medlemmet dør, inden vedkommende var  

 berettiget til udbetalingen fra ATP.
 Den gældende enkepensionsordning, hvor den efterlevende kan vælge mellem  

 egen pension eller halvdelen af den afdøde ægtefælles pension, beslaglægger  

 ifølge oplysninger fra ATP's bestyrelse ca. 12 pct. af det samlede beløb, der  

 er til udbetaling.
 Det er forslagsstillernes opfattelse, at der inden for denne ramme kan  

 etableres en ordning i form af en efterlevelsesydelse, som er mere  

 tilfredsstillende end den gældende enkepensionsordning.
 På denne måde opnås det, at der ved dødsfald udbetales et kontant beløb,  

 der er størst netop for de aldersgrupper, der har de største forsørgerbyrder.
Indbetaling under fravær fra arbejdsmarkedet De senere års store ledighed har medført, at en række medlemmer med lange  

 ledighedsperioder, eventuelt i forbindelse med barsel eller sygdom, ikke  

 optjener retten til den fulde ATP-pension.
Det er ikke rimeligt, at mennesker, der står til rådighed for  

 arbejdsmarkedet, men som uden skyld er borte herfra i længere perioder, ikke  

 får ret til den fulde pension.
Derfor bør der skabes muligheder for, at der  

 under perioder med dagpenge indbetales normale bidrag til ATP.
 Den nugældende regel om, at der godskrives et helt års medlemskab for hver  

 gang der er indbetalt ATP bidrag for 11 måneder (9 måneder for over  

 60-årige), er i betragtning af de senere års store ledighed ikke nok til at  

 sikre, at alle bliver berettiget til den fulde ATP-pension, selv om de har  

 været på arbejdsmarkedet eller er til rådighed for arbejdsmarkedet hele deres  

 voksne liv.
Kapitalisering af mindre pensionsbeløb ATP var oprindelig tænkt som en pension med løbende udbetalinger, men en  

 række udbetalinger er så små, at der allerede i den nuværende lov er givet  

 ATP bemyndigelse til at udbetale dem for en længere periode, f.eks. et år.  

 Nogle udbetalinger er stadig, efter at der er trukket kildeskat fra dem, så  

 små, at de ikke føles som et væsentligt tillæg til pensionen.
Derfor bør der  

 skabes mulighed for at kapitalisere mindre udbetalinger.
 Det bør også kunne aftales med ATP, at det kapitaliserede beløb kan blive  

 stående i ATP til fortsat forrentning og opsamling af bonus.
Ligestilling mellem time/ugelønnede og månedslønnede Der har fra ATP-ordningens start været indbetalt forskellige beløb for  

 time/ugelønnede og månedslønnede.
Dette er uhensigtsmæssigt og bør ændres, så  

 der på årsbasis indbetales de samme beløb uanset ansættelsesform.
 Den foreslåede ændring af ATP-loven er i overensstemmelse med  

 moderniseringsforslaget fra ATP's bestyrelse.
Forslagsstillerne er opmærksomme på, at ændringer kan betyde ændringer i  

 andre love, at de nye bestemmelser kan medføre andre ændringer i ATP-loven,  

 og at der skal udarbejdes visse overgangsregler.
Dette må klarlægges under  

 udvalgsbehandlingen.
Bemærkninger til de enkelte punkter Ad 1 Hvis et medlem af ATP dør inden 40 års alderen, udbetales som en  

 engangsydelse et beløb svarende til 8 gange de indbetalte beløb.
 Ved dødsfald efter det 40. år aftrappes beløbet således, at det udbetalte  

 beløb bliver gradvis mindre og falder helt bort ved det 70. år.
Da nogle ældre medlemmer med rette kan føle sig snydt, hvis man uden  

 videre afskaffer den gældende enkepensionsordning, foreslås en  

 overgangsordning for medlemmer født i tidsrummet 1924-1946, således at de  

 ældste medlemmer, som har den største forventning, får udbetalt den  

 kapitaliserede værdi af den optjente enkepension.
Yngre årgange får udbetalt  

 tlsvarende mindre.
Ad 2 Det foreslås, at der under fravær på grund af arbejdsløshed, graviditet  

 eller sygdom indbetales bidrag til ATP.
Arbejdsgiveren, kommunen eller  

 arbejdsløshedskassen betaler arbejdsgiverens bidrag, og lønmodtagerens bidrag  

 tilbageholdes i de udbetalte dagpenge.
Ad 3 Der er allerede i den nuværende lov givet ATP bemyndigelse til at  

 udbetale små pensionsbeløb for en længere periode, f.eks. et år.
Der bør også  

 skabes muligheder for, at mindre pensioner kan udbetales som en kontant sum.
Ad 4 ATP-bidragene ændres, så der på årsbasis indbetales samme beløb uanset  

 ansættelsesform.
