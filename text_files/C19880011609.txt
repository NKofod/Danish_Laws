 1. På flere områder indenfor skattelovgivningen er  

 reglerne forskellige alt efter, om den skattepligtige oppebærer indkomst som  

 lønmodtager eller som selvstændig erhvervsdrivende.
 Sondringen har betydning for opgørelsen af slutskatten, for hvorledes  

 skatterne opkræves og for den skattepligtiges regnskabs- og oplysningspligt.  

 Nedenfor nævnes nogle eksempler på områder, hvor sondringen iøvrigt er  

 relevant.
Efter personskattelovens § 3, stk. 2, nr. 1, kan selvstændige  

 erhvervsdrivende - men ikke lønmodtagere - fradrage driftsudgifter i deres  

 personlige indkomst.
Tilsvarende kan kun selvstændige erhvervsdrivende  

 anvende virksomhedsskatteordningen, jf. virksomhedsskattelovens § 1, stk. 1,  

 foretage investeringsfondshenlæggelser, jf. investeringsfondslovens § 2, stk.  

 1, foretage varelagernedskrivninger, jf. varelagerlovens § 1, stk. 1, samt  

 overføre overskud til medarbejdende ægtefælle, jf. kildeskattelovens § 25 A.  

 Den foreløbige skat for selvstændige erhvervsdrivende indbetales som B-skat.
 For lønmodtagere gælder som nævnt, at de ikke kan fratrække driftsudgifter  

 i deres personlige indkomst, og at fradrag i den skattepligtige indkomst  

 alene kan ske med det beløb, hvormed de samlede udgifter (bortset fra  

 udgifter til befordring, A-kasse og fagforening) overstiger et grundbeløb på  

 3000 kr., jf. ligningslovens § 9, stk. 1. Derimod kan lønmodtagere i  

 modsætning til selvstændige erhvervsdrivende foretage indskud på  

 etableringskonto, jf. etableringskontolovens § 2, foretage fradrag for visse  

 udokumenterede udgifter efter Ligningsrådets anvisninger og oppebære  

 skattefri godtgørelse for udgifter i forbindelse med arbejdets udførelse, jf.  

 ligningslovens § 9. Den foreløbige skat for lønmodtagere opkræves ved  

 indeholdelse af A-skat, jf. kildeskattelovens § 43, stk. 1, og § 46.
 2. Afgrænsningen mellem lønmodtagere og selvstændige  

 erhvervsdrivende skal foretages på samme måde, uanset i hvilken relation  

 inden for skattelovgivningens område spørgsmålet er relevant.
3. Som lønmodtager anses den, der modtager vederlag  

 for personligt arbejde i et tjenesteforhold.
I de fleste tilfælde er det ikke  

 vanskeligt at afgøre, om der foreligger et tjenesteforhold, idet  

 indkomstmodtageren udfører arbejdet efter arbejdsgiverens anvisninger og i  

 det hele for dennes regning.
Omvendt kan man normalt uden vanskelighed afgøre, om der er tale om  

 selvstændig erhvervsvirksomhed.
Selvstændig erhvervsvirksomhed er kendetegnet  

 ved, at der for egen regning og risiko udøves en virksomhed af økonomisk  

 karakter med det formål at opnå et overskud.
Der kan dog i praksis forekomme tilfælde, hvor det er vanskeligt at  

 afgøre, om indkomstmodtageren står i et tjenesteforhold til hvervgiveren  

 eller er selvstændig erhvervsdrivende.
I tvivlstilfælde må afgørelsen ske på  

 grundlag af en samlet bedømmelse af forholdet mellem den, der udfører  

 arbejdet, og den, for hvem det udføres, jf. pkt. 4-8. Den pågældende  

 skattemyndighed må tage selvstændig stilling uanset, om spørgsmålet eventuelt  

 har været behandlet af en anden skattemyndighed.
Dette cirkulære omhandler alene den generelle afgrænsning mellem  

 lønmodtagere og selvstændige erhvervsdrivende.
At en skattepligtig efter  

 dette cirkulære må anses som selvstændig erhvervsdrivende behøver således  

 ikke nødvendigvis at betyde, at den pågældende kan anvende f.eks.  

 virksomhedsordningen eller kan foretage henlæggelser til investeringsfonds  

 m.v., idet der kan være andre betingelser, der skal være opfyldt.
Cirkulæret  

 omhandler heller ikke andre afgrænsningsspørgsmål, f.eks. afgrænsningen  

 mellem selvstændig erhvervsvirksomhed og hobbyvirksomhed.
4. Ved vurderingen af, om der er tale om  

 tjenesteforhold, kan der lægges vægt på, hvorvidt 5. Ved vurderingen af, hvorvidt der er tale om  

 selvstændig erhvervsvirksomhed, kan der lægges vægt på, hvorvidt 6. Ingen af de i pkt. 4 og 5 nævnte kriterier, der  

 taler henholdsvis for tjenesteforhold og selvstændig erhvervsvirksomhed, er i  

 sig selv afgørende.
De anførte momenter har endvidere ikke altid lige stor  

 betydning i alle situationer.
I praksis kan det være således, at visse sider af forholdet mellem  

 hvervgiver og indkomstmodtager taler for at statuere tjenesteforhold, mens  

 andre sider taler for, at der foreligger selvstændig erhvervsvirksomhed.
I  

 sådanne tilfælde må afgørelsen bero på en samlet vurdering.
7. Det er i princippet forholdet mellem  

 indkomstmodtageren og den enkelte hvervgiver, der skal bedømmes.
Er der flere  

 hvervgivere, kan indkomstmodtageren således godt oppebære indkomst som  

 lønmodtager og som selvstændig erhvervsdrivende samtidigt.
Ved bedømmelsen af  

 det enkelte forhold kan der dog lægges vægt på, om indkomstmodtageren i  

 øvrigt er etableret som selvstændig indenfor sit erhverv.
Såfremt indkomstmodtagerens kontraktsforhold med hvervgiveren forudsætter,  

 at der af vederlaget afholdes væsentlige erhvervsmæssige omkostninger, der er  

 atypiske for lønmodtagerforhold (d.v.s., at der i vederlaget i væsentligt  

 omfang indgår betaling for andet end den personlige arbejdsydelse), f.eks.  

 løn til ansat personale, medarbejdende ægtefælle, leje af erhvervslokaler,  

 kontorholdsudgifter eller betaling for maskinanvendelse, vil der som oftest  

 være tale om selvstændig erhvervsvirksomhed.
Tilsvarende gælder ved  

 anvendelse af væsentlige driftsmidler eller af kapital i øvrigt.
Den omstændighed, at indkomstmodtageren i et vist mindre omfang selv  

 afholder driftsudgifter, f.eks. til håndværktøj eller andre mindre  

 driftsmidler, udgifter til kontorhold eller repræsentationsudgifter,  

 udelukker dog ikke, at der kan foreligge et tjenesteforhold.
Driftsudgifterne  

 skal både efter deres art og omfang ligge væsentligt udover, hvad der er  

 sædvanligt i lønmodtagerforhold.
Væsentlige udgifter til transport, egen bil,  

 fortæring, overnatning eller andre lign. udgifter bevirker ikke i sig selv,  

 at vederlaget må anses for indkomst oppebåret ved selvstændig  

 erhvervsvirksomhed.
Endvidere er det ikke enhver lønudgift, der kan berettige  

 hertil, hvis arbejdet, der udføres af den pågældende medhjælp, er af  

 begrænset karakter.
Hvis den pågældende medhjælp er den skattepligtiges  

 ægtefælle, samlever eller en nærstående person, skal betingelserne med hensyn  

 til dokumentation for arbejdets omfang og udførelse for medarbejdende  

 ægtefæller være opfyldt.
Det vil som udgangspunkt sige mindst 3-4 timers  

 daglig arbejdsindsats, der ellers skulle have været udført af fremmed  

 arbejdskraft.
8. At indkomstmodtageren tilrettelægger arbejdet  

 selvstændigt, behøver ikke at betyde, at der ikke foreligger tjenesteforhold.  

 Der kan f.eks. være tale om højt uddannede personer eller overordnet  

 personale, herunder direktører.
Der behøver heller ikke at foreligge en  

 egentlig ansættelseskontrakt.
Det afgørende er en bedømmelse af de faktiske  

 forhold.
Løn til løsarbejdere, der ansættes fra dag til dag, er således  

 lønindkomst.
Der kan også være tale om, at forhold, man ellers ville bedømme  

 som selvstændig erhvervsvirksomhed, f.eks. ved levering af enkeltstående  

 ydelser, kan skifte karakter til et tjenesteforhold, hvis der opstår en mere  

 fast tilknytning til en hvervgiver.
At der beregnes moms af vederlaget  

 udelukker ikke, at der kan være tale om lønindkomst.
Toldvæsenet modsætter  

 sig normalt ikke momsregistrering, og der er endvidere visse muligheder for  

 frivillig momsregistrering.
 9. I pkt. 15 c i cirkulære nr. 22 af 9. december 1986  

 om personskatteloven og andre skattelove (skattereformen)  

 (personskattecirkulæret) og i pkt. 31 i cirkulære nr. 21 af 9. december 1986  

 om virksomhedsskatteloven (virksomhedsskattecirkulæret) ophæves 3. og 4.  

 afsnit, og i stedet indsættes:
»En virksomhed, der efter sin art og omfang efter de nævnte regler i  

 investeringsfondsloven og kildeskatteloven anerkendes som selvstændig  

 erhvervsvirksomhed, må også i forbindelse med anvendelsen af reglerne i  

 personskatteloven og virksomhedsskatteloven anerkendes som selvstændig  

 erhvervsvirksomhed.« Pkt. 15 e i personskattecirkulæret og pkt. 33 i  

 virksomhedsskattecirkulæret affattes således:
»Indkomst, der efter reglerne i ligningslovens § 9, stk. 1, anses som  

 lønmodtagerindkomst, kan ikke anses for indkomst ved selvstændig  

 erhvervsvirksomhed.
Der henvises til Skattedepartementets cirkulære om  

 afgrænsning mellem lønmodtagere og selvstændige erhvervsdrivende på  

 skattelovgivningens område.« Pkt. 15 f og g i personskattecirkulæret og pkt. 34 i  

 virksomhedsskattecirkulæret ophæves.
