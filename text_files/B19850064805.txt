(Afskrivningsbekendtgørelsen) I medfør af § 27, stk. 1, i lov om varmeforsyning, jfr. lovbekendtgørelse  

 nr. 330 af 29. juni 1983, fastsættes:
DRIFTSMÆSSIGE AFSKRIVNINGER § 1.  For idriftsatte anlæg indregnes driftsmæssige  

 afskrivninger i priserne på grundlag af de efter hidtil gældende regler  

 opgjorte afskrivningsgrundlag.
 § 2.  For nye anlæg indregnes driftsmæssige  

 afskrivninger i priserne på grundlag af den konstaterede anlægssum med  

 fradrag af henlæggelser, jfr. § 5.
§ 3.  Ved anlægssum forstås anskaffelsesprisen med  

 tillæg af de omkostninger, der er foranlediget af anskaffelsen.
Heri kan  

 endvidere indregnes byggerenter opgjort på idriftsættelsestidspunktet.
 Stk. 2.  På værker med forenet produktion fordeles den  

 totale anlægssum på de enkelte produkter efter rimelige driftsøkonomiske  

 principper.
 § 4.  Afskrivninger af de i §§ 1 og 2 nævnte værdier  

 foretages med indtil 20 procent om året.
 Stk. 2.  For anlæg idriftsat inden afslutningen af det  

 regnskabsår, der omfatter den 31. marts 1982, foretages afskrivninger over en  

 periode på højst 15 år fra det nævnte regnskabsår.
Stk. 3.  For anlæg idriftsat efter afslutningen af det  

 regnskabsår, der omfatter den 31. marts 1982, foretages afskrivninger  

 særskilt for det enkelte års samlede anlægssum.
Det enkelte års anlægssum  

 skal være afskrevet over en periode på højst 30 år fra  

 idriftsættelsestidspunktet.
HENLÆGGELSER § 5.  Gasog varmeprisudvalget kan tillade, at der i  

 priser for levering af opvarmet vand, damp eller gas indregnes henlæggelser  

 til nye anlæg.
 Stk. 2.  Henlæggelser kan tidligst påbegyndes 5 år før  

 det planlagte idriftsættelsessår.
Stk. 3.  I 5 år før idriftsættelsesåret kan der ialt  

 henlægges indtil 75 pct. af den budgetterede anlægssum, som denne vil  

 fremtræde på idriftsættelsestidspunktet ved akkumulering af de i  

 anlægsperioden bogførte anlægsomkostninger excl. renter.
Der kan ikke i noget  

 år henlægges mere end 20 pct. af den budgetterede anlægssum.
 Stk. 4.  På værker med forenet produktion fordeles  

 anlægssummen på de enkelte produkter efter rimelige driftsøkonomiske  

 principper.
 Stk. 5.  Såfremt henlæggelserne samlet overstiger 75  

 pct. af den konstaterede anlægssum excl. renter, modregnes det overskydende  

 beløb i priserne i idriftsættelsesåret og det efterfølgende år.
FORRENTNING AF INDSKUDSKAPITAL § 6.  Gas-og varmeprisudvalget kan tillade, at der i  

 priser for levering af opvarmet vand, damp eller gas indregnes en rimelig  

 forrentning af indskudskapital.
KAPITALDANNELSE § 7.  I tilfælde, hvor anvendelsen af reglerne i §§  

 1-5 medfører en urimelig kapitaldannelse, kan gas- og varmeprisudvalget  

 bestemme, at bogførte fondsmidler, herunder midler overført til ejerne - dog  

 bortset fra pensionsfond og rimelige driftskapitalmidler - anvendes til  

 nedsættelse af priserne på varmt vand, damp eller gas i forsyningsområderne.
UNDTAGELSE OG IKRAFTTRÆDEN § 8.  I tilfælde, hvor bestemmelserne i §§ 1-5  

 medfører væsentlige ulemper for virksomheder eller forbrugere eller urimelig  

 ulighed mellem virksomhederne, kan gas- og varmeprisudvalget undtage fra  

 bestemmelserne.
§ 9.  Bekendtgørelsen træder i kraft ved  

 bekendtgørelsen i Lovtidende.
Samtidig ophæves bekendtgørelse nr. 589 af 17.  

 november 1982.
 Stk. 2.  Bekendtgørelse nr. 589 af 17. november 1982  

 skal dog anvendes af virksomheden i det regnskabsår, der omfatter den 1.  

 januar 1986.
