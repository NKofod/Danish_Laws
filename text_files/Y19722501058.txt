Ved de møder, som licitationsloven giver de bydende adgang til at  

 afholde forud for en licitation, må der kun drøftes udbudsgrundlaget,  

 herunder spørgsmål om teknisk begrundede forbehold.
I en konkret sag vedtog  

 de bydende et fælles forbehold, der ændrede udbudsmaterialets forskrifter om  

 udgangspunktet for prisregulering af arbejde, der udførtes efter udløbet af  

 en toårig fastprisperiode.
 Monopoltilsynet fandt ikke, at licitationslovens § 4, stk. 3 gav de  

 bydende hjemmel til at vedtage dette forbehold, som efter tilsynets  

 opfattelse ikke virker til en klargøring af udbudsmaterialet, men vedrører  

 prismæssige forhold og ændrer fordelingen af risikoen for prisudviklingen  

 mellem bygherre og entreprenør.
Udbudsbetingelserne og forbeholdet Sagen drejede sig om en licitation over en betonentreprise udbudt af  

 byggeadministrationen for de højere læreanstalter i henhold til  

 boligministeriets fastpriscirkulære.
For de dele af arbejdet, der skulle  

 komme til udførelse inden for to år fra tilbudsdagen, skulle tilbudspriserne  

 stå fast.
For arbejde, der skulle udføres senere, havde bygherren i  

 overensstemmelse med fastpriscirkulæret fastsat, at prisregulering skulle ske  

 med udgangspunkt i Danmarks Statistiks byggeindeks for montagebyggeri på  

 toårsdagen for tilbudsafgivelsen.
Reguleringen skulle finde sted ved  

 arbejdets aflevering.
På et møde før licitationen søgte de bydende at få bygherren til at ændre  

 denne bestemmelse, som efter deres opfattelse var i strid med  

 fastpriscirkulærets principper, var vanskelig at administrere og ville give  

 entreprenøren en finansieringsbyrde.
Bygherren fastholdt dog sit krav, og  

 derefter vedtog de bydende et fælles forbehold gående ud på, at  

 prisregulering efter den toårige fastprisperiode skulle ske efter byggeindeks  

 med licitationsdagen som basis, og at afregning skulle ske en gang månedligt.
Entreprenørforeningens opfattelse Sagen blev forelagt for monopoltilsynet, som bl.a. modtog en redegørelse  

 fra Entreprenørforeningen.
Entreprenørforeningen hævdede, at det tagne forbehold var foreneligt med  

 licitationslovens § 4, stk. 3, idet forbeholdet alene vedrørte, hvorledes  

 udbudsmaterialet konkret skulle fortolkes.
Der var ikke tale om nogen  

 drøftelse af den samlede tilbudssum eller af enkeltpriser, som var  

 bestemmende for denne sum.
Forbeholdet tjente til at skabe klarhed over  

 omfanget af den fastprisrisiko, som de bydende påtog sig ved afgivelsen af  

 deres tilbud.
Monopoltilsynets udtalelse Monopoltilsynet fandt, at licitationslovens § 4, stk. 3, ikke giver de  

 bydende hjemmel til at vedtage et sådant forbehold.
Om begrundelsen for denne  

 afgørelse hedder det i tilsynets skrivelse af 16. marts 1972 til  

 Entreprenørforeningen:
».....Licitationslovens § 4, stk. 3, bestemmer, at »forud for  

 licitationen må bydende kun afholde møder vedrørende licitationen til  

 drøftelse af udbudsgrundlaget, herunder spørgsmål om teknisk begrundede  

 forbehold.« I direktoratets vejledning om licitation m.v. anføres, at lovens  

 formulering indebærer, at drøftelserne ikke må omfatte prismæssige forhold.  

 Dette stemmer overens med praksis efter den tidligere licitationsordning.
Ved lovens tilblivelse har alene været tale om, at forhåndsmøderne skulle  

 medvirke til at opnå en entydig definition af den udbudte entreprise, således  

 som denne defineres i udbudsmaterialet, d.v.s. tegninger, beskrivelser og  

 betingelser af teknisk og finansiel art.
Gennem drøftelserne skulle kunne  

 opnås en klargøring af grundlaget for tilbudsberegningen og dermed af de  

 forpligtelser og rettigheder, som et tilbuds accept ville indebære.
 Monopollovens regler vil ikke kunne påregnes at give fornøden sikkerhed  

 mod eventuelle urimelige konkurrencebegrænsninger gennemført ved konkrete  

 licitationsaftaler, hvilket må tale for en snæver fortolkning af  

 licitationslovens § 4, stk. 3. I forbindelse hermed kan henvises til  

 bemærkningerne til licitationslovforslaget, hvoraf bl.a. fremgår, at  

 licitationsloven skulle danne et supplement til monopolloven, der ikke er  

 udformet under hensyn til de særlige forhold, som foreligger ved  

 licitationsaftaler m.v.
Det konkret vedtagne forbehold angår prisregulering og virker ikke til en  

 klargøring af udbudsmaterialet.
Forbeholdet vedrører prismæssige forhold og  

 ændrer fordelingen af risikoen for prisudviklingen mellem bygherre og  

 entreprenører.
