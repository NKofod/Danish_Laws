(Til samtlige kommuner, statsamter og  

 Den Sociale Ankestyrelse) Efter den ny Nordiske Konvention om Social Sikring af 15. juni 1992, som  

 trådte i kraft den 1. januar 1994, er der åbnet mulighed for at nordiske  

 statsborgere kan få deres pensioner omberegnet efter reglerne i konventionens  

 artikel 27, (bil.1), hvis pensionen er tilkendt inden den 1. januar 1994.
Efter den tidligere nordiske konvention af 1981 blev pension i Norden som  

 hovedregel udbetalt af bopælslandet, på grundlag af en samlet nordisk  

 bopælstid.
Dette princip er forladt i den nye konvention, som følger reglerne  

 i EF-forordning nr. 1408/71 om social sikring af vandrende arbejdstagere  

 indenfor De Europæiske Fællesskaber.
Herefter udbetales der brøkpensioner i  

 forhold til bopælsperioder i de enkelte nordiske lande, hvor pensionisten har  

 været bosat i mindst 3 år eller har været beskæftiget i mindst 1 år.  

 Konventionen er bekendtgjort i Lovtidende C, som bekendtgørelse nr. 83 af 8.  

 september 1994.
 Bopælskommunen har efter pensionsloven ansvaret for behandling af  

 ansøgninger om omberegning af pension for pensionister med bopæl i Danmark.  

 Direktoratet behandler ansøgninger om omberegning af pension for pensionister  

 med bopæl i et andet nordisk land eller i et EU-land.
 Vi har i det følgende nærmere beskrevet de særlige omberegningsregler til  

 brug for kommunens behandling af ansøgninger fra pensionister her i landet.
ANSØGNING OM OMBEREGNING Pensioner, der er tilkendt før den 1. januar 1994, kan efter anmodning fra  

 pensionisten eller beslutning fra kommunen omberegnes efter de nye regler.  

 Kommunen har således en selvstændig kompetence til at rejse sag om  

 omberegning for pensionister med bopæl her i landet Omberegning af pension tillagt nordiske statsborgere med bopæl i Danmark  

 behandles af kommunerne efter de almindelige regler i lovgivning om social  

 pension.
Dir.4.kt.j.nr. 40-0160-95 Pensionen beregnes på grundlag af den pågældendes alder og bopælstid, da  

 pensionen blev tilkendt her i landet.
 Har pensionisten ansøgt eller kommunen rejst sag om omberegning inden 2 år  

 efter den ny konventions ikrafttræden, det vil sige senest den 31. december  

 1995, ydes den omberegnede pension med tilbagevirkende kraft fra den 1.  

 januar 1994.
BEHANDLING AF ANSØGNING De nordiske lande har aftalt følgende fremgangsmåde ved behandling af  

 ansøgning om omberegning af pension:
 Oplysninger til brug for ansøgning om pension fra et andet nordisk land,  

 gives på et skema, som udfyldes af kommunen eller pensionisten. (bil.2).
Kommunen sender skemaet til kontaktorganet (bil.3) i det/de berørte lande  

 sammen med alle relevante oplysninger til brug ved behandling af  

 pensionsansøgningen.
Ved ansøgning om invalide/førtidspension skal der  

 vedlægges lægelige oplysninger.
 Hvert enkelt land træffer afgørelse om ret til pension efter landets egen  

 lovgivning og er ikke bundet af andre landes afgørelser.
 Når det berørte land har truffet afgørelse i sagen, sendes den nationale  

 beslutning til den danske bopælskommune sammen med ankevejledning.
Den danske kommune udregner herefter den danske pension samt eventuelt  

 tillæg, jfr. næste afsnit.
Kommunen laver en sammenfattende afgørelse om den  

 samlede pension (bil. 4 og 5). Kommunen sender den sammenfattende afgørelse  

 om den samlede pension fra de enkelte lande sammen med de nationale  

 afgørelser og ankevejledning til pensionisten.
 Kommunen sender samtidig kopi af den sammenfattende afgørelse til de  

 berørte lande.
 Af administrative hensyn skal den første udbetaling af den omregnede  

 pension og eventuelt tillæg ske den 1. i måneden, 3 måneder efter datoen på  

 den sammenfattende afgørelse, således at pensionen udbetales samtidigt fra de  

 berørte lande til pensionisten.
TILLÆG Hvis den omberegnede pension er lavere end den hidtil udbetalte danske  

 pension, skal der ydes et tillæg, som udgør forskellen mellem den omberegnede  

 pension og pensionen beregnet efter de tidligere regler, jfr. konventionens  

 artikel 27, stk. 4. (bil.1).
 Tillægget udbetales hver måned af kommunen til pensionister her i landet  

 sammen med pensionen.
Tillægget beregnes i forhold til den grundpension, pensionisten ville have  

 ret til efter den gamle konvention.
Såfremt en pensionist kun ønsker at  

 modtage pension fra et land eller ønsker at opsætte pensionsudbetalingen,  

 udbetales der ikke tillæg.
Hvert år den 1. januar reguleres tillægget på grundlag af de  

 pensionsbeløb, der gælder på dette tidspunkt, og ydes med samme beløb hele  

 året.
Tillægget beregnes efter kursen den 1. januar i beregningsåret og på  

 grundlag af pensionssatsen den 1. januar i de andre udbetalende lande.
 Tillægget reguleres, hvis der sker ændringer af pensionistens civilstand,  

 indtægter m.m., som medfører ændringer i en pension udbetalt efter reglerne i  

 lov om social pension.
EKSEMPLER PÅ OMBEREGNING De samlede pensioner er mindre end den hidtil udbetalte pension Tillægget ydes af kommunen.
Tillægget beregnes således:
 Pensioner fra de øvrige nordiske lande omregnes til danske kroner pr. 1.  

 januar 1994. Hvis de samlede pensioner inklusiv den danske pension er mindre  

 end den hidtil udbetalte pension, udbetaler kommunen et tillæg, således at  

 den samlede pensionsudbetaling forbliver uændret.
 Se regneeksempel 1.
De samlede pensioner er større end den hidtil udbetalte pension Pensionen fra de øvrige nordiske lande omregnes til danske kroner pr.  

 01.01.1994 og opgøres for hele efterbetalingsperioden, dvs. fra den  

 01.01.1994 til datoen for pensionsudbetalingen.
Dette beløb sammenlignes med  

 den danske pension, der er udbetalt i samme periode.
Herefter fratrækkes det  

 beløb, der er betalt for meget i dansk pension.
Det/de berørte lande  

 udbetaler et beløb svarende til differencen.
 Se regneeksempel 2.
Såfremt pensionisten ikke har haft 3 års bopæl i Danmark, på tidspunktet  

 for omberegningen og derfor stadig modtager pension fra et andet nordisk  

 land, omregnes pensionen fra de øvrige nordiske lande til danske kroner pr.  

 01.01.1994 og opgøres for hele efterbetalingsperioden.
Dette beløb fratrækkes  

 beløbet, der skulle have været været udbetalt i samme periode fra Danmark.  

 Danmark udbetaler et beløb svarende til differencen.
 Se regneeksempel 3 og 4.
Den pension, pensionisten har ret til fra et andet nordisk land i  

 tidrummet fra den 01.01.1994 og frem til udbetalingstidspunktet, bliver  

 modregnet i den danske pension, som er udbetalt i samme periode.
Der bliver  

 således ikke tale om udbetaling af pension fra et andet nordisk land med tilbagevirkende kraft eller refusion landene imellem.
Vejledningen vedlægges et sæt med spørgeskema, sammenfattende  

 pensionsafgørelse med tillæg og sammenfattende afgørelse.
Sættet kopieres i kommunen til brug ved  

 behandling af omberegningssager.
 Denne vejledning afløser Direktoratets vejledning af 22. december 1993 om  

 omberegning af pension efter den nordiske konvention.
 DIREKTORATET FOR SOCIAL SIKRING OG BISTAND DEN 1. SEPTEMBER 1995.
