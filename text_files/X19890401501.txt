 N.N. søgte om at få ændret en i forbindelse med indflytningen ydet  

 kommunegaranti for et boligindskudslån til et rente- og afdragsfrit  

 beboerindskudslån, efter at hun var blevet alene.
Både kommunen og amtsankenævnet meddelte afslag.
Nævnet lagde vægt på,  

 at lån til betaling af beboerindskud kun kan ydes i forbindelse med  

 påbegyndelse af et lejemål.
 I brev af 17. juni 1988 har De klaget over, at det sociale udvalg i  

 Kerteminde Kommune ved afgørelse af 26. maj 1988 har afslået at ændre en  

 tidligere kommunegaranti for boligindskudslån til et rente- og afdragsfrit  

 lån efter § 49, stk. 1 i boligstøtteloven.
 Amtsankenævnet har i møde den 4. april 1989 truffet følgende afgørelse:
 »Amtsankenævnet tiltræder det af det sociale udvalg i Kerteminde  

 Kommune meddelte afslag på N.N.'s ansøgning af 13. maj 1988 om rente- og  

 afdragsfrit beboerindskudslån til boligen X.X, 5300 Kerteminde.
Nævnet har herved lagt vægt på, at lån til betaling af beboerindskud alene  

 kan ydes i forbindelse med påbegyndelse af et lejemål, jfr.
Boligstyrelsens  

 udtalelse af 2. marts 1989.
Afgørelsen er truffet i henhold til lov om individuel boligstøtte, § 49,  

 stk. 1, jfr.
Boligstyrelsens vejledning af 22. oktober 1987, pkt. 16.3., 1.  

 afsnit samt pkt. 16.4., afsnit 5.« Afgørelsen er truffet på grundlag af de oplysninger og lovbestemmelser  

 m.v., som fremgår af vedlagte fotokopi af sagsresumee.
 Amtsankenævnets afgørelse kan ikke indbringes for anden administrativ  

 myndighed, men Boligministeren (Boligstyrelsen) kan dog optage en sag til  

 behandling, hvis det skønnes, at sagen er af principiel betydning.
 En anmodning herom skal inden 4 uger efter modtagelsen af denne skrivelse  

 indgives til Amtsankenævnet, Ørbækvej 100, 5220 Odense SØ, der fremsender  

 anmodningen til Boligstyrelsen tillige med sagens akter.
P.
A.
V.
 e.b.
