Bekendtgørelse om ændring af bekendtgørelse om krav til tekniske specifikationer m.v. for offentligt tilgængelig infrastruktur for alternative drivmidler og motorkøretøjsmanualer1) §  1 I bekendtgørelse nr. 57 af 25. januar 2018 om krav til tekniske specifikationer m.v. for offentligt tilgængelig infrastruktur for alternative drivmidler og motorkøretøjsmanualer foretages følgende ændringer:
 1. Efter § 5 indsættes:
»§ 5 a.
Alle offentligt tilgængelige ladestandere skal også give brugere af elektriske køretøjer mulighed for opladning på ad hoc-basis, uden at de skal indgå en kontrakt med den pågældende elektricitetsleverandør eller operatør.« 2. Efter § 9 indsættes:
»§ 9 a.
På alle offentligt tilgængelige ladestandere skal der på klar og synlig måde oplyses om prisen for opladning.« 3. § 12, stk. 3, affattes således:
»Stk. 3. Bekendtgørelsen finder anvendelse for offentligt tilgængelige ladestandere, tankstationer og optankningsfaciliteter til strømforsyning fra land til fartøjer, jf. § 2, nr. 3-6, opstillet eller fornyet den 31. januar 2018 eller derefter.
Bestemmelsen i § 8 finder dog først anvendelse fra den 12. oktober 2018, hvorefter den finder anvendelse på både eksisterende og nye tankstationer.
Bestemmelserne i §§5a og 9a finder dog først anvendelse fra den 1. juli 2018, hvorefter de finder anvendelse på både nye og eksisterende ladestandere.« § 2 Bekendtgørelsen træder i kraft den 1. juli 2018.
Transport-, Bygnings- og Boligministeriet, den 8. maj 2018 Ole Birk Olesen / Sysser Davidsen 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2014/94/EU af 22. oktober 2014 om etablering af infrastruktur for alternative brændstoffer, EU-tidende 2014, nr.
L 307, side 1.
