Nr LSF 146 Forslag til Lov om ændring af lov om beskatning til kommunerne af faste  

 ejendomme (Den amtskommunale grundskyldpromille) Fremsat af indenrigsministeren (Thor Pedersen) den 17. januar 1990 Vedtaget ved tredjebehandling den 8. maj 1990 Lov nr. 303 af 16/05/1990 § 1 I lov om beskatning til kommunerne af faste ejendomme, jf.  

 lovbekendtgørelse nr. 595 af 5. september 1986, som senest ændret ved lov nr.  

 221 af 5. april 1989, ændres i § 5, stk. 1, »1987-1990« til:  

 »1991-1993«.
§ 2 Loven har virkning fra og med skatteåret 1991.
Oprindeligt fremsat forslag § 1 I lov om beskatning til kommunerne af faste ejendomme, jf.  

 lovbekendtgørelse nr. 595 af 5. september 1986, som senest ændret ved lov nr.  

 221 af 5. april 1989, ændres i § 5, stk. 1, »1987-1990« til:  

 »1991-1993«.
§ 2 Loven har virkning fra og med skatteåret 1991.
Bemærkninger til lovforslaget 1. Formål Formålet med lovforslaget er at forlænge den kommunale ejendomsskattelovs  

 regel om en amtskommunal grundskyldpromille på 10 for skatteårene 1987-1990,  

 så den amtskommunale grundskyld ligeledes skal udskrives med 10 promille for  

 skatteårene 1991-1993.
2. Størrelsen af den amtskommunale grundskyldpromille Ifølge § 2 i lov om udskrivning af skat til amtskommunen skal de  

 amtskommunale skatter udskrives med halvdelen som indkomstskat og den anden  

 halvdel som grundskyld, dog må grundskyldpromillen højst udgøre 20 (det  

 såkaldte amtskommunale ligningsforhold).
Fra og med 1978 har den amtskommunale grundskyldpromille imidlertid været  

 fastsat ved lov.
Senest blev § 5 i den kommunale ejendomsskattelov i 1986  

 affattet således, at den amtskommunale grundskyldpromille fastsattes til 10  

 for skatteårene 1987-1990, jf. lov nr. 312 af 4. juni 1986.
 Tanken med den seneste fastsættelse af promillen for perioden 1987-90 var,  

 at spørgsmålet skulle overvejes i forbindelse med 19. alm. vurdering pr. 1.  

 januar 1990.
 19. alm. vurdering, der ville have haft ejendomsskattemæssig virkning fra  

 og med 1991, er imidlertid blevet udsat.
 Det foreslås herefter at forlænge reglen i den kommunale  

 ejendomsskattelovs § 5 om en amtskommunal grundskyldpromille på 10 for  

 perioden 1987-1990, så den amtskommunale grundskyld også skal udskrives med  

 10 for perioden 1991-1993.
 Reglerne om landbrugets promillefonde indgår som et led i reglen i  

 ejendomsskattelovens § 5 om en amtskommunal grundskyldpromille på 10. Disse  

 vil dermed blive videreført uændret for perioden 1991-1993.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om beskatning til kommunerne af faste ejendomme, jf.  

 lovbekendtgørelse nr. 595 af 5. september 1986, som senest ændret ved lov nr.  

 221 af 5. april 1989, ændres i § 5, stk. 1, »1987-1990« til:  

 »1991-1993«.
 § 5. Uanset § 2 i lov om udskrivning af skat til amtskommunen udskrives  

 amtskommunal grundskyld for skatteårene 1987-1990 med 10 promille af den  

 afgiftspligtige grundværdi.
Stk. 2. Kommunerne indbetaler til statskassen en del af den amtskommunale  

 grundskyld, der opkræves af ejendomme, som på tidspunktet for den vurdering,  

 der lægges til grund ved skatteberegningen, må anses for benyttet til  

 landbrug, gartneri, planteskole eller frugtplantage, jf. § 33, stk. 1, i  

 vurderingsloven.
Beløbet udgør 4,3 promille af de pågældende ejendommes  

 afgiftspligtige grundværdier bortset fra de afgiftspligtige grundværdier, der  

 er fastsat for stuehuse med tilhørende grund og have.
Beløbet indbetales af  

 vedkommende kommune med halvdelen senest henholdsvis den 10. april og den 10.  

 oktober.
Ved senere indbetaling svarer kommunen morarente med 1 pct. månedlig  

 pr. påbegyndt måned fra betalingsfristen at regne.
 Stk. 3. Landbrugsministeren fastsætter de nærmere regler om beløbenes  

 afregning til statskassen.
