Bekendtgørelse om regulering af erstatnings- og forsikringsbeløb i henhold til jernbaneloven I medfør af § 40, stk. 7, § 49, stk. 3, og § 53, stk. 4, i jernbaneloven, jf. lov nr. 686 af 27. maj 2015, fastsættes efter bemyndigelse i henhold til § 4, stk. 1, i bekendtgørelse nr. 2432 af 14. december 2021 om Trafikstyrelsens opgaver og beføjelser, klageadgang og kundgørelse af visse af Trafikstyrelsens forskrifter:
§ 1.  Efter jernbanelovens § 49, stk. 3, reguleres den i bestemmelsen nævnte beløbsgrænse for erstatning hvert år pr. 1. januar med 2 pct. tillagt tilpasningsprocenten for det gældende finansår, jf. lov om satsreguleringsprocent.
De herefter fremkomne beløb afrundes til nærmeste kronebeløb, der kan deles med 100.
Stk. 2. Efter § 4, stk. 5, i bekendtgørelse nr. 1461 af 15. december 2009 om ansvarsforsikring for jernbanevirksomheder og jernbaneinfrastrukturforvaltere reguleres de i bekendtgørelsen nævnte beløbsgrænser hvert år pr. 1. januar med 2 pct. tillagt tilpasningsprocenten for det gældende finansår, jf. lov om en satsreguleringsprocent.
De herefter fremkomne beløb afrundes til nærmeste kronebeløb, der kan deles med 1 million.
 Stk. 3. Tilpasningsprocenten for finansåret 2023 udgør 1,0, jf. § 2 i bekendtgørelse nr. 1204 om satsreguleringsprocenten, tilpasningsprocenten og satstilpasningsprocenten for finansåret 2023. Tilpasningsprocenten tillagt 2 procentpoint, jf. stk. 1 og 2, udgør 3,0.
 § 2. Med virkning for skader, der indtræder i perioden 1. januar 2023  31. december 2023, udgør det i jernbanelovens § 49, stk. 3, nævnte beløb 18.700 kr. (håndbagage).
 § 3. For perioden 1. januar 2023  31. december 2023 skal forsikringsbeløbet, som angivet i § 4, stk. 1, i bekendtgørelse nr. 1461 af 15. december 2009 om ansvarsforsikring for jernbanevirksomheder og jernbaneinfrastrukturforvaltere, og virksomheder som er certificeret i henhold til jernbanelovens § 11, som minimum udgøre 466 mio. kr. i årlig dækning (personskade, tab af forsørger og tingskade).
 Stk. 2. For perioden 1. januar 2023  31. december 2023 skal forsikringsbeløbet, som angivet i § 4, stk. 2, i bekendtgørelse nr. 1461 af 15. december 2009 om ansvarsforsikring for jernbanevirksomheder og jernbaneinfrastrukturforvaltere, og virksomheder som er certificeret i henhold til jernbanelovens § 11, som minimum udgøre 77 mio. kr. i årlig dækning (jernbanehistoriske og turistmæssige formål).
 Stk. 3. For perioden 1. januar 2023  31. december 2023 skal forsikringsbeløbet, som angivet i § 4, stk. 3, i bekendtgørelse nr. 1461 af 15. december 2009 om ansvarsforsikring for jernbanevirksomheder og jernbaneinfrastrukturforvaltere, og virksomheder som er certificeret i henhold til jernbanelovens § 11, som minimum udgøre 15 mio. kr. i årlig dækning (veteranbane og veteransporveje  nominel sporvidde fra 1000 mm til og med 1435 mm samt smalspor  nominel sporvidde fra 500 mm til og med 1000 mm).
 § 4. Bekendtgørelsen træder i kraft 1. januar 2023.
 Stk. 2. Bekendtgørelse nr. 1234 af 7. oktober 2016 om regulering af erstatnings- og forsikringsbeløb i henhold til jernbaneloven ophæves.
