Tillægsbetænkning afgivet af Udvalget vedrørende Grønlandske  

 Forhold den 17. april 2007 Tillægsbetænkning over Forslag til lov om pengesedler i Grønland [af  

 økonomi‑ og erhvervsministeren (Bendt Bendtsen)] 1. Ændringsforslag Økonomi- og erhvervsministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 11. oktober 2006 og var til 1.  

 behandling den 26. oktober 2006. Lovforslaget blev efter 1. behandling  

 henvist  

 til behandling i Udvalget vedrørende Grønlandske Forhold.
Lovforslaget var  

 til  

 2. behandling den 8. december 2006, hvorefter det blev henvist til fornyet  

 behandling i Udvalget vedrørende Grønlandske Forhold.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Spørgsmål Udvalget har under den fornyede behandling af lovforslaget  

 stillet 3 spørgsmål til økonomi- og erhvervsministeren til skriftlig  

 besvarelse.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med det  

 stillede ændringsforslag.
Socialdemokratiets,  

 Socialistisk Folkepartis og Enhedslistens medlemmer af udvalget har  

 tilsluttet  

 sig vedtagelsen af lovforslaget af principielle grunde.
S, SF og EL vil ikke  

 modsætte sig en ikrafttræden af lovforslaget.
Lovforslaget omfatter alene  

 forhold i Grønland, og inden Folketingets behandling af lovforslaget er det  

 blevet behandlet og vedtaget af Grønlands Landsting.
S, SF og EL kan dog ikke  

 tilbageholde en forundring over proceduren for tilblivelsen af lovforslaget.  

 Indførelse  

 af en særlig grønlandsk pengeseddel, der alene kan anvendes i Grønland,  

 forekommer ikke at være tidssvarende i en tid, hvor elektroniske  

 betalingsmidler bruges i stigende omfang.
S, SF og EL konstaterer, at  

 statsministeren over for udvalget har tilkendegivet, at ansvaret for  

 undfangelsen  

 af ideen om indførelse af en særlig grønlandsk pengeseddel er  

 statsministerens.
 Dansk Folkepartis  

 medlemmer af udvalget udtrykte ved Folketingets 1. behandling af L 42  

 deres  

 uforbeholdne tilslutning til lovforslaget, idet Dansk Folkeparti havde  

 fået forståelsen af, dels at der var tale om et grønlandsk ønske, og  

 dels at  

 det ville være af betydning for grønlænderne at få egne pengesedler  

   

 ligesom færingerne for lang tid siden har fået dem.
 Efter førstebehandlingen i  

 Folketinget erfarede Dansk Folkeparti dog, at det ingenlunde var et  

 enigt Landsting, der stod bag ønsket, idet såvel Atassut som Demokraterne  

 afviste forslaget.
 Yderligere blev det under  

 udvalgsbehandlingen klarlagt, at det er statsministeren, som er ophavsmand  

 til  

 ideen, og at ideen således hverken stammer fra Landstinget eller fra  

 landsstyret.
Disse efterfølgende  

 oplysninger kølnede Dansk Folkepartis engagement i sagen, idet Dansk  

 Folkeparti  

 ikke ønskede, at Dansk Folkeparti eller Folketinget i den videre debat i  

 Grønland skulle blive part i en rent grønlandsk diskussion om for eller  

 imod grønlandske pengesedler.
Dertil kom, at det var Dansk Folkepartis  

 opfattelse, at de grønlandske pengesedler burde være gangbar mønt også i  

 Danmark og på Færøerne.
Sluttelig har landsstyret   

 på opfordring af Grønlandsudvalget  dog igen  

 skriftligt bekræftet,  

 at man på Grønland virkelig ønsker pengesedlerne Dansk Folkeparti  

 står derfor fortsat ved vor oprindelige støtte til L 42 og vil  

 ved 3. behandling stemme for lovforslaget.
 Tjóðveldisflokkurin og Fólkaflokkurin var på tidspunktet for  

 tillægsbetænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
 4. Ændringsforslag med bemærkninger.
Ændringsforslag Af  

 	  

  

 økonomi- og erhvervsministeren,  

  

 tiltrådt af  

  

 udvalget:
Til § 4 1)  

  

 I  

  

 stk. 1  

  

 ændres  

 »1. januar«  

 til:  

 »1.  

 juni«.
[Ændret ikrafttræden] Bemærkninger Til nr. 1 Den foreslåede ændring udskyder ikrafttrædelsen af lovforslaget  

 fra den 1. januar 2007 til den 1. juni 2007.
 Udvalget vedrørende Grønlandske Forhold er blevet forsinket i  

 behandlingen af lovforslaget, og det er derfor nødvendigt at udskyde  

 ikrafttrædelsen.
Kim Andersen (V)   

 Pia Larsen (V)   

 Lars Christian Lilleholt (V)   

 Birthe Rønn Hornbech (V)   

 Karsten Nonbo (V)   

 Kristian Thulesen Dahl (DF)   

 Søren Espersen (DF)   

 Per Ørum Jørgensen (KF)   

 Lars Barfoed (KF)   

 Frank Jensen (S)   

 Mogens Lykketoft (S)   

 Niels Sindal (S)   

 Niels Helveg Petersen (RV)   

 Kristen Touborg (SF)   

 Line Barfod (EL)   

 Lars Emil Johansen  (SIU)  

  

  fmd.  

  

 Sofia Rossen (IA) Tjóðveldisflokkurin og Fólkaflokkurin havde ikke  

 medlemmer i udvalget.
