1. Distriktsudvalgene er nedsat i henhold til Lov om  

 hjemmeværnet § 12. Det fremgår af loven, at udvalgene er udgået af det  

 kommunale selvstyre og nedsat af Forsvarsministeren.
Det er uvildige og  

 uafhængige instanser, hvis afgørelser er inappellable.
2. Distriktsudvalgenes opgave er ud fra rent  

 samfundsmæssige synspunkter at træffe afgørelse om, hvorvidt ansøgerne bør  

 have adgang til at forrette tjeneste i hjemmeværnet, primært under  

 hensyntagen til den dermed følgende forpligtelse til at opbevare våben og  

 ammunition på bopælen.
Det er af afgørende betydning, at der i hjemmeværnet  

 kun optages personer, som samfundet med tryghed tør overlade våben.
 3. Grundlaget for udvalgenes afgørelser udgøres af -  

 begæringen med helbredserklæring og påtegninger, herunder eventuelt  

 hjemmeværnslægens, samt eventuelle bilag, - udvalgets forhåndskendskab til  

 eller fremskaffede oplysninger om ansøgeren, - indhentet straffeattest.
3.1. Begæringen tilgår distriktsudvalgene fra de personelforvaltende myndigheder, som er Hjemmeværnskommandoen, Hjemmeværnsregion I - VI og VIII og Bornholms Hjemmeværn.
Disse myndigheder påser - til vejledning for udvalgene - følgende forhold:
3.2. Det er i loven forudset, at distriktsudvalgene ikke kan have det  

 tilstrækkelige kendskab til beboerne i hele deres distrikt.
Der er derfor i §  

 12, stk. 2, åbnet adgang til for hvert »underområde« at udpege  

 indtil 3 personer til at bistå med arbejdet.
Ved et sådant underområde  

 forstås et kompagni-, flotille- eller eskadrilleområde.
3.3. Straffeattest.
Til brug for distriktsudvalgene indhenter de  

 personelforvaltende myndigheder ved enhver ansøgning om optagelse eller  

 genoptagelse i hjemmeværnet straffeattest i henhold til Justitsministeriets  

 cirkulære af 5. december 1962.
 Har ansøgeren forrettet værnepligtstjeneste i forsvaret, søger den  

 personelforvaltende myndighed endvidere at fremskaffe militær straffeattest  

 ligeledes til brug for distriktsudvalgene.
 Straffeattesten skal behandles med diskretion og tilbagesendes den  

 personelforvaltende myndighed, der foretager tilintetgørelse ved brænding  

 efter afbenyttelsen.
 Personer, som for forsætlig lovovertrædelse er idømt ubetinget straf af  

 fængsel i mindst 3 måneder, eller som er straffet for forsætlig vold, bør  

 ikke optages i hjemmeværnet, før en straffri periode på 5 år er forløbet.
Personer, hvis psykiske forhold ikke er tilfredsstillende, kan normalt  

 ikke optages i hjemmeværnet.
I tvivlstilfælde indhentes lægeerklæring.  

 Ligeledes kan personer, som har vist tendens til overdreven spiritusnydelse,  

 normalt ikke optages hjemmeværnet.
 3.4. Personer, der ikke har dansk indfødsret, må have opholdt sig her i  

 landet i mindst 5 år og skal, efter det foreliggende, ønske at tage fast  

 ophold her i landet.
 Efter omstændighederne kan udvalgene dog dispensere fra de her fastsatte  

 krav, især for ansøgere med statsborgerskab i de nordiske lande.
 Der henvises i øvrigt til foranstående pkt. 3.1.(b).
 4. Såfremt det af en begæring eller på anden måde  

 fremgår, at en af vedtegningerne A.5.a, A.5.b eller A.5.c indgår i ansøgerens  

 sessionsbedømmelse, skal distriktsudvalgene være særligt opmærksomme på  

 nærværende bestemmelsers pkt. 2.
 Til grund for disse sessionsvedtegninger ligger følgende:
 A.5.a: Forløbne eller tilstedeværende sindssygdomme.
A.5.b: Åndssvaghed.
Utilstrækkelige åndelige evner.
Ringe åndelige evner,  

 der ikke udelukker anvendelse til al krigstjeneste, men er for ringe for  

 uddannelse ved våbnene m.m.
 A.5.c: Sjælelige abnormiteter, der uden at kunne betegnes som sindssygdom  

 eller åndssvaghed gør den pågældende uegnet til militærtjeneste.  

 Homoseksualitet.
Disse vedtegninger spænder fra ordblindhed, som normalt ikke er til  

 hindring for optagelse i hjemmeværnet, til tilstande, der gør det absolut  

 uforsvarligt at udlevere våben og ammunition til den pågældende.
Begæring fra  

 ansøgere med en af disse vedtegninger vil derfor - inden de tilsendes  

 distriktsudvalget - være fyldigst muligt belyst af både den  

 personelforvaltende myndighed og hjemmeværnslægen med hensyn til baggrunden  

 for vedtegningen og det forsvarlige i at betro den pågældende våben og  

 ammunition.
 De oplysninger, der på denne måde tilgår distriktsudvalgene, skal  

 behandles med diskretion.
 Til yderligere vejledning med hensyn til sessionsbedømmelser vedlægges  

 »Oversigt over de for bedømmelse af værnepligtige anvendte  

 betegnelser«.
5. Hjemmeværnet er fortsat udelukkende baseret på  

 frivillig deltagelse, hvorfor indkaldelse og direkte udskrivning til  

 hjemmeværnet ikke finder sted.
Lovens -§ 13 og 14 har derfor ingen aktuel  

 interesse.
Hvis og når anvendelsen af disse paragraffer måtte blive aktuel,  

 kan særlige direktiver imødeses udsendt.
De i § 13, stk. 2, under nr. 2 nævnte værnepligtige er udskrevet med  

 betegnelsen B:Hv.
De behandles af distriktsudvalgene som alle andre, der  

 søger optagelse i hjemmeværnet.
6. Distriktsudvalgenes arbejde ledes og koordineres af  

 formanden, der foranlediger en simpel registratur ført.
Den skal for hver  

 ansøger udvise løbenummer, dato for begæringens modtagelse, personnummer og  

 fulde navn, afgørelse og dato for returnering til den personelforvaltende  

 myndighed.
 Ved begyndelsen af en funktionsperiode bør distriktsudvalget for at sikre  

 funktionen under formandens eventuelle bortrejse eller anden hindring  

 indstille et udvalgsmedlem til godkendelse som formandens stedfortræder.  

 Indstillingen tilsendes Den Kommitterede for Hjemmeværnet, der forelægger  

 denne til Forsvarsministeriets godkendelse.
 Af hensyn til ansøgerne bør begæringen færdigbehandles hurtigst muligt,  

 men ingen sinde hurtigere, end en forsvarlig og samvittighedsfuld behandling  

 tillader det.
 Den Kommitterede for Hjemmeværnet eller en repræsentant for denne kan  

 efter behov sammenkalde udvalgene til drøftelse af spørgsmål af fælles  

 interesse med henblik på at tilstræbe en ensartet virksomhed over hele  

 landet.
 Ligeledes kan distriktsudvalgene efter behov rette henvendelse vedrørende  

 udvalgets virksomhed til Den Kommitterede for Hjemmeværnet eller dennes  

 stedlige repræsentant (områdekonsulenten).
 7. Ydelser m.v. i forbindelse med udvalgsarbejdet  

 udbetales af hjemmeværnsregionerne (Bornholms Hjemmeværn). Detailbestemmelser  

 herom tilgår de regnskabspligtige myndigheder fra Hjemmeværnskommandoen.
Bilag til Retningslinier for distriktsudvalgenes virksomhed.  Oversigt over  de for bedømmelse af  

 værnepligtige anvendte  betegnelser.
(Oversigten forklarer i stærkt forenklet form de betegnelser, som anvendes af sessioner og bedømmelseskommissioner).  Indholdsfortegnelse.
 Grupperne 1-3 vil i almindelighed medføre hovedvedtegning Tx, jf.  

 pkt.1.1., grupperne 4-9 hovedvedtegning T og 10-12 hovedvedtegning B.  

 Hovedvedtegningen er således en funktion af FOUSHIP-gruppen.
 Denne vil ikke altid figurere i de papirer, der tilgår distriktsudvalgene,  

 men sessionsvedtegningen vil altid være udskrevet i form og indbyrdes orden  

 som i dette  eksempel: 7 : T : A : Ks :ej I : E.5.b.
 En sådan værnepligtig har gruppevedtegningen 7 og er derfor ubetinget  

 tjenstdygtig (T). Han er udskrevet til artilleriet (A) som sadelmager (Ks),  

 men kan ikke bruges som infanterist (ej I) på grund af platfod (E.5.b.).
Opmærksomheden henledes på, at vedtegningen  ej Hv ikke er nogen absolut hindring for optagelse som frivillig i hjemmeværnet,  

 men sessionen har blot ikke ment at kunne udskrive den pågældende til  

 hjemmeværnet.  II.
Personel sessionsbehandlet efter 1.juli 1975.
 1. Sessionen giver enhver, der udskrives, følgende  

 vedtegninger:
