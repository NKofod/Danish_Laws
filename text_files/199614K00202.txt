Nr BTL 202 Betænkning over Forslag til lov om ændring af lov om statsgaranti til  

 udviklingsvirksomhed (Forlængelse af lovens tilskudsordning, sænkning af  

 kapitalkrav, afkortning af garantiperiode m.v.)   

 Nr L 202 1996-97, 1. samling Afgivet af Erhvervsudvalget Afgivet: 19970424 Udvalget har behandlet lovforslaget i nogle møder og har herunder stillet spørgsmål til erhvervsministeren, som denne har besvaret skriftligt.
To af udvalgets spørgsmål og erhvervsministerens svar herpå er optrykt som bilag til betænkningen.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Centrum-Demokraternes medlemmer af  

 udvalget) lovforslaget til vedtagelse uændret.
 Et andet mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling.
 Et mindretal inden for mindretallet (Fremskridtspartiets medlem af  

 udvalget) bemærker, at ministerens svar på udvalgets spørgsmål samlet set  

 betyder et lille skridt i den rigtige retning, men det er ikke tilstrækkeligt  

 til, at mindretallet kan støtte lovforslaget.
 Et tredje mindretal (Enhedslistens medlem af udvalget) vil redegøre  

 for sin stilling til lovforslaget ved 3. behandling.
Kim Nøhr Skibsted (S) Ole Vagn Christensen (S) Sonja Mikkelsen (S) Hardy  

 Hansen (S) Jacob Buksti (S) fmd.
Kjeld Rahbæk Møller (SF) Ulla Solvang  

 (RV) Frank Aaen (EL) Sonja Albrink (CD) Svend Erik Hovmand (V) Pia Larsen (V)  

 Svend Heiselberg (V) Erik Larsen (V) Kai Dige Bach (KF) nfmd.
Pernille  

 Sams (KF) Flemming Hansen (KF) Kirsten Jacobsen (FP) Dansk Folkeparti havde ikke medlemmer i udvalget.
Bilag To af udvalgets spørgsmål til erhvervsministeren og dennes svar herpå Spørgsmål 7:
 Ministeren bedes oplyse, hvilke analyser der har været gennemført og med  

 hvilket resultat, om, hvorvidt virksomheder, som har modtaget støtte fra et  

 udviklingsselskab, har udøvet unfair konkurence over for virksomheder uden  

 venturekapital.
 Svar:
 Der er mig bekendt ikke gennemført analyser af den skitserede art.  

 Erhvervsministeriet har heller ikke gennemført sådanne analyser.
Det har aldrig været sigtet med loven om statsgaranti til  

 udviklingsvirksomhed, at særlige virksomheder skulle støttes, hvorved der  

 kunne opstå unfair konkurrence.
De udviklingsselskaber, der i dag er godkendt  

 i henhold til den nugældende lov, er netop godkendt med henblik på at sikre  

 den størst mulige bredde i porteføljeinvesteringerne.
 Det er samtidig vanskeligt at definere, hvad der præcist skal forstås ved  

 unfair konkurrence i forbindelse med udviklingsselskaberens investeringer.  

 Hovedformålet med loven om statsgaranti til udviklingsvirksomhed er at støtte  

 udviklingsaktiviteter, altså aktiviteter, der foregår, inden den egentlige  

 drift og produktion iværksættes.
Udviklingsaktiviteter er ofte kendetegnet ved, at kun en enkelt virksomhed  

 arbejder med konceptet/ideen, hvorved spørgsmålet om unfair konkurrence ikke  

 synes relevant.
Der er med denne lovgivning netop ikke tale om statsstøtte  

 til den egentlige drift, der foregår i konkurrence med en - eller flere -  

 virksomheder.
 Lovens formål er at bidrage til, at kapitalmarkedet fungerer bedre.  

 Formålet er således ikke at begrænse markedsmekanismerne, som udtrykket  

 unfair konkurrence henleder tankerne på.
For det første fremmer loven tilførslen af kapital til  

 udviklingsprojekter, der ikke kan få tilført tilstrækkelig kapital ad  

 traditionelle kanaler som f.eks. pengeinstitutter.
Det skyldes bl.a., at  

 pengeinstitutter ofte ikke har den fornødne specialviden, der skal til for at  

 vurdere projekterne.
For det andet afløfter statsgarantien nogle af omkostningerne i form af  

 ekstraordinære tab på investeringer, der uundgåeligt vil være, når der  

 igangsættes et nyt marked.
Ekstraordinære tab i startfasen får derfor ikke i  

 samme grad lov til at bremse udviklingen af det danske venturemarked.
Med  

 mindre tab i starten kan udviklingsselskaberne investere i flere virksomheder  

 og herigennem opbygge den nødvendige erfaring og ekspertise.
 Spørgsmål 9:
Vil ministeren i forlængelse af lovforslaget tage initiativ til, at  

 regeringen fremlægger forslag, som kan begrænse iværksætteres belastning fra  

 det offentlige bureaukrati? Svar:
Regeringen igangsætter nu nye initiativer til at lette de administrative  

 byrder for især mindre virksomheder.
Der skal gennemføres en samlet  

 tværministeriel indsats, hvor nøgleordene er koordination og IT-løsninger.
I  

 løbet af tre år skal alle indberetninger til det offentlige kunne foretages  

 elektronisk.
I denne forbindelse skal indberetningerne koordineres, så en  

 given oplysning kun skal indsendes en gang.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder stillet spørgsmål til erhvervsministeren, som denne har besvaret skriftligt.
 Der er af erhvervsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse med de af  

 erhvervsministeren stillede ændringsforslag.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse.
 Et andet mindretal (Fremskridtspartiets medlem af udvalget) vil  

 redegøre for sin stilling til lovforslaget og de stillede ændringsforslag ved  

 3. behandling.
 ÆndringsforslagAf erhvervsministeren, tiltrådt af et flertal  

 (S, SF, RV, EL og CD):
 Til § 1 1) I den under nr. 3 foreslåede affattelse af §  

 1 indsættes i 1. pkt. efter »egenkapital« ordene:  

 »til gavn for beskæftigelsen og en bæredygtig udvikling«.
 2) I den under nr. 5 foreslåede affattelse af § 2, stk.  

 1, indsættes efter nr. 2 som nyt nummer:
»3) Selskabet skal i dets forretningsplan anføre, hvilke etiske og  

 miljømæssige hensyn det agter at lægge til grund for de investeringer, der  

 henlægges under garantirammen.« Bemærkninger Til nr. 1 Det foreslås, at det præciseres, at formålet med loven er at  

 fremme vækst og udvikling til gavn for beskæftigelsen og en bæredygtig  

 udvikling ved at lette de nye og mindre virksomheders adgang til egenkapital.
 Til nr. 2 De etiske og miljømæssige hensyn, der oplyses i  

 forretningsplanen, vil indgå i prioriteringen af, hvilke garantirammer der  

 tildeles de enkelte selskaber.
Kim Nøhr Skibsted (S) Ole Vagn Christensen (S) Sonja Mikkelsen (S) Hardy  

 Hansen (S) Jacob Buksti (S) fmd.
Kjeld Rahbæk Møller (SF) Ulla Solvang  

 (RV) Frank Aaen (EL) Sonja Albrink (CD) Svend Erik Hovmand (V) Pia Larsen (V)  

 Svend Heiselberg (V) Erik Larsen (V) Kai Dige Bach (KF) nfmd.
Pernille  

 Sams (KF) Flemming Hansen (KF) Annette Just (FP) Dansk Folkeparti havde ikke medlemmer i udvalget.
