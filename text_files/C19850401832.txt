 1. Baggrund.
I november 1984 foretog boligministeriet en udvidelse af dataindholdet i  

 BBR.
Udvidelsen betyder bl.a, at tilladelse til ændret benyttelse af  

 sommerhuse til helårsbeboelse kan registreres.
Det er oprettet et nyt felt:  

 Dispensation til lovlig helårsbeboelse i sommerhusområde (BBR-felt 379). Til  

 feltet kan indberettes følgende kodeværdier:
A.
Gammel helårsstatus eller ikke tidsbegrænset dispensation til  

 helårsbeboelse.
B.
Tidsbegrænset dispensation til helårsbeboelse.
Det er siden af planstyrelsen og af en række kommuner oplyst, at den mest  

 typiske situation er sager, hvor dispensation er knyttet til ejere. (se  

 iøvrigt planstyrelsens skrivelse af 21. august 1985 til samtlige  

 kommunalbestyrelser om anvendelse af registre i forbindelse med tilsyn med  

 overholdelse af § 7 i lov om sommerhuse og campering mv. j.nr.
P5600-20) Boligministeriet har derfor efter aftale med planstyrelsen og Kommunernes  

 Landsforening besluttet, at udvide og ændre kodeværdierne i feltet:  

 Dispensation til lovlig helårsbeboelse i sommerhusområde (felt 379) De nye kodeværdier kan indberettes fra november ajourføringen 1985.
 2. Nye kodeværdier i felt 379.
 Til feltet kan fra november 1985 indberettes følgende kodeværdier:
A.
Gammel helårsstatus eller ikke-personlig dispensation til  

 helårsbeboelse.
B.
Personlig, tidsbegrænset dispensation til helårsbeboelse.
C.
Personlig, ikke tidsbegrænset dispensation til helårsbeboelse.
 Under kodeværdi A skal de enheder registreres, hvor tilladelsen er knyttet  

 til ejendommen, og hvor der ikke er meddelt personlig dispensation til  

 helårsbeboelse.
 Under kodeværdi B skal de enheder registreres, hvor der er meddelt  

 personlig dispensation til helårsbeboelse, således at tilladelsen bortfalder  

 ved ejerens fraflytning eller død, ved salg, udleje eller anden overdragelse  

 af brugsretten til enheden, og hvor tilladelsen desuden er tidsbegrænset ved  

 et bestemt årstal (årstal for dispensationens udløb indberettes til BBR-felt  

 380).
 Under kodeværdi C skal de enheder registreres, hvor der er meddelt  

 personlig dispensation til helårsbeboelse, således at tilladelsen bortfalder  

 ved ejerens fraflytning eller død, ved salg, udleje eller anden overdragelse  

 af brugsretten til enheden, og hvor tilladelsen ikke i øvrigt er  

 tidsbegrænset.
 Da det ikke er muligt at overfører oplysninger i de eksisterende koder til  

 den nye kode C, skal dette gøres ved, at kommunen retter indholdet i koderne  

 manuelt.
