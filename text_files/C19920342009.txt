Buschaufførers arbejdsmiljø I.
Orientering En konkret sag om buschaufførernes køreplaner i Vestsjællands  

 Trafikselskab har givet direktoratet anledning til at gøre kredsene opmærksom  

 på de generelle regler vedrørende buschaufførers arbejdsmiljø for så vidt  

 angår arbejdstid og pauser.
 De generelle regler på området er følgende:
 1. EF-forordningen (køre/hviletidsbestemmelserne)  

 omfatter rutekørsel med personer, såfremt rutens længde overstiger 50 km, jf.  

 Arbejdsministeriets bekendtgørelse nr. 649 af 24. september 1986, hvor  

 EF-forordningen er optaget som bilag 1.
Ifølge EF-forordningen er den længste uafbrudte køretid 4 1/2 time.  

 Pauserne i løbet af den uafbrudte køretid skal være på sammenlagt mindst 45  

 minutter, jf.
Artikel 7.1.
 Den daglige køreperiode må som hovedregel ikke overstige 9 timer, jf.  

 Artikel 6.1.
 2. Uden for EF-forordningens område gælder  

 arbejdsmiljølovgivningens almindelige regler om hviletid og pauser.
Hovedreglen er arbejdsmiljølovens § 50, stk. 1, hvorefter arbejdstiden  

 skal tilrettelægges således, at der i hvert døgn, regnet fra normal  

 arbejdtids begyndelse, gives den ansatte en sammenhængende hvileperiode på  

 mindst 11 timer.
Det vil sige, at arbejdstiden inden for et døgn inkl. pauser  

 ikke må overstige 13 timer.
 Ved udformningen af køreplaner skal de amtslige bus- og trafikselskaber  

 samt andre planlæggere og arbejdsgivere tilrettelægge arbejdstid og pauser  

 for buschauffører i overensstemmelse med arbejdsmiljølovens § 38, hvilket  

 blandt andet indebærer, at det i køreplanerne kan være nødvendigt med  

 indlægning af passende pauser, jf. § 7, stk. 3, i bekendtgørelsen om  

 arbejdets udførelse.
II.
Instruktion Kredsene skal i forbindelse med almindeligt tilsynsarbejde lægge  

 ovenstående til grund ved administrationen af arbejdsmiljølovgivningen.
 Påbud og vejledning gives i overensstemmelse med de fastsatte  

 retningslinier herfor i At-cirkulæreskrivelse nr. 6/1988 om Arbejdstilsynets  

 kontrolfunktion og At-cirkulæreskrivelse nr. 6/1990 om Arbejdstilsynets  

 vejledningsfunktion.
III.
Ikrafttræden Straks.
