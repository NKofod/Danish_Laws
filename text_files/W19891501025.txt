Læge udfærdigede erklæring til socialforvaltningen med henblik på at  

 kvinde kunne få tilskud til behandling.
Telefonisk frafaldt lægen erklæring  

 under henvisning til at kvinden havde presset ham.
 Patientklagenævnet beklagede at han ikke havde udtrykt sig entydigt i  

 forhold til kvinden og socialforvaltningen.
5.2.4. Om at vise åbenhed og loyalitet overfor patienterne En midaldrende kvinde havde igennem længere tid lidt af undervægt.
Efter i  

 to måneder at have fulgt en speciel diæt følte hun, at den havde haft effekt.  

 Kvinden fortalte dette til sin læge, der herefter på opfordring af patienten  

 udfærdigede en erklæring til de sociale myndigheder med henblik på at kvinden  

 kunne få tilskud til fortsat diætbehandling.
Kvinden fik imidlertid afslag på  

 ansøgningen og opdagede senere i forbindelse med, at hun fik aktindsigt, at  

 lægen telefonisk havde frafaldet sin støtte til diætbehandlingen under  

 henvisning til, at kvinden havde presset ham.
Patientklagenævnet tilsluttede sig delvist Sundhedsstyrelsens vurdering,  

 idet man fandt, at det var lægens eget skøn, der var afgørende for, i hvilket  

 omfang han ville anbefale de sociale myndigheder, at der skulle ydes tilskud  

 til den pågældende behandling.
Patientklagenævnet fandt imidlertid herudover  

 anledning til at beklage overfor lægen, at han ikke havde udtrykt sig  

 entydigt i forhold til patienten og de sociale myndigheder, idet man fandt,  

 at dette var i strid med § 4 i Indenrigsministeriets bekendtgørelse nr. 212  

 af 20. juni 1935 om afgivelse af lægeerklæringer, hvorefter de i erklæringen  

 indeholdte oplysninger skal være så fyldige og tydelige, ......, at den for  

 hvem erklæringen er bestemt, derved sættes i stand til selv at danne sig et  

 skøn.
