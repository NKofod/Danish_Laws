God revisionsskik KENDELSE:
 Ved kendelse af 11. april 1997 har  

 Disciplinærnævnet for Statsautoriserede revisorer i medfør  

 af § 18a, stk. 1, i lov om statsautoriserede revisorer tildelt  indklagede  

 Teddy Wivel en advarsel.
 Sagen drejer sig om, at det revisionsaktieselskab, som  

 klageren havde valgt som revisor, (Ernst & Young A/S), i efteråret  

 1994 i sin konsulentafdeling ansatte nogle personer, som hidtil havde  

 været ansat hos klageren.
 Disciplinærnævnet lagde til grund, at  

 revisionsaktieselskabet i den faktiske konkurrencesituation med klageren  

 derved på klagerens bekostning i væsentlig grad havde styrket sin  

  markedsposition på EDB-området for administrative  

 styresystemer.
 Disciplinærnævnet fandt, at indklagede ved som  

 bestyrelsesformand for revisionsaktieselskabet ubestridt at have medvirket  

 til beslutningen om ansættelserne ikke har foranlediget, at  

 revisionsaktieselskabet levede op til god revisorskik.
 Ved skrivelse af 8. juli 1997 har advokat Niels  

 Fisch-Thomsen på vegne indklagede indbragt  

 Disciplinærnævnets afgørelse for Revisornævnet med  

 påstand om frifindelse.
 Advokat Peter Høgh har på vegne klageren  

 påstået stadfæstelse af Disciplinærnævnets  

 kendelse og endvidere, at statsautoriseret revisor Teddy Wivel og Ernst &  

 Young Revisionsaktieselskab i medfør af  lovens § 18a, stk. 1, og stk.  

 4, idømmes en bøde.
 Advokat Fisch-Thomsen har påstået  afvisning,  

 subsidiært frifindelse over for påstanden om, at  

 revisionsaktieselskabet inddrages under sagen for Revisornævnet.
 Det er oplyst, at klageren ved stævning dateret 12.  

 november 1997 har anlagt erstatningssag ved Østre Landsret mod  

 revisionsaktieselskabet.
 Revisornævnet har ikke fundet grundlag for at  

 udsætte nævnets behandling af sagen, indtil der foreligger en  

 endelig afgørelse af retssagen om erstatning.
 Sagen har været behandlet på et møde  

 den 15. marts 1999. For klageren og med Peter Keller mødte advokat  

 Peter Høgh.
 Indklagede mødte med advokat Niels  

 Fisch-Thomsen.
 1.   Ad spørgsmålet om, hvem der er rette  

 indklagede for Revisornævnet:
 Den 16. december 1994 anmodede klageren  

 Disciplinærnævnet for Statsautoriserede Revisorer om at tage  

 stilling til Ernst & Young A/S  handlemåde i sagen.
 Ved skrivelse af 10. januar 1995 indklagede klageren de  

 statsautoriserede revisorer Teddy Wivel og Svend Hagemann for  

 Disciplinærnævnet, Teddy Wivel i sin egenskab af  

 bestyrelsesformand i revisionsaktieselskabet, Svend Hagemann i sin egenskab  

 af generalforsamlingsvalgt revisor for klageren.
 Den 30. juni 1995 afviste Disciplinærnævnet  

 klagen over Teddy Wivel og Svend Hagemann.
 Afvisningen var begrundet med, at det påklagede  

 forhold ikke havde forbindelse med de indklagedes udøvelse af deres  

 virksomhed som revisorer.
Denne beslutning indbragte klageren for  

 Revisornævnet med påstand om realitetsbehandling af klagen mod  

 Teddy Wivel i dennes egenskab af formand for bestyrelsen i  

 revisionsaktieselskabet.
Klagen angik nu alene Teddy Wivel.  

 Revisornævnet traf ved kendelse af 18. marts 1996 afgørelse om,  

 at der burde indrømmes klageren mulighed for at få det rejste  

 spørgsmål prøvet ved realitetsbehandling, idet  

 spørgsmålet, om indklagedes adfærd under udøvelsen  

 af funktionen som bestyrelsesformand  for revisionsaktieselskabet har  

 været i overensstemmelse  med god revisorskik, er omfattet af  

  Disciplinærnævnets og Revisornævnets kompetence.
Sagen  

 blev derfor hjemvist til Disciplinærnævnet til behandling i  

 realiteten, idet parterne ikke fandtes at burde afskæres fra  

 disciplinærsystemets sædvanlige mulighed for at få sagen  

 behandlet i to instanser.
 Det er den afgørelse, som  

 Disciplinærnævnet herefter traf vedrørende Teddy Wivel,  

 som nu foreligger til prøvelse ved Revisornævnet.
 Klagerens ovenfor nævnte påstand for  

 Revisornævnet om, at Ernst & Young Revisionsaktieselskab skal  

 idømmes en bøde er nedlagt i svarskriftet af 27. november  

 1997.
 I skrivelse af 11. marts 1998, hvori der blev protesteret  

 mod udsættelse af sagen, indtil retssagen ved Østre Landsret var  

 afsluttet, anførte klageren:
 " .
 Først og fremmest er der ikke tale om samme parter  

 i de to sager.
 Sagen for Revisornævnet er imod statsautoriseret  

 revisor Teddy Wivel personligt, medens sagen i Østre Landsret er imod  

 revisionsaktieselskabet Ernst & Young A/S.
Sagen for Revisornævnet drejer sig alene om,  

 hvorvidt Statsautoriseret revisor Teddy Wivel har overtrådt reglerne  

 for god revisorskik   .." Efter at advokat Fisch-Thomsen i processkrift af 6. maj  

 1998 havde nedlagt påstand om afvisning af påstanden om, at  

 revisionsaktieselskabet skulle være part i sagen for  

 Revisornævnet, fastholdt klageren i duplikken, at indklagede og Ernst  

 & Young A/S skulle idømmes en bøde.
 Det hedder bl.a. i duplikken:
 ".
Indstævnte er således ikke enig i, at sagen  

 for Revisornævnet  alene vedrører Statsautoriseret revisor Teddy  

 Wivel personligt .." Klageren har navnlig henvist til, at det følger af  

 Disciplinærnævnets præmisser, at Revisornævnet  

 også må tage stilling til, om revisionsaktieselskabet som  

 sådant kan ifalde ansvar.
 Advokat Fisch-Thomsen har bl.a. anført, at det  

 ville stride mod det almindelige to-instansprincip, hvis Revisornævnet  

 inddrog parter, som ikke havde været parter under behandlingen ved  

 Disciplinærnævnet.
Revisornævnets bemærkninger Det er et almindeligt princip i retsplejen, at nye  

 parter ikke kan inddrages under ankeinstansens behandling af en sag.
 Da Ernst & Young Revisionsaktieselskab ikke har  

 været inddraget som part i sagen ved Disciplinærnævnet,  

 afvises den påstand, klageren ved Revisornævnet  har nedlagt over  

 for revisionsaktieselskabet.
2.   Ad realiteten Indklagede har i indbringelsesskrivelsen af 8. juli  

 1997 bl.a. anført:
 " .
 Som et udslag af dette princip   og som en  

 forudsætning for dets vidtforgrenede virksomhed   har Ernst &  

 Young, på samme måde som de andre større revisionsfirmaer,  

 etableret en klar arbejds- og funktionsmæssig adskillelse mellem  

 revisionsafdelingen og konsulentafdelingen, og denne adskillelse  

 indebærer således også et vandtæt skot for så  

 vidt angår klientfortroligheden.
Det er derfor ikke nogen tilfældighed   men et  

 udslag af denne adskillelse  mellem afdelingerne   at statsautoriseret  

 revisor Svend Hagemann ikke har ladet konsulentafdelingen hos Ernst &  

 Young tilflyde den mindste oplysning om indstævnte, Enator A/S  

  forhold, og at konsulentafdelingen derfor ikke havde noget videre kendskab  

 til Enator A/S og dets virksomhed end det, som enhver anden på dette  

 marked havde.
Som omtalt nedenfor svævede konsulentafdelingen  

 sågar, da begivenhederne, som er grundlag for klagen, udspillede sig, i  

 uvidenhed om, at Enator A/S var revisionsklient hos Ernst & Young  

 A/S.
 .
 Ernst & Young har således på verdensplan  

 gennem en årrække   med hensyn til EDB-standardsystemer  

 været samarbejdspartner med Brødrene Baan, naturligt nok med det  

 hollandske Ernst & Young i den tætteste kontakt med Brødrene  

 Baan og således som det førende   inden for Ernst & Young  

  gruppen   med hensyn til dette partnerskab.
 .
Ernst & Young (Danmark)´s konsulentafdeling havde  

 hidtil   som nævnt   navnlig implementeret de to andre mærker  

 SAP og Oracle   og Ernst & Young (Danmark) fandt det væsentligt for  

 en optimal rådgivning af sine kunder/klienter at kunne udvide  

 "sortimentet" , således at man havde flere alternativer at  

 kunne bringe i forslag.
Det nævnte Oracle var endnu ikke kommet  

 effektivt i gang, og Ernst & Young (Danmark)´s konsulentafdeling fandt  

 det ikke tilfredsstillende i sin rådgivning alene at kunne henvise til  

 og implementere SAP-systemet.
Man ønskede derfor et stærkt  

 alternativ til SAP, og som sådan havde det hollandske Ernst & Young  

 som led i et planlagt, internationalt samarbejde anbefalet Ernst & Young  

 Danmark at satse på Triton-systemet.
 Det var på denne baggrund, at  .. besøgte det  

 hollandske Ernst & Young i sommeren 1994 for her at gøre sig  

 fortrolig med Triton-systemet.
 Ernst & Young A/S , konsulentafdelingen ville ikke  

 herved få noget monopol på det danske marked på  

 implementering af Triton-systemet, som i forvejen i Danmark implementeredes  

 af  . og af revisionsfirmaerne  . og  .
Der var således   sammenfattende   ingenlunde tale  

 om, at Ernst & Young´s konsulentafdeling i 1994 etablerede noget nyt  

 forretningsområde i (ny) konkurrence med Enator A/S eller andre.  

 Tværtimod var der tale om en helt naturlig, organisk udvikling af Ernst  

 & Young´s konsulentafdelings allerede eksisterende forretning, og  

 konkurrenceforholdet Ernst & Young og Enator A/S imellem havde allerede  

 bestået i en årrække.
Ej heller var Ernst & Young´s  

 optagelse af Triton systemet bestemt af noget ønske om at intensivere  

 konkurrenceforholdet specielt til Enator A/S.
Denne udvidelse af sortimentet  

 var derimod udslag af Ernst & Young´s samarbejde på globalt plan  

 med Baan/Triton, som - med hjælp af det hollandske Ernst & Young  

 blev indført også til Danmark, og i øvrigt samtidig til  

 resten af Skandinavien.
Det er på denne baggrund ganske urigtigt, når  

 Disciplinærnævnet i sine præmisser   kendelsen p 7, 1. nye  

 afsnit   udtaler, at Ernst & Young "i denne faktiske  

 konkurrencesituation (ved ansættelsen af de i sagen omhandlede, hos  

 Enator fratrådte medarbejdere) på klagerens bekostning i  

 væsentlig grad (skulle have) styrket sin markedssituation på  

 EDB-området for administrative styresystemer." .
 Klageren har i svarskriftet af 27. november 1997  

 bl.a. anført:
 " .
 Forud for [indklagedes] overtagelse af [klagerens]  

 medarbejdere var der i Danmark ingen direkte konkurrencesitutation imellem  

 den virksomhed, som blev drevet i [indklagedes] konsulentvirksomhed og den  

 virksomhed, som [klageren] drev.
 .
 Det må lægges til grund, at [indklagedes]  

 målsætning om at indkludere Triton-produktet i sin virksomhed  

 havde nøje sammenhæng med overtagelsen af [klagerens]  

 medarbejdere, der havde det fornødne kendskab og viden om det  

 næsten identiske produkt til Triton   CA ManMan/X, og at dette  

 tidsmæssigt ikke kunne lade sig gøre uden denne overtagelse af  

 allerede kvalificerede medarbejdere fra [klageren].
 .
Det for [klageren] nye og afgørende var derfor  

 alene og at dette skete ved, at [indklagede] traf beslutning om,  

 at overtage fire ledende nøglemedarbejdere herunder den medarbejder,  

 der hos [klageren] var direkte ansvarlig produktchef.
 .
 Det er en kendsgerning, at bestyrelsen/forretningsudvalget  

 i Ernst & Young den 26.-27. oktober 1994 godkendte ansættelsen af  

 de fire konkrete og navngivne medarbejdere hos [klageren] på et  

 tidspunkt, hvor disse medarbejdere   med undtagelse af Kurt Karlsen, der den  

 18. oktober 1994 var blevet bortvist på grund af illoyalitet   stadig  

 var ansat hos [klageren] og ikke havde opsagt deres stillinger.
." Indklagede har i replikken af 6. maj 1998 bl.a.  

 anført:
 " .
 Ernst & Young´s konsulentafdeling havde ikke   i kraft  

 af Enator A/S´s status som klient i Ernst & Young´s revisionsafdeling  

 nogen konkurrencemæssig fordel over for Enator A/S, eller udtrykt  

 omvendt: Enator A/S var ikke konkurrencemæssigt svækket over for  

 Ernst & Young´s konsulentafdeling som følge af sin status som  

 klient i revisionsafdelingen.
 .
 For Revisornævnet synes herefter alene at være  

 tilbage at tage stilling til, om Ernst & Young´s bestyrelsesformand  

 statsaut.revisor Teddy Wivel   burde have nægtet at godkende  

 konsulentafdelingens forretningsplan, fordi konkurrenten Enator A/S  

 efter det samtidig for bestyrelsesformanden oplyste var klient hos Ernst  

 & Young´s revisionsafdeling.
 Det bestrides fra [indklagedes] side, at den  

 omstændighed, at en konkurrent til et større revisionsfirmas  

 konsulentafdeling (tilfældigvis) tillige er klient i samme  

 revisionsfirmas revisionsafdeling, skulle pålægge dette  

 revisionsfirmas konsulentafdeling videregående pligter eller mindre fri  

 ramme for konkurrenceadfærd over for en sådan konkurrent  

 når det, vel at mærke, kan lægges til grund, at  

 revisionsfirmaets revisionsafdeling ikke har videregivet oplysninger om denne  

 konkurrent, endsige dennes forretningshemmeligheder til samme revisionsfirmas  

 konsulentafdeling.
." Teddy Wivel har forklaret, at han ikke  

 beskæftiger sig med ansættelsessager.
Han hørte den 10.  

 oktober 1994 om konsulentafdelingens planer om at implementere Triton  

 standardsystemet på det danske marked.
Den 24. oktober 1994  

 hørte han om ansættelsen af Kurt Karlsen og nogle øvrige  

 ansatte fra Enator A/S.
Først på et  

 forretningsudvalgsmøde den 26. eller 27. oktober 1994 blev  

 spørgsmålet rejst, om Enator A/S var revisionsklient hos Ernst  

 & Young.
Det blev undersøgt og bekræftet.  

 Forretningsudvalget godkendte konsulentafdelingens forretningsplan, herunder  

 ansættelsen af de nævnte personer.
Forretningsudvalget besluttede  

 på grund af forholdet til klageren som revisionsklient, at Svend  

 Hagemann skulle orientere Enator A/S, hvilket skete den 1. november 1994.
 Begge parter har i det væsentlige argumenteret som  

 for Disciplinærnævnet.
Indklagede har navnlig anført, at revisor  

 Hagemann ikke har givet oplysninger til konsulentafdelingen, og at der derfor  

 ikke er krænket noget fortrolighedsforhold.
Om der foreligger  

 omstændigheder, der kan begrunde et erstatningsansvar som følge  

 af, at der er handlet i strid med markedsføringsloven, sædvaner  

 eller lign., må afgøres under retssagen.
Indklagede har ikke deltaget i eller kendt til  

 forhandlingerne  om ansættelse af personalet, men har først i  

 slutningen af oktober måned 1994 fået kendskab hertil.
Han har  

 således ikke tilsidesat god revisorskik.
Hvilken nærmere kontakt  

 der har været mellem ansatte i Ernst & Young og ansatte hos  

 klageren må afgøres ved bevisførelsen i landsretten, idet  

 der ikke er krænket noget fortrolighedsforhold.
Der er ikke regler, der forbyder konkurrerende  

 virksomheder også at "konkurrere på ansatte". Den  

 tilfældighed, at det viste sig, at konkurrenten var klient i  

 revisionsafdelingen, kan ikke gøre nogen forskel.
Når blot  

 fortrolighedsforholdet ikke er krænket, kan revisor-klientforholdet  

 ikke i sig selv bevirke en indskrænkning i den almindelige  

 konkurrence.
 Der opstår ikke en særlig  

 beskyttelsessituation, fordi konkurrenten er klient i revisionsafdelingen.  

 Det var produktets styrke, der øgede konkurrencesituationen.
Klageren har navnlig anført, at det var Ernst &  

 Young , der var generalforsamlingsvalgt revisor.
Derfor kan der ikke sondres  

 mellem revisionsafdelingen og konsulentafdelingen.
Hele virksomheden er  

 underlagt samme strenge ansvar, som følger af revisorlovgivningen.
Konkurrencesituationen opstod først, da Ernst &  

 Young begyndte at beskæftige sig med Triton systemet, og inden de  

 pågældende medarbejdere tiltrådte hos Ernst & Young,  

 havde ledelsen, herunder indklagede, fuldt kendskab til de nærmere  

 omstændigheder.
Der var tale om nøglemedarbejdere hos klageren,  

 der i realiteten måtte starte forfra.
En advarsel er ikke  

 tilstrækkelig, men indklagede bør pålægges en  

 bøde.
 Revisornævnets bemærkninger:
 Et flertal på tre af nævnets medlemmer  

 tiltræder, som anført i Disciplinærnævnets kendelse,  

 at det som udgangspunkt ikke kan anses som krænkelse af den tillid, som  

 en klient skal kunne have til sin revisor, hvis revisor skulle ansætte  

 medarbejdere, der hidtil har været ansat hos klienten.
 Dette må som udgangspunkt gælde, hvadenten der  

 er tale om revisionsvirksomhed i snæver forstand, eller der foreligger  

 en situation, hvor revisionsfirmaet som accessorium til revisionsvirksomheden  

 driver konsulentvirksomhed.
 En række konkrete omstændigheder som f.eks.  

 tilsidesættelse af loyalitetsforpligtelsen eller en særlig  

 aggressiv markedsføring m.v. vil dog kunne føre til et andet  

 resultat.
I den foreliggende sag er der efter flertallets opfattelse  

 intet grundlag for at antage, at ansatte i Ernst & Young´s  

 revisionsafdeling har krænket fortrolighedsforholdet mellem revisor og  

 klient.
Der er heller intet, der tyder på, at ansatte i  

 konsulentafdelingen i forhandlingerne med ansatte hos klageren har vidst  

 eller udnyttet, at klageren var klient i revisionsafdelingen.
Det afgørende er, hvilken rolle indklagede har haft  

 i forløbet, og hvilken viden han har haft.
Flertallet lægger til  

 grund, at indklagede ikke deltog i forhandlingerne om ansættelserne, og  

 at han og den øvrige ledelse først den 26. eller 27. oktober  

 1994, da forhandlingerne om ansættelserne i realiteten var afsluttet,  

 blev bekendt med, at klageren var klient i revisionsafdelingen.
Indklagede og  

 de øvrige medlemmer af forretningsudvalget godkendte  

 dispositionerne.
 Selv om det havde været naturligt at orientere  

 klageren, inden man traf den endelige beslutning, finder flertallet det dog  

 overvejende betænkeligt at anse indklagedes handlemåde for at  

 være at en sådan karakter, at den kan medføre et  

 disciplinært ansvar.
Et mindretal på to af nævnets medlemmer  

 anser generelt revisors uafhængighed som et grundlæggende krav,  

 der ikke må anfægtes ved, at revisor tilsidesætter sin  

 klients tillid eller ikke respekterer den loyalitet og de hensyn, som en  

 statsautoriseret revisor forventes at  vise sin klient.
Disse krav må  

 stilles til hele revisionsvirksomheden, herunder som i denne sag også  

 virksomhedens konsulentafdeling, for eksempel ved ledelsens  

 fastsættelse af interne retningslinier.
Ved   som bestyrelsesformand i revisionsaktieselskabet  

 ubestridt i denne sag uden nogen form for forudgående underretning til  

 eller aftale med klageren at have medvirket til eller undladt at søge  

 at hindre ansættelsen af flere nøglemedarbejdere fra klageren,  

 finder mindretallet   som Disciplinærnævnet   at  

 indklagede har medvirket til, at revisionsaktieselskabet ikke levede op til  

 god revisorskik.
Mindretallet finder, at indklagede derved har tilsidesat  

 sine pligter som statsautoriseret revisor, og at forholdet i medfør af  

 lov om statsautoriserede revisorer § 18a, stk. 1, bør sanktioneres med  

 en advarsel.
 Der afsiges kendelse efter stemmeflertallet, hvorfor  

 indklagede frifindes.
 Det bemærkes, at der hverken ved flertallets eller  

 mindretallets standpunkt er udtrykt nogen form for opfattelse af, om der  

 foreligger en handlemåde, der giver klageren ret til erstatning.
 I medfør af bekendtgørelse om  

 Revisornævnet § 11, stk. 3, er det bestemt, at kendelsen skal  

 offentliggøres.
 Thi bestemmes:
 Disciplinærnævnets afgørelse  

 ændres, således at statsautorisret revisor Teddy Wivel  

 frifindes.
 Den af klageren, Enator A/S overfor Ernst & Young  

 Revisionsaktieselskab nedlagte påstand afvises.
 Det erlagte klagegebyr tilbagebetales.
Bilag 1 I overensstemmelse med en kendelse fra Revisornævnet lagdes det til  

 grund, at den påklagede handling - ansættelse af flere  

 medarbejdere fra klageren - var omfattet af indklagedes udøvelse af  

 sin virksomhed som statsautoriseret revisor.
Revisionsaktieselskabet, som  

 klageren havde valgt som revisor, og hvor indklagede var bestyrelsesformand,  

 drev som et lovligt accessorium til den egentlige revisionsvirksomhed  

 konsulentvirksomhed inden for EDB-området i faktisk konkurrence med  

 klageren.
Ved at ansætte en ledende medarbejder og flere  

 nøglemedarbejdere fra klageren havde revisionsaktieselskabet på  

 klagerens bekostning i væsentlig grad styrket sin markedsposition  

 på EDB-området for administrative styresystemer.  

 Revisionsaktieselskabets handlemåde var ikke fuldt forenelig med den  

 tillid og loyalitet, som en klient må kunne fordre af sin revisor.
Ved  

 som bestyrelsesformand at have medvirket til beslutningen havde indklagede  

 ikke foranlediget, at revisionsaktieselskabet levede op til god revisorskik.  

 Indklagede tildeltes en advarsel.
 Ved skrivelse modtaget 11. januar 1995 indgav advokat Carsten Brink  

 på vegne Enator A/S klage over de statsautoriserede revisorer Teddy  

 Wivel og Svend Hagemann, Ernst & Young A/S.
 Ved disciplinærnævnets beslutning af 30. juni 1995 blev sagen  

 afvist.
 Klageren indbragte disciplinærnævnets beslutning for så  

 vidt angår statsautoriseret revisor Teddy Wivel for  

 Revisornævnet, der ved kendelse af 18. marts 1996 ophævede  

 beslutningen om afvisning og hjemviste sagen til  

 disciplinærnævnet til behandling i realiteten.
 Klagen vedrører herefter alene statsautoriseret revisor Teddy Wivel  

 i dennes egenskab af bestyrelsesformand for Ernst & Young A/S.
 Erhvervs- og Selskabsstyrelsen har oplyst, at Teddy Wivel blev meddelt  

 beskikkelse som statsautoriseret revisor den 26. februar 1971.
Det fremgår af sagen, at Enator A/S, der driver virksomhed med  

 systemudvikling og salg af edb-systemer samt konsulentrådgivning, i en  

 årrække frem til slutningen af 1994 har været klient hos  

 Ernst & Young A/S.
Betjeningen af klageren har fra foråret 1992  

 været forestået af statsautoriseret revisor Svend Hagemann.  

 Klagen har sin baggrund i, at klagerens kunde-/produktchef vedrørende  

 et edb-standardsystem, kaldet " CA-Manman/X", i oktober 1994  

 blev bortvist under henvisning til illoyal adfærd, idet han var ved at  

 tage ansættelse i et konkurrerende konsulentfirma, der viste sig at  

 være konsulentafdelingen hos Ernst & Young A/S.
Yderligere 3-4  

 ansatte i den pågældende afdeling hos klageren blev i samme  

 forbindelse ansat hos Ernst & Young A/S.
Det kan efter det oplyste lægges til grund, at indklagede den 10. oktober 1994 blev orienteret af  

 konsulentafdelingen hos Ernst & Young A/S om implementeringen af  

 standardsystemet "Triton" på markedet i Danmark,  

men ikke fik noget at vide om afdelingens kontakt til klagerens  

 produktchef Kurt Karlsen og andre medarbejdere fra klageren, at klageren bortviste produktchef Kurt Karlsen den 18. oktober  

 1994, at indklagede den 24. oktober 1994 på ny blev orienteret af  

 konsulentafdelingen, herunder for første gang om planerne om  

 ansættelse af produktchef Kurt Karlsen og andre medarbejdere fra  

 klageren, at forretningsudvalget for bestyrelsen for Ernst & Young A/S  

 drøftede planerne omkring den 26. - 27. oktober 1994 og herunder blev  

 opmærksom på, at klageren var klient hos Ernst & Young  

 A/S, at forretningsudvalget godkendte ansættelsen af Kurt Karlsen  

 og de øvrige medarbejdere fra klageren og pålagde  

 statsautoriseret revisor Svend Hagemann at underrette klageren herom,  

 samt at statsautoriseret revisor Hagemann derpå underrettede  

 klageren den 1. november 1994.
 Klagerens advokat har bl.a. anført, at de  

 pågældende ansættelser har medført, at samtlige de  

 kunder, hvor implementeringen af klagerens standardsystem var i gang, har  

 afbrudt samarbejdet og henvendt sig til Ernst & Young A/S, og at den  

 betydelige investering, som klageren har foretaget i forbindelse med  

 opbygning af et marked, må anses som tabt.
Enhver virksomhed, der udføres af en revisionsvirksomhed som Ernst  

 & Young A/S, er underkastet de samme faglige og etiske regler, som  

 gælder for en statsautoriseret revisors virke.
Det må derfor  

 være en overtrædelse af god revisorskik, hvis ledelsen i Ernst  

 & Young A/S foretager eller accepterer forretningsmæssige  

 dispositioner i relation til en klient, som klart ville være i strid  

 med god revisorskik, hvis de var foretaget af den statsautoriserede revisor,  

 der havde det personlige ansvar for revisionsopgaven.
Der gælder  

 således også særlige høje etiske regler for  

 revisionsvirksomheders rådgivnings- og servicevirksomhed.
Det gøres gældende, at indklagede har handlet i strid med god  

 revisorskik, idet han i sin egenskab af formand for bestyrelsen i Ernst &  

 Young A/S, velvidende, at klageren var klient hos Ernst & Young A/S,  og  

 uden forudgående orientering af klageren, traf beslutning om at gå ind i et nyt forretningsområde (implementering af  

 standardsystemet "Triton" i Danmark), i direkte konkurrence  

 med klageren, at rette henvendelse til den ledende medarbejder for det tilsvarende  

 område hos klageren og ansætte denne som ansvarlig for det nye  

 forretningsområde hos Ernst & Young A/S, og at tømme klagerens afdeling for ledende medarbejdere, som  

 herefter overførte klagerens kunder til revisionsfirmaet.
Ernst & Young A/S er een virksomhed og optræder som sådan.  

 Indklagede er  som bestyrelsesformand ansvarlig for samtlige de handlinger,  

 der udføres af de enkelte forretningsområder inden for Ernst  

 & Young A/S i relation til klienter.
Den viden, revisionsafdelingen havde  

 om klagerens forhold, må anses for at have været til stede  

 også hos forretningsudvalget og bestyrelsesformanden.
Indklagedes advokat har påstået indklagede frifundet  

 for den rejste klage.
Efter at klageren har opgivet at forfølge den  

 oprindeligt rejste klage mod statsautoriseret revisor Svend Hagemann, har  

 sagen skiftet karakter, således at den ikke vedrører misbrug af  

 et fortrolighedsforhold, men alene spørgsmålet om et  

 større revisionsfirmas forhold i en konkurrencesituation, der for  

 så vidt tilfældigt er opstået mellem revisionsfirmaets  

 konsulentafdeling og en konkurrent, der samtidig er klient i  

 revisionsfirmaets revisionsafdeling.
Som andre revisionsfirmaer har Ernst & Young A/S i lang tid  

 påtaget sig implementering af registrerings- og  

 økonomistyringssystemer, herunder standardsystemer.
Ernst & Young  

 A/S har forud for denne sag rådgivet på konsulentbasis om  

 anvendelsen af blandt andet et standardsystemet "Triton",  

 der på forskellige måder adskiller sig fra klagerens system  

"CA-Manman/X". Markedssituationen har udviklet sig  

 således, at Triton-linien synes at være den sejrende og  

 Manman/X-linien den vigende, og det må formodes, at det er en  

 erkendelse af dette, der har fået de tidligere medarbejdere hos  

 klageren til at skifte stilling.
Konkurrenceforhold udelukker ikke et revisionsfirma fra at lade sig  

 vælge som revisor i et selskab, hvis virksomhed i større eller  

 mindre omfang kan betragtes som konkurrerende med revisionsfirmaet.
Et  

 revisionsfirma kan således påtage sig at revidere regnskaberne  

 for et konkurrerende revisionsfirma eller for virksomheder i  

 tilgrænsende brancher eller erhverv såsom advokatvirksomheder og  

 konsulentvirksomheder.
 Det bestrides, at indklagede i sin egenskab af bestyrelsesformand for  

 Ernst & Young A/S har overtrådt normen om god revisorskik.  

 Indklagede har ikke personligt haft noget som helst nærmere kendskab  

 til klagerens virksomhed, forretningsplaner eller forretningshemmeligheder og  

 har ikke før ultimo oktober 1994 haft noget kendskab til, at der var  

 etableret kontakt mellem Ernst & Young A/S  konsulentafdeling og  

 medarbejderne hos klageren.
 Ernst & Young A/S har ikke truffet beslutning om at gå ind i et  

 nyt forretningsområde i konkurrence med klageren, idet et sådant  

 konkurrenceforhold har eksisteret i årevis, og idet implementeringen af  

 Triton-standardprogrammet var truffet, inden der blev etableret kontakt til  

 kunde/produktchefen.
Kunde/produktchefen havde selv ladet forstå, at han var interesseret  

 i at forlade klageren, og ansættelsen af ham fandt først sted,  

 efter at han var blevet bortvist.
De øvrige medarbejdere fra klageren  

 fik kontakt til Ernst & Young A/S  konsulentafdeling på  

 foranledning af kunde/produktchefen, fordi de ønskede at skifte  

 arbejdsplads.
Indklagede var iøvrigt personligt ubekendt med disse  

 kontakter.
Det forhold, at hele Ernst & Young A/S  virksomhed, herunder  

 også rådgivningsvirksomheden i konsulentafdelingen, er  

 underkastet reglerne om god revisorskik, kan ikke udstrækkes til en  

 regel om, at den viden, der måtte eksistere i en afdeling eller hos en  

 person i Ernst & Young A/S, dermed også skal anses at have  

 foreligget i alle andre afdelinger eller hos alle andre personer i det store  

 revisionsfirma.
Hverken konsulentafdelingen eller indklagede kan i kraft af  

 et identifikationssynspunkt anses at have haft den viden om klagerens  

 forhold, som statsautoriseret revisor Svend Hagemann måtte have haft.
 Disciplinærnævnet skal udtale:
 I overensstemmelse med Revisornævnets kendelse af 18. marts 1996  

 må det lægges til grund, at den påklagede handling -  

 ansættelse af flere medarbejdere fra klageren - er omfattet af  

 indklagedes udøvelse af sin virksomhed som statsautoriseret  

 revisor.
Det bør i almindelighed ikke anses som en krænkelse af den  

 tillid, som en klient skal kunne have til sin revisor, at revisor, herunder  

 dennes revisionsselskab, ansætter medarbejdere, der hidtil har  

 været ansat hos klienten.
Klienten er som arbejdsgiver udsat for  

 konkurrence fra alle andre arbejdsgivere om den mest kvalificerede  

 arbejdskraft, og denne konkurrence må klienten som udgangspunkt  

 også tåle fra en arbejdsgiver, der samtidig er klientens  

 revisor.
Mellem klageren og det revisionsaktieselskab, som klageren benyttede, og  

 hvor indklagede er bestyrelsesformand, har der imidlertid ikke blot hersket  

 den normale konkurrence om de dygtigste medarbejdere, som alle arbejdsgivere  

 er undergivet.
Der har tillige foreligget den særlige situation, at  

 revisionsaktieselskabet som et lovligt accessorium til den egentlige  

 revisionsvirksomhed drev konsulentvirksomhed inden for EDB-området i  

 faktisk konkurrence med klageren.
 Disciplinærnævnet lægger til grund, at det  

 revisionsaktieselskab, som klageren havde valgt som revisor, i denne faktiske  

 konkurrencesituation har ansat en ledende medarbejder og flere  

 nøglemedarbejdere fra klageren og derved på klagerens bekostning  

 i væsentlig grad styrket sin markedsposition på EDB-området  

 for administrative styresystemer.
 Uanset at denne handling er foretaget af det som revisor valgte  

 revisionsaktieselskab som sådan, personificeret ved indklagede som dets  

 bestyrelsesformand, og ikke af den person, der faktisk fungerede som  

 klagerens revisor - for hvis vedkommende klagen nu er frafaldet - finder  

 Disciplinærnævnet på denne baggrund, at  

 revisionsaktieselskabets handlemåde ikke har været fuldt  

 forenelig med den tillid og loyalitet, som en klient må kunne fordre af  

 sin revisor.
 Ved som bestyrelsesformand ubestridt at have medvirket til beslutningen om  

 ansættelsen af medarbejdere fra klageren har indklagede derfor ikke  

 foranlediget, at revisionsaktieselskabet levede op til god revisorskik.
 Under hensyn til, at klagen over for indklagede alene er rejst i dennes  

 egenskab af bestyrelsesformand for revisionsaktieselskabet, finder  

 nævnet, at sagen for indklagedes vedkommende kan afsluttes med en  

 advarsel i medfør af lov om statsautoriserede revisorer § 18 a, stk  

 1.
 Nævnet finder anledning til at bemærke, at nævnet,  

 således som påstandene er nedlagt, ikke har haft mulighed for at  

 tage stilling til et eventuelt ansvar for revisionsaktieselskabet som  

 sådant efter lov om statsautorisede revisorer § 18 a, stk. 4, og ej  

 heller har fundet tilstrækkelig anledning til af egen drift at rejse  

 dette spørgsmål på sagens nuværende stade.
 T h i  b e s t e m m e s :
 Indklagede, statsautoriseret revisor Teddy Wivel, tildeles en  

 advarsel.
