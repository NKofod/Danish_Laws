I.
Efterlysning.
Efterlysning af personer, der formodes at opholde sig i udlandet, og som  

 ønskes udleveret til strafforfølgning eller straffuldbyrdelse her i landet,  

 sker gennem rigspolitichefen.
Må det formodes at den pågældende opholder sig  

 i Finland, Island, Norge eller Sverige, og foreligger der oplysning om hans  

 sandsynlige opholdssted i vedkommende land, kan begæring om hans anholdelse  

 eller fængsling dog fremsættes direkte over for det stedlige politi, når  

 denne fremgangsmåde i det enkelte tilfælde skønnes mest hensigtsmæssig.
Under  

 tilsvarende betingelser kan begæring om anholdelse eller fængsling fremsættes  

 direkte over for lokale vest-tyske politimyndigheder i områderne ved den  

 dansk-tyske grænse.
Når der i overensstemmelse med foranstående rettes  

 direkte henvendelse til en udenlandsk politimyndighed om en persons  

 anholdelse eller fængsling, skal den pågældende samtidig begæres efterlyst i  

 Danske Politi Efterretninger, medmindre sådan efterlysning allarede har  

 fundet sted.
Henvendelsen til rigspolitichefen bør, hvis der er afsagt dom,  

 fængslingskendelse eller anholdelsesbeslutning over den pågældende, være  

 ledsaget af en udskrift heraf; endvidere vedlægges en kort sagsfremstilling  

 (medmindre domsudskrift medfølger) samt alt tilgængeligt materiale, der kan  

 tjene til at identificere den pågældende, herunder fotografier og  

 fingeraftryk (medmindre dette materiale tidligere er indsendt til  

 rigspolitichefen), signalement og alle oplysninger vedrørende pas, der måtte  

 være udstedt til ham.
Såfremt begæringen om efterlysning fremsættes pr.  

 telefon eller fjernskriver, meddeles det samtidig, hvornår og af hvilken  

 domstol eventuel dom eller dekret om fængsling eller anholdelse er afsagt,  

 ligesom der gives oplysning om indholdet af dommen, tiltalen eller sigtelsen  

 og om sådanne forhold, som kan være af betydning for identifikationen af den  

 pågældende; skriftligt og andet materiale indsendes snarest muligt.
 Da effektiviteten af en efterlysning i udlandet ofte vil afhænge af, om  

 der samtidig kan tilkendegives de pågældende udenlandske myndigheder, at der,  

 hvis den efterlyste anholdes, ad diplomatisk vej vil blive fremsat begæring  

 om hans udlevering, bemyndiger justitsministeriet herved statsadvokaterne til  

 inden for de nedenfor angivne rammer at afgøre, om en efterlysning skal  

 ledsages af sådan tilkendegivelse.
Tilkendegivelse om, at begæring om udlevering senere vil fremkomme, bør  

 kun fremsættes, når der er afsagt dom eller fængslingskendelse over den  

 efterlyste, og den bør udtrykkelig begrænses til kun at gælde, såfremt han  

 anholdes i et europæisk land.
Sager, der frembyder særlig tvivl eller angår  

 overtrædelse af bestemmelserne i borgerlig straffelovs kapitel 12 eller 13  

 eller i særlovgivning, vil af stadsadvokaten være at forelægge for  

 justitsministeriet gennem rigsadvokaten.
II.
Udlevering.
 Såfremt der - eventuelt efter forudgående efterlysning - bliver spørgsmål  

 om ad diplomatisk vej at søge en sigtet, tiltalt eller dømt person udleveret  

 fra udlandet, forelægges sagen gennem vedkommende statsadvokat og rigsadvokat  

 for justitsministeriet.
Opholder den pågældende sig et land, med hvilket Danmark har indgået  

 traktat om udlevering, bør de efter traktaten nødvendige bilag medfølge ved  

 forelæggelsen.
Justitsministeriet drager dog omsorg for, at der om fornødent  

 tilvejebringes oversættelse af bilagene og afskrift af de  

 straffebestemmelser, der er påberåbt i sagen.
Fotografi af den pågældende bør  

 så vidt muligt vedlægges, uanset om der i traktaten er stillet krav herom;  

 eventuelt kan der henvises til et med en forudgående henvendelse til  

 rigspolitichefen fulgt fotografi.
 Består der ingen traktat om udlevering mellem Danmark og det land, hvori  

 den pågældende opholder sig, bør indstillingen om fremsættelse af  

 udleveringsbegæring være ledsaget af en udskrift af den dom,  

 fængslingskendelse eller anholdelsesbeslutning, hvorpå begæringen vil kunne  

 støttes, samt så vidt muligt af signalement og fotografi af den pågældende.  

 Medmindre det drejer sig om en domfældt, vedlægges endvidere en kortfattet  

 sagsfremstilling.
 Samtidig med, at politimesteren (politidirektøren) afgiver indstilling til  

 statsadvokaten om fremsættelse af begæring om udlevering, indsendes en  

 genpart af indstillingen til rigspolitichefen.
III.
Andre henvendelser til udenlandske politimyndigheder i straffesager.
 For så vidt det i en udleveringstraktat med vedkommende fremmede land er  

 bestemt, at begæringer om forkyndelse, vidneafhøring m.v. skal fremsættes ad  

 diplomatisk vej, fremsendes sådanne begæringer gennem justitsministeriet.
 Henvendelser, som ønskes rettet til Den internationale  

 kriminalpoliti-organisation (Interpol) eller de i hvert enkelt land i  

 tilslutning til denne organisation oprettede nationale centralbureauer,  

 fremsendes til rigspolitichefen.
I øvrigt kan henvendelser til udenlandske politimyndigheder fremsendes  

 gennem rigspolitichefen eller rettes direkte til vedkommende myndigheder.  

 Fremsendelse gennem rigspolitichefen bør dog som regel ske, såfremt der er  

 gurnd til at formode, at den hvem henvendelsen angår, har begået strafbare  

 handlinger i flere politikredse.
Det bemærkes, at Belgien, Finland, Frankrig,  

 Holland, Schweiz, Vesttyskland og Østrig har henstillet, at alle henvendelser  

 til de pågældende landes politimyndigheder sker gennem landenes nationale  

 centralbureauer.
Henvendelser til disse landes politimyndigheder bør derfor  

 fremsendes gennem rigspolitichefen, jfr. stk. 1.
 Når henvendelse sker gennem rigspolitichefen, drager denne omsorg for  

 tilvejebringelsen af de fornødne oversættelser.
