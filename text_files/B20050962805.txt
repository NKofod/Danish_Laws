Meddelelse om ændrede regler  

 og vilkår for fiskeriet af 12. oktober 2005 Makrel i Nordsøen, Skagerrak og Kattegat (IK-ordningen)  

 på årsmængdevilkår.
 Fiskeridirektoratet vil til ejere af fartøjer med  

 individuelle kvoteandele uddele en ufordelt restmængde på ca. 800 tons.
 Mængden vil efter ansøgning blive fordelt i forhold til de  

 enkelte fartøjers kvoteandel i henhold til § 98 i Reguleringsbekendtgørelsen.
 Ansøgning om tildeling af ekstra mængde skal være  

 Fiskeridirektoratet i hænde senest  

  

 fredag den 14. oktober 2005 kl. 10.00.  

 Ansøgninger der indkommer efter fristens udløb vil ikke blive behandlet.
Lange i Skagerrak, Kattegat samt Østersøen og Bælterne Opfiskning af den disponible mængde skønnes nært  

 forestående og der indføres derfor forbud mod fiskeri af lange i Skagerrak,  

 Kattegat samt Østersøen og Bælterne med virkning fra lørdag den 15. oktober  

 2005. Forbud mod at medbringe og lande lange fra Skagerrak, Kattegat samt  

 Østersøen og Bælterne træder i kraft mandag den 17. oktober 2005.
Havtaske i norsk økonomisk zone i Nordsøen Fra og med lørdag den 1. oktober og indtil videre er det  

 for alle fartøjer ved fiskeri i norsk økonomisk zone i Nordsøen tilladt at  

 fiske,  

 medbringe og lande højst 5 tons havtaske pr. kalendermåned.
Endvidere må den  

 ombordværende mængde havtaske ikke på noget tidspunkt udgøre mere end 30 % af  

 den totale ombordværende fangst.
Brisling i underområde 22 i Østersøen og Bælterne Idet der er konstateret fangst med uhensigtsmæssig  

 sammensætning indføres der forbud mod fiskeri af brisling i henhold til  

 tilladelse nr. 213 i underområde 22 i Østersøen og Bælterne med virkning fra  

 og  

 med lørdag den 15. oktober 2005. Forbud mod at medbringe og lande brisling  

 fanget i henhold til tilladelse nr. 213 i underområde 22 i Østersøen og  

 Bælterne træder i kraft fra og med mandag den 17. oktober 2005.
 Denne meddelelse er udsendt efter reglerne i  

 Fødevareministeriets bekendtgørelse nr. 1187 af 7. december 2004, § 2, jf.  

 bilag 6.
