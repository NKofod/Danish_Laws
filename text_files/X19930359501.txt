Arbejdsministeriet har stadfæstet direktoratets afgørelse om forbud  

 mod import af dolomit indeholdende asbest, og at der ikke er grundlag for at  

 dispensere fra forbudet I skrivelse af 27. april 1993 har klaget over Direktoratet for  

 Arbejdstilsynets afgørelse af 14. april 1993 om afslag på ansøgning om  

 tilladelse til at importere råvaren Strådolomit og produkter med indhold  

 heraf til Danmark.
Klagens indhold AB anfører blandt andet til støtte for klagen, at de indledende  

 betragtninger til direktiv 91/659/EØF, afsnit 5 angiver, at et forbud på  

 nuværende tidspunkt ikke kan udvides til at omfatte naturmaterialer som f.eks  

 malm og sand, der indeholder asbestfibre som naturlig forurening.
 AB mener derfor, at arbejdstilsynet med udtalelsen:»...disse  

 produkter kan gøres til genstand for regulering på nationalt niveau«  

 ikke har vurderet korrekt.
AB henviser i øvrigt til Romtraktatens Artikel 100 A, pkt. 4, som efter  

 selskabets tolkning angiver, at EF-direktivet har fortrinsret.
Hvis en  

 afvigelse foreligger efter Artikel 36 i Romtraktaten, måtte dette være  

 foregået ved særlig anmeldelse til EF-Kommissionen i Bruxelles.
Sagsforløb Arbejdsministeriet har sendt klagen til udtalelse i direktoratet.
Det  

 fremgår af udtalelsen, og af sagen i øvrigt, at den 22. marts 1993 har ansøgt  

 direktoratet om tilladelse til at importere råvaren Strådolomit til Danmark,  

 som efter selskabets oplysninger indeholder små mængder af tremolit-asbest  

 som en naturlig forurening.
Selskabet har i sin ansøgning af 22. marts 1993 anført, at direktiv  

 91/659/EØF kun omfatter produkter, hvortil der er tilsat fibre.
Direktoratet  

 vurderer, at produkter, hvori asbest forekommer som naturlig forurening, er  

 udenfor direktivets område, hvorfor disse produkter kan føres til genstand  

 for regulering på nationalt niveau.
Direktoratet har i sin afgørelse af 14. april 1993 afslået at give  

 selskabet tilladelse til import af råvaren Strådolomit og produkter med  

 indhold heraf til Danmark.
Direktoratet har lagt vægt på, at dispensation fra  

 forbudet i § 3, stk. 1 i Arbejdsministeriets bekendtgørelse nr. 660 af 24.  

 september 1986 om asbest, som senere er ændret ved Arbejdsministeriets  

 bekendtgørelse nr. 984 af 11. december 1992 til import til Danmark af  

 asbestindholdige materialer kun gives, når importen sker med henblik på  

 leverance til fremstillingsvirksomheder, der har fået dispensation til at  

 anvende materialerne, og kun når slutprodukterne ikke kan fremstilles ved  

 hjælp af asbestfri råvarer.
 Direktoratet oplyser til Arbejdsministeriet, at forbudet i den danske  

 asbestbekendtgørelse nr. 660 af 24. september 1986 som ændret ved nr. 984 af  

 11. december 1992 mod import, fremstilling og anvendelse eller arbejde med  

 asbest eller asbestindholdigt materiale under enhver form gælder uanset  

 %-indholdet af asbest, og omfatter både tilsatte asbestfibre og  

 asbestindhold, der skyldes naturligt forekommende urenheder.
 Direktoratet anfører i sin udtalelse af 24. juni 1993 til  

 Arbejdsministeriet, at direktiv 91/659/EØF kun har gyldighed for produkter,  

 hvortil der er tilsat fibre.
Endvidere gælder der et forbud mod import af produkter med indhold af  

 naturligt forekommende asbesturenheder, jfr.
Arbejdsministeriets  

 bekendtgørelse nr. 984 af 11. december 1992 om asbest.
 Direktoratet har i sin udtalelse af 24. juni 1993 til Arbejdsministeriet  

 indstillet, at direktoratets afgørelse af 14. april 1993 fastholdes.
Arbejdsmiljørådets indstilling Klagen har i henhold til arbejdsmiljøloven § 66, stk. 1, nr. 4, været  

 forelagt Arbejdsmiljørådet, der tiltræder direktoratets indstilling.
Arbejdsministeriets afgørelse Arbejdsministeriet skal i den anledning meddele, at man, med hjemmel i §  

 3, stk. 1 i Arbejdsministeriets bekendtgørelse nr. 660 af 24. september 1986  

 om asbest, som er ændret ved Arbejdsministeriets bekendtgørelse nr. 984 af  

 11. december 1992, tiltræder direktoratets afgørelse.
Arbejdsministeriets begrundelse Der er i afgørelsen lagt vægt på, at direktiv 91/659/EØF kun har gyldighed  

 for produkter, hvortil der er tilsat fibre.
Produkter, hvori asbest  

 forekommer som naturlig forurening, er efter Arbejdsministeriets vurdering  

 uden for direktivets harmoniseringsområde, og kan derfor gøres til genstand  

 for national regulering.
 Da asbestbekendtgørelsens forbud mod import, fremstilling og anvendelse  

 eller arbejde med asbest eller asbestholdigt materiale under enhver form er  

 understreget af folketingsbeslutningen om et asbestfrit Danmark, finder  

 Arbejdsministeriet ikke, at der er grundlag for at give dispensation til at  

 importere asbestholdige produkter til Danmark, idet der findes asbestfri  

 erstatningsprodukter.
P.
M.
V.
E.
B.
