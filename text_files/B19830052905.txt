 I medfør af § 35, stk. 1, § 39, stk. 2, § 41, stk. 1, nr. 1, § 46, § 84 og  

 efter bemyndigelse i henhold til § 73 i lov nr. 681 af 23. december 1975 om  

 arbejdsmiljø fastsættes:
 Område m.v.
 § 1.  Bekendtgørelsen omfatter håndbårne  

 motorkædesave.
 § 2.  Bekendtgørelsen supplerer arbejdsministeriets  

 bekendtgørelse nr. 43 af 22. januar 1981 om tekniske hjælpemidlers indretning  

 og anvendelse med bestemmelser om godkendelse og mærkning af motorkædesave  

 samt om aldersgrænser og personlige værnemidler ved arbejde med  

 motorkædesave.
Godkendelse og mærkning § 3.  Motorkædesave, der efter de i stk. 2 fastsatte  

 datoer overdrages, overlades til brug eller udstilles, skal være typegodkendt  

 af direktøren for arbejdstilsynet.
Det samme gælder brugsfærdige  

 motorkædesave, der overdrages eller overlades til videresalg, udlejning eller  

 udlån.
 Stk. 2.  Bestemmelsen i stk. 1 finder anvendelse:
1. Fra den 1. april 1984, for så vidt angår  

 motorkædesave med forbrændingsmotor.
Dog kan save, der ikke er godkendt, men  

 som er taget i brug inden denne dato, overdrages eller overlades til brug,  

 videresalg, udlejning eller udlån indtil den 1. januar 1986.
 2. Fra den 1. januar 1986, for så vidt angår øvrige  

 motorkædesave.
 § 4.  Ansøgning om typegodkendelse indsendes til  

 direktøren for arbejdstilsynet bilagt brugsanvisning samt rapport fra en  

 anerkendt institution om afprøvning af den pågældende motorkædesav.
 Stk. 2.  Godkendelse kan tilbagekaldes, såfremt dette  

 viser sig påkrævet af sikkerhedshensyn.
 § 5.  Direktøren for arbejdstilsynet udsender  

 anvisning med nærmere retningslinier for motorkædesaves indretning og  

 godkendelse.
 § 6.  Motorkædesave skal, når de overdrages, overlades  

 eller udstilles, være tydeligt og holdbart mærket med:
 - Fabrikantens eller importørens navn og adresse.
 - Typebetegnelse.
 - Fabrikationsnummer.
 Stk. 2.  Typegodkendte motorkædesave skal tillige være  

 mærket med:
 - Dansk typegodkendelsesnummer.
 - Resultatet af målingerne af støj og vibrationer ved fuld belastning.
 - Andre oplysninger af sikkerheds- og sundhedsmæssig betydning, såfremt  

 dette nærmere fastsættes i typegodkendelsen.
 Stk. 3.  Mærkningen må under anvendelsen ikke fjernes og  

 skal til stadighed holdes tilgængelig og tydelig.
Aldersgrænser § 7.  Arbejde med motorkædesave må ikke udføres af  

 personer under 18 år.
Dette gælder også unge inden for landbrug, skovbrug og  

 gartneri, som er af arbejdsgiverens familie, og som hører til hans husstand.
 Stk. 2.  Motorkædesave kan dog anvendes af unge, der er  

 fyldt 16 år, og som har gennemgået en uddannelse, som direktøren for  

 arbejdstilsynet har anerkendt som tilstrækkelig, for så vidt angår brug og  

 sikkerhed ved motorkædesave.
Personlige værnemidler § 8.  Fælde-, skovnings- og beskæringsarbejde m.v. med  

 motorkædesav må arbejdsgiveren kun lade udføre, hvis der i overensstemmelse  

 med kapitel 2 i arbejdsministeriets bekendtgørelse om arbejdstøj og  

 personlige værnemidler anvendes beskyttelseshjelm, høreværn, benbeskyttelse  

 og fodværn.
De udleverede værnemidler skal bruges under hele arbejdet.  

 Øjenværn skal udleveres og benyttes i nødvendigt omfang.
Stk. 2.  Ved andet arbejde med motorkædesave skal de i  

 stk. 1 nævnte værnemidler anvendes i det omfang, arbejdet ikke på anden måde  

 kan udføres sikkerheds- og sundhedsmæssigt fuldt forsvarligt.
Brug af  

 høreværn kræves dog altid, hvis støjbelastningen er over 85 dB(A).
 § 9.  De anvendte personlige værnemidler skal være  

 afprøvet, godkendt og mærket i det omfang, direktøren for arbejdstilsynet har  

 fastsat bestemmelser herom.
Dispensationer § 10.  Direktøren for arbejdstilsynet kan tillade  

 afvigelser fra denne bekendtgørelse, når en motorkædesavs særlige indretning  

 eller andre særlige forhold gør det rimeligt og forsvarligt.
Klageadgang § 11.  Tilsynskredsenes afgørelser, kan indbringes for  

 direktøren for arbejdstilsynet inden 4 uger efter, at afgørelsen er meddelt  

 den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
Stk. 3.  Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
Klage over afgørelser efter arbejdsmiljølovens § 77, stk. 2, har ikke  

 opsættende virkning.
 Stk. 4.  Når særlige grunde taler derfor, kan  

 klagemyndigheden behandle en klage og tillægge denne opsættende virkning,  

 selv om klagen først fremkommer efter udløbet af den frist, der er nævnt i  

 stk. 1 og 2.
Straf § 12.  Med bøde eller hæfte straffes den, der  

 overtræder § 3 eller §§ 6-9.
Stk. 2.  For overtrædelse af § 6, stk. 3 og §§ 7-9, kan  

 der pålægges en arbejdsgiver bødeansvar, selv om overtrædelsen ikke kan  

 tilregnes ham som forsætlig eller uagtsom.
For bødeansvaret fastsættes ingen  

 forvandlingsstraf.
 Stk. 3.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
Ikrafttræden § 13.  Bekendtgørelsen træder i kraft den 1. april  

 1984.
