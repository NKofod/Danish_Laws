Cirkulære om ændring af cirkulære om lov om en  

 børnefamilieydelse 1. Hvert år i januar måned udskrives meddelelsesbreve til  

 modtagere af børnefamilieydelse, indeholdende oplysning om antallet af børn,  

 satser samt hvert kvartals udbetalingsbeløb.
Fra og med 2004 ændres formen  

 for  

 denne underretning.
Der vil således ikke længere blive udsendt det årlige  

 meddelelsesbrev, men Told Skat vil i stedet orientere i dagspressen om de  

 generelle satser for børnefamilieydelsen. Ændringen er nærmere beskrevet  

 bl.a.  

 i orientering af Folketingets Skatteudvalg, folketingsåret 2002-03, alm.del.  

 bilag 440 af 3. juni 2003.
2. Udsendelse af et årligt meddelelsesbrev er omtalt i  

 cirkulære nr. 148 af 17. december 1986 om lov om en børnefamilieydelse punkt  

 11, 2. afsnit, 1. pkt.
Under hensyn til omlægningen af meddelelsesformen  

 affattes dette pkt. således: »Første gang en beløbsmodtager findes  

 berettiget,  

 gives der beløbsmodtageren meddelelse om udbetaling«.
 3. Cirkulære nr. 148 vil blive erstattet af en ajourført  

 vejledning om børnefamilieydelsen.
