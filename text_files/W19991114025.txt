Overdragelsesaftale mellem 2  

 revisionsfirmaer Reference:
LL § 16 F (dagældende) A A/S klagede for skatteårene 1995/96 og 1996/97 over, at de  

 stedlige skattemyndigheder havde nægtet fradrag for løbende  

 ydelser til B ApS.
 Det fremgik af sagens oplysninger, at revisionsfirmaet A A/S i april 1994  

 indgik aftale med Revisionsfirmaet B ApS om overdragelse af sidstnævnte  

 revisionsvirksomhed pr. den 30. juni 1994.
 Det fremgik af overdragelsesaftalens pkt. 1 og 3, at overdragelsen alene  

 omfattede den til den solgte revisionsvirksomhed hørende goodwill, og  

 at denne var værdiansat til 210.000 kr.
 Om vederlaget udtaltes det i aftalens pkt. 5 og 6:
 "Vederlaget for den af overdragelsen omfattede goodwill er aftalt til kr.  

 210.000, skriver tohundredetitusinde 00/100, der berigtiges ved kontant  

 betaling af kr. 100.000 ved underskrivelsen af aftalen og resten ved  

 overdragelsen....
 ...Sælger har pligt til at arbejde positivt for, at de af  

 nærværende aftale omfattede klienter vælger og beholder  

 køber som revisor.
For udførelse af det nævnte arbejde vederlægges  

 sælger pr. 1. juli 1995 og pr. 1. juli 1996 med en provision, der  

 udgør 25% af honorarindtægterne i de foregående 12  

 måneder hos de af overdragelsesaftalen omfattede klienter.
Der betales  

 tillige provision af sådanne nye klienter, som måtte være  

 omfattet af konkurrenceklausulen i pkt. 9.
 Honorarindtægten udgør det i perioden fakturerede honorar  

 (excl. moms) med tillæg af værdien af igangværende arbejde  

 ultimo perioden og med fradrag af igangværende arbejde primo perioden.  

  Igangværende arbejde opgøres til salgspris.
 Det er en forudsætning for indgåelsen af denne aftale, at  

 første års honorar ikke afviger væsentligt fra kr.  

 840.000.
 Ovennævnte provision med tillæg af betalingen på kr.  

 210.000 for goodwill kan dog ikke overstige 75% af det gennemsnitlige  

 årshonorar fra de pågældende klienter i perioden fra l.  

 juli 1994 til 30. juni 1996.
 Regulering af den samlede provision sker i forbindelse med afregningen pr.  

 1. juli 1996, således som illustreret i følgende eksempel:
 kr.
Betaling for goodwill 210.000 Honorarindtægter som defineret foran:
I 1994/95 1.000.000, provision 250.000 I 1995/95 500.000, provision 102.500 Honorar 1/7 1994 til 30/6 1996 kr. 1.500.000 I gennemsnit pr. år kr.750.000 Goodwill og provision i alt 562.500 Max betaling, 75% af kr. 750.000 = kr. 562.500 Herved fremkommer  

 provisionen pr. 30. juni 1996 med kr. 102.500 kr...." Det var oplyst, at honorarindtægterne fra de overdragne klienter i  

 regnskabsåret 1994/95 udgjorde 965.273 kr. og i 1995/96 1.003.668 kr.,  

 i alt 1.968.941 kr., eller i gennemsnit pr. år 984.470 kr.  

 Ifølge aftalen var der således for 1994/95 betalt 241.318 kr. og  

 for 1995/96 250.917 kr.
Betalingen til Revisionsfirmaet B ApS udgjorde  

 herefter inklusive engangsbetalingen på 250.000 kr. i alt 702.235 kr.  

 med tillæg af 36.117 kr., således at den endelige og samlede  

 betaling udgjorde 738.352 kr. svarende til 75% af  

 gennemsnitsomsætningen på 984.470 kr.
Det var forklaret, at  

 parterne opfattede den indgåede aftale således, at der under alle  

 omstændigheder skulle betales 75% af gennemsnitsomsætningen med  

 de overdragne klienter.
Det fremgik af sagens oplysninger i øvrigt, at Revisionsfirmaet B  

 ApS blev stiftet den 1. januar 1993 ved overtagelse af B's personligt drevne  

 revisionsvirksomhed.
Goodwill blev da overdraget for 750.000 kr.
A A/S havde ved selvangivelsen foretaget fradrag for de løbende  

 betalinger til Revisionsfirmaet B ApS.
For engangsbetalingen var der  

 foretaget afskrivninger efter Ligningslovens § 16 F.
De stedlige skattemyndigheder havde ikke godkendt de selvangivne fradrag  

 for de løbende betalinger.
Skattemyndighederne havde i stedet fundet,  

 at de løbende ydelser var vederlag for overdragelse af goodwill,  

 selvom det af aftalen fremgik, at de løbende ydelser angik det  

 sælgende selskabs arbejde for, at de overdragne klienter valgte at  

 beholde A A/S som revisor.
Der var herved henset til, at selskabet  

 regnskabsmæssigt havde behandlet de løbende ydelser som vederlag  

 for køb af goodwill, at Revisionsfirmaet B ApS i sit  

 årsregnskab havde anført, at de løbende ydelser var  

 vederlag for afståelse af goodwill, at de løbende ydelser  

 var knyttet sammen med det faste vederlag for overdragelse af goodwill, idet  

 begge beløb indgik ved beregning af maksimum for de samlede  

 løbende ydelser, at maksimum for det faste vederlag og de  

 løbende ydelser antagelig havde grundlag i branchekutymen for  

 beregning af goodwillvederlag ved overdragelse af revisionsvirksomheder,  

 hvorved der var henvist til en udtalelse fra Foreningen af Statsautoriserede  

 Revisorer, hvoraf det fremgik, at det var sædvanligt, at værdien  

 af goodwill ansattes til 50% - 75% af sidste års  

 bruttohonorarindtægt, og at det faste vederlag adskilte sig  

 væsentligt fra det goodwillvederlag på 750.000 kr., som  

 Revisionsfirmaet B ApS betalte ved virksomhedsoverdragelsen 1/2 år  

 tidligere, hvilket ikke skyldtes ændringer i  

 klientporteføljen.
 Skattemyndighederne havde herefter kapitaliseret værdien af goodwill  

 til en skønnet værdi på 420.000 kr., hvorved det var  

 bemærket, at dette var det maksimale beløb, som de  

 løbende ydelser forventedes at udgøre på  

 overdragelsestidspunktet (75% af 840.000 kr. - 210.000 kr.).
Det var videre bemærket, at de løbende ydelser kunne anses  

 for afdrag på en fordring, når der hensås til, at  

 værdien af den kapitaliserede ydelse på overdragelsestidspunktet  

 kunne opgøres med en vis sikkerhed, og at det på  

 overdragelsestidspunktet var sandsynligt, at maksimum for de løbende  

 ydelser ville blive betalt.
I det omfang de løbende ydelser ikke  

 passede med den kapitaliserede værdi, skulle differencen behandles  

 efter kursgevinstlovens regler.
 Skattemyndighederne havde endelig henvist til Højesterets dom i UfR  

 1979.64 og Landsskatterettens kendelse i TfS 1988.283.
 Selskabets advokat havde over for Landsskatteretten nedlagt påstand  

 om godkendelse af det selvangivne.
Til støtte herfor havde han gjort gældende, at  

 skattemyndighederne ikke havde hjemmel til at nægte det selvangivne  

 fradrag.
Som det fremgik af overdragelsesaftalen var der tale om en  

 løbende ydelse fastsat som en vis procentdel af fremtidige  

 honorarindtægter.
Denne procentuelle ydelse var aftalt som modstykke  

 til sælgerens pligt - som det stod i kontrakten "at arbejde positivt  

 for at de af nærværende aftale omfattede klienter vælger og  

 beholder køber som revisor". Det var fast praksis, at sådanne  

 løbende ydelser ikke blev kapitaliseret.
Dette skyldtes især, at  

 der var tale om en ydelse af uvis størrelse.
Advokaten havde videre bemærket, at det måtte bero på en  

 fejltagelse, når skattemyndighederne lagde til grund, at der i  

 kontrakten skulle være indføjet et maksimum for de  

 løbende ydelser.
Ydelserne var netop ikke maksimerede, og havde  

 gennemsnitsindtjeningen således været større, ville der  

 også være udbetalt mere.
Provisionsbeløbet var  

 således helt afhængigt af udviklingen i honorarindtægterne,  

 en udvikling, der ikke kunne forudses ved aftaleindgåelsen i 1996 og da  

 slet ikke med en til vished grænsende sandsynlighed.
Advokaten havde  

 yderligere anført, at der var tale om en speciel situation, da B  

 skulle yde en indsats for at formå klienterne til at blive hos A A/S.  

 Det var derfor, at ydelserne var benævnt provision.
Advokaten havde endelig bemærket, at den praksis,  

 Ligningsrådet havde udviklet vedrørende overskudsbestemte  

 afståelsessummer for aktier, jf.
TfS 1998.404, 1998.405 og 1998.407,  

 ikke kunne finde anvendelse på denne sag.
Dette skyldtes, at det i de  

 nævnte sager var utvivlsomt, at overskudsandelene var aftalt som led i  

 fikseringen af afståelsesvederlaget, idet sælger og køber  

 åbenbart i begge tilfælde havde divergerende opfattelser af  

 selskabets fremtidige indtjeningsevne.
Den foreliggende sag drejede sig  

 imidlertid om et andet spørgsmål, da forholdet var det, at der i  

 overdragelsesaftalens § 3 var taget klar stilling til, hvilke beløb  

 der vedrørte goodwill.
Det i sagen omtvistede beløb var  

 således ifølge kontraktens klare ordlyd ikke en del af  

 vederlaget for goodwill, men derimod som nævnt en ydelse for  

 sælgers arbejde for at arbejde positivt for, at klienterne beholdt  

 køber som revisor.
Ydelsen var med andre ord ikke udtryk for  

 usikkerhed om den fremtidige værdiansættelse, men derimod udtryk  

 for ønsket om at give sælger et incitament ved at tillægge  

 ham en ydelse - ikke af overskuddet, men derimod af bruttoindtægten fra  

 de firmaer, der fortsatte i købers regi.
 Landsskatteretten udtale:
 Retten fandt at måtte lægge til grund, at de omhandlede  

 ydelser var at anse som købesum for goodwill.
 Retten fandt ikke, at der - på trods af usikkerheden omkring  

 størrelsen af ydelserne - kunne indrømmes fradrag for disse  

 efter ligningslovens § 12, stk. 8. I stedet måtte betalingerne som en  

 efterregulering henføres til aftaletidspunktet som en del af  

 købesummen, således at hele det erlagte vederlag blev anset som  

 anskaffelsessum i skatteåret 1995/96 (indkomståret 1994).  

 Afskrivning kunne herefter foretages på 50% af anskaffelsessummen, jf.  

 dagældende ligningslovs § 16 F, stk. 1, jf. § 8, stk. 4 i lov nr. 428  

 af 25. juni 1993.
 Den påklagede afgørelse blev ændret i overensstemmelse  

 hermed.
