Resumé Ombudsmanden kunne ikke kritisere at en politimester og en  

 statsadvokat ikke mente at en interesseorganisation havde partsstatus i en  

 straffesag.
Ombudsmanden mente heller ikke at interesseorganisationens  

 forsinkede indgivelse af klage var undskyldelig, eller at politimesteren  

 burde  

 have betragtet et tidligere brev fra organisationen som en klage.
Ombudsmanden udtalte at det havde været naturligt og  

 mest korrekt at politimesteren selv havde taget stilling til spørgsmålet om  

 partshøring i stedet for at sende det videre til statsadvokaten.
Ombudsmanden  

 mente desuden at politimesteren - i konsekvens af politimesterens afgørelse  

 om  

 at afslå aktindsigt efter forvaltningsloven - udtrykkeligt burde have  

 tilkendegivet at begæringen var blevet behandlet som en anmodning om  

 aktindsigt  

 efter offentlighedsloven, bl.a. ved at henvise til lovens relevante  

 bestemmelser. (J.nr. 2001-3379-610).
 Sagen er gengivet i forkortet udgave i  

 forhold til den afsluttende udtalelse.
Interesseorganisations partsstatus i straffesag.
Begrundelse Ved brev af  

 19. juni 2001 indgav interesseorganisationen O på vegne af A anmeldelse til  

 Politimesteren i Assens i anledning af nogle avisartikler som O mente var  

 stærkt forhånende og krænkende over for etniske minoriteter.
Særligt  

 fremhævede  

 O brugen af ordet perkere som Forbrugerombudsmanden tidligere  

 havde betegnet  

 som et slangord med negativ effekt.
O henviste desuden til en byretsdom  

 hvoraf  

 det fremgik at det var rettens opfattelse at ordet nigger altid  

 og kun har  

 haft en nedladende betydning.
Politimesteren i Assens  

 afviste ved brev af 10. juli 2001 Os anmeldelse.
Politimesteren anførte  

 bl.a.  

 følgende:
   

  

 Afgørelse.
Det fremgår af  

 retsplejelovens § 742, stk. 2, at politiet iværksætter efterforskning, når  

 der er  

 en rimelig formodning om, at et strafbart forhold, som forfølges af det  

 offentlige, er begået.
Efter retsplejelovens § 749, stk. 1, kan en anmeldelse  

 afvises, hvis der ikke findes grundlag for at indlede efterforskning.
 Det meddeles herved, at jeg i  

 dag i medfør af retsplejelovens § 749, stk. 1, har besluttet at afvise  

 anmeldelsen.
 Klagevejledning.
Afgørelsen kan påklages af en  

 part i sagen.
Part i sagen er personer eller organisationer, der har en  

 væsentlig, direkte, individuel og retlig interesse i afgørelsen.
 Der foreligger ikke  

 umiddelbart oplysninger, der viser, at (O) eller (A) er klageberettiget.
 Hvis (O) eller (A) mener at  

 være klageberettiget, kan klagen indgives hertil eller til Statsadvokaten for  

 Fyn mv.
Fristen herfor er 4 uger fra  

 modtagelsen af afgørelsen. O skrev den 18. juli 2001 til  

 politimesteren.
Med hensyn til spørgsmålet om klageberettigelse og  

 partsstatus  

 henviste O til at A havde anden baggrund end dansk, og at han således var  

 omfattet af målgruppen for brugen af ordet perkere som han fandt  

 stærkt  

 krænkende.
O henviste desuden til to afgørelser fra en anden statsadvokat  

 hvor  

 statsadvokaten havde fundet O klageberettiget i anmeldelser efter  

 straffelovens  

 § 266 b og som partsrepræsentant for etniske minoritetspersoner og  

 -organisationer.
O bad desuden som  

 partsrepræsentant om at modtage kopi af sagens akter.
O henviste i den  

 forbindelse til forvaltningslovens § 18.
 Ved brev af 31. juli 2001  

 rykkede O politimesteren for svar på sin anmodning om aktindsigt.
 Politimesteren i Assens svarede  

 O ved brev af 1. august 2001. Politimesteren anførte bl.a. følgende:
   

  

 Vedrørende klagevejledningen og aktindsigt.
 (O) har påberåbt sig at være  

 partsrepræsentant for etniske minoritetspersoner og -organisationer samt - i  

 den konkrete sag - for (A).
 Af det centrale  

 personregister fremgår, at (A) er født i Tetovo i (det tidligere)  

 Jugoslavien,  

 og at han er 48 år og bor i Brønshøj.
De personer, der i ( )s  

 artikel benævnes perkere, er defineret som en gruppe unge  

 andengenerationsindvandrere fra Odense.
Efter min opfattelse må det være  

 personer fra denne gruppe, der i givet fald kan betegnes som forurettede i  

 sagen.
 På denne baggrund er det  

 fortsat min opfattelse, at der ikke foreligger oplysninger, der viser, at (A)  

 skulle være part i sagen.
 Hvorvidt (O) som organisation  

 kan anses som part i sagen må for mig at se afgøres af Statsadvokaten i  

 forbindelse med en eventuel klage over min afgørelse om at afvise  

 anmeldelsen.
 Efter min opfattelse følger  

 det af det anførte, at betingelserne for aktindsigt i medfør af  

 forvaltningslovens § 18 ikke er til stede.
Jeg har dog besluttet at give  

 meraktindsigt og vedlægger kopi af det i sagen foreliggende materiale, som  

 ikke  

 i forvejen er (O) bekendt. O klagede til Statsadvokaten  

 for Fyn mv. over politimesterens afgørelse ved brev af 20. august 2001. O  

 anførte bl.a.:
·  

  

 	  

 at klagen var indgivet som følge af den  

 krænkelse der rammer lovlydige borgere med minoritetsbaggrund,  

 herunder i særdeleshed A, ·  

  

 	  

 at det måtte være politimesteren som traf  

 afgørelse om Os partsstatus, ·  

  

 	  

 at politimesterens afgørelse ikke var i  

 overensstemmelse med gældende retspraksis.
 O bad på  

 denne baggrund statsadvokaten om at ændre politimesterens afgørelse.
 Statsadvokaten  

 traf afgørelse ved brev af 4. oktober 2001. Statsadvokaten anførte bl.a.  

 følgende:
 Ved  

 skrivelse af 20. august har (O) klaget over, at Politimesteren i Assens den  

 10.  

 juli 2001 afviste en anmeldelse, som centeret på vegne [af] (A) havde  

 indgivet  

 mod ( ) for overtrædelse af straffelovens § 266b.
 Samtidig er anført nogle  

 bemærkninger vedrørende centerets partsstatus.
Det fremgår af sagen, at (O)  

 den 18. juli 2001 anmodede om aktindsigt med henblik på en klage over  

 politimesterens afgørelse.
Den 1. august 2001 meddelte politimesteren, at han  

 ikke anså (A) for part i sagen og ikke ville tage stilling til, hvorvidt (O)  

 var part.
Han meddelte (O) imidlertid aktindsigt i sagens dokumenter.
 Af retsplejelovens § 102  

 fremgår - som anført af politimesteren i skrivelsen af 10. juli 2001 - at  

 fristen for indgivelse af klage over politimesterens afgørelse er 4 uger  

 efter  

 modtagelse af svar, medmindre en evt. fristoverskridelse må anses for  

 undskyldelig.
 Klagen over politimesterens  

 afgørelse er indgivet for sent, ligesom fristoverskridelsen ikke kan anses  

 for  

 undskyldelig, hvorfor klagen allerede af den grund afvises.
Med hensyn til spørgsmålet om  

 partsstatus gælder, at alene personer eller organisationer med en væsentlig,  

 direkte, individuel og retlig interesse i en sags afgørelse kan anses for  

 part  

 og dermed klageberettiget.
På det foreliggende grundlag finder jeg ikke, at  

 (O)  

 har en sådan interesse, hvorfor (O) ikke kan anses for klageberettiget, så  

 også  

 af den grund afvises klagen. O klagede herefter ved brev  

 af 10. oktober 2001 til mig.
O anførte bl.a. følgende:
 (O) klager hermed over  

 Statsadvokatens afgørelse om ikke at realitetsbehandle sagen og over  

 afgørelsen  

 om, at (O) eller (A) ikke kunne anses for part.
 For så vidt angår  

 Statsadvokatens påstand om, at klagefristen, løbende fra den 10. juli 2001,  

 er  

 overskredet, skal (O) bemærke følgende.
(O) er af den opfattelse, at  

 (O)s anmodning om aktindsigt af den 18. juli 2001, afbryder den 4 ugers  

 frist  

 der løber fra 10. juli 2001. Det fremgår klart af anmodningen, at (O) søger  

 om  

 aktindsigt:  

  

 Med henblik på en klage over  

 Politimesteren i Assens afgørelse [ ]. (O) er på den baggrund  

 klart af  

 den opfattelse, at vi udtrykkeligt har understreget, at vi ønskede at påklage  

 afgørelsen, men ønskede at underbygge grundlaget ved hjælp af  

 aktindsigtsbegæringen.
Dermed er det (O)s opfattelse, at klagefristen  

 må anses  

 som afbrudt den 18. juli 2001.
 (O) skal yderligere bemærke,  

 at hvis klagefristen må anses for overskredet, så er det (O)s  

 opfattelse at  

 dette er undskyldeligt.
 Som det fremgår af  

 sagsforløbet, anmodede (O) om aktindsigt den 18. juli 2001, men vi modtog  

 først  

 sagens akter den 1. august 2001. Det fremgår heraf, at behandlingen af  

 aktindsigtsbegæringen ikke skete inden 10 dage som det fremgår af  

 forvaltningslovens og offentlighedslovens regler. (O) er derfor af den  

 opfattelse, at en evt. overskridelse af fristen må anses for undskyldelig.
 Til Statsadvokatens afgørelse  

 om, at (O) ikke kan anses som part og dermed ikke er klageberettiget, skal  

 (O)  

 bemærke følgende.
Det er (O)s opfattelse, at  

 (O)s partsstatus må afgøres af 1. instansen og ikke af  

 rekursmyndigheden.  

 Specielt i den situation hvor (O) anmoder om aktindsigt efter  

 forvaltningslovens § 18. Afvisningen begrundes med, at (A) ikke er part i  

 sagen, men der foretages ikke nogen vurdering af om (O) kan anses som part.  

 (O)  

 varetager som interesseorganisation for etniske minoriteter, en bred gruppes  

 rettigheder, alligevel undlades vurderingen af om (O) er part.
Uden denne  

 vurdering finder (O) det bemærkelsesværdigt, at politimesteren alligevel kan  

 afvise aktindsigtsbegæringen efter forvaltningslovens § 18.
 Statsadvokaten tager ikke  

 stilling til hvorvidt det er 1. instansen der skal afgøre (O)s  

 partsstatus.  

 Det afgøres blot, at (O) ikke er part i sagen, da vi ikke har en væsentlig,  

 direkte, individuel og retlig interesse i sagens afgørelse.
Samtidig finder  

 Statsadvokaten, at vi ikke er klageberettigede da vi ikke er parter i sagen.  

 (O) finder, at uanset, at vi ikke anses som værende part i den konkrete sag,  

 så  

 har (O) ved Politimesteren i Assens afgørelse af den 11. juli 2001,  

 modtaget  

 en klagevejledning.
I henhold til Statsadvokatens tidligere praksis i sager  

 angående (O)s anmeldelser efter straffelovens § 266 b, har  

 Statsadvokaten  

 altid realitetsbehandlet klagerne, netop fordi (O) har modtaget en  

 klagevejledning hos 1. instans.
 (O) finder derfor, at  

 Statsadvokaten uanset om (O) anses for part eller ej, skal realitetsbehandle  

 klagen, da den hidtidige praksis kun kan opfattes således, at (O) er blevet  

 klageberettiget når og netop fordi en klagevejledning er blevet givet.
(O) skal på ovenstående  

 baggrund påklage Statsadvokaten for Fyn mv.s afgørelse om ikke at  

 realitetsbehandle (O)s klage, da denne har overskredet klagefristen,  

 jf.  

 retsplejelovens § 102, og Statsadvokatens afgørelse om, at (O) ikke kan anses  

 som part og dermed klageberettiget, herunder at spørgsmålet ikke hjemvises  

 til  

 behandling hos 1. instansen. Jeg bad ved brev af 19.  

 oktober 2001 Statsadvokaten for Fyn mv. om en udtalelse i anledning af  

 klagen.  

 Jeg bad navnlig om statsadvokatens bemærkninger til det fremførte om  

 statsadvokatens praksis i forbindelse med klager fra O.
Jeg bad om at  

 statsadvokaten forinden indhentede en udtalelse fra Politimesteren i Assens  

 om  

 sagen.
 Ved brev af 14. december 2001  

 fremsendte statsadvokaten sagens akter tillige med en udtalelse fra  

 Politimesteren i Assens og en udtalelse fra statsadvokaten selv.
 I politimesterens udtalelse  

 af 20. november 2001 anførte politimesteren bl.a. følgende:
Sagen drejer sig om en  

 anmeldelse om strafbart forhold, og aktindsigtsbegæringen skulle derfor  

 afgøres  

 efter forvaltningslovens § 18. Det antages, at den i forvaltningslovens § 16  

 nævnte frist på 10 dage ikke gælder for aktindsigt i straffesager.
Begæringen  

 om aktindsigt blev imødekommet på 13. dagen fra modtagelsen af begæringen, og  

 dokumenterne må formodes at være modtaget af (O) den 2. august 2001.  

 Klagefristen udløb den 8. august 2001.
Imødekommelse af  

 aktindsigtsbegæringen indebar i det konkrete tilfælde, at kopi af mine  

 skrivelser af 10. juli 2001 til henholdsvis ( ) og Rigsadvokaten, kopi af  

 anmeldelsesrapporten samt kopi af min skrivelse af 17. juli 2001 (en  

 følgeskrivelse) til Rigsadvokaten blev fremsendt til (O), idet (O) i forvejen  

 var bekendt med det øvrige materiale i sagen.
Det materielle indhold af de  

 fremsendte skrivelser var for mig at se uden betydning for udformningen af  

 klagen til Statsadvokaten.
Klagen blev først indgivet den 20. august 2001.  

 Spørgsmålet om, hvorvidt der har foreligget en undskyldelig  

 fristoverskridelse,  

 skal efter min opfattelse ses i lyset af det ovenfor skitserede forløb. Statsadvokatens udtalelse  

 indeholdt bl.a. følgende:
Tilbagesendes  

  

 Folketingets Ombudsmand  

  

 vedlagt sagens  

 akter og udtalelse fra Politimesteren i Assens, hvortil jeg kan henholde mig.  

 Jeg vedlægger endvidere kopi af andre afgørelser til (O), som det har været  

 muligt at tilvejebringe gennem journalsystemet.
Jeg bemærker, at akter i de  

 sidstnævnte sager beror i de respektive politikredse, hvorfra de om fornødent  

 kan rekvireres.
Desuden vedlægger jeg kopi af notat af 3. marts 2000 fra  

 Rigsadvokaten om forvaltningsretlige spørgsmål, der vedrører sager om bl.a.  

 strafforfølgning.
 Jeg kan i øvrigt udtale  

 følgende:
Indledningsvist henviser jeg  

 til min skrivelse af 4. oktober 2001 til (O), der indeholder afgørelsen af de  

 rejste spørgsmål og redegør for sagens tidsmæssige forløb.
Jeg har ikke  

 fundet  

 grundlag for af egen drift at realitetsbehandle klagen.
 Vedrørende partsstatus:
 Uddybende bemærker jeg  

 vedrørende spørgsmålet om partsstatus, at Politimesteren i Assens traf  

 afgørelse om, at (A) ikke var part i sagen, jf. politimesterens afgørelser af  

 10. juli og 1. august 2001. En organisation, der har modtaget fuldmagt fra  

 (A)  

 til at varetage (A)s interesser, er følgelig heller ikke på dette  

 grundlag  

 part.
Politimesteren har tillige i  

 afgørelsen af 10. juli 2001, s. 3, klart anført, hvornår der er tale om en  

 part, og at afgørelser kan påklages af en part.
Samme side er anført, at der  

 ikke foreligger umiddelbare oplysninger, der viser, at (O) (eller (A)) er  

 klageberettiget.
Politimesteren åbner mulighed for, at (O), hvis man er uenig  

 heri,  

 kan klage og i den forbindelse redegøre for, hvorfor man mener at være  

 klageberettiget.
Dette giver klageinstansen mulighed for at tage stilling til  

 klageberettigelsen.
Dette anføres tillige af politimesteren i skrivelsen af  

 1.  

 august 2001, s. 2.
 Jeg bemærker, at en anmelder  

 ikke automatisk er part.
 For så vidt angår (O)s  

 status henviser jeg til vedlagte skrivelse af 5. september 2000 fra  

 Rigsadvokaten vedlagt kopi af skrivelse fra Justitsministeriet af 29. juli  

 1999, der må anses for retningsgivende for anklagemyndigheden også i denne  

 konkrete sag, og må antages at være (O) bekendt.
 Klageberettigelse:
En part har klageret.
Da (O)  

 ikke er part, har (O) heller ikke klageret.
 Aktindsigt og klagefrist:
Ifølge forvaltningslovens §  

 9, stk. 3, gælder kapitlet om aktindsigt ikke for straffesager.
Det betyder,  

 at  

 forvaltningslovens § 17, hvorefter en myndighed KAN forlænge en klagefrist  

 ved  

 begæring om aktindsigt, ikke gælder i disse sager.
 For straffesager gælder  

 forvaltningslovens § 18.
Parter kan eventuelt meddeles  

 aktindsigt, når betingelserne i bestemmelsen er opfyldt.
Da (O) ikke er part,  

 er der derfor af politimesteren meddelt meraktindsigt.
 Jeg henviser endvidere til  

 retsplejelovens § 102 vedrørende klagefristen på 4 uger.
Ved skrivelsen af 18. juli  

 2001 anførte (O), at centeret som partsrepræsentant bad om at modtage kopi af  

 sagens akter med henblik på en klage over Politimesteren i Assens  

 afgørelse.  

 Dette blev ikke opfattet som en klage, idet modtagelse af kopi af sagens  

 akter  

 eller af politimesterens uddybende redegørelse skulle give grundlag for, om  

 (O)  

 ønskede at klage.
Jeg bemærker desuden, at politimesteren havde taget  

 stilling  

 til begæringen om aktindsigt på et så tidligt tidspunkt, at (O) kunne have  

 overholdt klagefristen. § 16, stk. 3, om 10 dages frist for besvarelse af  

 begæringer om aktindsigt er ikke direkte anvendelig i sager inden for  

 strafferetsplejen, jf. § 9, stk. 3, sammenholdt med § 18, stk. 1. Sådanne  

 begæringer skal besvares snarest. Jeg forelagde politimesterens  

 og statsadvokatens udtalelser for O som ved brev af 1. februar 2002 bemærkede  

 følgende i den anledning:
 (O) har følgende bemærkninger  

 til klagefristens overskridelse.
Det fremgår både af  

 Politimesteren i Assens og Statsadvokatens udtalelser, at (O)s  

 aktindsigtsbegæring blev imødekommet på baggrund af meraktindsigtsreglen, der  

 hjemles i offentlighedslovens § 4, stk. 1, 2. pkt.
Det er derfor efter  

 (O)s  

 opfattelse uden relevans, at forvaltningslovens § 16 og § 17, herunder 10  

 dages  

 fristen i § 16, stk. 3, ikke finder anvendelse på aktindsigtsbegæringer i  

 straffesager, jf. § 9, stk. 3, som politimesteren og Statsadvokaten skriver.
 Spørgsmålet om en evt. frist  

 er overholdt, må vurderes på baggrund af offentlighedslovens § 16, og ikke  

 forvaltningslovens regler, hvis det fastholdes, at (O) eller (A) ikke er part  

 i  

 sagen.
 Det fremgår herefter af  

 offentlighedslovens § 16, stk. 1, at en anmodning om aktindsigt skal afgøres  

 snarest af myndigheden, imidlertid fremgår det videre af stk. 2,  

 at en  

 begæring skal imødekommes eller afslås  

  

 indenfor  

 10 dage  

  

 , og hvis dette ikke kan ske, at parten inden 10 dage informeres  

 herom.
Efter (O)s opfattelse kan  

 formuleringen   

  

 snarest  

  

  i § 16, stk.  

 1, ikke fritage myndigheden fra at overholde 10 dages fristen der formuleres  

 i  

 stk. 2. Snarest i forbindelse med aktindsigtsbegæringer, kan  

 derfor ikke  

 forstås som en frist der er længere end 10 dage.
Ligeledes er det (O)s  

 opfattelse, at det ikke kan tillægges betydning at der er tale om en  

 straffesag, der som udgangspunkt ikke er omfattet [af] offentlighedsloven,  

 jf.  

 offentlighedslovens § 2, stk. 1. Af afgørende betydning er, at myndigheden  

 valgte at behandle aktindsigtsbegæringen på baggrund af offentlighedsloven.
I  

 et sådant tilfælde er det (O)s opfattelse at myndigheden, uanset om den  

 vælger  

 at give meraktindsigt eller ej, skal overholde 10 dages fristen i § 16, stk.  

 2.
 Det er på den baggrund stadig  

 (O)s opfattelse, at Politimesteren i Assens ikke overholdt den  

 lovpligtige 10  

 dages frist, jf. offentlighedslovens § 16, stk. 2.
Da politimesteren først  

 imødekom begæringen på 13. dagen fra modtagelsen, er det (O)s  

 opfattelse, at  

 (O)s fristoverskridelse må anses for undskyldelig.
Uanset om  

 myndighedens  

 overskridelse af fristen kun er på 3 dage, så skal (O) gøre opmærksom på, at  

 en  

 sådan overskridelse, grundet (O)s opbygning, struktur og medarbejdernes  

 arbejdstider/dage, i høj grad kan bevirke en forsinkelse i den konkrete  

 sagsbehandling hos (O).
 På denne baggrund finder (O)  

 stadig, at fristoverskridelsen primært er forårsaget af politiets manglende  

 overholdelse  

 af offentlighedslovens § 16, stk. 2, hvorfor (O)s efterfølgende  

 overskridelse  

 af klagefristen er undskyldelig.
Endvidere finder (O) ikke, at  

 det kan tillægges betydning, at Politimesteren i Assens er af den opfattelse,  

 at det materielle indhold i aktindsigten skulle være uden betydning for  

 udarbejdelse af en klage.
Denne vurdering har ingen betydning for  

 fristoverskridelsens undskyldelige karakter, da (O) afventede begæringens  

 behandling.
For så vidt angår indholdet  

 og formuleringen i (O)s begæring af 18. juli 2001, er det stadig  

 (O)s  

 opfattelse, at formuleringen:  

  

 Med  

 henblik på en klage over Politimesteren i Assens afgørelse  

  

 , ikke blot  

 indikerer, men klart understreger, at (O) vil klage over afgørelsen.
Det er  

 (O)s opfattelse, at det er af afgørende betydning, at en  

 tilkendegivelse af,  

 at man ønsker at klage skal være kommet myndigheden i hænde før klagefristens  

 udløb.
En egentlig begrundelse for klagen kan eftersendes.
På den baggrund må (O)s  

 begæring af 18. juli 2001, hvor det understreges at man vil klage, afbryde  

 klagefristen.
Formuleringen   

  

 med henblik  

 på  

  

  skal derfor blot opfattes som en understregning af at aktindsigten  

 skal  

 bruges til begrundelsen for klagen.
 Endvidere burde  

 Politimesteren i Assens, hvis han var i tvivl om hvorvidt formuleringen  

 indebar  

 en klage over afgørelsen eller ej have rettet henvendelse til (O) for at få  

 dette afklaret.
 Uanset om dette udtrykkeligt  

 kan opfattes som en klage eller ej, så bør denne formulering indgå i  

 Statsadvokatens helhedsvurdering af om en overskridelse er undskyldelig.
 For så vidt angår spørgsmålet  

 om partsstatus bemærkes følgende.
 Det fremgår af  

 Statsadvokatens udtalelse og afgørelse af 4. oktober 2001, at  

 forvaltningslovens partsbegreb og en evt. klageberettigelse sidestilles.
(O) er af den opfattelse, at  

 spørgsmålet om (O)s og (A)s partsstatus, herunder at der skal  

 foreligge en  

 væsentlig, direkte, individuel og retlig interesse, ikke direkte kan  

 overføres  

 til vurderingen af klageberettigede.
Partsstatusvurderingen er ikke identisk  

 med vurderingen af eventuelle klageberettigede.
 (O) er derfor stadig af den  

 opfattelse, at vi i den konkrete sag må anses som klageberettigede.
 I et brev af 25. marts 2002  

 skrev jeg bl.a. således til O:
Ombudsmandens udtalelse  2. Partsstatus Retsplejelovens § 749 er sålydende:
   

  

 § 749.  

  

 Politiet afviser en indgivet anmeldelse, hvis der ikke findes grundlag for at  

 indlede efterforskning.
Stk. 2.  

  

 Er der ikke grundlag for at fortsætte en påbegyndt efterforskning, kan  

 beslutningen om at indstille efterforskningen træffes af politiet, såfremt  

 der ikke har været rejst sigtelse.
Er sigtelse rejst, finder bestemmelserne i  

 § 721 og § 722 anvendelse.
Stk. 3.  

  

 Afvises anmeldelsen, eller indstilles efterforskningen, underrettes de, der  

 må antages at have rimelig interesse heri.
Afgørelsen kan påklages til den  

 overordnede anklagemyndighed efter reglerne i kapitel 10. Lovens kapitel 10 indeholder regler om anklagemyndighedens klagesystem.
I  

 lovens §§ 101 og 102 er bl.a. fastsat følgende:
   

  

 § 101.
Stk. 2.  

  

 Statsadvokaterne fører tilsyn med politimestrenes behandling af straffesager  

 og behandler klager over afgørelser truffet af politimestrene vedrørende  

 strafforfølgning.
Statsadvokaternes afgørelser i klagesager kan ikke påklages  

 til rigsadvokaten og justitsministeren.
 § 102.  

  

 Fristen for klager efter § 98, stk. 4, § 99, stk. 3, 1. pkt., og § 101, stk.  

 2, 1. pkt., er 4 uger efter, at klageren har fået meddelelse om afgørelsen.  

 Fremkommer klagen efter udløbet af denne frist, skal  

 den behandles, såfremt fristoverskridelsen må anses for undskyldelig.
Stk. 2.  

  

 Bestemmelserne i § 98, stk. 4, § 99, stk. 3, og § 101, stk.  

 2, finder tilsvarende anvendelse på klager over afgørelser om aktindsigt  

 efter  

 forvaltningsloven og offentlighedsloven.
Det samme gælder bestemmelsen i stk.  

 1. Af bemærkningerne til  

 bestemmelserne fremgår at kredsen af klageberettigede må afgøres efter de  

 almindelige forvaltningsretlige principper, jf.
Folketingstidende 1991-92,  

 tillæg A, sp. 4192.
Klageberettigelse og  

 partsstatus er ikke i alle tilfælde sammenfaldende begreber.
I relation til  

 den  

 foreliggende sag er der imidlertid ikke efter min opfattelse anledning til at  

 skelne mellem de to begreber.
Klageberettigelse som partsrepræsentant beror  

 naturligvis på fuldmagtsforholdet til en part.
Forvaltningsrettens almindelige  

 partsbegreb er ikke mindst udviklet gennem teori og praksis vedrørende  

 forvaltningsloven.
Partsbegrebet er nærmere omtalt i John Vogter,  

 Forvaltningsloven med kommentarer, 3. udgave (1999), bl.a. s. 128ff og s.  

 257ff, Hans Gammeltoft-Hansen mfl., Forvaltningsret (1994), s. 45ff, Carl  

 Aage  

 Nørgaard og Jens Garde, Forvaltningsret, Sagsbehandling, 5. udgave (2001), s.  

 171ff, og Steen Rønsholdt, Forvaltningsret: retssikkerhed, proces,  

 sagsbehandling (2001), s. 108ff.
Det fremgår af  

 forvaltningslovens forarbejder og af den nævnte litteratur - og den praksis  

 der  

 er henvist til heri - at kerneområdet for partsbegrebet er afgørelsens  

 adressat; men også andre der har en mere afledet interesse i sagens udfald,  

 kan  

 efter omstændighederne have partsstatus.
I tilfælde hvor en afgørelse har  

 mere  

 indirekte afledede virkninger for andre end adressaten, må der anlægges en  

 konkret vurdering af hvor væsentlige de berørte interesser er, og herunder  

 hvor  

 stærkt behovet er for at den pågældende tillægges partsbeføjelser.
Statsadvokaten har i sin  

 udtalelse til mig bl.a. henvist til notat af 3. marts 2000 fra Rigsadvokaten  

 om  

 forvaltningsretlige spørgsmål.
Notatet indeholder bl.a. følgende:
   

  

 4.4.  

  

 Anmelderes, forurettedes og vidners eventuelle partsstatus i  

 straffesager giver anledning til særlige overvejelser.
 Indtil 1992 var alle  

 anmeldere klageberettigede i henhold til retsplejelovens regler.
 Denne generelle klageret for  

 enhver  

  

 anmelder  

  

 er bortfaldet i de  

 nugældende regler, jf. nu retsplejelovens § 749, stk. 3 og § 724, stk. 1.
Kun i nogle enkelte sager om  

 efterfølgende aktindsigt var der før ændringen af retsplejeloven i 1992 et  

 egentligt behov for at afgøre, om en anmelder var part i den afsluttede  

 straffesag.
I en sag havde Justitsministeriet og Folketingets Ombudsmand  

 således udtalt, at en anmelder af forsøg på voldtægt, som ikke ønskede  

 gerningsmanden straffet, ikke kunne anses for part og ikke havde ret til  

 aktindsigt i medfør af forvaltningslovens § 18. Anklagemyndigheden måtte  

 endvidere først afgøre, hvorvidt ansøgeren var part og ikke afslå  

 anmodningen,  

 allerede fordi ansøgeren, selv hvis denne havde været part, ikke efter  

 forvaltningslovens § 18 kunne have fået aktindsigt.
 Det generelle udgangspunkt er  

 i dag, at kun den, der i øvrigt må anses for part i sagen, har krav på  

 partsbeføjelser og kan anses for klageberettiget.
 Partsstatus og dermed adgang  

 til klage over en afgørelse om f.eks. opgivelse af påtale eller indstilling  

 af  

 efterforskningen har personer eller organisationer, der har en  

  

 væsentlig  

  

 ,  

  

 direkte  

  

 ,  

  

 individuel  

  

 og  

  

 retlig interesse  

  

 i sagens afgørelse.  

 Dette følger som nævnt af almindelige forvaltningsretlige regler udviklet i  

 praksis.
 Ved afgørelsen af, om en  

 person er part i en sag lægges der således navnlig vægt på, hvor væsentlig  

 den  

 pågældendes interesse i sagen er, og hvor nært denne interesse er knyttet til  

 sagens udfald.
Det er således f.eks.  

 almindeligt antaget, at  

  

 anmeldere  

  

 og  

  

 vidner m.v.  

  

 ikke vil kunne anses for  

 parter i en straffesag, medmindre de pågældende helt undtagelsesvist lever op  

 til de nævnte kriterier.
De pågældende personer eller organisationer vil  

 dermed  

 normalt heller ikke være klageberettigede i forhold til f.eks. en  

 påtaleopgivelse, medmindre der foreligger en fuldmagt fra en part i sagen.
På  

 tilsvarende vis vil interesseorganisationer eller lignende foreninger eller  

 personer, der varetager andres interesser på idealistisk, faglig,  

 organisatorisk, arbejdsmæssig eller lignende basis, i almindelighed heller  

 ikke  

 kunne anses for parter eller være klageberettigede med hensyn til sådanne  

 afgørelser,  

 uden at der foreligger et fuldmagtsforhold.
Baggrunden for, at blandt  

 andet klageadgangen på denne måde er begrænset, skal bl.a. søges i hensynet  

 til  

 den, der som sigtet eller tiltalt er genstand for strafforfølgning.
Det ville  

 således generelt kunne opleves som meget ubehageligt for en tiltalt eller  

 sigtet, hvis andre uden samme individuelle interesse i sagens udfald kunne  

 klage over en afgørelse om f.eks. påtaleopgivelse. Jeg er enig i at  

 interesseorganisationer mv. der varetager ideelle interesser, i almindelighed  

 ikke vil kunne anses for at være parter i sager af den foreliggende art.  

 Efter  

 de foreliggende oplysninger har jeg ikke grundlag for at antage at  

 statsadvokaten ved sin afgørelse af 4. oktober 2001 har tilsidesat en praksis  

 for at anerkende (O) som part i sager som er sammenlignelige med den  

 foreliggende.
 Jeg har derfor ikke grundlag  

 for at kritisere at Statsadvokaten for Fyn mv. ved afgørelse af 4. oktober  

 2001  

 ikke fandt at (O) havde status som part og dermed var klageberettiget i  

 sagen.
 På baggrund af sagens  

 oplysninger i øvrigt, herunder om (A), har jeg ikke grundlag for at kritisere  

 at (O) ikke af politimesteren og statsadvokaten blev anset for at være  

 partsrepræsentant i sagen.
 Heller ikke det forhold at  

 (O) modtog klagevejledning ved politimesterens brev af 10. juli 2001, giver  

 mig  

 grundlag for at udtale kritik af statsadvokatens afgørelse.
3. Forsinkelsens undskyldelighed Klagefristen  

 i den foreliggende sag udløb efter de foreliggende oplysninger den 8. august  

 2001. (O)s klage til statsadvokaten er dateret den 20. august 2001.
 Efter bestemmelsen i  

 retsplejelovens § 102, stk. 1, afhænger (O)s krav på behandling af  

 centerets  

 klage af om forsinkelsen kan anses for undskyldelig.
Af bemærkningerne til  

 bestemmelsen fremgår at undskyldelighed f.eks. kan foreligge hvis afgørelsen  

 er  

 meddelt klageren, men denne på grund af bortrejse, sygdom eller andre  

 utilregnelige omstændigheder har været forhindret i at indgive klagen  

 rettidigt, jf.
Folketingstidende 1991-92, tillæg A, sp. 4164 og 4192.
Ved brev af 18. juli 2001 til  

 Politimesteren i Assens bad (O) som partsrepræsentant om at modtage kopi af  

 sagens akter.
Politimesteren svarede ved brev af 1. august 2001.
 Da (O) efter det oplyste ikke  

 har været forhindret i at indgive klage rettidigt, og da der ikke for mig er  

 oplyst andre omstændigheder i øvrigt som kan sidestilles hermed, kan jeg ikke  

 kritisere at Statsadvokaten for Fyn mv. ikke anså fristoverskridelsen for  

 undskyldelig.
4. Fristafbrydelse ved (O)s brev af 18.  

 juli 2001 Tilbage står  

 for så vidt angår statsadvokatens afvisning af at realitetsbehandle  

 (O)s  

 klage, spørgsmålet om hvorvidt (O)s brev til Politimesteren i Assens af  

 18.  

 juli 2001 burde have været betragtet som en egentlig klage således at  

 klagefristen blev afbrudt på dette tidspunkt.
 I brevet af 18. juli 2001 som  

 havde overskriften Aktindsigt i j.nr. [ ] anmeldelse af ( ) efter § 266  

 b,  

 argumenterede (O) for at (A) skulle betragtes som part i sagen, og bad  

 politimesteren om at uddybe sit svar på nogle punkter (vedrørende udtalelsen  

 fra Forbrugerombudsmanden og dommen fra Retten i Frederikshavn). (O) bad  

 herudover som partsrepræsentant om aktindsigt Med henblik  

 på en klage over  

 Politimesteren i Assens afgørelse. (O) bad om at modtage svar  

 inden ti dage.
Jeg kan ikke kritisere at  

 politimesteren (og statsadvokaten) ikke anså brevet af 18. juli 2001 for en  

 egentlig klage med fristafbrydende virkning.
Jeg lægger herunder vægt på  

 formuleringen Med henblik på en klage i sammenhæng med brevets  

 udformning i  

 øvrigt.
Endvidere bemærker jeg at (O) klagede til statsadvokaten ved brev af  

 20. august 2001, og at (O) ikke i dette brev henviste til centerets brev til  

 politimesteren af 18. juli 2001 som en egentlig klage eller på anden måde gav  

 udtryk for at brevet af 20. august 2001 skulle forstås som en uddybning af en  

 allerede indgivet klage.
Jeg er enig med (O) i at en  

 eventuel tvivl som politimesteren måtte have vedrørende brevets karakter,  

 skulle have været afklaret.
Politimesteren har imidlertid ikke givet udtryk  

 for  

 en sådan tvivl.
5. Politimesterens afgørelse om aktindsigt Forvaltningslovens  

 § 9 er sålydende:
  

  

 § 9.  

  

 Den, der er part i en sag, hvori der er eller vil blive  

 truffet afgørelse af en forvaltningsmyndighed, kan forlange at blive gjort  

 bekendt med sagens dokumenter.
Begæringen skal angive den sag, hvis  

 dokumenter  

 den pågældende ønsker at blive gjort bekendt med.
 Stk. 2.
Stk. 3.  

  

 Bestemmelserne i dette kapitel gælder ikke sager om  

 strafferetlig forfølgning af lovovertrædelser, jf. dog § 18. Lovens § 18, stk. 1, giver parter  

 i straffesager følgende mulighed for aktindsigt:
  

  

 § 18.  

  

 En part i en straffesag kan, når sagen er afgjort, forlange  

 at blive gjort bekendt med sagens dokumenter i det omfang, dette er rimeligt  

 begrundet af hensyn til varetagelse af den pågældendes interesser, og  

 hensynet  

 til forebyggelse, opklaring og forfølgning af lovovertrædelser eller særlige  

 hensyn til beskyttelse af sigtede, vidner eller andre ikke taler herimod.  

 Bestemmelserne i §§ 12-14 gælder tilsvarende. (O) anmodede som nævnt ved  

 sit brev af 18. juli 2001 om aktindsigt som partsrepræsentant.
Heri lå at  

 aktindsigten skulle vurderes efter forvaltningslovens § 18. Politimesteren  

 afviste at give aktindsigt efter § 18 med henvisning til at (A) ikke kunne  

 betragtes som part hvorfor (O) ikke kunne være partsrepræsentant, og hvorfor  

 betingelsen om partsstatus i § 18 ikke var opfyldt.
 Det fremstod efter min  

 opfattelse ikke klart af (O)s brev af 18. juli 2001 at  

 (O)  

 tillige anså sig  

 som selvstændig part i sagen.
Imidlertid tog politimesteren  

 selv spørgsmålet op - dog ved at henvise til at spørgsmålet i givet fald  

 måtte  

 afgøres af statsadvokaten.
På denne baggrund ville det efter min opfattelse  

 have været naturligt og mest korrekt at politimesteren tog stilling til  

 spørgsmålet ved sin afgørelse af 1. august 2001. Jeg henviser til at det ved  

 vurderingen af om (O) havde krav på aktindsigt efter forvaltningslovens § 18,  

 var af afgørende betydning om (O) kunne anses som part.
Det havde været ønskeligt om  

 statsadvokaten ved sin afgørelse af 4. oktober 2001 havde konstateret dette  

 forhold og udtalt sig herom.
Jeg bemærker i den forbindelse at (O)s  

 klage til  

 statsadvokaten af 20. august 2001 ikke alene havde karakter af en klage over  

 politimesterens oprindelige afgørelse af 10. juli 2001 om at afvise  

 anmeldelsen,  

 men også over politimesterens svar på aktindsigtsanmodningen af 18. august  

 2001.
 Jeg har samtidig hermed gjort  

 Statsadvokaten for Fyn mv. og Politimesteren i Assens bekendt med min  

 opfattelse.
Offentlighedsloven indeholder  

 bestemmelser om offentlighedens adgang til aktindsigt.
Lovens § 4, stk. 1, er  

 sålydende:
  

  

 § 4.  

  

 Enhver kan med de undtagelser, der er nævnt i §§ 7-14,  

 forlange at blive gjort bekendt med dokumenter, der er indgået til eller  

 oprettet af en forvaltningsmyndighed som led i administrativ sagsbehandling i  

 forbindelse med dens virksomhed.
En forvaltningsmyndighed kan give aktindsigt  

 i  

 videre omfang, medmindre andet følger af regler om tavshedspligt mv. Lovens anvendelsesområde er  

 afgrænset i § 2 som bl.a. indeholder følgende:
§ 2.  

  

 Loven gælder ikke for sager inden for strafferetsplejen. Jeg går ud fra at  

 politimesterens afgørelse af 1. august 2001 skal tages som udtryk for den  

 opfattelse at offentlighedslovens bestemmelser om aktindsigt ikke fandt  

 anvendelse i den foreliggende sag, idet der var tale om en sag inden for  

 strafferetsplejen.
Dette giver mig ikke anledning til kritik.
Det er imidlertid min  

 opfattelse at politimesteren - i konsekvens af politimesterens afgørelse om  

 at  

 afvise aktindsigt efter forvaltningsloven - udtrykkeligt burde have  

 tilkendegivet at begæringen var blevet behandlet som en anmodning om  

 aktindsigt  

 efter offentlighedsloven, herunder ved at henvise til lovens relevante  

 bestemmelser.
Jeg henviser i den forbindelse til forvaltningslovens § 24,  

 stk.  

 1, hvorefter en begrundelse for en afgørelse skal indeholde en henvisning til  

 de retsregler i henhold til hvilke afgørelsen er truffet.
Statsadvokaten  

 burde  

 ved sin afgørelse af 4. oktober 2001 have konstateret dette forhold og udtalt  

 sig herom.
