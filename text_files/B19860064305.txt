 I medfør af §§ 3 og 26 i lov nr. 291 af 18. juni 1969 om tjenestemænd i  

 staten, folkeskolen og folkekirken, som ændret senest ved lov nr. 265 af 22.  

 maj 1986, fastsættes:
 § 1.  Ansættelse og afskedigelse af tjenestemænd i  

 lønramme 1-35 foretages af generaldirektørerne for DSB og P&T og af  

 departementchefen og planlægningschefen inden for hvert deres område.  

 Ledelsen for statsvirksomheder, institutioner og øvrige enheder kan i nærmere  

 bestemt omfang bemyndiges til at ansætte og afskedige tjenestemænd i lønramme  

 1-35. Dog skal tjenestemænd i chefstillinger, der er nævnt i bilag til § 1,  

 stk. 2, til lov om kongelig udnævnelse og åremålsansættelse af visse  

 tjenestemænd, udnævnes og afskediges af kongen (dronningen).
 Stk. 2.  Uansøgt afskedigelse kan kun foretages af  

 ministeren for offentlige arbejder - jfr. dog tjenestemandslovens § 33, stk.  

 3, om afskedigelse af tjenestemænd på prøve.
 Stk. 3.  De af kongen udnævnte tjenestemænd afskediges  

 af kongen, jævnfør § 26, stk. 1, i tjenestemandsloven.
 § 2.  Bekendtgørelsen træder i kraft den 1. oktober  

 1986.
 Stk. 2.  Ministeriet for offentlige arbejders  

 bekendtgørelse nr. 494 af 24. juni 1986 ophæves.
