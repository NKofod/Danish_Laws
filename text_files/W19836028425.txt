Klageren havde efter megen sygefravær fået indskærpet, at han skulle  

 give besked til praktikvirksomheden i forbindelse med sygdom.
Da han i  

 forbindelse med sygdom påny ikke gav besked, blev han bortvist.
 Bortvisningen var berettiget.
I nævnet til behandling af tvistigheder mellem efg-elever og  

 praktikvirksomheder er den 29. august 1983 i sag nr. 6/1983, efg-elev A, mod  

 B, afsagt sålydende KENDELSE: Ved uddannelsesaftale af 5. november 1981 blev klageren, A  

 antaget som efg-elev i faget: klejnsmed hos indklagede B for perioden fra den  

 7. september 1981 til den 6. marts 1984.
 Den 21. januar 1983 ophævede arbejdsgiveren uddannelsesaftalen på grund af  

 klagerens udeblivelse uden anmeldelse af årsagen hertil.
Under denne sag har klageren under påberåbelse af, at udeblivelsen  

 skyldtes sygdom, nedlagt principal påstand om, at indklagede tilpligtes at  

 reetablere uddannelsesforholdet med den i uddannelsesaftalen fastsatte  

 udlæredato.
Subsidiært har klageren påstået erstatning for uberettiget  

 afskedigelse og forlængelse af uddannelsesforholdet, opgjort til differencen  

 mellem laveste svendeløn og lærlingeløn i 12 måneder eller 74.628 kr.
 Indklagede har påstået frifindelse.
 Det er oplyst, at indklagede under sin ansættelse har haft følgende  

 fraværsdage:
 Det er endvidere oplyst, at han i ugerne 36-47 i 1982 var indlagt til  

 behandling i 60 dage på psykiatrisk hospital.
 Den 15. december 1982 skrev indklagede således til klageren:
 »Vi vil hermed skriftligt gentage, hvad vi adskillige gange har sagt  

 til dig:
Det er din pligt omgående at underrette en af undertegnede, hvis du ikke  

 møder på arbejde.
Ligeledes forventer vi, at du i sygeperioder af længere  

 varighed løbende holder os underrettet om forløbet, således at vi kan  

 planlægge arbejdet på fabrikken.
 Ved yderligere overtrædelse af ovennævnte bestemmelser, som gælder alle  

 firmaets ansatte, ser vi os nødsaget til at ophæve vor kontrakt om  

 praktikplads på grund af misligholdelse.
Du bedes erklære dig indforstået med ovennævnte regler ved at returnere  

 genparten af denne skrivelse i underskrevet stand.« Genparten tilbagesendte klageren i underskrevet stand.
 Første gang eleven var fraværende efter ovennævnte advarsel, underrettede  

 han firmaet korrekt herom.
 Den 20. januar 1983 udeblev han imidlertid uden underretning til firmaet.  

 Da han også næste dag, den 21. januar 1983, udeblev, skred indklagede til  

 ophævelse af uddannelsesaftalen.
Tvistighedsnævnet finder, at klageren væsentligt har misligholdt sine  

 forpligtelser over for indklagede ved trods den meddelte advarsel at udeblive  

 fra sit arbejde den 20. og 21. januar 1983 uden at meddele grunden til  

 udeblivelsen.
Indklagede findes herefter at have været berettiget til at  

 ophæve uddannelsesaftalen, og indklagede frifindelsespåstand vil herefter  

 være at tage til følge.
 THI BESTEMMES:
 Indklagede B frifindes for de af klageren A under denne sag nedlagte  

 påstande.
 Hver part bærer sine omkostninger.
