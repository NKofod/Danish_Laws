Vejledning om grundtakstfinansiering af  

 sociale serviceydelser (Lov om social service) Indledning 1. Vejledningen omhandler den ændring af  

 finansieringen af ydelser efter lov om social service, som blev vedtaget af  

 Folketinget ved lov nr. 489 af 7. juni 2001   lov om ændring af lov om  

 social service og lov om hjemmesygeplejersker (Indførelse af  

 grundtakstmodellen i stedet for delt finansiering).
 Vejledningen supplerer Socialministeriets vejledninger  

 vedrørende lov om social service (i kort form kaldet serviceloven og  

 forkortet til SEL) for så vidt angår de ydelser, der omfattes af  

 den nye finansiering efter lov nr. 489 af 7. juni 2001. Dette omfatter de  

 ydelser, der efter de hidtil gældende regler er delt finansieret mellem  

 kommune og amtskommune, og som fra 1. januar 2002 finansieres efter  

 grundtakstmodellen.
 Medmindre andet er angivet, er §-henvisningerne til  

 serviceloven, jf. lovbekendtgørelse nr. 844 af  24. september  

 2001.
 Der henvises til, at Kommunernes Landsforening og  

 Amtsrådsforeningen har udgivet en række publikationer, som  

 også beskriver forskellige forhold under grundtakstfinansieringen,  

 herunder bl.a. om amtskommunal medfinansiering efter § 131 d, stk. 2.  

 Disse publikationer findes bl.a. på KL s hjemmeside: www.kl.dk.
Kapitel 1 Finansieringsreformen for ydelser efter lov om social  

 service Principperne i grundtakstmodellen 2. Med lov nr. 489 af 7. juni 2001 bliver der pr.  

 1. januar 2002 indført en grundtakstmodel på den del af det  

 sociale område, hvor finansieringen hidtil har været delt mellem  

 kommunen og amtskommunen.
Det drejer sig om den sociale indsats for  

 børn og unge med behov for særlig støtte og deres  

 familier, børn med handicap og hjælp til voksne under 67  

 år med handicap eller særlige sociale problemer m.v.
 Grundtakstmodellen ændrer alene reglerne om, hvordan  

 udgifterne skal finansieres, og loven medfører ikke ændringer i  

 forhold til fx borgernes ret til ydelser og deres ret til at klage over  

 afgørelser eller kommuners og amtskommuners pligt til at sørge  

 for tilbud (forsyningsansvaret).
Grundtakstmodellen bygger på et princip om, at hver  

 myndighed selv afholder omkostningerne for de tilbud, som de sætter i  

 gang.
Dette ansvarsprincip gælder i dag i serviceloven, fx når  

 det drejer sig om udgifter til personer, som er fyldt 67 år, samt til  

 dagtilbud for børn.
Kommunerne afholder således selv alle  

 udgifter til ældre personer, som er fyldt 67 år   fx  

 hjemmehjælp, plejehjem m.v.
Også udgifterne til almindelige  

 pasningstilbud til børn er en 100 pct. kommunal udgift.
På disse  

 områder har kommunerne således både ansvaret for indsatsen  

 og forpligtelsen til at finansiere denne fuldt ud.
 Med grundtakstmodellen udbredes dette ansvarsprincip til  

 de områder, hvor der hidtil har været delt finansiering.  

 Udgangspunktet er herefter, at hver myndighed   kommune eller amtskommune  

 selv afholder udgifterne for de tilbud, som de sætter i værk.
På voksenområdet medfører  

 finansieringsreformen fx, at udgifterne til kommunale støttetilbud til  

 voksne i eget hjem ikke længere skal deles mellem kommunen og  

 amtskommunen, men afholdes fuldt ud af kommunen.
På børn- og  

 ungeområdet vil fx kommunens udgifter til forebyggende foranstaltninger  

 for børn og unge for fremtiden som hovedregel blive afholdt fuldt ud  

 af kommunen, hvor udgifterne efter gældende regler deles med  

 amtskommunen.
Området med delt finansiering er kendetegnet ved, at  

 der for en række typer af foranstaltninger er omfattende muligheder for  

 substitution, fx kan det for en række brugere være relevant  

 både at tilbyde amtskommunale døgninstitutioner og kommunale  

 tilbud.
For at opnå økonomisk neutralitet indgår det  

 derfor i grundtakstmodellen, at kommunen skal betale en grundtakst, dog  

 højst de faktiske udgifter, når den benytter et amtskommunalt  

 tilbud eller visse tilbud, som kunne være et alternativ til et  

 amtskommunalt tilbud.
Grundtaksterne modificerer således princippet om, at  

 hver myndighed   kommune eller amtskommune   selv afholder udgifterne for de  

 tilbud, som de sætter i værk.
Der tages på denne måde  

 højde for, at det fortsat ønskes, at både kommuner og  

 amtskommuner løser opgaver på det sociale område.  

 Grundtakstfinansiering ændrer således ikke ved, at amtskommunerne  

 fortsat har pligt til at sørge for de mere specialiserede tilbud - fx  

 boformer for voksne personer med betydelig nedsat funktionsevne eller  

 døgninstitutioner til børn, der skal anbringes uden for  

 hjemmet.
Det er et led i grundtakstmodellen, at en amtskommune kan  

 beslutte at medfinansiere udgifter til en kommunal opgaveløsning, der  

 overstiger grundtaksterne.
Det er her en forudsætning, at det  

 skønnes, at det kommunale tilbud nedsætter behovet for at  

 benytte amtskommunale tilbud, som er omfattet af grundtakster.
På de områder hvor der hidtil har være  

 delt finansiering mellem kommuner og amtskommuner, bliver hovedreglen, at den  

 myndighed, som efter loven har pligt til at yde hjælpen, også  

 selv betaler alle udgifterne herved.
Finansieringsændringen betyder  

 således, at kommunerne som noget nyt fuldt ud skal afholde udgifter  

 bl.a. til forebyggende arbejde i forhold til børn og unge med behov  

 for særlig støtte, hjælp til handicappede børn i  

 eget hjem og hjælp til voksne under 67 år i eget hjem.
 For de tilbud, der bliver omfattet af grundtakster, bliver  

 der en form for »fællesfinansiering« ved, at kommunen betaler grundtaksten dog højst de  

 faktiske udgifter, og at amtskommunen afholder udgifter herudover.
 For døgnbehandling af stofmisbrugere betyder  

 lovændringen, at kommunen efter 120 dage skal betale en grundtakst,  

 mens udgifterne til ambulant behandling afholdes endelig af amtskommunen.
 Som en konsekvens af grundtakstfinansiering på det  

 sociale område er det fastsat, at udgifter til hjemmesygepleje i lov om  

 hjemmesygeplejerskeordninger indgår i grundtaksterne.
Der indføres en ny visitationsmodel, der  

 fastlægger den fremgangsmåde, som en kommune skal benytte,  

 når en amtskommune skal forpligte sig til at betale for udgifter, der  

 ligger over grundtaksten.
Dette indebærer bl.a., at amtskommunen skal  

 fremkomme med forslag til et andet tilbud, hvis amtskommunen ikke er enig i  

 kommunens indstilling, og at amtskommunen skal medvirke til at finde  

 løsninger og medfinansiere disse, hvis der er ventetid på det  

 tilbud, som kommunen og amtskommunen er enige om.
 Kort beskrevet går grundtakstmodellen ud på  

 følgende:
 ·  

 	Som udgangspunkt finansierer kommuner og amtskommuner egne ydelser 100  

 pct.
·  

 	Kommuner, der vælger at bruge en amtskommunal ydelse, betaler en  

 grundtakst herfor, dog højst de faktiske udgifter.
Dette princip  

 gælder også for visse ydelser, der kan træde i stedet for  

 en amtskommunal ydelse, fx når børn anbringes uden for hjemmet i  

 private opholdssteder.
 ·  

 	Der anvendes en visitationsmodel, som på det grundtakstbelagte  

 område forudsætter enighed mellem amtskommune og kommune.
 ·  

 	Den amtskommunale forsyningsforpligtelse for visse tilbud bevares,  

 også selv om omkostningerne ved tilbuddet ligger under grundtaksten for  

 det pågældende tilbud.
 ·  

 	Kommuner og amtskommuner har uændrede muligheder for at aftale at  

 løse opgaver for hinanden.
 ·  

 	Det er muligt at aftale, at amtskommunen medfinansierer en kommunal  

 opgaveløsning, der ligger ud over den generelle kommunale  

 forpligtelse, og som aflaster den amtskommunale forpligtelse.
 ·  

 	Amtskommunen har pligt til at medvirke til at finde den bedst mulige  

 løsning både i forbindelse med akutte sager, hvor en hurtig  

 løsning er meget presserende, og i forbindelse med ventetid på  

 grund af manglende kapacitet.
 Med grundtakstmodellen vil der på det sociale  

 område blive tale om en finansiering, der i højere grad svarer  

 til de øvrige kommunale serviceområder.
Grundtaksterne på børn- og  

 ungeområdet og voksenområdet 3. De nedenfor angivne grundtakstbeløb er  

 fastsat ved bekendtgørelse nr. 612 af 23. juni 2001 og gælder  

 for år 2002. Der henvises i øvrigt til pkt. 54 om regulering af  

 grundtaksterne.
1) særlige dag- og klubtilbud efter §§ 16 og  

 23 291.800 kr.
2) døgnophold for børn og unge  

 under 18 år efter § 40 b 402.100 kr.
familiebehandling for første barn  

 eller ung efter § 40 b 402.100 kr.
og for hver yderligere person efter § 40 b, uanset om  

 denne er barn, ung eller voksen 201.000 kr.
3) døgnophold for unge over 18 år  

 efter § 40 b 290.700 kr.
4) tilskud til ansættelse af  

 hjælpere til pleje m.v. efter § 77 290.700 kr.
5) amtskommunale tilbud efter § 87, stk. 3,  

 og § 88, stk. 2, 1. pkt., og inklusive udgifter afholdt efter § 89 62.900 kr.
6) ophold i amtskommunale boformer efter  

 §§ 92 og 93 eller i boliger, der er oprettet af eller efter aftale med  

 amtskommunen efter § 115, stk. 4, jf. § 105, stk. 2, i lov om  

 almene boliger samt støttede private  

 andelsboliger m.v. (Dette gælder dog ikke amtskommunale  

 døgntilbud omfattet af § 131 c, stk. 1) 290.700 kr.
7) boligindretning m.v. efter § 102 103.100 kr.
8) ophold i plejehjem eller beskyttede boliger  

 efter § 140, stk. 1 290.700 kr.
 (2) Grundtaksten efter § 131 c, stk. 1, i lov om  

 social service udgør 103.100 kr. i 2002.
 Det bemærkes, at overstående  

 grundtakstbeløb er gældende fra 1. januar 2002.
Aftaler om amtskommunal medfinansiering 4. Både på børneområdet og  

 voksenområdet er det muligt at aftale, at amtskommunen medfinansierer  

 en kommunal opgaveløsning, som aflaster den amtskommunale  

 forpligtelse.
Dette er fastsat i § 131 d, stk. 1.
Amtskommunernes adgang til at indgå aftale om at  

 medfinansiere kommunale tilbud omfatter situationer, hvor et alternativ til  

 den hjælp, som kommunen yder og finansierer, kunne være en af de  

 foranstaltninger, som efter § 131 a og § 131 c er omfattet af  

 grundtakstfinansiering.
Det er en forudsætning, at aftalen går ud  

 på, at amtskommunen helt eller delvist medfinansierer kommunale  

 udgifter, der ligger over grundtaksten.
I ganske særlige tilfælde kan amtskommunerne  

 indgå aftaler om fællesfinansiering af kommunale tilbud, selv om  

 betingelserne i § 131 d, stk. 1, ikke er opfyldt.
Der sigtes herved til  

 såkaldte åbne tilbud, der er karakteriseret ved, at brugerne kan  

 komme, når det passer dem.
For sådanne tilbud har det i  

 almindelighed ikke mening at tale om priser pr. plads eller at opgøre  

 de faktiske udgifter pr. individuelle bruger, og hverken i forhold  

 spørgsmål om visitation/aftale om den enkelte bruger eller i  

 forhold til opgørelse af udgifter til den enkelte bruger passer disse  

 tilbud ind i de almindelige forudsætninger for  

 grundtakstfinansiering.
 For sådanne åbne tilbud kan amtskommunerne og  

 kommunerne have en fælles interesse i at kunne samfinansiere tilbuddet.  

 Der er derfor i § 131 d, stk. 2, fastsat, at amtskommuner i  

 særlige tilfælde kan indgå aftaler om  

 fællesfinansiering af kommunale tilbud, selv om betingelserne i  

 § 131 d, stk. 1, ikke er opfyldt.
Visitationsproceduren ved grundtakstfinansiering 5. Visitationsmodellen, der er beskrevet i  

 § 131 b, knytter sig til de tilbud, der er omfattet af  

 grundtakstfinansiering, jf. § 131 a, dvs. døgntilbud til  

 børn og unge, samt boformer til udsatte voksne m.v.
 Visitationsmodellen har følgende  

 elementer:
 ·  

 	Kommunen udfærdiger en motiveret indstilling til det konkrete  

 tilbud.
·  

 	Amtskommunen tager stilling til denne indstilling.
Hvis amtskommunen  

 afviser indstillingen, skal dette begrundes konkret, og amtskommunen skal  

 komme med et motiveret forslag til et andet tilbud.
 ·  

 	Er der fortsat uenighed, drøftes denne mellem kommunens og  

 amtskommunens socialchefer.
 Det er endvidere således, at kommunen til enhver tid  

 kan vælge at udvisitere eller at iværksætte et andet tilbud  

 for egen regning.
Der er en forventning om, at der i langt det overvejende  

 antal af tilfælde vil blive opnået enighed mellem kommunen og  

 amtskommunen om visitationen.
Men ligesom i dag vil det også med  

 grundtakster kunne ske, at der er ventetid på det tilbud, som kommunen  

 og amtskommunen er enige om.
I disse tilfælde har kommunen og  

 amtskommunen pligt til at samarbejde om at tilbyde en forsvarlig indsats,  

 indtil tilbuddet kan iværksættes.
Og forudsat at der er enighed  

 om indsatsen i ventetiden, skal amtskommunen for denne indsats betale for den  

 del af udgifterne, der overstiger grundtaksten.
Visitationsmodellen regulerer samarbejdet mellem kommunen  

 og amtskommunen, og den ændrer ikke på borgernes ret hverken til  

 ydelser eller til at klage over afgørelser til de sociale  

 klageinstanser.
Borgeren kan således ligesom i dag klage over afslag  

 på ydelser, og det gælder fx også i de tilfælde, hvor  

 kommunen og amtskommunen ikke bliver enige om, hvilket tilbud borgeren er  

 berettiget til.
For at bidrage til en effektiv og smidig sagsgang vil det  

 være hensigtsmæssigt, at kommunerne og amtskommunen regionalt i  

 fællesskab udarbejder principper, rammeaftaler, procedurer m.v. for  

 visitationsprocessen.
Det gælder fx i forhold til:
·  

 	hvilke typer af oplysninger, kommunens indstilling bør ledsages af  

 i forhold til enkelte typer af tilbud, herunder fx om nødvendig  

 supervision i forbindelse med ophold i plejefamilier for børn og  

 unge, ·  

 	fremgangsmåden, når kommunen og amtskommunen ikke umiddelbart  

 er enige om visitationen, ·  

 	hvornår der skal foregå en genvisitation, fordi behovet for  

 hjælp er ændret.
Det kan være formålstjenligt, hvis kommunen  

 allerede ved starten af en sag, der kan ende med amtslig medfinansiering,  

 henvender sig til amtskommunen.
Det vil kunne medvirke til at forkorte  

 sagsbehandlingstiden og kvalificere indholdet i handleplanen.
 Det indgår som et tema i den overvågning, der  

 bliver etableret i en tre-årig periode, at det skal følges,  

 hvordan visitationen fungerer både mellem kommuner og amtskommunerne og  

 i forhold til borgeren.
Andre elementer i finansieringsreformen 6. Ud over selve finansieringsomlægningen fra  

 delt finansiering til grundtakstfinansiering indeholder lov nr. 489 af 7.  

 juni 2001 en række andre ændringer af servicelovens regler.  

 Ændringerne har bl.a. til hensigt at styrke kvalitetsudviklingen og  

 brugerinddragelsen.
Udvidet brug af handleplaner De gældende regler om handleplaner på  

 børn- og ungeområdet og på voksenområdet suppleres  

 med, at kommunen og amtskommunen altid skal skønne, hvorvidt det er  

 hensigtsmæssigt at tilbyde at udarbejde en handleplan, når der  

 ydes hjælp efter afsnit II til børn eller unge samt efter afsnit  

 III til voksne.
Ved denne vurdering skal kommunen eller amtskommunen tage  

 hensyn til karakteren og omfanget af det pågældende tilbud, samt  

 ønskerne hos den eller de personer, som skal have hjælpen.
Ændringen har til hensigt at styrke kvaliteten i  

 sagsbehandlingen i forhold til den enkelte borger.
Som led heri vil der blive  

 afsat centrale midler til at iværksætte en række kvalitets-  

 og metodeudviklingsprojekter, der bl.a. skal styrke den kommunale og  

 amtskommunale sagsbehandling, herunder arbejdet med handleplaner.
Kvalitetsstandarder på hele voksenområdet Socialministeren får med en ny bestemmelse i  

 § 110 a hjemmel til på hele voksenområdet at  

 fastsætte, at kommuner og amtskommuner skal træffe beslutning om  

 tilrettelæggelse, indhold og udførelse af hjælpen efter  

 serviceloven, samt om at der skal følges op på disse  

 beslutninger (kvalitetsstandarder). Denne ændring af serviceloven  

 bygger videre på gældende regler om, at kommunen, for så  

 vidt angår hjælp efter lovens §§ 71 og 72, har pligt til at  

 træffe beslutning om indhold, omfang og udførelse af praktisk  

 bistand m.v. samt at følge op på disse beslutninger.
Kvalitetsstandarder kan omfatte forskellige typer af  

 foranstaltninger efter loven og de generelle administrative ordninger, der  

 knytter sig til sagsbehandlingen i forbindelse med foranstaltningerne.
Med  

 udmøntningen af socialministerens hjemmel til at fastsætte, at  

 der skal træffes beslutning om og udformes kvalitetsstandarder for  

 foranstaltninger efter serviceloven, vil informationsniveauet i forhold til  

 borgerne blive styrket   dels i relation til den enkelte borgers faktiske  

 viden om omfang og indhold af de enkelte typer af foranstaltninger, og dels  

 ved at skabe et bedre vidensbaseret grundlag for den generelle lokale eller  

 regionale dialog om indhold og tilrettelæggelse m.v. af indsatsen.
 Hjemmelen til at fastsætte at kommuner og  

 amtskommuner skal udarbejde kvalitetsstandarder, vil blive udmøntet  

 gradvist, således at området for kvalitetsstandarder på  

 voksenområdet   der er et udviklingsområde   kontinuerligt og i  

 dialog med de kommunale parter vil blive udvidet på baggrund af hidtil  

 opnåede erfaringer.
 På børn- og ungeområdet har  

 socialministeren med virkning fra 1. januar 2001 efter servicelovens  

 § 58 b hjemmel til fastsætte regler om, at kommunen og  

 amtskommunen skal træffe beslutninger om indhold og udførelse af  

 støtte efter lovens kapitel 8 (særlig støtte til  

 børn og unge).
Uvildige konsulenter Med en ny bestemmelse i § 70 a etableres en uvildig  

 konsulentfunktion på handicapområdet.
Konsulentfunktionen skal  

 ses i tilknytning til lovens § 69 om den amtskommunale  

 specialrådgivning og den lange tradition på handicapområdet  

 for specialrådgivning.
De uvildige konsulenter skal bistå ansøgere  

 til handicapydelser med rådgivning i sager vedrørende kommunale  

 og amtskommunale ansvarsområder.
De uvildige konsulenter skal arbejde  

 helhedsorienteret, dvs. inddrage social-, undervisnings-, arbejdsmarkeds- og  

 sundhedsområdet.
 Når der i folketingsåret 2004/05  

 fremsættes forslag om revision af bestemmelserne i lov nr. 489 af 7.  

 juni 2001, vil erfaringerne med den uvildige konsulentfunktion indgå i  

 overvejelserne.
Regionale Udviklingsråd Finansieringsreformen skal i en tre-årig periode  

 ledsages af en overvågning som led i en løbende  

 opfølgning på reformen forud for lovens revision i  

 folketingsåret 2004/05. Som en væsentlig del af denne  

 overvågning er det fastsat, at der i hvert amt i  

 overvågningsperioden skal nedsættes et regionalt  

 udviklingsråd, der skal fungere fra 1. januar 2002.
 Der gælder følgende retningslinier for  

 rådenes sammensætning og sekretariatsbetjening:
 ·  

 	Sammensætningen af udviklingsrådene aftales regionalt mellem  

 amtskommunen og kommunerne i amtet.
 ·  

 	Udviklingsrådet skal bestå af repræsentanter for  

 amtskommunen, kommunerne i amtet, samt repræsentanter for brugerne i  

 regionen på såvel børne- som voksenområdet.
 ·  

 	Det er en forudsætning, at De Samvirkende Invalideorganisationer  

 bliver repræsenteret i udviklingsrådene.
 ·  

 	Udviklingsrådene skal have sekretariatsbetjening, og det aftales  

 regionalt, hvordan denne opgave bedst varetages.
 Amtskommunen afholder udgiften til  

 sekretariatsmæssig bistand til udviklingsrådet, og varetager i  

 den forbindelse den praktiske opgave med at nedsætte  

 udviklingsrådet.
 Der er ikke fastsat nærmere krav til det regionale  

 udviklingsråds organisering, da der efter behov og regionale  

 ønsker skal være mulighed for at indpasse rådets  

 organisering, opgaver og funktion i eksisterende samarbejdsstrukturer.
 De regionale udviklingsråds opgaver i den  

 tre-årige overvågningsperiode er:
·  

 	at indsamle dokumentation og information om udviklingen på det  

 område, der er omfattet af finansieringsomlægningen.  

 Oplysningerne skal kunne bidrage til en belysning af reformens konsekvenser i  

 forhold til bl.a. det samlede systems kapacitet og opbygning,  

 opgavefordelingen mellem kommuner og amtskommuner, udviklingen i samarbejdet  

 mellem kommuner og amtskommuner, ·  

 	at drøfte reformens regionale udvikling og gennemførelse,  

 og herunder afdække lokale problemer og komme med forslag til  

 løsninger, og ·  

 	at bidrage til grundlaget for kommunernes og amtskommunens  

 planlægning og beslutninger på det grundtakstbelagte område  

 fx i form af tværgående og koordinerende beskrivelser og  

 betragtninger over udviklingen.
 Udviklingsrådenes informations- og  

 dokumentationsarbejde skal bl.a. bygge på de redegørelser, som  

 kommunerne i amtet årligt skal afgive til det regionale  

 udviklingsråd og på oplysninger, der indsamles til et centralt  

 informations- og analysesystem samt på oplysninger, der indsamles som  

 led i regionale eller kommunale specialundersøgelser.
 Socialministeren fastsætter nærmere  

 retningslinier for redegørelserne og for det centrale informations- og  

 analysesystem.
 De regionale udviklingsråd skal en gang årligt  

 rapportere til Socialministeriet om udviklingen i regionen og om eventuelle  

 generelle problemer i forbindelse med reformen.
Rapporterne skal danne grundlag for socialministerens  

 årlige redegørelse til Folketinget om udviklingen på  

 området.
Den første redegørelse vil foreligge i 2003 og  

 vil dække udviklingen i 2002.
Overgangsordningen Med henblik på at afbøde de  

 byrdefordelingsmæssige virkninger for kommunerne er der for 2002 og  

 2003 indført en overgangsordning, jf. § 5 i lov nr. 489 af 7.  

 juni 2001.
 Overgangsordning består af følgende  

 dele:
·  

 	Kommunen afholder alle udgifter på det område, der efter  

 gældende regler er omfattet af delt finansiering op til et niveau  

 svarende til 0,5 pct. af kommunens beskatningsgrundlag.
I ordningen  

 indgår også udgifter efter §§ 77 og 79.
 ·  

 	Udgifter ud over denne bundgrænse kan anmeldes til refusion.  

 Refusionen udgør 40 pct. i 2002 og 2003. Refusionen omfatter ikke  

 kommunernes eventuelle udgifter over grundtaksten.
·  

 	Hver kommune tildeles et særligt tilskud på 75.000 kr. pr.  

 barn i enten et dagtilbud eller et døgntilbud, som vil blive omfattet  

 af grundtaksterne.
Tilskuddet knyttes op på historiske data.
·  

 	Der oprettes en pulje på 140 mill. kr. i hvert af årene i  

 overgangsperioden.
Puljen fordeles efter ansøgning til kommuner, som  

 kan dokumentere særligt høje merudgifter som følge af  

 finansieringsreformen.
 Overgangsordningen gælder for 2002 og 2003.  

 Ændringer i tilskuds- og udligningssystemet efter Indenrigsministeriets  

 lovgivning vil træde i kraft senest 1. januar 2004. Disse  

 ændringer vil blandt andet sigte på en mere langsigtet  

 afbalancering af de byrdefordelingsmæssige virkninger af  

 finansieringsreformen.
Refusionen ydes med 40 pct. på baggrund af  

 kommunernes faktisk afholdte nettoudgifter på de områder, der  

 tidligere var omfattet af delt finansiering.
Endvidere omfattes udgifter  

 efter §§ 77 og 79. Udgifterne til personer under 67 år til bl.a.  

 praktisk bistand, ophold i plejehjem m.v. beregnes teknisk på grundlag  

 af kommunernes udgifter i år 2000.
Kapitel 2 Grundtakstfinansiering Finansieringsbestemmelsernes systematik 7. De nye regler om finansiering af ydelser efter  

 lov om social service er bygget op efter følgende systematik:
 ·  

 	§ 129 indeholder de tilfælde, hvor kommunen endeligt afholder  

 udgifterne, dog med henvisninger til undtagelser, fx som i § 129, stk.  

 3, hvor det nævnes, at dette ikke gælder, hvis udgiften er  

 omfattet af grundtakstfinansiering, jf. §§ 131 a og 131 c.
 ·  

 	§ 130 omhandler de udgifter, som amtskommunerne afholder  

 endeligt.
 ·  

 	§ 131 omhandler de udgifter, hvor der er statsrefusion.
 ·  

 	§ 131 a omfatter de tilbud, som er omfattet af  

 grundtakstfinansiering, og hvor fremgangsmåden i § 131 b skal  

 følges.
 ·  

 	§ 131 b indeholder den visitationsprocedure, der skal følges  

 ved grundtakstfinansierede tilbud.
 ·  

 	§ 131 c omfatter tilbud, som er omfattet af grundtakstfinansiering,  

 uden at det er en betingelse, at fremgangsmåden i § 131 b  

 følges.
 ·  

 	§ 131 d omfatter aftaler mellem kommuner og amtskommuner om  

 amtskommunal medfinansiering til kommunal opgaveløsning.
Udgifter, der afholdes af kommunen (§ 129) 8. Generelt vil de udgiftstyper, der er opregnet i  

 § 129, stk. 3, skulle afholdes endeligt af kommunen.
Men det  

 gælder dog ikke, hvis foranstaltningen er omfattet af  

 grundtakstfinansiering efter §§ 131 a og 131 c.
Foranstaltninger til børn og unge 9. Efter § 129, stk. 3, nr. 1, skal udgifter  

 til foranstaltninger til børn og unge med særlige behov for  

 støtte, jf. § 40, stk. 2, nr. 1-3, 6-10 og 12, samt § 40 a  

 og § 62 a, stk. 2, og § 62 a, stk. 3, nr. 2 og 3, afholdes endeligt  

 af kommunen.
Efter § 131 a, stk. 1 og 3   som baserer sig på  

 enighed mellem kommune og amtskommune om visitationen   kan nogle af  

 udgifterne (jf. pkt. 33 ff.) efter de nævnte bestemmelser dog  

 indgå i de faktiske udgifter ved grundtakstfinansierede ophold, jf.  

 § 40 b om døgnophold.
Udgifter til døgntilbud efter  

 § 40 b, til børn og unge, herunder tilbud til 18 til  

 22-årige efter § 62 a, stk. 3, nr. 1 og 4, er omfattet af  

 grundtakstfinansiering, jf. § 131 a, stk. 1, nr. 2 og 3.
Personlig hjælp, pleje og ledsagelse 10. Udgifterne vedrørende personlig  

 hjælp og pleje m.v. efter § 30 og ledsagelse efter § 31  

 afholdes endeligt af kommunen.
 Har børn i forbindelse med et døgntilbud  

 behov for hjælp svarende til de foranstaltninger, der er nævnt i  

 § 30 og § 31, vil sådanne former for hjælp kunne  

 indgå som en del af den samlede ydelse efter § 40 b.
 Efter de hidtil gældende regler afholdes udgifterne  

 efter §§ 30 og 31 af kommunen og amtskommunen med hver 50 pct.
Almene tilbud efter § 65 11. Kommunen skal endeligt afholde udgifter til  

 tilbud efter § 65, der omhandler til generelle tilbud med aktiverende og  

 forebyggende sigte til voksne.
 Efter de hidtil gældende regler afholder kommunen  

 udgifterne til tilbud efter § 65 endeligt for personer fyldt 67  

 år, mens udgifter for personer under 67 år afholdes af kommunen  

 og amtskommunen med hver 50 pct.
Husly 12. Udgifter til husly efter § 66 afholdes  

 uændret endeligt af kommunen.
 Personlig hjælp m.v.
 13. Kommunen skal som udgangspunkt endeligt afholde  

 udgifterne til personlig hjælp efter §§ 71-73 a og 76.
 Efter § 131 a, stk. 4, og § 131 c, stk. 2, skal  

 udgifterne efter de nævnte bestemmelser dog indgå i de faktiske  

 udgifter ved grundtakstfinansierede ophold og ved hjælpeordningen efter  

 § 77.
 Efter de hidtil gældende regler afholder kommunen  

 udgifterne til disse tilbud endeligt for personer, der er fyldt 67 år.  

 For personer under 67 år afholdes udgifterne af kommunen og  

 amtskommunen med hver 50 pct.
Personlige hjælpere 14. Tilskud til ansættelse af hjælpere  

 til pleje m.v. efter § 77 bliver omfattet af grundtakstfinansiering, jf.  

 § 131 a, stk. 1, nr. 4, og som følge heraf ophæves statens  

 refusion på 50 pct. af de kommunale udgifter efter den hidtil  

 gældende § 129, stk. 3.
Ledsageordning 15. Kommunen afholder endeligt udgifterne til  

 ledsageordning efter § 78.
 Dette gælder dog ikke, når udgifterne til  

 disse former for hjælp indgår i de faktiske udgifter ved  

 grundtakstfinansierede ophold, jf. § 131 a, stk. 4.
 Efter de hidtil gældende regler afholder kommunen og  

 amtskommunen udgifterne med hver 50 pct.
Særlige kontaktpersoner til døvblinde og støtte- og  

  kontaktpersoner 16. Kommunen afholder endeligt udgifterne til  

 særlige kontaktpersoner efter § 79 til døvblinde og til  

 støtte- og kontaktpersoner efter § 80 til personer med  

 sindslidelser.
 Der er dog den undtagelse hertil, at udgifter til  

 særlige kontaktpersoner efter § 79, til døvblinde, kan  

 indgå i de faktiske udgifter ved grundtakstfinansierede ophold, jf.  

 § 131 a, stk. 4.
 Som en konsekvens af at udgifterne til særlig  

 kontaktperson efter § 79 bliver omfattet af grundtakstfinansiering, er  

 det fastsat, at statsrefusionen af kommunernes udgifter hertil  

 ophæves.
Efter de hidtil gældende regler afholder kommunen  

 udgifter efter § 79 med 50 pct. i statsrefusion.
Dette gælder,  

 uanset om modtageren er fyldt, eller er under, 67 år.
Når  

 amtskommunen bevilger en særlig kontaktperson efter § 79, afholder  

 amtskommunen endeligt udgifterne.
 Udgifter efter § 80 afholdes efter de hidtil  

 gældende regler, for personer, der er fyldt 67 år, endeligt af  

 kommunen, og for personer under 67 år afholdes udgifterne af kommunen  

 og amtskommunen med hver 50 pct.
Kommunal behandling 17. Kommunen afholder endeligt udgifterne til  

 kommunale behandlingstilbud efter § 86, kommunale tilbud om beskyttet  

 beskæftigelse efter § 87, stk. 4, kommunale tilbud om aktivitets-  

 og samværstilbud efter § 88, stk. 3, og udgifter til løn  

 under beskæftigelse efter §§ 87 og 89.
 Dette gælder dog ikke, når udgifterne efter  

 § 86 indgår i grundtaksten, jf. § 131 a, stk. 4, og  

 § 131 c, stk. 2.
 Efter de hidtil gældende regler afholder kommunen,  

 for så vidt angår tilbud efter § 86, udgifterne til disse  

 tilbud ved takstbetaling svarende til 100 pct. af udgifterne ved opholdet for  

 personer, der er fyldt 67 år, og for personer under 67 år svarer  

 taksten til 50 pct. af udgifterne ved opholdet.
Kommunal beskyttet beskæftigelse og aktivitets- og  

 samværstilbud 18. Hvis en kommune etablerer tilbud efter  

 § 87, stk. 4, eller § 88, stk. 3, til egne borgere er udgifterne  

 til disse tilbud ikke omfattet af grundtakstfinansiering, og udgifterne  

 afholdes 100 pct. af kommunen.
 Efter de hidtil gældende regler afholder kommunen,  

 for så vidt angår disse tilbud, udgifterne ved takstbetaling  

 svarende til 100 pct. af udgifterne ved opholdet for personer, der er fyldt  

 67 år, og for personer under 67 år svarer taksten til 50 pct. af  

 udgifterne ved opholdet.
Boformer efter § 91 19. Kommunen afholder endeligt udgifterne til  

 kommunale tilbud efter § 91 om midlertidige ophold i boformer til  

 personer, som på grund af betydeligt nedsat fysisk eller psykisk  

 funktionsevne m.v. har særligt behov herfor.
 Efter de hidtil gældende regler afholder kommunen  

 udgifterne til disse tilbud endeligt for personer, der er fyldt 67 år,  

 og for personer under 67 år betaler amtskommunen en takst svarende til  

 50 pct. af udgifterne ved opholdet fastsat ud fra boformens budgetter.
Boformer efter §§ 92 og 93 20. Kommunen afholder endeligt udgifterne for  

 personer, der er fyldt 67 år, og som opholder sig i amtskommunale  

 boformer for personer med betydeligt og varigt nedsat fysisk eller psykisk  

 funktionsevne, dvs. efter § 92 for længerevarende ophold, og efter  

 § 93 for midlertidig ophold.
 Dette gælder dog ikke ved amtskommunale  

 døgntilbud efter § 85 og § 93, stk. 1, nr. 2, til  

 stofmisbrugere, der   uanset pågældendes alder   bliver omfattet  

 af grundtakstfinansiering, jf. § 131 c, når  

 pågældendes ophold har varet mere end 120 dage inden for de  

 seneste 365 dage.
Hjælpemidler og forbrugsgoder 21. Kommunen afholder endeligt udgifterne til  

 hjælpemidler og forbrugsgoder, der bevilges af kommunen, jf.  

 §§ 97, stk. 1, og 98, stk. 1.
 Efter de hidtil gældende regler afholdes udgifterne  

 hertil af kommunen, for personer der er fyldt 67 år, og af kommunen og  

 amtskommunen med hver 50 pct. for personer under 67 år.
Individuel befordring 22. Kommunen afholder endeligt udgifterne til  

 støtte til individuel befordring efter § 103.
 Efter de hidtil gældende regler afholdes udgifterne  

 hertil af kommunen, for personer der er fyldt 67 år, og af kommunen og  

 amtskommunen med hver 50 pct. for personer under 67 år.
Pasning af døende i hjemmet 23. Kommunen afholder endeligt udgifter til  

 hjælp i forbindelse med pasning af døende i hjemmet efter  

 kapitel 20.
 Efter de hidtil gældende regler afholdes udgifterne  

 hertil af kommunen, for personer der er fyldt 67 år, og af kommunen og  

 amtskommunen med hver 50 pct. for personer under 67 år.
 Plejehjem og beskyttede boliger efter § 140, stk. 1.
 24. Kommunen afholder endeligt udgifterne til  

 ophold i plejehjem og beskyttede boliger efter § 140, stk. 1. Det  

 gælder dog ikke for personer under 67 år, hvor udgifterne, jf.  

 § 131 a, stk. 1, er omfattet af grundtakstfinansiering.
 Efter de hidtil gældende regler er udgifterne for  

 personer under 67 år med ophold i plejehjem m.v. omfattet af delt  

 finansiering.
Udgifter, der afholdes af amtskommunen (§ 130) 25. Servicelovens § 130 omhandler de  

 udgiftstyper, der afholdes endeligt af amtskommunen.
Ambulant behandling af stofmisbrugere 26. Udgifterne til amtskommunale dagtilbud efter  

 § 85 afholdes endeligt af amtskommunen.
Amtskommunale døgntilbud  

 efter § 85 og efter § 93, stk. 1, nr. 2, er derimod omfattet af  

 grundtakstfinansiering, jf. § 131 c, stk. 1.
 Om afgrænsningen mellem ambulant behandling og  

 døgnbehandling, se pkt. 45.
Biler 27. Udgifter til støtte til køb af  

 bil efter § 99 afholdes endeligt af amtskommunen.
Efter de hidtil gældende regler afholdes udgifterne  

 hertil af kommunen for personer, der er fyldt 67 år.
For personer under  

 67 år afholdes udgiften af kommunen og amtskommunen med hver 50  

 pct.
Hjælpemidler og forbrugsgoder 28. Udgifter til hjælpemidler og  

 forbrugsgoder efter §§ 97, stk. 2, og 98, stk. 2, der bevilges af  

 amtskommunen, afholdes endeligt af amtskommunen.
Efter de hidtil gældende regler afholdes udgifterne  

 hertil af kommunen for personer, der er fyldt 67 år.
For personer under  

 67 år afholdes udgiften af kommunen og amtskommunen med hver 50  

 pct.
Amtskommunal beskyttet beskæftigelse og aktivitets- og  

 samværstilbud 29. For så vidt angår udgifterne til  

 amtskommunale tilbud efter § 87, stk. 2, og § 88, stk. 2, 2. pkt.,  

 jf. dog § 131 og § 131 c, henvises til pkt. 39.
Udgifter, der omfattes af grundtakstmodellen (§ 131  

 a) 30. Servicelovens § 131 a (og § 131 c)  

 fastlægger, for hvilke tilbud der gælder en grundtakst.  

 Grundtakstmodellen bygger på et grundlæggende princip om, at en  

 kommune ikke ensidigt kan forpligte en amtskommune til at medvirke til  

 finansiering af et tilbud.
Det er derfor i alle tilfælde en  

 forudsætning, at der er enighed om, at borgeren skal have det konkrete  

 tilbud, og det er en forudsætning for amtskommunens pligt til at  

 medfinansiere, at visitationsbestemmelsen i § 131 b er fulgt.
 Det er i øvrigt også et led i  

 grundtakstmodellen, at en amtskommune i visse tilfælde kan  

 medfinansiere udgifter til en kommunal opgaveløsning, jf. § 131  

 d.
Opgørelse af de faktiske udgifter og periodisering 31. Princippet ved grundtakstfinansiering er, at  

 der for hvert tilbud fastsættes en grundtakst, som kommunen som  

 udgangspunkt skal betale; dog skal kommunen ikke betale mere end de faktiske  

 udgifter, hvis det enkelte ophold eller foranstaltningen koster mindre end  

 grundtaksten.
De faktiske udgifter er de udgifter, der kan  

 henføres til den enkelte person, der modtager hjælpen.
Er der  

 således tale om fx et amtskommunalt tilbud, som uden tvivl koster  

 mindre end grundtaksten, skal kommunen betale de faktiske udgifter, som kan  

 henføres til den hjælp, den pågældende er  

 bevilget.
Det er forventningen, at kommunerne og amtskommunerne  

 aftaler generelle ordninger om, hvordan de faktiske udgifter skal  

 opgøres, og parterne kan herved tage hensyn til en  

 hensigtsmæssig administration.
Kommunerne og amtskommunerne skal derfor  

 ikke opbygge et omstændeligt regnskabs- og registrerings-system, som  

 entydigt (til en bestemt borger) kan henføre enhver udgift til  

 hjælp, som denne individuelt faktisk har modtaget.
Som eksempler på aftaler om opgørelse af de  

 faktiske udgifter kan nævnes, at en amtskommune og kommunerne i amtet  

 som efter praksis i dag   aftaler at benytte gennemsnitstakster i stedet for  

 individuelle opgørelser i forhold til den enkelte borger, fx ved  

 ophold på en døgninstitution for børn eller et botilbud  

 til voksne med handicap.
Det kan i sådanne tilfælde også  

 være hensigtsmæssigt med aftaler om, hvordan udgifterne skal  

 opgøres og placeres, hvis enkelte eller få beboere i en boform  

 har brug for supplerende hjælp ud over den hjælp, som typisk  

 indgår i boformen.
 Det kan aftales, at betalingen fastlægges endeligt  

 på grundlag af de budgetterede udgifter, men det er også muligt  

 at indgå aftaler om efterreguleringer.
Der vil således være meget vide muligheder  

 for, at amtskommuner og kommuner aftaler sig frem til praktiske og  

 hensigtsmæssige metoder for, hvordan de faktiske udgifter  

 opgøres.
Men hvis ikke andet er aftalt, så er det de  

 individualiserede omkostninger til den hjælp, som den enkelte har  

 modtaget, der skal betales for.
 Grundtaksterne er angivet på årsbasis, og  

 grundtaksten skal derfor i de enkelte sager omregnes til det relevante  

 tidsrum for det tilbud, der er tale om.
Det er op til kommunerne og amtskommunerne selv at  

 fastlægge, hvordan de faktiske udgifter opgøres, og hvordan der  

 omregnes fra årstakster til takster for det relevante tidsrum.
Hvis der  

 eventuelt på disse områder opstår uenighed, kan denne ikke  

 afgøres af Socialministeriet eller de sociale klagemyndigheder.
I  

 sidste instans vil en tvist herom høre under domstolene.
Udgifterne Særlige dag- og klubtilbud efter §§ 16 og 23 32. Ved ophold i særlige dag- og klubtilbud  

 efter §§ 16 og 23 er grundtaksten fastsat til 283.000 kr.  

 årligt.
Døgnophold for børn og unge   § 40 b 33. Grundtaksten for døgnophold for  

 børn og unge under 18 år fastsættes til 390.000 kr.
Dog  

 gælder for familiebehandling en grundtakst på 390.000 kr.  

 årligt for det første barn eller ung og 195.000 kr. årligt  

 for hver yderligere person, uanset om der er tale om et barn eller en  

 voksen.
 Med § 40 b er der fastsat regler om, hvad et  

 døgnophold for børn eller unge omfatter, herunder for unge, der  

 er fyldt 18 år men ikke 23 år, der får tilbud efter  

 § 62 a.
 Begrebet døgnophold dækker her over  

 døgnophold for barnet eller den unge, døgnophold for  

 forældremyndighedens indehaver, barnet eller den unge og andre  

 medlemmer af familien samt aflastnings- og udslusningsopholdet for barnet  

 eller den unge.
Med indførelse af grundtakstmodellen er der behov  

 for at fastlægge, hvilke ydelser der indgår i »selve opholdet«, idet disse ydelser vil være omfattet af  

 grundtakstfinansiering.
Ydelser, der ikke er en del af »selve opholdet«, skal efter princippet i grundtakstmodellen finansieres  

 af den myndighed, som sætter tilbuddet i værk.
 § 40 b bygger på de principper, som  

 Grundtakstudvalget udformede til afgrænsning af, hvilke ydelser der  

 bør være omfattet af grundtaksterne på børn- og  

 ungeområdet, og på gældende praksis for, hvad der i  

 almindelighed indgår i døgnophold.
Mulighederne for at kunne tilrettelægge  

 støtten til barnet eller den unge og familien under et  

 døgnophold med en udstrakt fleksibilitet, herunder med hensyn til  

 kombination af foranstaltninger, forudsættes ført videre under  

 grundtakstmodellen.
Derfor er § 40 b udformet som en ramme, der angiver,  

 at døgnopholdet omfatter forsørgelse og imødekommelse af  

 barnets eller den unges særlige behov.
Opregningen nedenfor af  

 forskellige typer af ydelser, der falder inden for § 40 b, er derfor  

 eksempler og ikke en udtømmende udfyldelse af rammen.
 § 40 b omfatter alle former for døgnophold, og  

 bestemmelsen gælder såvel for døgnophold, som er omfattet  

 af grundtakstfinansiering, hvor udgifterne på årsbasis overstiger  

 grundtaksten, som for døgnophold, hvor udgifterne ligger lavere.
Selve opholdet 34. Ydelserne, der kan være forbundet med  

 tilbud om døgnophold, dvs. »selve opholdet«,  

 omfatter de grundlæggende elementer for særlig støtte til  

 børn og unge, og som altid skal kunne ydes under døgnophold.  

 Det vil fx sige:
 ·  

 	Personstøtte til at sikre benyttelse af relevante tilbud svarende  

 til alder, udvikling og interesser i form af skolegang/undervisning,  

 uddannelse og/eller beskæftigelse og fritidstilbud.
·  

 	Omsorg, såsom mad, tøj, bolig, lommepenge, transport og  

 adgang til samfundets tilbud, herunder til fagfolk inden for  

 sundhedsvæsenet.
Hertil kommer personlig støtte til barnet i  

 form af en stabil og god voksenkontakt.
 ·  

 	Løbende systematisk vurdering af barnets eller den unges  

 individuelle vanskeligheder ved at opnå de samme muligheder for  

 personlig udfoldelse, udvikling og sundhed som deres jævnaldrende.
 ·  

 	Vurdering af behov for særlige interne eller eksterne tilbud.  

 Udarbejde og efterleve behandlingsplaner for barnet eller den unge og  

 familien efter behov.
 ·  

 	Socialpædagogisk behandling efter barnets eller den unges behov  

 gennem støtte til fysisk, emotionel og social udvikling.
 ·  

 	Socialfaglig rådgivning og socialfagligt samarbejde, herunder  

 orientering om udviklingen i forhold til handleplanen, over for barnet eller  

 den unge, familien, kommunen og andre samarbejdsparter.
 ·  

 	Forældresamarbejde, støtte til barnets eller den unges  

 kontakt og relationer til familien og i denne forbindelse  

 forældreomsorg.
 ·  

 	Hjælp svarende til § 30, dvs. til personlig hjælp og  

 pleje.
Det vil afhænge af det konkrete særlige behov  

 i det enkelte tilfælde, om og i hvilket omfang ovennævnte tilbud  

 skal ydes.
Fx vil unge over 18 år efter § 62 a ikke være  

 berettiget til samme hjælp til forsørgelse, idet disse unge  

 selvstændigt vil kunne være berettiget til at modtage hjælp  

 til forsørgelse, fx kontanthjælp efter aktivloven.
Der kan dog  

 forekomme eksempler, hvor unge over 18 år ikke opfylder betingelserne  

 for at få kontanthjælp, men stadig får et beløb til  

 personlige fornødenheder, jf. § 3 i bekendtgørelse om  

 betaling for botilbud m.v. efter servicelovens kapitel 18, samt om flytteret  

 i forbindelse med botilbud efter § 92.
 At ovennævnte former for hjælp altid skal  

 kunne være en del af et døgnophold, har bl.a. den betydning, at  

 der i forbindelse med visitation til et døgnophold   jf. § 131 b  

   ikke er brug for at tage særskilt stilling til, om udgifter til  

 ovennævnte former for bistand falder inden for grundtaksten.
For udstyr og inventar, som almindeligvis hører til  

 et døgntilbud, gælder den hovedregel, at seng, bord, stol m.v.  

 er dækket af betalingen for døgnopholdet.
Særligt udstyr  

 og inventar, som knytter sig til det enkelte barn eller unge, og som vil  

 blive fjernet fra anbringelsesstedet, når barnet eller den unge ikke  

 længere opholder sig på stedet, kan efter en konkret og  

 individuel vurdering og beslutning ydes ved siden af døgnopholdet, og  

 skal derfor finansieres ved siden af grundtaksten.
Et eksempel kunne  

 være en seng, som på grund af særlige fysiske forhold hos  

 barnet eller den unge, skal have nogle bestemte mål eller kunne noget  

 særligt, som ikke kan opnås gennem standardudstyr.
Ud over ovennævnte grundlæggende ydelser er  

 der en række tilbud, der efter barnets eller den unges særlige  

 behov kan være nødvendige som et led i en del af opholdet.
Det  

 kan dreje sig om:
 ·  

 	Intern dagbeskæftigelse og evt. ophold i særlige dagtilbud  

 efter § 16 og særlige klubtilbud efter § 23.
 ·  

 	Særlige undersøgelser og observationer, herunder fx bidrag  

 til forældreevneundersøgelser, observationer med henblik  

 på erklæringer, bidrag til § 39-undersøgelser og  

 pædagogisk, psykologisk undersøgelse.
 ·  

 	Terapi, herunder familieterapi, gruppeterapi m.v.
 ·  

 	Anden behandling af barnet eller den unge, herunder afrusning,  

 afgiftning, pædagogisk familiebehandling m.v.
 ·  

 	Hjælp svarende til fx § 31, dvs. ledsagelse til unge som  

 på grund af betydeligt og varigt nedsat fysisk eller psykisk  

 funktionsevne ikke kan færdes alene.
 ·  

 	Hjælpemidler til fælles brug.
Disse former for ydelser kan indgå som en del af et  

 døgnophold, og dermed i grundtaksten.
Men det forudsætter, at  

 det særligt er besluttet i forbindelse med visitationen eller ved  

 eventuel senere revisitation, jf. § 131 b.
Foranstaltninger, der ligger uden for rammerne af § 40 b 35. Der er former for ydelser, som barnet eller den  

 unge eventuelt modtager under døgnophold, som ikke er en del af »selve opholdet« . Det drejer sig om:
 ·  

 	Dagtilbud til børn efter servicelovens kapitel 4 og klubtilbud og  

 andre socialpædagogiske foranstaltninger efter servicelovens § 19.  

 Disse udgifter er heller ikke efter de hidtil gældende regler omfattet  

 af delt finansiering, jf. § 129, stk. 2.
 ·  

 	Udgifter til tilsyn, administration samt rådgivning og vejledning.  

 Disse udgifter er heller ikke efter de hidtil gældende regler omfattet  

 af delt finansiering, jf. § 129, stk. 1, og § 130, stk. 1.
 ·  

 	Arbejdsforhold eller beskæftigelse og egentlige  

 uddannelsesforløb, der er omfattet af lov om aktiv socialpolitik, dvs.  

 hjælp efter anden lovgivning.
 ·  

 	Personlige hjælpemidler.
Heller ikke ydelser, der primært er rettet til forældrene,  

 indgår i et døgnophold.
Det drejer sig fx om:
 ·  

 	Økonomiske tilskud efter kapitel 6, som bl.a. omfatter tilskud til  

 forældre, der vælger privat pasning eller modtager orlovsydelse  

 under børnepasningsorlov efter §§ 26, 27 og 27 a, hjælp til  

 dækning af merudgifter ved forsørgelse i hjemmet af et  

 handicappet barn efter § 28, tabt arbejdsfortjeneste efter § 29.  

 Disse udgifter er heller ikke efter de hidtil gældende regler omfattet  

 af delt finansiering.
 ·  

 	Hjælp efter § 40, stk. 2, nr. 8, 9 og 10, dvs. forskellige  

 former for økonomisk hjælp til forældre, der ikke selv har  

 tilstrækkelige midler.
 ·  

 	Støtteperson til indehaveren af forældremyndigheden efter  

 § 40 a.
 ·  

 	Terapi eller misbrugsbehandling af forældrene.
Vurderingen af om hjælpen er omfattet af § 40 b 36. Hvis der måtte være tvivl om,  

 hvorvidt en mulig form for hjælp falder inden for eller uden for den  

 ramme, som § 40 b angiver, kan kommuner og amtskommuner støtte  

 deres overvejelser på følgende afvejning:
 Aflastnings- og udslusningsophold, som ydes under  

 døgnopholdet, indgår som en del af »selve opholdet«,  

 dvs. at udgifterne hertil indgår i grundtaksten.
Det er hensigten, at grundtakstmodellen skal støtte  

 den fortsatte udvikling af tilbud, og derfor bør indholdet i et  

 døgnophold for børn og unge ikke være afhængig af  

 den faktiske organisatoriske form, som et anbringelsessted har.
Det  

 bør således ikke have betydning, om der er tale om en  

 amtskommunal døgninstitution, et godkendt opholdssted, en familiepleje  

 eller fx et utraditionelt sammensat tilbud.
 Hjælpen efter § 40 b, stk. 1, vil derfor kunne  

 ydes af personer, der er tilknyttet det konkrete sted, hvor barnet eller den  

 unge opholder sig, eller på anden måde.
Døgnophold skal tilgodese mangeartede behov, der  

 strækker sig fra nogle meget generelle behov for omsorg til tillige at  

 skulle omfatte meget specialiserede behov for behandling.
I praksis er der  

 derfor med hensyn til, hvilke behov de enkelte tilbud kan imødekomme,  

 en betydelig differentiering både imellem og inden for de forskellige  

 anbringelsesformer.
I almindelighed vil det være hensigtsmæssigt,  

 at barnet søges anbragt på en sådan måde, at flest  

 mulige af barnets eller den unges behov kan imødekommes på  

 stedet.
Men hvis der fx ikke er plads på det mest ideelle sted, eller  

 der er særlige grunde til at vælge et andet ikke fuldt optimalt  

 sted, kan der være brug for at supplere på anden måde i  

 forhold til den hjælp, barnet eller den unge har brug for.
Det er således formålet med hjælpen og  

 behovet under opholdet, som er grundlaget for visitationen   og dermed hvad  

 der indgår i grundtaksten.
Det er fx ikke afgørende, i hvilket  

 omfang et konkret tilbuds »basisydelse« er  

 indrettet til at kunne yde hjælpen.
 Det er vigtigt, at de kommunale myndigheder ved  

 beslutningen om visitation omhyggeligt får beskrevet, hvilke former for  

 hjælp der er opnået enighed om, idet enigheden ved visitationen  

 fastlægger udgiftsfordelingen mellem kommunen og amtskommunen.
Når en ydelse er omfattet af kommunens aftale med  

 amtskommunen om grundtakstfinansiering, betyder det, at udgifterne til  

 ydelsen indgår i udgiftsgrundlaget for døgnopholdet, hvoraf  

 amtskommunen skal finansiere udgifterne ud over grundtaksten.
Det betyder  

 også, at amtskommunen skal inddrages, hvis kommunen ønsker en  

 ændring i ydelsen ud over den ramme, der måtte være aftalt  

 mellem kommunen og amtskommunen i det enkelte tilfælde.
 Hverken de sociale klagemyndigheder eller  

 Socialministeriet kan træffe afgørelse i sager, hvor der er  

 eventuel uenighed om, hvorvidt en ydelse vil være omfattet af  

 grundtaktsfinansiering.
Socialministeren har med § 40 b, stk. 4, hjemmel til  

 at fastsætte regler om ydelser, der indgår i døgnophold  

 for børn og unge   og dermed også i grundtaksten for disse  

 tilbud.
Det er forventningen, at der ikke umiddelbart vil blive behov for at  

 udnytte denne bestemmelse.
Det skønnes således, at kommuner og  

 amtskommuner kan tilrettelægge en hensigtsmæssig  

 administration.
Unge mellem 18 og 22 år 37. For døgnanbringelser og  

 udslusningsophold efter § 40 b, jf. § 62 a, af unge mellem 18 og 22  

 år er  grundtaksten fastsat til 282.000 kr. årligt.
Efter § 62 a kan kommunen træffe  

 afgørelse om at opretholde et døgnophold i et anbringelsessted  

 efter lovens §§ 49 og 51 ud over det 18. år.
Alternativet til et  

 tilbud om at opretholde et døgntilbud efter § 62 a vil normalt  

 være et tilbud, der som udgangspunkt også er omfattet af  

 grundtaksten, fx ophold i botilbud efter §§ 92 og 93. Ud fra et  

 substitutionsprincip indgår døgnanbringelser efter § 62 a i  

 grundtakstmodellen.
Hjælpeordninger efter § 77 38. For hjælpeordningen efter § 77 er  

 grundtaksten fastsat til 282.000 kr. årligt.
 Som konsekvens af at udgifterne til hjælpeordningen  

 efter § 77 er omfattet af grundtakster, og dermed skal finansieres  

 på samme måde som boformer til handicappede, er det fastsat, at  

 kommunerne ikke længere skal have statsrefusion til disse udgifter.
 I grundtaksten for tilbud efter § 77 indgår  

 bl.a. eventuelle udgifter til støtte efter §§ 71-73 a, jf.  

 § 131 a, stk. 4.
Amtskommunale tilbud om beskyttet beskæftigelse og aktivitets- og  

 samværstilbud 39. For amtskommunale tilbud efter § 87  

 (beskyttet beskæftigelse) og § 88 (aktivitets- og  

 samværstilbud) er grundtaksten fastsat til 61.000 kr. årligt.  

 Udgifter efter § 89 til aflønning indgår i den fastsatte  

 grundtakst.
 Hvis en kommune etablerer tilbud efter § 87, stk. 4,  

 eller § 88, stk. 3, er udgifterne til disse tilbud ikke omfattet af  

 grundtakstfinansiering, og udgifterne afholdes endeligt  af kommunen.
 Amtskommunen afholder   med adgang til statsrefusion  

 udgifterne til tilbud efter §§ 87 og 88 i tilknytning til boformer efter  

 § 94. Det er her en forudsætning, at der er tale om personer, der  

 har døgnophold.
Kommunen skal således ikke betale grundtakst for  

 § 87 eller § 88 tilbud i tilknytning til ovennævnte  

 døgnophold.
Døgntilbud efter § 94 omfatter også  

 efterværn og udslusning, og udgifterne hertil indgår i de  

 udgifter, som amtskommunen modtager statsrefusion for.
 Såvel udslusningsdelen som den efterfølgende  

 indsats er omfattet af den for botilbuddet gældende finansiering, jf.  

 den gældende bestemmelse om statsrefusion   servicelovens § 131,  

 stk. 1. Det betyder, at § 87 eller § 88 tilbud, der er et led i  

 udslusning og efterværn, er en amtskommunal udgift med adgang til  

 statsrefusion, og kommunen betaler fx ikke en grundtakst på 61.000 kr.  

 for sådanne dagtilbud.
 Såfremt en amtskommune i øvrigt optager  

 dagklienter i dagtilbud efter §§ 87 eller 88 uden indstilling fra  

 kommunen, afholdes udgifterne hertil i overensstemmelse med grundprincipperne  

 i grundtakstmodellen af amtskommunen.
 Vedrørende døgntilbud til stofmisbrugere  

 (efter § 85, jf. § 93, stk. 1, nr. 2) indgår udgifter til  

 tilbud efter §§ 87 og 88 i den grundtakst, som kommunen betaler for  

 stofmisbrugere, der har været i døgnbehandling i mere end 120  

 dage inden for de seneste 365 dage, og kommunen skal således ikke  

 betale en grundtakst på 61.000 kr.
 Dagtilbud i form af tilbud efter §§ 87 eller 88 som  

 led i dagtilbud til stofmisbrugere finansieres efter de almindelige regler,  

 jf. nedenfor.
 Kommunen skal betale en grundtakst på 61.000 kr. for  

 tilbud efter §§ 87 og 88 til personer under 67 år med ophold i  

 boformer efter §§ 92 og 93, i almene boliger mv. oprettet af eller efter  

 aftale med amtskommunen og  i plejehjem og beskyttede boliger efter  

 § 140 og i forbindelse med hjælpeordningen efter § 77.
 Det betyder, at udgifter til tilbud efter §§ 87 og 88  

 ikke indgår i den grundtakst på 282.000 kr., som kommunen betaler  

 for selve døgntilbuddet.
Den kommunale indstilling til et tilbud efter §§ 87  

 og 88 kan ske samtidig med indstillingen til selve døgntilbuddet, men  

 den kan også ske som en supplerende visitation.
Der kan fx være  

 behov for supplerende visitation i tilfælde, hvor amtskommunen har en  

 borger boende i en § 93-boform, hvor der senere bliver behov for at  

 supplere med tilbud efter § 87 eller § 88. I sådanne  

 tilfælde skal amtskommunen rejse sagen for kommunen, der herefter  

 følger proceduren i § 131 b.
 Kommunen betaler en grundtakst på 61.000 kr., dog  

 højst de faktiske udgifter, til amtskommunale tilbud om:
·  

 	beskyttet beskæftigelse, der sker efter indstilling fra kommunen  

 (§ 87, stk. 3) og ·  

 	aktivitets- og samværstilbud, der sker efter indstilling fra  

 kommunen (§ 88, stk. 2, 1. pkt.).
 Kommunen afholder fuldt ud udgifterne til beskyttet  

 beskæftigelse og aktivitets- og samværstilbud, som kommunen  

 visiterer egne borgere til (§ 87, stk. 4 og § 88, stk. 3),  

 når tilbuddene især er beregnet til for personer med bopæl  

 i kommunen.
Amtskommunale boformer 40. For ophold i amtskommunale boformer beregnet  

 til længerevarende ophold efter § 92, til midlertidigt ophold  

 efter § 93 eller i boliger, der er oprettet af eller efter aftale med  

 amtskommunen efter § 115, stk. 4, jf. § 105, stk. 2, i lov om  

 almene boliger samt støttede private andelsboliger m.v. er  

 grundtaksten fastsat til 282.000 kr. årligt.
 Dette gælder dog ikke for døgntilbud efter  

 § 85 og § 93, stk. 1, nr. 2, til stofmisbrugere, jf. § 131 c,  

 stk. 1.
 I den grundtakst, som kommunen betaler for voksne under 67  

 år ved ophold i amtskommunale boformer efter §§ 92 og 93  

 indgår udgifter til den samlede hjælp, som beboeren modtager  

 efter serviceloven, dvs. hjælp efter §§ 71-73 a, 78, 79 og 86  

 og efter lov om hjemmesygeplejerskeordninger.
Boligindretning eller boligskift 41. For hjælp til boligindretning/boligskift  

 efter § 102 er grundtaksten fastsat til 100.000 kr. på  

 årsbasis.
 Bestemmelsen indebærer, at hvis der   forudsat at  

 visitationsproceduren i § 131 b er fulgt   til en person bevilges en  

 ombygning/boligskift eller lign., hvor udgiften overstiger 100.000 kr., skal  

 amtskommunen afholde udgiften over de 100.000 kr.
Betingelsen om 100.000 kr. årligt har den betydning,  

 at hvis der bliver behov for at bevilge yderligere hjælp efter  

 § 102 til pågældende inden for det år, der  

 følger efter tidspunktet for bevillingen, der oversteg 100.000 kr.,  

 vil disse udgifter skulle afholdes af amtskommunen.
Det er herved en  

 forudsætning, at fremgangsmåden i § 131 b er fulgt, og at  

 amtskommunen konkret er enig i hjælpen til  

 boligindretning/boligskift.
 Kommunen betaler en årlig grundtakst på  

 100.000 kr. ved boligindretning m.v. efter § 102, og fristen på et  

 år løber fra det tidspunkt, hvor kommune og amtskommune er enige  

 om den konkrete hjælp efter § 102.
 Kommunerne og amtskommunerne kan indgå aftaler om,  

 hvordan ordningen praktisk tilrettelægges.
 Den amtskommunale pligt til at rådgive om  

 specialområder i forhold til udsatte grupper i § 69, stk. 2,  

 omfatter også boligindretning/boligskift.
Plejehjem og beskyttede boliger 42. For ophold i plejehjem eller beskyttede boliger  

 efter § 140, stk. 1, er grundtaksten fastsat til 282.000 kr.  

 årligt.
Dette vil som for alle andre tilbud kun være relevant i  

 forhold til personer under 67 år.
§ 140 er en overgangsbestemmelse, der giver hjemmel  

 til at drive plejehjem og beskyttede boliger efter de regler, som var  

 gældende under bistandsloven.
Efter de hidtil gældende  

 finansieringsregler afholdes udgifterne   for så vidt angår  

 personer under 67 år   under den delte finansiering, ved at udgifterne  

 på grundlag af de budgetterede takster deles mellem kommunerne og  

 amtskommunen.
Et alternativ til ophold i plejehjem og beskyttede boliger  

 kunne være ophold i en amtskommunal boform efter § 92 eller  

 § 93, der er beregnet for yngre personer med handicap.
For at der ikke  

 skal opstå socialpolitiske skævvridninger gælder, at  

 også udgifter ved ophold i plejehjem og beskyttede boliger for disse  

 målgrupper indgår i grundtakstmodellen.
 I den grundtakst, som kommunen betaler for voksne under 67  

 år ved ophold i plejehjem eller beskyttede boliger efter § 140,  

 stk. 1, indgår udgifter til den samlede hjælp, som beboeren  

 modtager efter serviceloven, dvs. hjælp efter §§ 71-73 a, 78, 79  

 og 86 og efter lov om hjemmesygeplejerskeordninger.
Ydelser, der indgår i grundtaksten 43. Ydelser, der er omfattet af  § 40 b,  

 indgår i grundtaksten på børn- og ungeområdet.
 I praksis vil det betyde, at kommunen og amtskommunen ved  

 visitationen   jf. § 131 b   skal blive enige om, hvilke former for  

 hjælp der skal ydes under opholdet for at opnå  

 formålet.
I den grundtakst, som kommunen betaler for voksne under 67  

 år ved ophold i boformer, plejehjem m.v., indgår udgifter til den  

 samlede hjælp, som beboeren modtager efter serviceloven og efter lov om  

 hjemmesygeplejerskeordninger.
Dette er udtrykt ved at henvise til de  

 bestemmelser, hvor de relevante hjælpeformer er beskrevet, dvs.  

 hjælp efter §§ 71-73 a, 78, 79 og 86, samt til udgifter til  

 hjemmesygepleje efter lov om hjemmesygeplejerskeordninger.
Der henvises til  

 vejledningens punkter om de enkelte hjælpeformer.
Indtægter 44. Indtægter i form af  

 forældrebetaling, eller betaling fra børn eller unge under 18  

 år m.v. i forbindelse med døgnophold, tilfalder kommunen, og  

 nedbringer dermed ikke de faktiske udgifter.
Der er herved lagt vægt  

 på, at det er kommunen, som på grundlag af individuelle forhold  

 træffer afgørelse om disse betalinger.
Med hensyn til beboerbetaling for voksne i boformer,  

 herunder unge over 18 år i et opretholdt døgnophold for unge i  

 alderen fra 18   22 år, gælder, at disse indtægter  

 nedbringer de faktiske udgifter.
Det betyder for eksempel, at hvis udgifterne  

 eksklusive denne betaling i en amtskommunalt boform overstiger grundtaksten,  

 vil det være amtskommunens udgifter, der reduceres med disse  

 betalinger.
Ved tilskud fra fonde, eksterne forsøgsmidler  

 o.lign. gælder, at ved tilbud under grundtaksten tilfalder et eksternt  

 tilskud altid kommunen.
Dette gælder også ved amtslige tilbud  

 under grundtakstniveauet, idet amtskommunen ikke kan opkræve kommunal  

 betaling for mere end de faktiske udgifter til tilbuddet.
Ved tilbud over  

 grundtaksten fordeles det eksterne tilskud mellem kommune og amtskommune i  

 det samme forhold, som de to parter skulle finansiere tilbuddet uden eksternt  

 tilskud.
Døgnbehandling af stofmisbrugere (§ 131  

 c) 45. Efter § 131 c, stk. 1, omfattes  

 døgnbehandlingstilbud til stofmisbrugere, jf. lovens § 85 og  

 § 93, stk. 1, nr. 2, af det grundtakstbelagte område,  

 således at kommunen efter 120 dage inden for 365 dage   betaler en  

 grundtakst for behandlingstilbuddet, dog højst de faktiske udgifter.  

 Udgiften til amtskommunale dagbehandlingstilbud afholdes endeligt af  

 amtskommunen.
 Som efter gældende regler er det amtskommunen, som  

 træffer beslutning om optagelse, og tilbud om døgnbehandling af  

 stofmisbrugere er derfor ikke omfattet af visitationsmodellen i § 131  

 b.
Formålet med 120-dagsreglen er, at kommunerne  

 får en økonomisk interesse i at medvirke til at  

 tilrettelægge efter- og udslusningsfasen.
For at opnå dette vil  

 det være hensigtsmæssigt, at amtskommunen tidligt inddrager  

 kommunen i den enkelte sag.
Det er derfor forventningen, at amtskommunen og  

 kommunerne fortsat har et samarbejde om indsatsen for stofmisbrugere,  

 herunder et samarbejde om hvordan den amtskommunale og den kommunale sociale  

 indsats mest hensigtsmæssigt spiller sammen både generelt og ved  

 tilbud til den enkelte stofmisbruger.
 Kommunens pligt til at betale indtræder, når  

 en person har haft døgnophold i mere end 120 dage inden for de seneste  

 365 dage.
Døgnbehandlingen starter, når klienten  

 ankommer til behandlingsstedet og tager ophold.
Døgnbehandlingen er  

 afsluttet, når det aftalte døgnbehandlingsforløb er  

 afsluttet, eller når forløbet på anden vis afsluttes,  

 eksempelvis ved at klienten af egen vilje afslutter opholdet eller bliver  

 bortvist.
Antal dage i døgnbehandling behøver ikke at  

 være givet i en sammenhængende periode eller være  

 foregået på én institution.
De 365 dage optælles fra  

 1. dag i døgnforløbet og følger derfor ikke  

 kalenderåret.
Når klienten har opholdt sig i et  

 døgnbehandlingstilbud for stofmisbrugere i 120 dage inden for de  

 seneste 365 dage udløses grundtaksten.
Det er ikke en betingelse, at  

 de 120 dages døgnbehandling er givet af samme amtskommune.
 Ved opgørelse af de 120 dage i relation til  

 grundtaksten for døgnmisbrugsbehandling medregnes alene  

 døgntilbud efter § 85 og § 93, stk. 1, nr. 2. og ikke  

 eventuelle ophold i boformer efter § 94, stk. 1.
Opgørelsen af de 120 dage kan tidligst begynde fra  

 den 1. januar 2002, hvor loven træder i kraft.
Registreringen af  

 tidsforløbet på de 120 dage sker i forbindelse med  

 Sundhedsstyrelsens indskrivningsstatistik på  

 stofmisbrugsområdet.
 I den grundtakst, som kommunen betaler efter § 131 c,  

 stk. 1, indgår udgifter til den samlede hjælp, som beboeren  

 modtager efter serviceloven, dvs. hjælp efter §§ 71-73 a, 78, 79  

 og 86 og efter lov om hjemmesygeplejerskeordninger.
Ambulant behandling jf. servicelovens § 85,  

 finansieres fuldt ud af amtskommunen.
Ambulant behandling er i  

 modsætning til døgnbehandling karakteriseret ved, at  

 behandlingen finder sted i tilknytning til personens sædvanlige  

 miljø. Den ambulante behandling kan være mere eller mindre  

 intensiv afhængig af behov, og den kan være understøttet  

 af substitutionsbehandling i form af metadonbehandling.
 Ambulant behandling indeholder altid rådgivning, som  

 kan suppleres med forskellige former for samtale, psykoterapi m.v., enkeltvis  

 eller i grupper.
Døgnbehandling anvendes til personer, der i  

 afgrænsede perioder har behov for miljøskift og en mere massiv  

 og struktureret påvirkning, ofte i forbindelse med forsøg  

 på at opnå stoffrihed.
Døgnbehandling er således en  

 intensiv behandling, som foregår væk fra personens  

 sædvanlige miljø, og hvor personen samtidig tager bopæl  

 på behandlingsstedet.
Som en del af amtskommunens behandlingstilbud kan anvendes  

 såkaldte halfway-houses, som kan være en del af en  

 behandlingsform, hvor stofmisbrugeren befinder sig »halvvejs « mod  

 målet, som er et stabilt stoffrit liv.
Behandlingsformen kan  

 indgå som en afslutning på et døgntilbud eller bevilges af  

 kommunen som et særligt beskyttet botilbud i form af en lejlighed eller  

 botilbud, hvor der bor flere stofmisbrugere under et vist opsyn.
Tilbudet  

 suppleres med dagtilbud i form af aktivering, revalidering m.v.
Såfremt et halfway-house tilbud indgår som en  

 del af et døgnbehandlingstilbud bevilget af amtskommunen, skal dette  

 klart fremgå af aftalen mellem amtskommunen og boformen for det  

 pågældende døgntilbud.
I så fald følger det  

 finansieringen for døgntilbud.
Hvis tilbuddet er bevilget af kommunen,  

 betaler den udgifterne.
Nogle steder finansierer amtskommune og kommuner i  

 fællesskab et halfway-house, der indgår som et særligt  

 beskyttet botilbud i overgangen mellem amtskommunens behandlingsindsats og  

 kommunens støtte- og omsorgstilbud.
Dette princip vil ligeledes kunne  

 finde anvendelse ved overgangen til grundtakstmodellen, hvor amtskommunen  

 vurderer, at tilbuddet aflaster amtets tilbud, jf. § 131 d, hvorefter  

 amtskommunen vil kunne afholde udgifter, der ligger over grundtaksten.
 Eventuel uenighed om hvorvidt et tilbud er et  

 døgntilbud, og dermed er omfattet af kommunens pligt til at betale  

 grundtakst, vil ikke kunne påklages til hverken Socialministeriet eller  

 de sociale klagemyndigheder.
 Den betaling, som beboerne betaler under opholdet,  

 nedbringer de faktiske udgifter.
Ved døgnbehandlingstilbud til stofmisbrugere ligger  

 udgifterne pr. plads i praksis betydeligt over den grundtakst, som kommunerne  

 skal betale, når opholdet varer udover 120 dage inden for de seneste  

 365 dage.
Det vil derfor normalt være grundtaksterne, som kommunerne  

 skal betale, og der er derfor ikke i samme grad   som når det drejer  

 sig om foranstaltninger efter § 131 a   behov for, at kommuner og  

 amtskommuner gennem aftaler fastlægger hvordan de faktiske udgifter  

 opgøres.
Der er derfor ikke   som i § 131 a, stk. 6   i  

 § 131 c behov for en særlig hjemmel til, at kommuner og  

 amtskommuner kan indgå sådanne aftaler.
Visitationsproceduren ved grundtakstfinansiering  

 (§ 131 b) 46. § 131 b omhandler den  

 visitationsprocedure, der skal anvendes når udgiften til en  

 foranstaltning eller et tilbud er omfattet af grundtakstfinansiering efter  

 § 131 a.
§ 131 b gælder i forhold til foranstaltninger,  

 som drives af amtskommuner (fx døgninstitutioner for børn og  

 unge), kommunale tilbud (fx hjælp til boligindretning) og private  

 tilbud, fx opholdssteder og plejefamilier for børn og unge.
Generelt  

 gælder, at uanset om foranstaltningen er amtskommunal, kommunal eller  

 privat, skal amtskommunen positivt have godkendt tilbuddet i forhold til  

 borgeren, for at amtskommunen bliver forpligtet til at betale for udgifter  

 udover grundtaksterne.
Udformning af § 131 b om visitation i forbindelse med  

 tilbud, der er omfattet af grundtakster, skal ses i sammenhæng med  

 andre bestemmelser i loven om visitation.
Der er således i serviceloven  

 både på børn- og ungeområdet og på  

 voksenområdet bestemmelser, som i forhold til amtskommunale tilbud  

 fastlægger, at amtskommunen træffer afgørelse om optagelse  

 efter indstilling fra kommunen.
 For at sikre sammenhæng med grundtakstfinansiering  

 er der i disse bestemmelser indsat en henvisning til § 131 b.
Udredning og undersøgelse 47. Visitationsprocessen begynder normalt med, at  

 kommunen foretager undersøgelser og vurderer sagen med henblik  

 på at finde den hjælp, som borgeren har behov for.
I sager om  

 anbringelse af børn uden for hjemmet kan der være behov for at  

 få klarlagt, om der er tilstrækkelige grunde til, at barnet  

 bør anbringes uden for hjemmet, eller om problemerne eventuelt kan  

 afhjælpes ved at sætte ind med andre  

 støtteforanstaltninger.
Herunder kan der være brug for at  

 indhente forskellige former for sagkyndig bistand, fx om barnets  

 særlige behov og om forældrenes evner til at tage vare på  

 deres barn.
Der henvises i den forbindelse til Socialministeriets vejledning  

 om særlig støtte til børn og unge.
 Det er kommunen, der skal sørge for at skaffe det  

 grundlag, som er nødvendigt for, at kommunen kan indsende en faglig  

 begrundet indstilling til amtskommunen om den hjælp, der er brug for i  

 den enkelte sag.
Grundtakstfinansieringen medfører  

 opmærksomhed på afgrænsningen mellem kommunale og  

 amtskommunale opgaver.
Det gælder også mellem den kommunale og  

 amtskommunale indsats i forbindelse med rådgivning,  

 undersøgelser og behandling vedrørende børn og unge  

 efter §§ 38 og 39 samt § 34. Det bemærkes, at  

 indførelse af grundtakstfinansiering ikke medfører  

 ændringer i kompetenceforholdene på dette område.
Ved afgrænsningen mellem kommunens og amtskommunes  

 opgaver (efter §§ 38 og 39 og § 34) er udgangspunktet, at kommunen  

 varetager den indledende oplysning af sager på børn- og  

 ungeområdet.
Det er således kommunen, der tager initiativ til en  

 undersøgelse.
Det vil i forlængelse heraf og i sammenhæng  

 med princippet i grundtakstordningen være naturligt, at kommunerne  

 efter reglerne i §§ 38 og 39 som udgangspunkt afholder udgifterne  

 hertil, fx udgifterne til psykologiske undersøgelser.
Udgifter til  

 psykologiske undersøgelser vil dog tillige kunne være omfattet  

 af indholdet i et døgnophold.
 Efter § 51 har amtskommunen bl.a. pligt til at  

 sørge for muligheder for ambulant behandling på institutioner  

 for børn og unge med sociale adfærdsproblemer.
Afgrænsningen mellem § 34 og § 51 m.h.t.  

 ambulant behandling har betydning for grundtakstfinansieringen.
Ambulant  

 behandling finder som udgangspunkt sted efter § 34. Det betyder en 100  

 pct. amtskommunal finansiering.
Hvis imidlertid den ambulante behandling  

 indgår i en beslutning om døgnophold, vil udgifterne hertil  

 være omfattet af § 40 b og dermed grundtakstfinansiering.
Det  

 følger af, at disse udgifter ikke er holdt ude fra  

 grundtakstfinansiering.
Det generelle udgangspunkt er således, at kommunen  

 skal sørge for, og betale for, de udgifter, der er nødvendige  

 til undersøgelser m.v., men at det ikke gælder, hvis der er tale  

 om ydelser, som efter lovgivningen skal leveres og betales på anden  

 vis.
Som eksempel kan nævnes, at amtskommunen efter serviceloven, ud  

 over ovennævnte § 34 vedrørende børn og unge,  

 tillige efter § 69 yder rådgivning vedrørende voksne med  

 handicap.
Når kommunen har skaffet sig et grundlag, der efter  

 kommunens opfattelse tilsiger, at borgeren har behov for en af de  

 hjælpeformer, som er omfattet af grundtakstfinansiering efter  

 § 131 a, sender den en indstilling herom til amtskommunen.
Denne  

 indstilling skal være ledsaget af de faglige sociale oplysninger, som  

 er nødvendige for, at amtskommunen kan tage stilling til sagen.  

 Herefter skal amtskommunen træffe en afgørelse, hvor der tages  

 stilling til indstillingen.
I praksis er det sædvanligt, at borgerens behov for  

 hjælp over tiden kan ændres, og at der derfor er behov for at  

 justere hjælpen, herunder at træffe beslutninger om en anden form  

 for hjælp.
Da det er et bærende princip på det  

 grundtakstbelagte område, at der skal være enighed mellem  

 kommunen og amtskommunen om hjælpen   både når den  

 besluttes, og når den efterfølgende udføres vil det  

 være nødvendigt at foretage en ny visitation, hvis der senere  

 opstår behov for at justere i hjælpen.
Fx hvis kommunen mener, at  

 der er behov for at udvide eller indskrænke den hjælp, som  

 borgeren har behov for.
For at bidrage til en effektiv og smidig sagsgang vil det  

 være hensigtsmæssigt, at kommunerne og amtskommunen regionalt i  

 fællesskab udarbejder principper, rammeaftaler, procedurer m.v. for  

 visitationsprocessen.
Det gælder fx i forhold til:
·  

 	hvilke typer af oplysninger kommunens indstilling bør ledsages af  

 i forhold til enkelte typer af tilbud, ·  

 	fremgangsmåden, når kommunen og amtskommunen ikke umiddelbart  

 er enige om visitationen, ·  

 	hvornår der skal foregå en genvisitation, fordi behovet for  

 hjælp ændres.
Efter § 3, stk. 2, i retssikkerhedsloven skal  

 kommunen og amtskommunen fastsætte en frist for, hvor lang tid der  

 må gå, inden der skal være truffet en afgørelse.
Da  

 både kommunen og amtskommunen træffer afgørelser i  

 forbindelse med visitationsprocessen, skal kommunen således  

 fastsætte frister om behandling af indstillinger til amtskommunen, og  

 amtskommunen skal fastsætte frister for sin behandling af  

 indstillingen.
 Visitationsmodellen efter § 131 b drejer sig  

 primært om fremgangsmåden for at opnå beslutninger om  

 finansiering, og borgeren kan fx ikke klage over selve afgørelsen om,  

 at en amtskommune ikke vil medvirke til grundtakstfinansiering.
 Det skal i denne relation fremhæves, at § 131 b  

 ikke berører borgerens ret til ydelser efter serviceloven, og at  

 borgerens ret efter serviceloven og retssikkerhedsloven til at indbringe  

 afgørelser for de sociale klagemyndigheder ikke ændres.
Alternativt amtskommunalt forslag 48. Det er forventningen, at der vil blive  

 opnået enighed om visitationen.
Visitationsmodellen tager højde  

 for, at kommunen og amtskommunen kan have en forskellig vurdering af, hvad  

 der bør være den rigtige form for hjælp til borgeren ved  

 for det første at forudsætte, at kommunen og amtskommunen gennem  

 drøftelse på øverste embedsmandsniveau bestræber  

 sig på at afklare en eventuel uenighed.
For det andet indgår det i modellen, at hvis  

 amtskommunen ikke kan imødekomme kommunens indstilling, har  

 amtskommunen en pligt til at begrunde, hvorfor den ikke kan imødekomme  

 kommunens indstilling.
Den har også pligt til at stille forslag om et  

 andet tilbud, der kan opfylde behovet for hjælp.
Pligten til at pege  

 på et andet tilbud gælder både, når amtskommunen ud  

 fra sin faglige vurdering mener, at borgeren ikke opfylder betingelserne for  

 at få det indstillede tilbud, og når amtskommunen skønner,  

 at borgeren bør have et andet tilbud, hvad enten dette  

 udgiftsmæssigt ligger under eller over grundtaksten.
 Hvis amtskommunen fx vurderer, at en voksen person med  

 nedsat funktionsevne ikke bør optages i en boform efter § 92,  

 fordi pågældende på forsvarlig vis kan få  

 dækket sit behov for hjælp på anden måde, har  

 amtskommunen pligt til komme med forslag om supplerende støtte i eget  

 hjem, deltagelse i beskyttet beskæftigelse o.lign.
Drejer det sig om anbringelse af børn og unge  

 træffes beslutningen om, at et barn eller en ung skal fjernes fra  

 hjemmet af kommunen eller af børn og unge-udvalget, hvis der er tale  

 om en tvangsmæssig afgørelse.
Disse afgørelser kan  

 amtskommunen ikke ændre.
Men amtskommunen kan tage stilling til, om den  

 er enig med kommunen i det konkrete tilbud, som kommunen indstiller til,  

 eller om amtskommunen ud fra de foreliggende oplysninger mener, at barnets  

 eller den unges behov vil blive tilgodeset ved et ophold fx i en  

 plejefamilie, hvor udgifterne på årsbasis ligger under  

 grundtaksten.
Hvis der uanset forhandling ikke kan opnås enighed  

 om visitationen, kan kommunen eventuelt vælge for egen regning selv at  

 sætte et tilbud i værk.
Det betyder, at kommunen uden  

 amtskommunens accept kan sætte et tilbud i værk, hvor de samlede  

 udgifter ligger over grundtaksten, men i så fald betaler kommunen selv  

 alle udgifterne.
Dette gælder dog ikke i forhold til amtskommunale  

 tilbud, hvor amtskommunen - som driftsherre - under alle omstændigheder  

 skal acceptere optagelse.
Borgeren kan klage til de sociale klagemyndigheder over  

 afgørelser i forbindelse med visitationen.
Det gælder, uanset om  

 der er enighed om visitationen mellem kommunen og amtskommunen.  

 Visitationsmodellen ved grundtakstfinansiering ændrer således  

 ikke borgerens klageadgang.
Hvis for eksempel en amtskommune ikke kan følge en  

 kommunes indstilling om, at en borger bør have et tilbud om en  

 amtskommunal boform, kan borgeren indbringe amtskommunens afslag for det  

 sociale nævn.
De sociale klagemyndigheder kan ændre amtskommunens  

 beslutning og træffe afgørelse om, at borgeren har ret til en  

 vis type af foranstaltning, fx i en boform.
Herefter får amtskommunen  

 pligt til at stille en plads af pågældende type til  

 rådighed, og kommunen skal betale grundtaksten   dog højst de  

 faktiske udgifter.
Amtskommunen skal betale for udgifter over  

 grundtaksten.
Myndighederne skal give klagevejledning i forbindelse med  

 de afgørelser, de træffer.
Det gælder også for de  

 afgørelser, som indgår i visitationsmodellen.
Hvis borgeren har  

 brug for støtte i forbindelse med at udnytte sin ret til at klage, kan  

 reglerne om bisidderfunktion, partsrepræsentation eller om  

 værgemål benyttes, ligesom kommunen eller amtskommunen skal  

 påse, om der er pårørende eller andre, der kan varetage  

 den pågældendes interesser.
Det følger af gældende  

 bestemmelser, at borgeren har ret til en bisidder eller en  

 partsrepræsentant, og at borgeren bør gøres  

 opmærksom på denne mulighed.
 Den uvildige konsulentfunktion på  

 handicapområdet, jf. § 70 a, vil også kunne få  

 betydning for borgernes muligheder for at varetage sine interesser ved  

 visitation på det grundtakstbelagte område.
Eventuel ventetid 49. Når der er enighed mellem kommunen og  

 amtskommunen om et tilbud omfattet af grund-takstfinansiering efter  

 § 131 a, men der er ventetid på denne plads, har amtskommunen  

 pligt til at medvirke til at finde en faglig forsvarlig midlertidig  

 løsning.
Det gælder både i forbindelse med akutte sager,  

 hvor en hurtig løsning er meget presserende, og i forbindelse med  

 ventetid på grund af kapacitet.
Amtskommunen har endvidere pligt til at betale de  

 udgifter, der ligger over grundtaksten, når den er enig med kommunen i,  

 hvilken hjælp der er brug for i ventetiden.
Den grundtakst, der er  

 relevant, vil være grundtaksten for det tilbud, borgeren venter  

 på at få tilbud om.
Aftaler om amtskommunal medfinansiering (§ 131  

 d) 50. Det er en del af grundtakstmodellen, at  

 amtskommunerne i visse situationer har mulighed for at medfinansiere udgifter  

 til kommunale tilbud, som skal afholdes fuldt ud af kommunen.
Baggrunden  

 herfor er, at i nogle tilfælde kunne et alternativ til den hjælp,  

 som kommunen yder og finansierer, være en af de foranstaltninger, som  

 efter § 131 a og § 131 c er omfattet af grundtakstfinansiering.
Kommunal opgaveløsning, der nedsætter amtskommunens  

 udgifter 51. Amtskommunen får med § 131 d hjemmel  

 til at medfinansiere udgifter til en kommunal opgaveløsning, der  

 skønnes at nedsætte amtskommunens udgifter efter §§ 131 a  

 og 131 c.
Amtskommunen kan efter bestemmelsen påtage sig at afholde den  

 del af de kommunale udgifter, der ligger over grundtaksten.
 Området omfatter således foranstaltninger, der  

 er sat i værk af kommunen, men hvor kommunen  principielt kunne have  

 valgt at benytte et af de tilbud, som er omfattet af grundtakstfinansiering i  

 § 131 a eller § 131 c.
 Et eksempel er, at en kommune i forhold til en truet ung  

 iværksætter en række hjælpeforanstaltninger med  

 henblik på at undgå, at den unge anbringes uden for hjemmet.  

 Udgifter til disse hjælpeforanstaltninger afholdes fuldt ud af  

 kommunen, jf. reglen om at den myndighed, som sætter et tilbud i  

 værk, selv afholder udgifterne. § 131 d giver imidlertid  

 amtskommunen hjemmel til, at den i sådanne tilfælde helt eller  

 delvist kan påtage sig at medfinansiere den del af kommunens udgifter  

 til hjælpeforanstaltninger, der overstiger grundtaksten i § 131 a,  

 dvs. 390.000 kr., hvis den unge er under 18 år.
Et andet eksempel er et sammensat kommunalt tilbud  

 herunder i form af personlig hjælp efter §§ 71-73 a   til en  

 voksen med handicap, der bor i egen bolig, som på grund af  

 hjælpen fra kommunen kan blive boende i sine vante omgivelser, og som  

 derfor ikke har behov for ophold i en amtskommunal boform.
Her kan  

 amtskommunen efter § 131 d indgå aftale om at medfinansiere  

 kommunale udgifter, der ligger over grundtaksten på 282.000 kr.  

 på årsbasis.
 Der kan endvidere henvises til pkt. 45 om § 131 c,  

 hvor det omtales, at amtskommune og kommuner i fællesskab kan  

 finansiere et halfway-house, således at amtskommunen afholder  

 udgifterne over grundtaksten, der i dette eksempel er 100.000 kr. på  

 årsbasis.
 Det vil sædvanligvis være  

 hensigtsmæssigt, at kommunen drøfter sagen med amtskommunen,  

 inden den sætter et tilbud i værk, som den ønsker, at  

 amtskommunen efter § 131 d skal medfinansiere.
Det kan fremhæves, at § 131 d vedrører  

 hjemmel til, at amtskommunen kan afholde udgifter, der ellers skulle  

 være afholdt af kommunen.
Det berører således ikke den  

 almindelige adgang, kommuner og amtskommuner har, til mod betaling at  

 udføre opgaver for hinanden.
Amtskommunal medfinansiering i andre tilfælde 52. Efter § 131 d, stk. 2, kan amtskommunerne  

 i ganske særlige tilfælde medfinansiere kommunale tilbud.
Bestemmelsen indebærer, at amtskommunerne i ganske  

 særlige tilfælde kan medfinansiere kommunale tilbud, selv om  

 betingelserne i § 131 d, stk. 1, ikke foreligger.
Dvs., at det ikke er  

 en betingelse, at der er tale om en kommunal opgaveløsning, hvor  

 udgifterne overstiger grundtaksterne i § 131 a og § 131 c.
 Baggrunden for § 131 d, stk. 2, er  

 følgende:
Grundtakstmodellen bygger på, ·  

 	en hovedregel om, at en myndighed selv afholder udgifterne til de  

 foranstaltninger, som den sætter i værk, og ·  

 	at en kommune ikke ensidigt kan pålægge en amtskommune at  

 medfinansiere et tilbud, jf. herved § 131 b, der fastlægger  

 fremgangsmåden, når kommunen gerne vil have, at amtskommunen  

 påtager sig at afholde udgifterne over grundtaksten til de tilbud, som  

 er omfattet af § 131 a.
 Herudover indgår det i grundtakstmodellen, at  

 amtskommunerne i visse situationer har mulighed for at medfinansiere udgifter  

 til kommunale tilbud, som skal afholdes fuldt ud af kommunen.
Amtskommunernes adgang til at indgå aftale om at  

 medfinansiere kommunale tilbud omfatter situationer, hvor et alternativ til  

 den hjælp, som kommunen yder og finansierer, kunne være en af de  

 foranstaltninger, som efter § 131 a og § 131 c er omfattet af  

 grundtakstfinansiering.
Det er en forudsætning, at aftalen går ud  

 på, at amtskommunen medfinansierer kommunale udgifter, der ligger over  

 grundtaksten.
Som en lille del af tilbudsviften efter § 88 findes  

 der forskellige former for væresteder o.lign., med målgrupper som  

 stofmisbrugere, hjemløse, alkoholiker m.v.
For at disse tilbud skal  

 være attraktive og nå målgruppen, skal de være  

 åbne, dvs. at der er ikke   som det i øvrigt er sædvanligt  

   tale om visitation.
I en række tilfælde drives disse tilbud af  

 kommuner   i andre tilfælde drives de af amtskommunerne.
Også med  

 grundtakstfinansiering vil tilbud af denne art kunne drives af kommuner eller  

 amtskommuner.
Det er karakteristisk for disse åbne tilbud, at  

 brugerne kan komme, når det passer dem.
Det har derfor i almindelighed  

 ikke mening at tale om priser pr. plads eller at opgøre de faktiske  

 udgifter pr. individuelle bruger.
Hverken i forhold til  

 spørgsmål om visitation og aftale om den enkelte bruger eller i  

 forhold til opgørelse af udgifter til den enkelte bruger passer disse  

 tilbud således ind i de almindelige forudsætninger for  

 grundtakstfinansiering.
Der er behov for sådanne åbne tilbud, og at  

 amtskommunerne og kommunerne har en fælles interesse i at kunne  

 samfinansiere tilbud af denne særlige karakter.
Med § 131 d, stk.  

 2 er der derfor fastsat en bestemmelse om, at amtskommuner i særlige  

 tilfælde kan indgå aftaler om fællesfinansiering af  

 kommunale tilbud, selv om betingelserne i § 131 d, stk. 1, ikke er  

 opfyldte.
 Det er forventningen   forudsat at der mellem amtskommunen  

 og kommunen er enighed om behovet   at udgifterne til disse særlige  

 tilbud aftales delt mellem myndighederne.
Statsrefusion (§ 131) 53. Statens refusion af kommunernes udgifter til  

 støtte efter § 77 og 79 bortfalder, jf. § 131, da  

 hjælp efter disse bestemmelser er omfattet af  

 grundtakstfinansiering.
Staten afholder udgiften til konsulentfunktionen efter  

 § 70 a.
Ordningen, der forudsættes oprettet som en selvejende  

 institution med en bestyrelse, tilrettelægges i samarbejde med de  

 kommunale parter og repræsentanter fra brugerorganisationerne på  

 området.
Regulering af grundtaksterne 54. De grundtakstbeløb, der er nævnt i  

 §§ 131 a og 131 c, skal reguleres en gang årligt den 1. januar,  

 første gang pr. 1. januar 2002. Beløbene reguleres med den  

 faktiske udvikling i lønninger og priser i den kommunale sektor, som  

 anvendes til at regulere det årlige statstilskud til kommunerne og til  

 amtskommunerne, jf. lov om kommunal udligning og generelle tilskud til  

 kommuner og amtskommuner § 10, stk. 2, nr. 2, og § 17, stk. 2, nr.  

 2.
Reguleringen baseres på den faktiske udvikling i  

 lønninger og priser i den kommunale sektor som opgjort af Indenrigs-  

 og Sundhedsministeriet 2 år forud for tilskudsåret.
Fx vil den  

 faktiske udvikling i lønninger og priser i den kommunale sektor i  

 2000, dvs. fra 1999 til 2000, blive anvendt til at regulere statstilskuddet  

 til kommuner og amtskommuner for tilskudsåret 2002. De beløb,  

 der er nævnt i §§ 131 a og 131 c, vil således pr. 1. januar  

 2002 blive reguleret med den faktiske udvikling i lønninger og priser  

 i den kommunale sektor fra 1999 til 2000.
 Socialministeren vil senest 1. juli bekendtgøre de  

 regulerede beløb for det kommende år.
 I bekendtgørelse nr. 612 af 23. juni 2001 om  

 grundtakster efter §§ 131 a og 131 c i lov om social service, er  

 grundtakstbeløbene for år 2002 fastsat, jf. bilag 1.
Kapitel 3 Styrkelse af brugerinddragelsen m.v.
Kvalitetsstandarder 55. I § 110 a er der fastsat en ny bestemmelse  

 om kvalitetsstandarder.
Bestemmelsen giver hjemmel til, at socialministeren  

 generelt på voksenområdet kan fastsætte bestemmelser om, at  

 kommuner og amtskommuner skal træffe beslutninger om indhold, omfang og  

 udførelse af alle tilbud til voksne efter serviceloven samt  

 følge disse beslutninger op (kvalitetsstandarder).
 Bestemmelsen er en udvidelse i forhold til den  

 gældende bestemmelse om kvalitetsstandarder, som omfatter tilbud efter  

 servicelovens §§ 71-72 (personlig og praktisk hjælp). § 110 a  

 ændrer ikke på de gældende regler, der er udmøntet i  

 bekendtgørelse nr. 328 af 22. april 1998 om kvalitetsstandarder m.v.  

 for hjælp efter §§ 71 og 72 i lov om social service.
Den nye videregående hjemmel vil blive udnyttet til  

 at fastsætte regler om kvalitetsstandarder for typer af  

 foranstaltninger efter serviceloven og den sagsbehandling, der er tilknyttet  

 foranstaltningerne, eller som gælder generelt for foranstaltningerne.  

 Der vil ved udmøntningen af hjemlen kunne fastsættes regler om,  

 at kvalitetsstandarden skal indeholde en generel serviceinformation og  

 målsætningsbeskrivelse til borgerne om den hjælp, de kan  

 forvente fra kommunen eller amtskommunen i forbindelse med den  

 pågældende type af foranstaltning efter serviceloven.
Og der vil  

 kunne fastsættes bestemmelser om, at kommunalbestyrelsen og  

 amtsrådet efter en fastsat periode skal følge op på  

 kvalitetsstandarden.
Generelt gælder, at arbejdet med at udforme  

 kvalitetsstandarder er nyt, og området med at udarbejde, implementere  

 og følge op på kvalitetsstandarder for ydelser efter  

 sociallovgivningen er derfor et udviklingsområde.
Derfor vil  

 hjemmelsbestemmelsen blive udnyttet til fasevist   med forventede intervaller  

 på 1 til 2 år   at fastsætte bestemmelser om  

 kvalitetsstandarder for enkelte forskellige typer af foranstaltninger for  

 voksne.
Ved gradvist at udvide området af ydelser, der skal være  

 dækket af kvalitetsstandarder, bliver der mulighed for at bygge  

 på opnåede erfaringer, når nye områder inddrages.
 På børn- og ungeområdet har  

 socialministeren med virkning fra 1. januar 2001 efter servicelovens  

 § 58 b hjemmel til fastsætte regler om, at kommunen og  

 amtskommunen skal træffe beslutninger om indhold og udførelse af  

 støtte efter lovens kapitel 8 (særlig støtte til  

 børn og unge).
Handleplaner 56. Efter den gældende affattelse af  

 § 111 har kommuner og amtskommuner pligt til at tilbyde at udarbejde  

 skriftlige planer (handleplaner) for visse brugere (over 18 år) af  

 ydelser efter serviceloven.
Det drejer sig om ·  

 	personer med betydelig nedsat fysisk eller psykisk funktionsevne, ·  

 	personer med alvorlige sociale problemer, der ikke har egen bolig eller  

 kun med betydelig støtte kan opholde sig i egen bolig, ·  

 	personer, som i øvrigt har behov for betydelig støtte for  

 at forbedre de personlige udviklingsmuligheder.
 Udenfor målgruppen for obligatoriske tilbud om  

 handleplaner falder bl.a.
·  

 	personer, der er i stand til at tage vare på egne interesser, og  

 som er i besiddelse af en højere grad af social kompetence, og som fx  

 udelukkende har behov for hjælp til at strukturere dagligdagen og ·  

 	personer, hvor målet med indsatsen alene er opfyldelse af basale  

 behov for omsorg og pleje.
Kommunen eller amtskommunen kan dog udarbejde en  

 handleplan for indsatsen for disse og andre personer med nedsat fysisk eller  

 psykisk funktionsevne eller med særlige sociale problemer, når  

 den skønner det hensigtsmæssigt for at inddrage brugeren eller  

 for at opnå en sammenhængende indsats.
Hertil kommer, at kommunen  

 og amtskommunen som mere generelt princip kan vælge at udarbejde  

 handleplaner til støtte for sagsbehandlingen i de enkelte sager.
 En handleplan skal angive formålet med indsatsen,  

 hvilken indsats der er nødvendig for at opnå formålet, den  

 forventede varighed af indsatsen samt andre særlige forhold om boform,  

 beskæftigelse, personlig hjælp, behandling, hjælpemidler  

 m.v., og den bør udarbejdes ud fra modtagerens forudsætninger og  

 så vidt muligt i samarbejde med denne.
 De hidtil gældende regler videreføres, men  

 suppleres på en række punkter ved den nye formulering af  

 § 111 med henblik på en udvidet brug af handleplaner.
Udtrykket skriftlig plan er i en række bestemmelser  

 i serviceloven erstattet med udtrykket handleplan.
Der skabes hermed  

 overensstemmelse med terminologien på børn- og  

 ungeområdet.
Der er også en redaktionel præcisering af  

 gældende bestemmelser om handleplaner ved, at det direkte af lovens  

 tekst fremgår, at bestemmelsen omfatter voksne under 67 år dog  

 ikke 18-22 årige, der modtager hjælp efter lovens afsnit II.
Med bestemmelsen i § 58 a samles reglerne om  

 handleplaner på børn- og ungeområdet i én  

 bestemmelse.
Efter de gældende regler i §§ 53 og 58 a skal  

 kommunen altid udarbejde en (handle)plan i sager om anbringelse af et barn  

 eller en ung uden for hjemmet, og unge under 18 år, der har  

 begået voldskriminalitet eller anden alvorlig kriminalitet.
Disse  

 regler fortsætter uændret.
Det bemærkes, at når der  

 er tale om opretholdelse af foranstaltninger efter lovens kapitel 8 for unge,  

 der er fyldt 18 år, bevares kommunens forpligtelse efter reglerne om  

 særlig støtte til børn og unge for så vidt  

 angår tilsyn og revision af handleplaner.
Reglen skal endvidere ses i  

 sammenhæng med § 46, stk. 4, om, at revisionen af handleplanen i  

 forbindelse med en anbringelse skal være afsluttet senest 6  

 måneder før, den unge fylder 18 år.
 Udvidelsen af brugen af handleplaner på børn-  

 og ungeområdet, jf. § 58 a, svarer til udvidelsen på  

 voksenområdet, jf. nedenfor.
 Som supplement til gældende regler er det fastsat,  

 at kommunen eller amtskommunen i alle sager, hvor der benyttes et tilbud  

 efter afsnit III for voksne, skal vurdere behovet for, at der bliver  

 udarbejdet en handleplan for den enkelte.
 Den nye affattelse af § 111 har følgende  

 elementer:
 Det skal af sagen fremgå, at kommunen eller  

 amtskommunen har vurderet spørgsmålet om udarbejdelse af en  

 konkret handleplan, herunder om brugeren har udtrykt ønske om, at der  

 bliver udarbejdet en handleplan.
 Det er den myndighed   kommunen eller amtskommunen   der i  

 forhold til borgeren træffer beslutningen om at iværksætte  

 et tilbud, der i forbindelse hermed skal vurdere, om det er  

 hensigtsmæssigt, at der udarbejdes en handleplan for den enkelte.
Uvildig konsulentfunktion 57. Den uvildige konsulentfunktion etableres som et  

 rådgivende organ.
Formålet er at bidrage til at styrke  

 retssikkerheden for handicappede ved at yde rådgivning og vejledning i  

 enkeltsager og generelt at bidrage med oplysninger om udviklingen på  

 handicapområdet.
Den primære målgruppe for  

 konsulentordningen er handicappede og deres pårørende, der frit  

 kan rette henvendelse om bistand.
Konsulentfunktionens arbejdsopgaver består i,  

 at ·  

 	vejlede om sagsgange for at få kontakt med den rette instans og  

 opnå den rette støtte, ·  

 	yde støtte og medvirke til koordinering i sager, der kan eller  

 ville kunne give vanskeligheder med henblik på, at den bedst mulige  

 løsning opnås, ·  

 	oplyse om klagemuligheder og hjælpe med at udforme klager til  

 offentlige myndigheder, herunder klager, der kan rejses i forhold til Den  

 sociale Ankestyrelse, fordi sagen har principiel eller generel  

 betydning.
Konsulentfunktionen kan   med samtykke fra den  

 handicappede   tage sager op, anmode om oplysninger hos relevante instanser  

 og udtale sig til relevante instanser.
Konsulentfunktionen skal samarbejde  

 med eksisterende rådgivnings- og vidensfunktioner på  

 handicapområdet, og den skal opsamle og formidle erfaringer.
 Staten afholder udgiften til konsulentfunktionen, jf.  

 § 135, stk. 2.
Kapitel 4 Lovens ikrafttræden og overgangsordning Lovens ikrafttræden 58. Loven træder i kraft den 1. januar 2002  

 og med virkning fra og med budgetåret 2002.
Fra 1. januar 2002 ophæves den delte finansiering  

 dermed, og herefter gælder grundtakstfinansieringen.
Det er en  

 grundlæggende regel i grundtakstmodellen, at en kommune ikke uden  

 amtskommunens accept kan forpligte amtskommunen til at afholde udgifter, der  

 ligger over grundtaksterne efter § 131 a.
 For de foranstaltninger, der er sat i værk inden 1.  

 januar 2002, og som herefter skal være omfattet af  

 grundtakstfinansiering, er det generelt ikke administrativt  

 hensigtsmæssigt at gennemføre den visitationsprocedure, som er  

 beskrevet i § 131 b.
 Efter § 3 i lov nr. 489 af 7. juni 2001 gælder  

 derfor, at tilbud, der er sat i værk inden 2002, og som efter  

 § 131 a, stk. 1, vil blive omfattet af grundtakstfinansiering,  

 umiddelbart bliver omfattet af grundtakstfinansiering.
 For så vidt angår kommunernes betaling af  

 grundtakst efter § 131 c bemærkes, at fristen på 120 dage  

 tidligst kan begynde at løbe fra 1. januar 2002, hvor loven  

 træder i kraft.
 Med henblik på at opnå en smidig overgang til  

 grundtakstfinansiering er det i § 3, stk. 2, fastsat, at fra 1. november  

 2001 følges fremgangsmåden i § 131 b, når en kommune  

 vil tilbyde foranstaltninger, der fra 1. januar 2002 vil blive omfattet af  

 grundtakstfinansiering efter § 131 a.
 Dette vil bl.a. bevirke, at disse sager vil blive  

 behandlet på en sådan måde, at de umiddelbart kan indpasses  

 i grundtakstfinansieringen fra 1. januar 2002. Det er hensigtsmæssigt,  

 men ikke en betingelse, at amtskommunens afgørelse foreligger, inden  

 kommunen sætter foranstaltningen i værk.
Der gøres opmærksom på, at det generelt  

 vil gælde, at en kommune eller amtskommune efter en afsluttet  

 visitation procedure senere vil kunne rejse sagen igen, fx hvis forholdene  

 ændrer sig, eller der opstår tvivl om, hvorvidt borgeren har  

 fået det rette tilbud.
Denne mulighed for supplerende visitation vil  

 også gælde i forhold til sager, som den 1. januar 2002  

 umiddelbart overgår til grundtakstfinansiering.
Overgangsordningen Elementerne i overgangsordningen 59. I § 5 i lov nr. 489 af 7. juni 2001 er der  

 fastsat en kommunal overgangsordning for 2002 og 2003.
 Overgangsordningen består af følgende  

 elementer:
·  

 	Kommunen afholder alle udgifter på det område, der efter  

 gældende regler er omfattet af delt finansiering op til et niveau  

 svarende til 0,5 pct. af kommunens beskatningsgrundlag.
I ordningen  

 indgår også udgifter efter §§ 77 og 79.
 ·  

 	Udgifter ud over denne bundgrænse kan anmeldes til refusion.  

 Refusionen udgør 40 pct. i 2002 og 2003. Refusionen omfatter ikke  

 kommunernes eventuelle udgifter over grundtaksten.
·  

 	Hver kommune tildeles et særligt tilskud på 75.000 kr. pr.  

 barn i enten et dagtilbud eller et døgntilbud, som vil blive omfattet  

 af grundtaksterne.
Tilskuddet knyttes op på historiske data.
·  

 	Der oprettes en pulje på 140 mill. kr. i hvert af årene i  

 overgangsperioden.
Puljen fordeles efter ansøgning til kommuner, som  

 kan dokumentere særligt høje merudgifter som følge af  

 finansieringsreformen.
 For så vidt angår refusionsordningen henvises  

 til bilag 2.
 Pulje på 140 mill. kr.
 60. Der afsættes for 2002 og 2003 en pulje  

 på 140 mill. kr., der efter ansøgning fordeles til kommuner, der  

 kan dokumentere særligt høje merudgifter som følge af  

 finansieringsomlægningen.
Det er kommunen, som i sin ansøgning skal  

 sandsynliggøre, at den alt andet lige ville have haft væsentlige  

 mindre udgifter, hvis den delte finansiering var fortsat uændret  

 på såvel børn- og ungeområdet som på  

 voksenområdet.
Eksempelvis vil en stigning i antallet af anbringelser  

 kun kunne berettige til et eventuelt tilskud i det omfang, merudgifterne ved  

 de pågældende foranstaltninger er højere, end de ville  

 have været under den delte finansiering.
 Socialministeren vil efter drøftelse med  

 Kommunernes Landsforening fastsætte principper for behandling og  

 vurdering af ansøgninger om tilskud fra puljen.
 Tilskud fra puljen vil først kunne udbetales,  

 når der foreligger regnskab for det pågældende år.  

 Hvis det viser sig, at der ikke er grundlag for at fordele i alt 280 mill.  

 kr., vil resterende beløb blive tilbageført til kommunerne  

 under ét.
Kapitel 5 Overvågning af finansieringsreformen Centralt Informations- og Analysesystem 61. Som led i opfølgningen og  

 overvågningen af finansieringsreformen bliver der etableret et  

 informations- og analysesystem, som kan belyse reformens konsekvenser.
Det er  

 hensigten, at systemet skal omfatte oplysninger, som især kan belyse  

 konsekvenserne af reformen i forhold til ·  

 	det samlede systems kapacitet og opbygning, ·  

 	opgavefordelingen mellem kommuner og amtskommuner, ·  

 	udviklingen i samarbejdet mellem kommuner og amtskommuner, herunder  

 visitationsprocessen, ·  

 	udviklingen af nye tilbud specielt med henblik på vurdering af  

 kvaliteten af tilbuddene, og ·  

 	andre områder, som efter fx brugerorganisationernes opfattelse  

 særligt bør følges.
Informationssystemet vil i vid udstrækning bygge  

 på eksisterende statistikker og datakilder.
Det drejer sig om de  

 nuværende socialstatistikker på børne- og  

 voksenområderne, statistik om ankesager og oplysninger fra kommuners og  

 amtskommuners budgetter og regnskaber inden for de områder, der er  

 omfattet af grundtakstfinansieringen.
Der vil være behov for indsamling af nye data, som  

 forholdsvis hurtigt kan belyse udviklingen på de berørte  

 områder.
Det er hensigten, at der fx kvartalsvis skal indsamles  

 statistiske oplysninger om kommunernes og amtskommunernes foranstaltninger og  

 tilbud inden for de berørte områder.
Der vil også være brug for særlige  

 undersøgelser på områder, hvor der som følge af  

 reformen vil være behov for at belyse udviklingen nærmere.
Det  

 drejer sig bl.a. om områder, hvor udviklingen ikke kan belyses gennem  

 kvantitative data, men kun gennem kvalitative undersøgelser.
Det  

 gælder fx i relation til samarbejdet mellem kommuner og amtskommuner om  

 drift af tilbud, visitation m.v. og i forhold til udviklingen af nye tilbud  

 og kvaliteten af disse.
Endelig vil § 94-området (forsorgshjem,  

 herberger og kvindekrisecentre m.v.), der ikke er omfattet af  

 finansieringsreformen, blive fulgt i overvågningsperioden gennem den  

 almindelige statistik på området.
Konsekvenserne af at disse  

 tilbud ikke er omfattet af reformen vil blive fulgt i forhold til den  

 tilsandingsproblematik, der er på området, og området vil  

 således blive vurderet   senest i forbindelse med revisionen af loven i  

 folketingsåret 2004/05. Den såkaldte tilsandingsproblematik  

 omhandler tilfælde, hvor personers ophold på § 94-boformer  

 forlænges ud over, hvad personen har behov for, fordi der mangler  

 relevante udslusnings- eller aktivitetstilbud.
 Det nærmere indhold af de nye statistikker og  

 rammerne for den praktiske tilrettelæggelse af indsamlingen af nye data  

 og af kvalitative undersøgelser vil blive tilrettelagt i samarbejde  

 med de involverede parter.
Regionale Udviklingsråd 62. Opfølgningen og overvågningen  

 organiseres med tre niveauer: et kommunalt, et regionalt og et centralt.
Det  

 regionale niveau skal være omdrejningspunktet, idet reformen  

 først og fremmest påvirker forholdet mellem det kommunale og  

 amtskommunale niveau.
 På det regionale niveau vil der i  

 opfølgnings- og overvågningsperioden på 3 år, dvs.  

 indtil 31. december 2004   blive etableret regionale udviklingsråd, der  

 skal følge og drøfte udviklingen.
 Rådenes arbejde skal ske på grundlag af egen  

 indsamling af dokumentation og information, på grundlag af årlige  

 indberetninger fra kommunerne og på grundlag af det informations- og  

 analysesystem, der er beskrevet ovenfor i pkt. 61. Det vil være en del  

 af udviklingsrådenes arbejde at påpege og komme med forslag til  

 løsninger på lokale problemer i forbindelse med, at reformen  

 gennemføres.
 Udviklingsrådene vil således kunne bidrage til  

 grundlaget for kommunernes og amtskommunens planlægning og beslutninger  

 på det grundtakstbelagte område, herunder fx i form af  

 tværgående og koordinerende beskrivelser og betragtninger over  

 udviklingen i behov.
Rådet skal en gang årligt rapportere til  

 Socialministeriet om udviklingen i regionen og eventuelle generelle problemer  

 i forbindelse med reformen.
Udviklingsrådenes rapporter skal bl.a.  

 bygge på de redegørelser, som kommunerne udarbejder om  

 udviklingen.
Sammensætningen af rådene aftales regionalt  

 mellem amtskommunen og kommunerne i amtet.
Det er en forudsætning, at  

 der ud over repræsentanter fra amtskommunen og kommunerne også er  

 repræsentanter for brugerorganisationerne i regionen på  

 både børne- og voksenområdet.
Fordi det skal være muligt at tilpasse  

 repræsentationen i forhold til den brugerorganisering, der er i  

 regionen, er det i loven ikke præcist fastsat hvilke  

 brugerorganisationer, der skal være medlemmer af  

 udviklingsrådene.
Det er herudover en forudsætning, at De  

 Samvirkende Invalideorganisationer er repræsenteret i  

 udviklingsrådene.
Rådene skal have sekretariatsbetjening.
Det aftales  

 regionalt, hvordan denne opgave bedst varetages.
Amtskommunen afholder  

 udgifterne til sekretariatet.
Kommunale redegørelser 63. For at få et dækkende billede af  

 udviklingen i opfølgnings- og overvågningsperioden får  

 kommunerne pligt til årligt at sende en redegørelse til det  

 regionale niveau i amtet.
Redegørelsen skal beskrive udviklingen i  

 kommunen på den del af det sociale område, der tidligere var  

 omfattet af delt finansiering.
Brugerne skal   i lighed med hvad der gælder for de  

»§115- redegørelser«, som kommunerne skal udarbejde om det  

 frivillige sociale arbejde   have mulighed for udtale sig om kommunens  

 redegørelse.
Det er op til kommunen at tage stilling til, hvordan det  

 er mest hensigtsmæssigt, at brugerorganisationerne høres.
Det  

 kan herved fx besluttes, at høringen sker inden kommunen afgiver sin  

 redegørelse til det regionale udviklingsråd, eller at  

 høringen foretages i forbindelse med det regionale råds  

 behandling.
Det kan være hensigtsmæssigt at der mellem  

 kommunerne i amtet opnås enighed om at følge samme principper  

 for høringer, men det er ikke en betingelse, at alle kommuner  

 følger samme model.
Der er således fx mulighed for, at kommuner,  

 der allerede har indarbejdede rutiner i forhold til at inddrage  

 repræsentanter for brugerne, kan bevare disse.
Det kan være  

 hensigtsmæssigt med en klar afgrænsning af antallet af  

 høringsparter.
Opfølgning på udviklingen 64. Socialministeriet vil løbende  

 følge udviklingen på området, bl.a. ud fra de regionale  

 redegørelser og de løbende statistikker m.v. som indsamles.
Med henblik på at støtte, at der  

 gennemføres regionale eller kommunale undersøgelser, vil der  

 blive afsat midler, der kan anvendes til regionale eller kommunale  

 undersøgelser.
Det kan fx være undersøgelser i  

 situationer, hvor informationer kunne tyde på, at der udvikler sig nye  

 perspektivrige måder at sammensætte tilbud på, eller  

 analyser af områder, hvor der måske umiddelbart kan være  

 grund til bekymring over udviklingen i antallet af pladser i forhold til  

 behov eller kvaliteten af tilbud.
Et tema for undersøgelser kan  

 også være belysning af, om kommunerne og amtskommunerne lever op  

 til de politiske forudsætninger i aftalerne om at indføre  

 grundtakster.
 De sociale nævn og Den Sociale Ankestyrelse skal som  

 led i deres arbejde med at koordinere praksis være opmærksomme  

 på at følge udviklingen på det grundtakstbelagte  

 område.
Socialministerens redegørelse til Folketinget 65. Socialministeren vil årligt afgive en  

 redegørelse til Folketinget om udviklingen på området.  

 Redegørelsen vil blive udarbejdet bl.a. på grundlag af de  

 rapporter, der indsendes fra de regionale udviklingsråd, og oplysninger  

 fra informations- og analysesystemet knyttet til opfølgningen og  

 overvågningen.
Inden redegørelsen afgives til Folketinget, vil  

 de kommunale parter og brugerorganisationerne få lejlighed til at  

 kommentere redegørelsen og drøfte den, hvis der er behov  

 herfor.
Lovrevision 66. Revision af bestemmelserne i lov nr. 489 af 7.  

 juni 2001 skal fremsættes for Folketinget senest i folketingsåret  

 2004/05. Revisionsforslaget forudsættes fremsat bl.a. ud fra de  

 erfaringer, der opnås gennem den overvågning, som er nævnt  

 i lovens § 4. Denne overvågning ophører med udgangen af  

 2004, og revisionsforslaget forudsættes derfor fremsat i begyndelsen af  

 folketingsåret 2004/05.
Socialministeriet, den 12. december  

 2001 Henriette Kjær /Aksel Meyer Bilag 1 Bekendtgørelse om grundtakster efter  

 §§ 131 a og 131 c i lov om social service I medfør af § 136, stk. 6, i lov om social service, jf.  

 lovbekendtgørelse nr. 944 af 16. oktober 2000, som ændret ved  

 lov nr. 489 af 7. juni 2001, fastsættes:
Grundtakstbeløb § 1. Grundtaksten efter § 131 a, stk. 1, nr. 1   8, i lov  

 om social service udgør i 2002:
1) særlige dag- og klubtilbud efter §§ 16 og 23  

       ..
 291.800 kr.
2) døgnophold for børn og unge under 18 år  

 efter § 40 b 402.100 kr.
 familiebehandling for første barn eller ung efter  

 § 40 b          ..
 402.100 kr.
 og for hver yderligere person efter § 40 b, uanset om  

 denne er barn, ung eller voksen                             ..
 201.000 kr.
3) døgnophold for unge over 18 år efter § 40 b  

              ...
 290.700 kr.
4) tilskud til ansættelse af hjælpere til pleje m.v.  

 efter § 77 290.700 kr.
5) amtskommunale tilbud efter § 87, stk. 3, og § 88,  

 stk. 2, 1. pkt., og inklusive udgifter afholdt efter § 89 62.900 kr.
6) ophold i amtskommunale boformer efter §§ 92 og 93 eller  

 i boliger, der er oprettet af eller efter aftale med amtskommunen efter  

 § 115, stk. 4, jf. § 105, stk. 2, i lov om almene boliger samt  

 støttede private andelsboliger m.v. (Dette gælder dog ikke  

 amtskommunale døgntilbud omfattet af § 131 c, stk. 1)  

 ..
 290.700 kr.
7) boligindretning m.v. efter § 102  

 ..
 103.100 kr.
8) ophold i plejehjem eller beskyttede boliger efter § 140,  

 stk. 1    .   ..
 290.700 kr.
 § 2. Grundtaksten efter § 131 c, stk. 1, i lov om social  

 service udgør 103.100 kr. i 2002.
Ikrafttræden § 3. Bekendtgørelsen træder i kraft den 1. januar  

 2002.
Socialministeriet, den 23. juni 2001 Henrik Dam Kristensen /Aksel Meyer Bilag 2 Skrivelse om refusionsordning som led i  

 overgangsordning i forbindelse med indførelsen af  

 grundtakstmodellen (Til samtlige kommuner ekskl.
Københavns og  

 Frederiksberg kommuner og til de kommunale revisorer) Den 1. januar 2002 bliver den delte finansiering mellem  

 kommuner og amter erstattet af en grundtakstmodel for visse sociale  

 serviceydelser. (Lov nr. 489 af 7. juni 2001). I forbindelse med  

 indførelsen af grundtakstmodellen er der etableret en  

 overgangsordning.
Som led i denne overgangsordning refunderer staten i  

 årene 2002 og 2003 40 pct. af en kommunes nettodriftsudgifter inden for  

 de sociale serviceområder, der tidligere var omfattet af reglerne om  

 delt finansiering samt inden for enkelte områder, som tidligere var  

 omfattet af reglerne om statsrefusion. (jf. § 5, stk. 1-4 i lov nr. 489  

 af 7. juni 2001).
Før statsrefusionen beregnes, reduceres kommunens  

 udgifter med et beløb, der svarer til 0,5 pct. af kommunens  

 beskatningsgrundlag.
Statsrefusionen udgør herefter 40 pct. af  

 restbeløbet. ( jf. § 5, stk. 5 i lov nr. 489 af 7. juni  

 2001).
Overgangsordningen og dermed refusionsordningen omfatter  

 alle primærkommuner ekskl.
Københavns og Frederiksberg kommuner.  

 (jf. § 5, stk. 11 i lov nr. 489 af 7. juni 2001).
Refusionsordningen er omfattet af de gældende regler  

 om statsrefusion på visse dele af det sociale område. (jf.  

 § 5, stk. 9 i lov nr. 489 af 7. juni 2001). Kommunen skal således  

kvartalvis anmelde udgifter forskudsvis til refusion, hvorefter staten  

 yder forskudsrefusion.
Kommunen skal endvidere løbende foretage en  

 tilpasning af de forskudsvist anmeldte udgifter til de faktiske udgifter  

 gennem en kvartalsvis løbende restafregning.
Kommunen skal  

 endvidere efter regnskabsårets afslutning udarbejde en  

foreløbig restafregning og en endelig restafregning.  

 Refusionsordningen er omfattet af reglerne om regnskabsaflæggelse og  

 revision mv., jf.
Socialministeriets bekendtgørelser nr. 515 og 516 af  

 9. juni 2000.
Nye skemaer vedrørende forskudsrefusion og  

 løbende restafregning i forbindelse med grundtakstmodellen Socialministeriet har udarbejdet skemaer til brug for  

 anmodning om forskudsrefusion af udgifter i forbindelse med  

 grundtakstmodellen og skemaer til brug for opgørelse af den  

 løbende restafregning, jf. vedlagte skemaer.
Anmodning om  

 forskudsrefusion og opgørelse af den løbende restafregning i  

 forbindelse med grundtakstmodellen kan ske via internettet.
 Ved indberetning via internettet skal der benyttes  

 samme kommunenr. og password som hidtil ved indberetning af de sociale  

 udgifter.
 Refusionssystemets hovedmenu er udvidet med valgmulighed  

 for det ny system således, at man kan vælge mellem den  

 eksisterende refusionsordning og den ny refusionsordning vedrørende  

 grundtakstmodellen.
 Indtastning og afsendelse af de nye skemaer sker efter de  

 samme principper, som for de eksisterende skemaer.
 Det nye system vil være tilgængeligt på  

 nettet medio oktober 2001.
 Ved spørgsmål om indberetning via nettet  

 rettes henvendelse til Grethe Håkansson på telefon 33 92 47  

 00.
Indsendelse af de nye skemaer eller indberetning via  

 internettet skal ske efter de samme tidsfrister, som gælder for de  

 eksisterende skemaer vedrørende forskudsrefusion og løbende  

 restafregning af sociale udgifter.
Det vil for 2002 sige følgende:
 10. november 2001:
Forskud 1. kvartal 2002 10. marts 2002:
Forskud 2. kvartal 2002 og løbende restafregning 1.  

 kvartal 2002 1. juni 2002:
Forskud 3. kvartal 2002 og løbende restafregning 2.  

 kvartal 2002 1. september 2002:
Forskud 4. kvartal 2002 og løbende restafregning 3.  

 kvartal 2002 10. november 2002:
Løbende restafregning 4. kvartal 2002 Skemaer vedrørende foreløbig og endelig  

 restafregning for året 2002 vedrørende refusionsordningen i  

 forbindelse med grundtakstmodellen vil blive udsendt til kommunerne i  

 begyndelsen af 2003.
Udbetaling af forskudsrefusion og løbende  

 restafregning I medfør af § 5, stk. 10 i lov nr. 489 af 7.  

 juni 2001 har Socialministeriet fastsat, at udbetalingen af forskudsrefusion  

 til kommunerne vil ske med 1/3 af kvartalsbeløbet, så refusionen  

 er til disposition for kommunen den sidste bankdag inden den 16. i hver af  

 kvartalets måneder.
F.eks. vil den første udbetaling af  

 forskudsrefusionen ske den 15. januar 2002 med 1/3 af forskudsrefusionen for  

 1. kvartal 2002.
Socialministeriet har endvidere fastsat, at udbetaling  

 eller afregning af den løbende restafregning sker med det samlede  

 kvartalsvise beløb, så det er til disposition for eller afregnet  

 med kommunen den næstsidste bankdag i den sidste måned i det  

 kvartal, refusionen vedrører.
Det vil sige, at udbetalingen eller  

 afregningen af den løbende restafregning i forbindelse med  

 grundtakstmodellen vil ske på samme tidspunkt og måde som for den  

 nuværende løbende restafregning af sociale udgifter.
F.eks. vil  

 den første udbetaling eller afregning af den løbende  

 restafregning ske den 26. marts 2002 med den samlede løbende  

 restafregning for 1. kvartal 2002.
0,5 pct. af kommunens beskatningsgrundlag Som nævnt reduceres kommunens udgifter med et  

 beløb, der svarer til 0,5 pct. af kommunens beskatningsgrundlag,  

 før statsrefusionen på 40 pct. beregnes.
 Ved beskatningsgrundlaget for en kommune forstås det  

 beskatningsgrundlag, der anvendes til beregning af det såkaldte  

 statsgaranterede tilskuds- og udligningsbeløb for tilskudsårene  

 2002 og 2003, der af indenrigsministeren udmeldes til kommunerne senest 1.  

 juli i året før tilskudsåret, jf. § 33, stk. 7 i lov  

 om kommunal udligning og generelle tilskud til kommuner og amtskommuner.
Indenrigsministeriet har beregnet beløbet for den  

 enkelte kommunes beskatningsgrundlag for tilskudsåret 2002.  

 Socialministeriet har beregnet beløbet på 0,5 pct. af dette  

 beskatningsgrundlag.
Der er tale om et årsbeløb, som fordeles  

 ligeligt på de 4 kvartaler i året.
Socialministeriet  

 anfører beløbene for den enkelte kommune på skemaerne  

 vedrørende forskudsrefusion og løbende restafregning.
Kommunen  

 skal således ikke angive beløbene på skemaerne.
På skemaerne på internettet er de årlige  

 og kvartalsvise beløb på 0,5 pct. af beskatningsgrundlaget  

 på forhånd angivet for den enkelte kommune.
På skemaerne  

 vedrørende forskudsrefusion er kvartalsbeløbet anført  

 med 1/4 af det årlige beløb for alle fire kvartaler.
På  

 skemaerne vedrørende løbende restafregning er beløbet  

 for januar kvartal anført med 1/4 af det årlige beløb,  

 for april kvartal med 2/4 af det årlige beløb, for juli kvartal  

 med 3/4 af det årlige beløb og for oktober kvartal med 4/4 af  

 det årlige beløb.
Udgiftsområder omfattet af refusionsordningen Refusionsordningen omfatter kommunens udgifter på de  

 områder, der hidtil har været omfattet af den delte  

 finansieringen mellem kommuner og amtskommuner.
Dertil kommer udgifter efter  

 servicelovens §§ 77 og 79, som hidtil har været omfattet af  

 reglerne om statsrefusion.
 De udgifter, der kan anmeldes til refusion, omfatter  

 følgende udgifter efter lov om social service til personer under 67  

 år:
-	Særlige dagtilbud og særlige klubtilbud efter §§ 16  

 og 23 -	Særlig støtte til børn og unge og tilbud til unge  

 fra 18 til 22 år, herunder anbringelse af børn og unge uden for  

 hjemmet, efter §§ 40, stk. 2, 40 a, 40 b, 42, 45 og 62 a -	Generelle tilbud med aktiverende og forebyggende sigte efter  

 § 65 -	Personlig hjælp, omsorg og pleje mv., herunder for børn,  

 efter §§ 30 og 71-73 a samt kontante tilskud efter § 76 og tilbud  

 af behandlingsmæssig karakter efter § 86 -	Ledsagelse efter §§ 31 og 78 samt støtte- og  

 kontaktperson efter § 80 -	Tilbud om behandling af stofmisbrugere efter § 85 -	Beskyttet beskæftigelse og aktivitets- og samværstilbud  

 efter §§ 87-89 -	Botilbud efter §§ 91-93 -	Hjælpemidler, forbrugsgoder, boligindretning og støtte  

 til individuel befordring efter §§ 97-98 og 102-103 -	Plejevederlag til pasning af døende og hjælp til  

 sygeplejeartikler og lignende efter §§ 104 og 107 -	Plejehjem og beskyttede boliger efter § 140 Refusionsordningen omfatter endvidere  

 følgende:
-	Udgifter til hjemmesygepleje til personer under 67 år efter lov  

 om hjemmesygeplejerskeordninger -	Udgifter til hjælpeordningen efter servicelovens § 77  

 uanset modtagerens alder -	Udgifter til kontaktpersonordningen for døvblinde efter  

 servicelovens § 79 uanset modtagerens alder Ændringer i det kommunale budget- og  

 regnskabssystem Som følge af indførelsen af  

 grundtakstmodellen er der foretaget en række ændringer i det  

 kommunale budget- og regnskabssystem (jf.
Indenrigsministeriets brev til  

 samtlige kommuner og amtskommuner m.fl. af 1. juni 2001, Orientering om  

 ændringer i Budget- og regnskabssystem for kommuner og  

 amtskommuner).
 Af hensyn til refusionsordningen i overgangsperioden er  

 der foretaget nogle midlertidige ændringer af den kommunale kontoplan.  

 De midlertidige ændringer gælder kun i den 2-årige  

 overgangsperiode i 2002 og 2003 og kun for kommuner omfattet af  

 refusionsordningen.
De midlertidige ændringer omfatter en opdeling af  

 udgifterne til personer under 67 år og til personer fyldt 67 år  

 vedrørende botilbud til voksne efter servicelovens §§ 91-93  

 (funktionerne 5.50, 5.51, 5.52, 5.55 og 5.56). På disse områder  

 skal kommunerne desuden foretage en tilsvarende opdeling af indtægterne  

 i form af brugerbetaling.
Endvidere skal udgifterne til plejevederlag mv. ved  

 pasning af døende efter servicelovens §§ 104 og 107 ligeledes  

 opdeles i udgifter til personer under 67 år og til personer fyldt 67  

 år (funktion 5.54).
På funktionerne 5.50, 5.51, 5.55 og 5.56 vil der  

 typisk være tale om amtskommunale botilbud, hvor kommunen betaler  

 grundtaksten, dog højst de faktiske udgifter, til amtskommunen.  

 Betalingen til amtskommunen vil være en nettobetaling efter  

 brugerbetaling.
I disse tilfælde kan kommunen ikke og skal heller ikke  

 anføre indtægter i form af brugerbetaling på de  

 pågældende konti på refusionsskemaerne.
 Kun i de tilfælde, hvor der er tale om kommunale  

 botilbud, og hvor amtskommunen betaler udgiften over grundtaksten til  

 kommunen, skal kommunen på disse funktioner anføre  

 indtægterne i form af brugerbetaling på de pågældende  

 konti på refusionsskemaerne.
 I de tilfælde, hvor amtskommunerne driver tilbud for  

 kommunerne, skal kommunerne sørge for, at amtskommunerne foretager en  

 opdeling af udgifterne, således at kommunerne kan registrere udgifter  

 og indtægter til henholdsvis personer under 67 år og til personer  

 fyldt 67 år.
Udover disse midlertidige ændringer af hensyn til  

 refusionsordningen er der foretaget en række permanente ændringer  

 af den kommunale kontoplan som følge af indførelsen af  

 grundtakstmodellen.
Skemaerne vedrørende forskudsrefusion og  

 løbende restafregning er udformet på grundlag af denne nye  

 kommunale kontoplan.
På de nye skemaer er der således ligesom  

 på de eksisterende refusionsskemaer for hver konto en henvisning til  

 Indenrigsministeriets autoriserede kontonummer og en angivelse af  

 kontonavnet.
 For så vidt angår udgifter til personlig  

 hjælp, omsorg og pleje mv. efter servicelovens §§ 30, 65, 71-73 a,  

 76 og 86, til hjemmesygepleje samt til plejehjem og beskyttede boliger efter  

 servicelovens § 140, som konteres på funktion 5.32 og 5.34, er der  

 ikke foretaget ændringer af den kommunale kontoplan i form af opdeling  

 af udgifter til personer under 67 år og til personer fyldt 67 år.  

 Kommunen skal i stedet for foretage en beregning af udgifterne på disse  

 områder til personer under 67 år, som kan anmeldes til refusion,  

 jf. nedenfor om denne beregning.
Refusionsordningen omfatter kommunens  

 nettodriftsudgifter Det er kommunens nettodriftsudgifter på de  

 ovennævnte områder, som kommunen kan anmelde til refusion.
Det  

 vil sige udgifter, som registreres under dranst 1 i det kommunale budget- og  

 regnskabssystem og ikke anlægsudgifter, der registreres under dranst 3.  

 De nettodriftsudgifter, der kan anmeldes til refusion, er som i andre  

 statslige refusionsordninger eksklusive moms.
Desuden skal indtægter fratrækkes udgifterne  

 inden de anmeldes til refusion.
Indtægter omfatter bl.a.  

 følgende:
-	Brugerbetaling.
Indtægter i form af brugerbetalinger  

 registreres på autoriserede grupperinger i det kommunale budget- og  

 regnskabssystem og skal i de fleste tilfælde anføres direkte  

 på refusionsskemaerne.
For så vidt angår  

 forældrebetaling for ophold i særlige dagtilbud og særlige  

 klubtilbud skal denne dog medregnes i opgørelsen af kommunens  

 nettodriftsudgifter på funktion 5.17. Det samme gælder  

 brugerbetaling i forbindelse med sikrede døgninstitutioner for  

 børn og unge på funktion 5.24 og behandling af stofmisbrugere  

 på funktion 5.45.
-	Amtskommunal betaling af udgifter over grundtaksten.  

 Indtægter i form af amtskommunens betaling for udgifter over  

 grundtaksten registreres i det kommunale budget- og regnskabssystem på  

 selve den relevante funktion og må ikke registreres på de  

 autoriserede udgiftsgrupperinger.
Kommunen skal sørge for, at disse  

 indtægter bliver fratrukket udgifterne på de relevante konti  

 før udgifterne bliver anmeldt til refusion.  F.eks. skal amtskommunens  

 betaling for udgifterne over grundtaksten for børn anbragt i  

 plejefamilier fratrækkes kommunens udgifter til plejefamilier på  

 konto 5.20.01 før udgiften anmeldes til refusion.
-	Amtskommunal frivillig medfinansiering.
Amtskommunerne har  

 mulighed for frivilligt at indgå aftaler med kommuner om  

 medfinansiering af udgifter til kommunale tilbud, som er alternative tilbud  

 til grundtakstfinansierede tilbud, og hvor de kommunale tilbud skønnes  

 at nedsætte amtskommunens udgifter på de grundtakstbelagte  

 områder. (jf. servicelovens § 131 d). I det kommunale budget- og  

 regnskabssystem registreres kommunens indtægter i form af amtskommunal  

 medfinansiering på samme funktion, som den kommunale udgift til  

 tilbuddet registreres på.
Denne indtægt registreres på  

 selve funktionen og ikke på autoriserede udgiftsgrupperinger.
Kommunen  

 skal sørge for at disse indtægter bliver fratrukket udgifterne  

 på de relevante konti før udgifterne bliver anmeldt til  

 refusion.
-	Betalinger fra andre kommuner og øvrige betalinger fra  

 amtskommuner.
Kommunens indtægter i form af betalinger fra andre  

 kommuner eller fra amtskommuner f.eks. for benyttelse af kommunens  

 tilbud/foranstaltninger og mellemkommunale refusioner bliver registreret  

 på selve den relevante funktion og ikke på autoriserede  

 udgiftsgrupperinger.
Kommunen skal sørge for at disse indtægter  

 bliver fratrukket udgifterne på de relevante konti før  

 udgifterne bliver anmeldt til refusion.
-	Tilskud fra statslige puljer, fonde, EU mv.
Kommunens  

 indtægter i form af tilskud fra statslige puljer, fonde, EU mv. vil i  

 det kommunale budget- og regnskabssystem ligeledes bliver registreret  

 på selve den relevante funktion og ikke på autoriserede  

 udgiftsgrupperinger.
Kommunen skal sørge for at disse indtægter  

 bliver fratrukket udgifterne på de relevante konti før  

 udgifterne bliver anmeldt til refusion.
-	Indtægter fra salg af produkter og øvrige  

 indtægter.
Kommunen vil i nogle tilfælde have indtægter  

 fra salg af produkter f.eks. i forbindelse med beskyttet beskæftigelse.  

 Dertil kommer f.eks. indtægter i form af refusion af sygedagpenge fra  

 kommunen og andre kommuner som dagpengemyndighed.
Sådanne  

 indtægter og andre typer indtægter skal kommunen sørge for  

 bliver fratrukket udgifterne på de relevante konti før  

 udgifterne bliver anmeldt til refusion.
Som det fremgår vil der være en del  

 indtægter, som i det kommunale budget- og regnskabssystem registreres  

 på selve funktionen eller på uautoriserede  

 indtægtsgrupperinger på funktioner, hvor udgifterne er omfattet  

 af refusionsordningen.
Kommunen skal sørge for, at de relevante  

 indtægter bliver fratrukket før udgifterne bliver anmeldt til  

 refusion.
Det vil sige, at alle typer af indtægter, som knytter sig til  

 de refusionsberettigende udgifter, skal trækkes fra før  

 udgifterne anmeldes til refusion.
Kommunen skal føre et regnskab over  

 disse indtægter ved siden af det autoriserede, således at den  

 kommunale revision kan kontrollere, at de relevante indtægter er  

 fratrukket udgifterne før anmeldelse til refusion.
 Som led i overgangsordningen modtager hver kommune i 2002  

 og 2003 et tilskud på 75.000 kr. pr. barn eller ung i  

 særligt dagtilbud eller klubtilbud, pr. barn eller ung anbragt uden for  

 hjemmet og pr. familie i døgnophold. (jf. § 5, stk. 6 i lov nr.  

 489 af 7. juni 2001). Kommunens indtægter i form af dette tilskud skal  

ikke fratrækkes i udgifterne på de pågældende  

 områder før de anmeldes til refusion.
 Som led i overgangsordningen er der endvidere i hvert af  

 årene 2002 og 2003 oprettet en pulje på 140 mill. kr., der efter  

 ansøgning fordeles til kommuner, der kan dokumentere særligt  

 høje merudgifter som følge af finansieringsomlægningen.  

  (jf. § 5, stk. 8 i lov nr. 489 af 7. juni 2001). Kommunens  

 indtægter i form af tilskud fra denne pulje, som vil blive udbetalt i  

 2003 og 2004, skal heller ikke fratrækkes i udgifterne  

 før de anmeldes til refusion.
Udgifter der ikke er omfattet af refusionsordningen Følgende udgifter er ikke omfattet af  

 refusionsordningen og kan derfor ikke anmeldes til refusion:
-	Udgifter til rådgivning, tilsyn og administration.
Som i  

 andre refusionsordninger kan disse udgifter, som afholdes fuldt af kommunen,  

 ikke anmeldes til refusion.
-	Udgifter til flygtninge omfattet af reglerne om 100 pct.  

 statsrefusion.
Staten refunderer kommunernes udgifter til flygtninge  

 efter servicelovens §§ 40, stk. 2, nr. 1-10 og 12, 40 a, 62 a, stk. 2 og  

 stk. 3, nr. 2 og 3 samt §§ 77 og 79 med 100 pct. i de første 3  

 år efter opholdstilladelsen, jf. servicelovens § 133, stk. 2.  

  Staten refunderer endvidere kommunernes udgifter til institutions- og  

 serviceydelser til uledsagede flygtningebørn og til handicappede  

 flygtninge med 100 pct., jf. servicelovens § 133, stk. 3. Kommunen skal  

 sørge for, at disse udgifter til flygtninge bliver fratrukket på  

 de pågældende områder før udgifterne bliver anmeldt  

 til refusion.
Den statslige refusion af disse udgifter til flygtninge bliver i det  

 kommunale budget- og regnskabssystem registreret på autoriserede  

 grupperinger under dranst 2 på de relevante funktioner.
Som  

 følge af forskelle mellem tidspunkterne for udbetaling af den  

 statslige refusion (restafregningen) og kommunens afholdelse af udgifterne  

 kan indtægterne i form af statslig refusion imidlertid ikke anvendes i  

 denne sammenhæng.
Kommunen må således ikke modregne  

 indtægterne i form af statslig refusion i udgifterne på de  

 pågældende områder.
Kommunen skal i stedet for  

 fratrække selve udgifterne til flygtninge før udgifterne  

 på de pågældende område bliver anmeldt til  

 refusion.
-	Udgifter over grundtaksten.
En kommune kan afholde udgifter,  

 der på det grundtakstbelagte område ligger over grundtaksterne  

 fastsat i servicelovens § 131 a.
Det kan f.eks. være relevant,  

 når en kommune visiterer en borger til et kommunalt tilbud, som ligger  

 over grundtaksten, men hvor amtet i stedet for henviser til et billigere  

 amtskommunalt tilbud og derfor ikke vil betale udgiften over grundtaksten.  

 Kommunen kan i denne situation vælge at fastholde visitationen af  

 borgeren til det kommunale tilbud over grundtaksten og selv afholde hele  

 udgiften inkl. udgiften over grundtaksten.
I sådanne tilfælde kan  

 kommunen kun anmelde udgiften svarende til den grundtakst, som kommunen  

 skulle have betalt efter servicelovens § 131 a, til refusion.
Kommunen  

 skal sørge for, at udgiften over grundtaksten bliver fratrukket  

 på disse områder før udgifterne bliver anmeldt til  

 refusion.
-	Efterregulering vedrørende tidligere år.
I  

 forbindelse med de hidtidige regler om delt finansiering har kommuner og  

 amter indgået aftaler om efterregulering af betalinger mellem kommuner  

 og amter.
Efterregulering for et givent regnskabsår er blevet udmeldt  

 senest 4 måneder efter et regnskabsårs afslutning med henblik  

 på at indgå i det kommende års budget.
Endelig betaling har  

 fundet sted i det andet år efter regnskabsårets afslutning.
Der  

 vil således ske efterreguleringer for så vidt angår  

 regnskabsårene 2000 og 2001 i henholdsvis 2002 og 2003. Udgifter og  

 indtægter som følge af efterreguleringer vedrørende  

 regnskabsårene 2000 og 2001 er ikke omfattet af refusionsordningen.  

 Kommunen skal sørge for, at disse udgifter og indtægter bliver  

 fratrukket udgifterne på de pågældende områder  

 før udgifterne bliver anmeldt til refusion.
Kapitaludgifter Udgifter til husleje i forbindelse med tilbud og  

 foranstaltninger, der er omfattet af refusionsordningen, indgår i de  

 nettodriftsudgifter kommunen kan anmelde til refusion.
Udgifter til husleje  

 bliver i det kommunale budget- og regnskabssystem registreret på de  

 relevante udgiftsgrupperinger.
 Kapitaludgifter, dvs. udgifter til forrentning og afdrag  

 på lån i kommunale faste ejendomme, som benyttes i forbindelse  

 med tilbud og foranstaltninger omfattet af refusionsordningen, registreres  

 derimod ikke på udgiftsgrupperinger for de pågældende  

 tilbud eller foranstaltninger på hovedkonto 5, men på hovedkonto  

 7 Renter og 8 Finansforskydninger og finansiering.
Kapitaludgifter indgår i de driftsudgifter, der kan  

 anmeldes til refusion.
Kapitaludgifter indgår dog ikke med de faktiske  

 udgifter, men opgøres som 7,3 procent af den offentlige  

 ejendomsvurdering. (jf. § 5, stk. 2, nr. 1, 2. pkt. i lov nr. 489 af  

 juni 2001). Der skal anvendes den seneste ejendomsværdi i det  

 foregående år, dvs. for 2002 benyttes den seneste  

 ejendomsvurdering for 2001. Procenten på 7,3 anvendes i både 2002  

 og 2003. Procenten på 7,3 svarer til renten for 30-årige  

 realkreditobligationer pr. 29. december 2000, som er offentliggjort af  

 Nationalbanken den 2. januar 2001.
Benyttes en ejendom til andre formål, som ikke er  

 omfattet af refusionsordningen, må kommunen foretage en  

 forholdsmæssig fordeling af ejendomsværdien.
En sådan  

 forholdsmæssig fordeling kan ske på grundlag af fordelingen  

 mellem udgifter til formål/tilbud, der er omfattet af  

 refusionsordningen, og udgifter til formål/tilbud, der ikke er omfattet  

 af refusionsordningen.
Kommunen må foretage en tilsvarende  

 forholdsmæssig fordeling af ejendomsværdien i de tilfælde,  

 hvor en ejendom bliver benyttet til tilbud eller foranstaltninger for  

 såvel personer under 67 år som for personer fyldt 67  

 år.
 For så vidt angår kapitaludgifter i  

 forbindelse med pleje og omsorg mv. samt plejehjem og beskyttede boliger kan  

 kommunen foretage en forholdsmæssig fordeling af ejendomsværdien  

 på grundlag af den fordeling af kommunens udgifter til personer under  

 67 år og til personer fyldt 67 år på funktionerne 5.32 og  

 5.34, som ligger til grund for beregningen af de refusionsberettigende  

 udgifter på disse områder til personer under 67 år (jf.  

 nedenfor om denne beregning).
 Kapitaludgifter i forbindelse med servicearealer  

 opført i forbindelse med ældreboliger kan ikke medregnes  

 i de driftsudgifter, som kan anmeldes til refusion.
Beregning af udgifter til pleje og omsorg mv. samt  

 plejehjem og beskyttede boliger omfattet af refusionsordningen De refusionsberettigende udgifter til pleje og omsorg  

 efter servicelovens §§ 30, 65, 71-73 a, 76, 86 og til plejehjem og  

 beskyttede boliger efter servicelovens § 140 samt til hjemmesygepleje  

 efter lov om hjemmesygeplejerskeordninger til personer, der ikke har ophold i  

 boformer efter §§ 91-94, og til forebyggende hjemmebesøg efter  

 lov om forebyggende hjemmebesøg til ældre mv. i 2002 og 2003  

 beregnes på grundlag af fordelingen af kommunens udgifter efter  

 tilsvarende bestemmelser til personer under 67 år og til personer fyldt  

 67 år i kommunens regnskab for 2000. De udgifter, der i 2002 og 2003  

 henføres til personer under 67 år, beregnes herefter ved at  

 anvende denne fordeling på kommunens samlede udgifter efter disse  

 bestemmelser i 2002 og 2003. (jf. § 5, stk. 3 i lov nr. 489 af 7. juni  

 2001).
Området omfatter bl.a. de integrerede  

 plejeordninger, dvs. ordninger, hvor samme personale yder hjælp til  

 personer i eget hjem og til personer i  plejehjem m.v. i form af  personlig  

 og praktisk hjælp efter serviceloven og hjemmesygepleje.
Fordi det ikke  

 er muligt på grundlag af det autoriserede kommunale budget- og  

 regnskabssystem at udskille de præcise udgifter til de enkelte  

 foranstaltninger til de enkelte personer fordelt efter alder skal kommunen  

 foretage en teknisk beregning af de refusionsberettigende udgifter for 2002  

 og 2003 ud fra den fordeling, som fremgår af kommunens regnskab for  

 år 2000.
Udgifter til forebyggende hjemmebesøg efter lov om  

 forebyggende hjemmebesøg til ældre mv., som afholdes endeligt af  

 kommunen efter de gældende regler og ikke er omfattet af  

 lovændringen om indførelse af en grundtakstmodel, vil ofte blive  

 registreret sammen med udgifter til personlig og praktisk hjælp og til  

 hjemmesygepleje, idet det kan være det samme personale, der  

 udfører opgaverne.
Udgifter til forebyggende hjemmebesøg  

 indgår derfor i grundlaget for beregningen af de refusionsberettigende  

 udgifter.
 Driftsudgifter til servicearealer opført i  

 forbindelse med ældreboliger efter lov om almene boliger samt  

 støttede private andelsboliger mv. bliver i det kommunale budget- og  

 regnskabssystem registreret på samme funktion som udgifter til  

 personlig og praktisk hjælp mv. (funktion 5.32). Da det ofte ikke vil  

 være muligt at udskille disse driftsudgifter til servicearealer  

 indgår disse driftsudgifter også i grundlaget for beregningen af  

 de refusionsberettigende udgifter.
 Kapitaludgifter i forbindelse med servicearealer  

 opført i forbindelse med ældreboliger indgår derimod som  

 nævnt ikke i de driftsudgifter, som kan anmeldes til  

 refusion.
Udgifter til kommunal genoptræning efter § 73  

 a, jf. lov nr. 1307 af  20. december 2000, bliver med virkning fra 1. april  

 2001 ligeledes registeret sammen med udgifter til bl.a. personlig og praktisk  

 hjælp.
Udgifter efter § 73 a indgår i beregningen af de  

 refusionsberettigende udgifter i 2002 og 2003, men vil i sagens natur ikke  

 indgå i grundlaget for fordelingen af udgifter til personer under 67  

 år og til personer fyldt 67 år, som er baseret på kommunens  

 regnskab for 2000.
 I Indenrigsministeriets autoriserede budget- og  

 regnskabssystem for kommuner og amtskommuner registreres udgifter efter de  

 ovenfor nævnte bestemmelser på funktion 5.32 Pleje og omsorg mv.  

 af ældre og handicappede og funktion 5.34 Plejehjem og beskyttede  

 boliger.
På funktion 5.32 registreres desuden udgifter til  

 advokatbistand efter servicelovens § 109 h.
Udgifter efter § 109 h  

 registreres særskilt og indgår derfor ikke i grundlaget  

 for beregningen af de refusionsberettigende udgifter.
Beregningen af de refusionsberettigende udgifter sker  

 på grundlag af kommunens regnskab for 2000 for funktionerne 5.32 og  

 5.34 under ét ekskl. udgifter efter § 109 h.
Kommunen skal  

 beregne, hvor stor en andel af kommunens samlede nettodriftsudgifter  

 før betalinger fra amtskommunen, der vedrører personer under 67  

 år.
Kommunens eventuelle betalinger til amtskommunen vedrørende  

 personer i amtskommunalt drevne tilbud skal fordeles på betalinger  

 vedrørende personer under 67 år og personer fyldt 67 år.  

 Kommunen skal sørge for at få oplysninger fra amtskommunen,  

 så disse betalinger til amtskommunen kan opdeles på personer  

 under 67 år og personer fyldt 67 år.
 Kommunen skal således på grundlag af  

 regnskabet for 2000 opgøre følgende:
A.
Nettodriftsudgifter før betalinger fra og til  

 amtet B.
Betalinger fra amtskommunen C.
Betalinger til amtskommunen vedrørende personer  

 under 67 år D.
Betalinger til amtskommunen vedrørende personer  

 fyldt 67 år De samlede kommunale og amtskommunale udgifter (E)  

 beregnes herefter på følgende måde:
 E: A+2*C+D.
 Udgifterne vedrørende personer under 67 år  

 (F) beregnes på følgende måde:
F: -2*B + 2*C Andelen af kommunens samlede nettoudgifter før  

 betaling fra amtskommunen der vedrører personer under 67 år kan  

 herefter beregnes: (F/E)*100 = X pct.
Denne andel/procent anvendes herefter til beregning af  

 kommunens nettodriftsudgifter før eventuel betaling fra amtskommunen  

 til personer under 67 år i 2002 og 2003. Kommunen opgør de  

 samlede nettodriftsudgifter før eventuel betaling fra amtskommunen (G)  

 i 2002 (og 2003). Andelen af udgifterne der vedrører personer under 67  

 år beregnes herefter: H= G*X pct.
De udgifter, som kommunen kan anmelde  

 til refusion, udgør H minus den eventuelle betaling fra  

 amtskommunen.
Nettodriftsudgifterne på funktion 5.32 og 5.34  

 opgøres i øvrigt på samme måde som på de  

 øvrige områder omfattet af refusionsordningen.
Det vil bl.a.  

 sige at indtægter skal fratrækkes udgifterne inden de anmeldes  

 til refusion, herunder indtægter i form af brugerbetaling.
 Beregningsmetoden kan illustreres med følgende  

eksempel:
I Xkøbing kommune var der i 2000 24 personer  

 på plejehjem efter § 140. De 20 personer er på kommunale  

 plejehjem, heraf 2 under 67 år. 4 personer er på amtskommunale  

 plejehjem, heraf 2 personer under 67 år.
Nettoudgiften pr. person inkl.  

 omsorg og pleje er 270.000 kr. 4 ud af de 24 personer er under 67 år  

 svarende til 16,67 pct.
Det bemærkes, at disse oplysninger om  

 fordelingen af udgifterne mellem personer under 67 år og personer fyldt  

 67 år, ikke vil fremgå direkte af kommunens regnskab.
Det  

 bemærkes endvidere, at personerne i eksemplet kun er medtaget som  

 illustration.
Beregningerne  skal således foretages på grundlag  

 af regnskabsmæssige oplysninger om udgifter og indtægter og ikke  

 om personerne.
 De oplysninger om udgifter og indtægter, som  

 Xkøbing kommune skal anvende fra regnskabet for 2000 og fra  

 amtskommunen, er følgende:
 Kommunens regnskab for 2000. 1.000  

 kr.
A.
Nettodriftsudgifter før betaling til og fra amtskommunen 5.400 B.
Betalinger fra amtskommunen -270 C.
Betalinger til amtskommunen vedr. personer under 67 år 270 D.
Betalinger til amtskommunen vedr. personer fyldt 67 år 540 I alt 5.940 De samlede kommunale og amtskommunale nettoudgifter (E)  

 udgør 6.480.000 kr. (A + 2*C + D). Udgifterne til personer under 67  

 år (F) udgør 1.080.000 kr. (-2*B + 2*C). Udgifterne til personer  

 under 67 år udgør således 16,67 pct. ((F/E)*100 eller  

 (1.080.000/6.480.000)*100).
 Grundtaksten for plejehjem efter § 140 udgør  

 290.700 kr. i 2002. Da udgiften for personerne under 67 år er under  

 grundtaksten, skal amtskommunen ikke betale for personerne under 67 år.  

 De oplysninger om udgifter og indtægter, som Xkøbing kommune  

 skal anvende fra regnskabet for 2002 og fra amtskommunen, er  

 følgende:
 Kommunens regnskab for 2002. 1.000  

 kr.
A.
Nettodriftsudgifter før betaling til og fra amtskommunen 5.400 B.
Betalinger fra amtskommunen 0 C.
Betalinger til amtskommunen vedr. personer under 67 år 540 D.
Betalinger til amtskommunen vedr. personer fyldt 67 år 540 I alt 6.480 De samlede kommunale nettoudgifter (G) udgør  

 6.480.000 kr.
Udgifterne til personer under 67 år udgør  

 1.080.000 kr. (G*16,67 pct.). Disse udgifter kan anmeldes til refusion, da  

 der ikke er nogen betaling fra amtskommunen, som skal fratrækkes.
For nogle kommuner vil beregningen være mindre  

 kompliceret, fordi der ikke vil være personer på amtskommunale  

 tilbud, som kommunen skal betale til.
For disse kommuner vil der alene  

 være tale om kommunale tilbud, som amtskommunen betaler til for  

 så vidt angår personer under 67 år.
Beregningen i disse  

 tilfælde med en udgift over grundtaksten kan illustreres med  

 følgende eksempel:
I Ykøbing kommune var der i 2000 20 personer  

 på kommunale plejehjem efter § 140, heraf 2 under 67 år.  

 Nettoudgiften pr. person inkl. omsorg og pleje er 360.000 kr. 2 ud af de 20  

 personer er under 67 år svarende til 10 pct.
De oplysninger om udgifter  

 og indtægter, som Ykøbing kommune skal anvende fra regnskabet  

 for 2000, er følgende:
 Kommunens regnskab for 2000. 1.000  

 kr.
A.
Nettodriftsudgifter før betaling til og fra amtskommunen 7.200 B.
Betalinger fra amtskommunen -360 C.
Betalinger til amtskommunen vedr. personer under 67 år 0 D.
Betalinger til amtskommunen vedr. personer fyldt 67 år 0 I alt 6.840 De samlede kommunale og amtskommunale nettoudgifter (E)  

 udgør 7.200.000 kr. (A + 2*C + D). Udgifterne til personer under 67  

 år (F) udgør 720.000 kr. (-2*B + 2*C). Udgifterne til personer  

 under 67 år udgør således 10 pct. ((F/E)*100 eller  

 (720.000/7.200.000)*100).
 Grundtaksten for plejehjem efter § 140 udgør  

 290.700 kr. i 2002. Amtskommunen skal således betale 69.300 kr. pr.  

 person under 67 år, i alt 138.600 kr. i 2002. De oplysninger om  

 udgifter og indtægter, som Ykøbing kommune skal anvende fra  

 regnskabet for 2002, er følgende:
 Kommunens regnskab for 2002. 1.000  

 kr.
A.
Nettodriftsudgifter før betaling til og fra amtskommunen 7.200,0 B.
Betalinger fra amtskommunen -138,6 C.
Betalinger til amtskommunen vedr. personer under 67 år 0 D.
Betalinger til amtskommunen vedr. personer fyldt 67 år 0 I alt 7.061,4 De samlede kommunale nettoudgifter før betaling fra  

 amtskommunen (G) udgør 7.200.000 kr.
Udgifterne til personer under 67  

 år udgør 720.000 kr. (G*10 pct.). Kommunens nettoudgifter til  

 personer under 67 år udgør 581.400 kr. (720.000   138.600), som  

 kan anmeldes til refusion.
 De beregnede nettodriftsudgifter til pleje og omsorg,  

 plejehjem og beskyttede boliger mv. til personer under 67 år  

 anføres på skemaerne vedrørende forskudsrefusion og  

 løbende restafregning på konto 5.32 og 5.34 Pleje og omsorg mv.  

 af ældre og handicappede samt plejehjem og beskyttede boliger  

 (beregnede udgifter for personer under 67 år).
 Spørgsmål vedrørende  

 refusionsordningen som led i overgangsordningen i forbindelse med  

 indførelsen af grundtakstmodellen kan rettes til Per Kampmann på  

 tlf. 33 92 46 12.
Med venlig hilsen Per Kampmann Bilag 3 Indholdsfortegnelse
(I fortegnelsen er henvist til punkter i vejledningen) Indledning  .. 1 Kapitel 1: Finansieringsreformen for ydelser efter lov om social  

 service Principperne i grundtakstmodellen  .. 2 Grundtaksterne på børn- og ungeområdet og  

 voksenområdet  .. 3 Aftaler om amtskommunal medfinansiering  .. 4 Visitationsproceduren ved grundtakstfinansiering  .. 5 Andre elementer i finansieringsreformen  .. 6 Kapitel 2: Grundtakstfinansiering Finansieringsbestemmelsernes systematik  .. 7 Udgifter, der afholdes af kommunen (§ 129)  .. 8 Foranstaltninger til børn og unge  .. 9 Personlig hjælp, pleje og ledsagelse  .. 10 Almene tilbud efter § 65  .. 11 Husly  .. 12 Personlig hjælp m.v.  .. 13 Personlige hjælpere  .. 14 Ledsageordning  .. 15 Særlige kontaktpersoner til døvblinde og støtte-  

 og kontaktpersoner  .. 16 Kommunal behandling  .. 17 Kommunal beskyttet beskæftigelse og aktivitets- og  

 samværstilbud  .. 18 Boformer efter § 91  .. 19 Boformer efter §§ 92 og 93  .. 20 Hjælpemidler og forbrugsgoder  .. 21 Individuel befordring  .. 22 Pasning af døende i hjemmet  .. 23 Plejehjem og beskyttede boliger efter § 140, stk. 1  .. 24 Udgifter, der afholdes af amtskommunen (§ 130)  .. 25 Ambulant behandling af stofmisbrugere  .. 26 Biler  .. 27 Hjælpemidler og forbrugsgoder  .. 28 Amtskommunal beskyttet beskæftigelse og aktivitets- og  

 samværstilbud  .. 29 Udgifter, der omfattes af grundtakstmodellen (§ 131 a)  .. 30 Opgørelse af de faktiske udgifter og periodisering  .. 31 Udgifterne  .. 32 Særlige dag- og klubtilbud efter §§ 16 og 23  .. 32 Døgnophold for børn og unge   § 40 b  .. 33 Selve opholdet  .. 34 Foranstaltninger, der ligger uden for rammerne af § 40 b  ..  

 35 Vurderingen af om hjælpen er omfattet af § 40 b  .. 36 Unge mellem 18 og 22 år  .. 37 Hjælpeordninger efter § 77  .. 38 Amtskommunale tilbud om beskyttet beskæftigelse og aktivitets-  

 og samværstilbud  .. 39 Amtskommunale boformer  .. 40 Boligindretning eller boligskift  .. 41 Plejehjem og beskyttede boliger  .. 42 Ydelser, der indgår i grundtaksten  .. 43 Indtægter  .. 44 Døgnbehandling af stofmisbrugere (§ 131 c)  .. 45 Visitationsproceduren ved grundtakstfinansiering (§ 131 b)  .. 46 Udredning og undersøgelse  .. 47 Alternativt amtskommunalt forslag  .. 48 Eventuel ventetid  .. 49 Aftaler om amtskommunal medfinansiering (§ 131 d)  .. 50 Kommunal opgaveløsning, der nedsætter amtskommunens  

 udgifter  .. 51 Amtskommunal medfinansiering i andre tilfælde  .. 52 Statsrefusion (§ 131)  .. 53 Regulering af grundtaksterne  .. 54 Kapitel 3: Styrkelse af brugerinddragelsen m.v.
