A.7 Antidumpingtold og udligningstold A.7.1 Administration af ordningen A.7.2 Information om iværksættelse A.7.3 Nettopris, frit EU's grænse, ufortoldet A.7.4 Omgåelse A.7.5 Varens oprindelse Formål Antidumpingtold og/eller udligningstold kan pålægges varer for at modvirke  

 væsentlig skade for en erhvervsgren i EU.
Dumping foreligger, hvis en vares eksportpris ved salg til EU er lavere  

 end hjemmemarkedsprisen eller produktionsomkostningerne for samme vare.
I  

 disse situationer kan anvendes antidumpingtold.
Subsidiering anses at foreligge, når der af en stat direkte eller  

 indirekte ydes subsidier til fremstilling, produktion, udførsel eller  

 transport, således at der ved varernes overgang til fri omsætning i EU  

 forvoldes skade.
I disse sjældent forekommende tilfælde anvendes  

 udligningstold .
 Antidumpingtold eller udligningstold for konkrete varer indføres ved  

 forordninger.
 Antidumpingtold eller udligningstold pålægges almindeligvis en bestemt  

 vare fra et eller flere lande, således at tolden er gældende for al import af  

 den pågældende vare fra det/de nævnte lande.
I en del tilfælde giver eksportvirksomheder tilsagn om at overholde  

 aftalte salgspriser for konkrete varer.
Varer fra disse virksomheder pålægges  

 derfor en lavere antidumping- eller udligningstold end den almindeligt  

 gældende for varer fra det pågældende land.
Det er som hovedregel en  

 betingelse for anvendelse af den lavere sats, at producent og eksportør er  

 samme virksomhed.
Er dette ikke tilfældet, vil det fremgå af forordningerne  

 om iværksættelse af antidumping- eller udligningstold.
 Antidumpingtold eller udligningstold opkræves ud over den almindeligt  

 gældende told på varerne (fx tarifmæssig told, præferencetold).
Det legale grundlag Gennemførelse af foranstaltninger til beskyttelse mod dumping og  

 subsidiering er behandlet i GATT (nu WTO) og optaget i artikel VI i Den  

 almindelige overenskomst om told og udenrigshandel.
 I EU er det legale grundlag udmøntet i Rådets forordninger (EF) nr. 384/96  

 om beskyttelse mod dumpingimport fra lande, der ikke er medlemmer af Det  

 Europæiske Fællesskab, og (EF) nr. 3284/94 om beskyttelse mod subsidieret  

 indførsel fra lande, der ikke er medlemmer af Det Europæiske Fællesskab., og  

 i Kommissionens beslutning nr. 2277/96/EKSF af 28. november 1996 om  

 beskyttelse mod dumpingimport eller subsidieret import fra lande, der ikke er  

 medlemmer af Det Europæiske Kul- og Stålfællesskab.
A.7.1 Administration af ordningen Når undersøgelser gennemført af Europa-Kommissionen har godtgjort et behov  

 for pålæggelse af antidumpingtold eller udligningstold, udstedes en  

 forordning om en midlertidig told.
 Midlertidig told har som hovedregel en gyldighedsperiode på 6 måneder med  

 mulighed for forlængelse i yderligere 3 måneder.
Ved midlertidige ordninger skal der stilles sikkerhed.
Der kan stilles  

 kontant sikkerhed for hver enkelt sending, og sikkerheden svarer således til  

 det beregnede toldbeløb for sendingen.
Der kan også stilles anden form for  

 sikkerhed, fx bankgaranti.
Told- og skatteregionen kan oplyse nærmere om  

 disse muligheder.
Ved udløbet af en midlertidig ordning besluttes det, om der er grundlag  

 for at indføre definitive foranstaltninger.
Er dette tilfældet, udstedes der  

 forordninger herom.
Forordningerne indeholder bestemmelser om størrelsen af den definitive  

 antidumping- eller udligningstold og om, i hvilket omfang den midlertidige  

 antidumping- eller udligningstold skal opkræves.
Hovedreglen er, at den  

 midlertidige told opkræves fuldt ud.
Hvis den definitive toldsats er lavere  

 end den midlertidige, beregnes og opkræves den midlertidige told oftest kun  

 med et beløb svarende til den definitive told.
A.7.2 Information om iværksættelse Antidumpingordninger iværksættes oftest til ikrafttræden dagen efter  

 offentliggørelsen i EF-Tidende, L-serien.
 Told- og Skattestyrelsen informerer ved annoncering i Statstidende om  

 ikrafttrædelsen af nye ordninger eller ændring af igangværende ordninger med  

 oplysning om bl.a. vare- og landeområde, toldsats og  

 ikrafttrædelsestidspunkt.
 Det er fortoldningstidspunktet, der er afgørende for beregningen af  

 antidumpingtold og udligningstold.
A.7.3 Nettopris, frit EU's grænse, ufortoldet Nettoprisen anvendes ofte som en del af beregningsgrundlaget.
 Herved forstås den pris, der er betalt eller skal betales ved den  

 pågældende indførsel, inkl. påløbne omkostninger indtil det sted, hvor  

 varerne indføres til EU's toldområde, og ekskl. told og afgifter, som  

 forfalder ved indførslen til EU, se EU-Domstolens dom af 27. marts 1990  

 (C-189/88 - Samling 1990-3 side 1269).
I nogle tilfælde bestemmes i forordningerne om iværksættelse af  

 antidumpingtold eller udligningstold, at nettoprisen skal forhøjes med en  

 nærmere angivet procent, hvis der indrømmes en betalingsfrist på over 30  

 dage.
Forholdet er angivet med en note i tilknytning til de pågældende  

 ordninger i Toldtariffens bind 3, bilag 1, og de specifikke bestemmelser er  

 angivet i et notebilag til bilag 1.
A.7.4 Omgåelse EØF nr. 384/96 Forordningens artikel 13 og 14giver mulighed for at iværksætte særlige  

 undersøgelser af importen fra ikke EU-lande når gældende foranstaltninger  

 omgås.
 Det betyder, at Rådet ved en forordning kan pålægge medlemslandenes  

 myndigheder at foretage registrering af importen af konkrete varer fra andre  

 lande end de, der er omfattet af antidumpingforanstaltninger.
 Formålet hermed er at sikre, at der kan opkræves antidumpingtold for  

 varerne fra tidspunktet for iværksættelsen af registreringen, såfremt EU's  

 unders gelser viser, at dette er nødvendigt.
 Iværksættelse af registreringer annonceres i Statstidende.
A.7.5 Varens oprindelse Med mindre andet er fastsat, gælder reglerne for den fælles definition  

 "varer med oprindelsesstatus", se C.2.
