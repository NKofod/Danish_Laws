 Baggrund:
 - Bekendtgørelse nr. 43 af 22. januar 1981 om teknisk hjælpemidlers  

 indretning og anvendelse.
 - Bekendtgørelse nr. 401 af 27. juli 1945 med ændringer om indretningen og  

 brugen af mekanisk drevne kraner.
 Denne At-meddelelse giver vejledning om anvendelse af fibertove til  

 anhugning ved løfte- og transportopgaver og som bæremiddel i håndtaljer m.v.
 Til slut i At-meddelelsen gives nærmere oplysning om forskellige typer af  

 fibertove og deres opbygning.
Fibertove skal anvendes i overensstemmelse med arbejdsmiljølovgivningens  

 bestemmelser om tekniske hjælpemidler.
Ud fra disse bestemmelser stilles  

 efter arbejdstilsynets praksis følgende krav:
Valg af fibertov Der skal vælges fibertove, der er velegnede til formålet, så de kan  

 anvendes på forsvarlig måde og i overensstemmelse med leverandørens  

 forskrifter.
 Ved valg af fibertove skal man være opmærksom på, at kunstfibertove er  

 mere elastiske end naturfibertove.
 Fibertove skal være så stærke, at de med den nødvendige sikkerhed  

 (sikkerhedsfaktor) kan bære den størst tilladelige belastning.
Sikkerhedsfaktoren er forholdet mellem tovets mindste garanterede  

 brudstyrke og den størst tilladelige belastning.
For fibertove regnes normalt  

 med sikkerhedsfaktor 8.
Brug Fibertove må ikke overbelastes.
De må ikke bruges til løft, hvis man er i  

 tvivl om, at tovenes tilladelige belastning overskrides.
Hold tovene rene og tørre.
Grus, jord, sand m.v. virker som slibemiddel  

 under brugen, hvis det trænger ind i kordeler og garn.
Rengøring af tove kan  

 ske med rent, koldt vand.
Efter rengøring skal tovet hænges op til tørring,  

 elles er der risiko for rådangreb.
 Fibertove må ikke udsættes for høje temperaturer eller for unødig skadelig  

 kemisk påvirkning af fx olie, maling, salt, skorstensrøg, udstødningsas m.v.
 Tovskiver skal løbe let, og skivernes rille (sporet) skal være uden gruber  

 og skal passe til tovet.
 Tovskivers kanter skal være uden revner og hak, som kan skade tovet, og  

 tovet må ikke løbe skævt ind på skiverne.
 Hvis et fibertov er frossent, skal det behandles varsomt for at undgå brud  

 på fibre.
 Nyt tovværk leveres som regel i løse ruller (kvejl). Ved udtagningen af  

 tov bør det tages fra den indre tamp i kvejlen, se fig. 1. Når tovet tages  

 ud, skal det sikres, at det drejer med snoningsretningen.
 Hvis en hel kvejl skal i brug med det samme, kan man hænge den op, så den  

 frit kan dreje om sin egen akse, og så begynde med den udvendige tamp.
 Når et tov skal skydes op i bugter, skal højreslået tov skydes op med  

 solen, mens venstreslået skal skydes op mod solen.
 Tove, der går over skarpe kanter, bør beskyttes med et passende mellemlæg,  

 ellers kan styrken nedsætes med op til 50%.
Hvis tovværk krydses under belastning, fx når en endeløs strop sanses om  

 en byrde, nedsættes styrken med op til 30% Knob og stik nedsætter styrken med op til 50%. Kunstfibertove er glattere  

 (har mindre friktion) end naturfibertove.
Der skal derfor ofte bruges ekstre  

 tørn eller halvstik på kunstfibertove.
Brug så vidt muligt kovs i øjer på tove og altid ved samling af et ståltov  

 og et fibertov.
Et venstre- og et højreslået tov må aldrig kobles sammen i  

 forlængelse af hinanden.
Undgå så vidt muligt længere påvirkninger af stærkt sollys, idet de  

 ultraviolette stråler nedbryder tovet.
Det gælder specielt tove, der er  

 fremstillet af kunstfibre.
Til anhugningsgrej bør ikke anvendes fibertove med mindre diameter end 16  

 mm.
Alt anhugningsgrej (stropper, slings, bændler) skal være mærket med  

 størst tilladelig belastning.
Til samling af fibertove må kun benyttes  

 fagmæssigt udførte splejsninger eller specielle tovlåse, der sikrer, at  

 samlingen kan holde til mindst 80% af tovets mindste garanterede brudstyrke  

 uden glidning eller beskadigelse af tovet.
 En tovende (tamp) bør altid være forsynet med en besnøring (takling med  

 snor eller isolerbånd) eller endesplejsning for at undgå, at tovet trevler  

 op, se fig. 4 og 5.
Vedligeholdelse Fibertove skal holdes i forsvarlig stand efter leverandørens forskrifter.
 Ved eftersyn og vedligeholdelse af tove er det vigtigt at være opmærksom  

 på de kritiske steder, fx ved tovsamlinger, tovendefastgørelser, og hvor tove  

 går over tromler og tovskiver.
Ved eftersyn bør tovet punktvis åbnes som vist på fig. 6. Tovet skal  

 indvendigt være lyst og rent som nyt tov.
Kontroller, om der er bristede garn  

 og opsamlinger af støvpartikler m.v.
 Stropper, der anvendes til anhugning, skal efterses mindst en gang om  

 måneden.
 Når et tov ikke er i brug, skal det opbevares på et tørt og luftigt sted.
Kassation Fibertove skal kasseres når:
- tovet er blevet beskadiget af skarpe genstande, - tovet har en kinke (udtrukket løkke), - garnene i en dugt (kordel) er bristet, - en dugt har løsnet sig fra det øvrige tov og har dannet en løs løkke  

 eller spiral, - tovet er »uldent« på grund af slid, - tovet har større brændte mærker på grund af friktion eller anden stærk  

 varmepåvirking, - tovet har punkter eller korte afsnit, hvor tovdiameteren er væsentligt  

 reduceret, - et naturfibertov er skadet af råd.
Det viser sig ofte som mørke pletter  

 og kan konstateres ved, at man åbner tovet, se fig. 6.
Fibertovets opbygning Et fibertov er fremstillet af naturfibre eller syntetiske fibre  

 (kunstfibre).
 Naturfibre er af manila, sisal, bomuld, kokos eller hamp.
 Kunstfibre fremstilles bl.a. af polyamid (nylon, perlon), polypropylen,  

 polyester og polyethylen.
 Et fibertov fremstilles ved at sno fibre sammen til garn (kabelgarn).  

 Garnene snos sammen til dugter (kordeler), og endelig snos dugterne sammen  

 til det færdige tov (tovværk, trosse).
 Det mest anvendte tov er snoet af tre dugter (kaldes også treslået eller  

 trosseslået), se fig. 7.
 Tovværk snoet af fire dugter kaldes firslået eller  

 vantslået, se fig. 9.
 I firslået tovværk lægges altid et indlæg (hjertet, kalven eller sjælen) i  

 midten for at holde de fire dugter i den rette indbyrdes afstand.
 Endvidere kan man sno tre trosser sammen til et såkaldt kabeltov, se fig.  

 10.
 Fibertove leveres også i flette udførelse.
