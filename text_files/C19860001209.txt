 Direktoratet for statens indkøb skal medvirke til, at statens indkøb  

 foretages på et forretningsmæssigt grundlag, og at statsinstitutionerne (* 1)  

 foretager deres indkøb så økonomisk fordelagtigt og så hensigtsmæssigt som  

 muligt.
§ 1.  Direktoratet for statens indkøb har til opgave  

 at - samordne og herunder standardisere statsinstitutionernes indkøb af varer  

 og tjenesteydelser, bl.a. gennem etablering af fælles indkøbsordninger, - udarbejde generelle retningslinier for statsinstitutionernes  

 indkøbsvirksomhed samt for statsinstitionernes salg af varer, der ikke  

 fortsat er anvendelse for, - yde indkøbsmæssig rådgivning og bistand til statsinstituionerne efter  

 anmodning herom fra de enkelte institutioner eller i det omfang, direktoratet  

 selv finder anledning til det, - rådgive statsinstitionerne ved valg og anskaffelse af mindre edb-udstyr  

 til administrative formål, som er omfattet af rammeaftaler, - varetage statens generelle interesser på tryksagsområdet, herunder  

 omkring sikkerhed, standardisering, valg af papir og skriftstoffer, - yde bistand ved indkøb af sikkerhedstryksager og værdipapirer, - vejlede om drift og etablering af hustrykkerier, - medvirke ved uddannelsen af det personale, der beskæftiger sig med  

 statsinstitutionernes indkøb, - behandle henvendelser fra erhvervslivet vedrørende statslige indkøb og - repræsentere statens indkøbsmæssige interesser i internationale organer.
 § 2.  Direktoratet kan indhente oplysninger af enhver  

 art fra statsinstitutionerne til belysning af forhold, der hører under dets  

 forretningsområde.
 § 3.  Det påhviler statsinstitutionerne i deres  

 indkøbsvirksomhed at samarbejde med andre statsinstitutioner med det formål  

 at tilgodese statens samlede interesser.
§ 4.  Det påhviler statsinstitutionerne at holde  

 direktoratet orienteret om, hvilke rammeaftaler de indgår.
Hvis en  

 rammeaftale med fordel også skønnes at kunne anvendes i andre  

 statsinstitutioner, bør der så vidt muligt gives andre institutioner adgang  

 til at benytte aftalen.
 § 5.  Det påhviler statsinstitutionerne at rådføre sig  

 med direktoratet vedrørende udformning, fremstilling og indkøb af  

 sikkerhedstryksager og værdipapirer, f.eks. legitimationskort, pas, kørekort,  

 banderoler og lotterisedler.
§ 6.  Det påhviler statsinstitutionerne at orientere  

 direktoratet om påtænkte væsentlige ændringer i bestående ordninger i  

 forbindelse med deres indkøbsvirksomhed.
Sådan orientering skal meddeles  

 direktoratet på et så tidligt tidspunkt som muligt.
 § 7.  Direktoratet kan optage forhandllinger med  

 amtskommunale og kommunale organer med henblik på en koordinering af  

 offentlig indkøbsvirksomhed.
 § 8.  Direktoratet afgiver årligt en kortfattet  

 skriftlig beretning til finansministeren med angivelse af det forløbne års  

 væsentligste aktiviteter og resultater.
 § 9.  Dette cirkulære træder i kraft den 1. marts  

 1986. Samtidig ophæves administrationsdepartementets cirkulære af 28. marts  

 1977 om oprettelse af et direktorat for statens indkøb.
Finansministeriet, administrationsdepartementet, den 10. februar 1986 Palle Simonsen / Stig Sørensen (* 1) Ved statsinstitutioner - eller statens institutioner - forstås i  

 dette cirkulære ikke blot ministerier, styrelser, institutioner og  

 virksomheder, men også selvejende institutioner, der er tilsluttet statens  

 indkøbsordninger efter aftale med det pågældende ressortministerium.
