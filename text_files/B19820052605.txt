 I henhold til § 2, stk. 3, i lov nr. 362 af 13. juni 1973 om styrelse af  

 højere uddannelsesinstitutioner som ændret ved lov nr. 328 af 10. juni 1976  

 fastsættes:
 § 1.  På Århus Universitet afholdes en psykologisk  

 kandidateksamen, der omfatter de fag, der er nævnt i § 2. Eksamen er inddelt  

 i: Forprøve, 1. del, 2. del, speciale og 3. del.
 Stk. 2.  Den, der har bestået psykologisk  

 kandidateksamen, har ret til at betegne sig candidatus/candidata psychologiae  

 (cand. psych.).
 Stk. 3.  Magisterkonferens i psykologi afholdes i  

 henhold til de gældende bestemmelser om magisterkonferens i de humanistiske  

 fag.
 § 2.  Psykologisk kandidateksamen omfatter følgende  

 fag:
§ 3.  En studerende skal for at kunne indstille sig  

 til sidste del af eksamen have fremlagt attest for, at vedkommende har  

 gennemgået et praktikantkursus af mindst 4 måneders varighed.
Kurset skal  

 finde sted på et praktiksted, som universitetet har godkendt.
Kurset kan  

 efter universitetets nærmere bestemmelse erstattes af en praktisk indsigt,  

 som den studerende har erhvervet på anden måde.
 § 4.  Omfanget af undervisningen i de enkelte  

 discipliner og nærmere regler om praktikantkurset fastsættes i en studieplan  

 (studieordning) for undervisningen, der skal godkendes af universitetet.
 § 5.  Forprøven omfatter eksamination i elementær  

 psykologi.
 Stk. 2.  Den studerende skal for at kunne indstille sig  

 til forprøven have bestået de opgaver, der hører til laboratoriekursus, og  

 have bestået en prøve i humanbiologi og i statistik.
Stk. 3.  Den studerende skal for at kunne indstille sig  

 til prøven i statistik - have fulgt et særligt kursus i matematik, der omfatter sådanne dele af  

 faget, der er af betydning for tilegnelsen af statistik, - eller på anden måde have godtgjort, at vedkommende har de nødvendige  

 matematiske forkundskaber.
 § 6.  1. del omfatter eksamination i  

 udviklingspsykologi.
 § 7.  2. del omfatter eksamination i psykologiens  

 anvendelser bestående af 1) arbejdspsykologi, 2) pædagogisk psykologi og 3)  

 klinisk psykologi.
 Stk. 2.  Den studerende skal for at kunne indstille sig  

 til prøven eller prøverne i sidste fag til 2. del have bestået en prøve i  

 psykiatri, en prøve i psykologiens filosofi og de opgaver, der hører til  

 kurserne i anvendte psykologiske undersøgelsesmetoder.
 § 8.  3. del omfatter eksamination i almen og  

 differentiel psykologi med dertil hørende metodik, der består af en prøve i  

 almindelig psykologi.
 Stk. 2.  Den studerende skal for at kunne indstille sig  

 til 3. del mindst have opnået karakteren 6 for den skriftlige opgave efter §  

 9, stk. 1, og have bestået en prøve, der omfatter sådanne dele af  

 lovgivningen, som er af betydning for psykologiens anvendelse.
 § 9.  Den studerende skal for at kunne indstille sig  

 til 3. del endvidere senest et halvt år forinden have besvaret en opgave, i  

 form af en selvstændig specialeafhandling, inden for et område af  

 psykologien, som den studerende nærmere har studeret.
 Stk. 2.  Den studerende kan efter nærmere bestemmelse  

 yderligere ved 3. del underkastes en mundtlig eksamination inden for det  

 område, som specialeafhandlingen hører under.
Stk. 3.  Den studerende kan udover den selvstændige  

 specialeafhandling efter nærmere aftale få bedømt skriftlige arbejder i de  

 fag, som kandidateksamen omfatter.
De skriftlige arbejder kan træde i stedet  

 for den mundtlige og/eller den skriftlige prøve i det fag, som arbejdet er  

 knyttet til.
Der skal ved bedømmelsen medvirke censor(er). Den karakter, som  

 den studerende opnår for disse skriftlige arbejder, træder i stedet for  

 karakteren ved den mundtlige og/eller skriftlige prøve, og det anføres i  

 eksamensprotokollen, at karakteren er givet for skriftlige arbejder, der er  

 udført under studiet.
§ 10.  Under studiet skal der lægges vægt på en  

 videnskabelig tilegnelse af stoffet.
Den fortrolighed med videnskabeligt  

 arbejde, som den studerende erhverver gennem undervisningen, skal uddybes ved  

 omfattende selvstændig læsning af videnskabelig litteratur.
Stk. 2.  Ved 3. del af eksamen og ved bedømmelsen af  

 specialeafhandlingen efter § 9, stk. 1, skal der lægges vægt på, om den  

 studerende gennem studiet er nået til en helhedsopfattelse af den almindelige  

 psykologi både som selvstændig disciplin og som grundlag for alle  

 psykologiens anvendelser.
Det kræves endvidere, at den studerende har  

 erhvervet tilstrækkeligt kendskab til fagets erkendelsesteoretiske side.
 § 11.  Eksamen afholdes efter nærmere bestemmelse  

 skriftligt eller mundtligt eller både skriftligt og mundtligt.
 Stk. 2.  En studerende, der indtegner sig til enhver af  

 prøverne under forprøven, 1., 2. og 3. del, skal forinden have en liste over  

 de bøger og afhandlinger, der er benyttet under studiet, godkendt og skal  

 fremlægge en liste over de forelæsninger og øvelser, vedkommende har fulgt.
 § 12.  Universitetet bestemmer, i hvilket omfang og på  

 hvilke betingelser prøver og kurser bestået under et andet  

 universitetsstudium eller ved andre danske eller udenlandske højere  

 uddannelsesinstitutioner kan erstatte prøverne og kurserne efter denne  

 bekendtgørelse.
 § 13.  Bedømmelsen ved psykologisk kandidateksamen  

 sker efter de fælles bestemmelser om karaktergivning ved de højere  

 uddannelsesinstitutioner.
Stk. 2.  Ved prøver og kurser, der efter bekendtgørelsen  

 kræves bestået, inden den studerende kan indstille sig til eksaminens enkelte  

 dele, anvendes bedømmelsen Bestået/ikke bestået.
Ved bedømmelsen af disse  

 prøver og kurser medvirker der ikke censorer.
Stk. 3.  For at bestå prøverne ved eksaminens enkelte  

 dele skal den studerende i hvert fag, jf. § 2, have opnået mindst karakteren  

 6. Hver prøve kan tages om for sig.
Prøver, der er bestået, kan ikke tages  

 om.
§ 14.  Den, der har bestået psykologisk  

 kandidateksamen, har ret til at underkaste sig tillægsprøver i psykologiens  

 anvendelser.
Ved disse tillægsprøver stilles krav, der i omfang svarer til  

 dem, der kræves ved besvarelsen af den selvstændige specialeafhandling efter  

 § 9, stk. 1.
 § 15.  Undervisningsministeriet, direktoratet for de  

 videregående uddannelser, beskikker censorerne ved psykologisk  

 kandidateksamen for et tidsrum af 3 år ad gangen efter indstilling fra Århus  

 Universitet.
 § 16.  I de tilfælde, hvor det efter denne  

 bekendtgørelse er en betingelse, at den studerende skal have bestået prøver,  

 deltaget i kurser eller afleveret opgaver, inden vedkommende kan indstille  

 sig til en eksamen, kan universitetet tillade, at den studerende indstiller  

 sig til eksamen, selv om betingelsen endnu ikke er opfyldt.
 § 17.  Direktoratet for de videregående uddannelser  

 kan i øvrigt, efter indstilling fra Århus Universitet, dispensere fra  

 bekendtgørelsens bestemmelser, når det findes begrundet i usædvanlige  

 forhold.
 § 18.  Bekendtgørelsen har virkning fra begyndelsen af  

 undervisningsåret 1982-83.
 Stk. 2.  Bekendtgørelse nr. 251 af 14. juni 1972 om  

 psykologisk kandidateksamen på Århus Universitet ophæves.
Undervisningsministeriet, den 23.  

 september 1982 P.M.V.
