Fremsat den 24. marts 2004 af Ole Sohn (SF) og  

 Aage Frandsen (SF) Forslag til folketingsbeslutning om genindførelse af en servicejobordning Folketinget pålægger regeringen inden udgangen af år 2004 at  

 fremsætte lovforslag, som sikrer, at der på ny indføres en servicejobordning,  

 der kan fremme beskæftigelsesmulighederne for langtidsledige, der er fyldt 48  

 år, og medvirke til at styrke det offentlige serviceniveau samt forbedre  

 løsningen af opgaver i humanitære organisationer.
Det skal ske ved indførelse  

 af  

 et årligt tilskud på 110.000 kr. til ansættelse af langtidsledige, der er  

 fyldt  

 48 år, i varige stillinger på ordinære løn- og ansættelsesvilkår  

 (servicejob).
Bemærkninger til forslaget Fogh-regeringen har været noget nær en katastrofe for de  

 ældre på arbejdsmarkedet, ikke mindst kvinderne.
Ledigheden blandt de  

 55-59-årige kvinder er steget med 27 pct., fra Fogh tog over, til nu.
I  

 reelle  

 tal er det en stigning fra 11.775 i 4. kvartal 2001 til 14.950 kvinder i 4.  

 kvartal 2003, jf.
Danmarks Statistik.
Også for mændene er det gået hurtigt ned ad bakke under  

 Fogh.
Faktisk endnu hurtigere end hos kvinderne, selv om den samlede  

 arbejdsløshed her er mindre.
Ledigheden blandt de 55-59-årige mænd er steget  

 med 35 pct. under Fogh.
Eller i reelle tal en stigning fra 9.482 i 4. kvartal  

 i  

 2001 til 12.769 mænd i 4. kvartal 2003, jf.
Danmarks Statistik.
Nogle virksomheder har en moral om så vidt muligt ikke at  

 afskedige trofaste ældre medarbejdere.
Andre virksomheder  herunder  

 Beskæftigelsesministeriet  lader seniorerne stå langt fremme i  

 rækkerne, når  

 der skal fyres.
 For seniorer betyder en fyreseddel en øget risiko for at  

 ende i langtidsarbejdsløshed, marginalisering og måske ufrivillig  

 tilbagetrækning fra arbejdsmarkedet.
Under SR-regeringen fik SF gennemført en servicejobordning,  

 der formåede at fremme beskæftigelsesmulighederne for langtidsledige, der er  

 fyldt 48 år, jf. lov om servicejob (lov nr. 1.081 af 29. december 1999). Mere  

 end 3.600 arbejdsløse over 48 år kom ud i servicejobordning på de ca. 2 år,  

 hvor ordningen fungerede.
En masse seniorer fik tilbudt et samfundsnyttigt  

 arbejde på almindelige løn- og arbejdsvilkår.
Samtidig bidrog ordningen til  

 at  

 styrke det offentlige serviceniveau.
Alligevel valgte VK-regeringen af ideologiske årsager at  

 afskaffe ordningen.
Støtte til at hjælpe ældre arbejdsløse til et job og  

 samfundet til en bedre velfærdsservice stod ikke på regeringens ideologiske  

 ønskeseddel.
Som begrundelse for at slagte en velfungerende ordning  

 fremførte VK-regeringen, at arbejdsløsheden faldt, og at der derfor ville  

 komme  

 masser af jobmuligheder, også for de ældre arbejdsløse.
Argumentet har  

 desværre  

 ikke holdt, for virkeligheden har været en ganske anden.
Arbejdsløsheden er  

 steget og steget gennem de seneste to år.
Samtidig har AF og kommunerne store  

 problemer med at skaffe fornuftige og perspektivrige aktiveringstilbud til  

 den  

 stadig større gruppe af arbejdsløse over 48 år.
Derfor foreslås det, at  

 servicejobordningen genindføres.
Ordningen bør genetableres, således at de offentlige  

 institutioner og humanitære organisationer, der ansætter en ny medarbejder i  

 et  

 servicejob, får et løntilskud på 110.000 kr.
Det vil betyde, at staten for  

 hver  

 ny stilling sparer 52.000 kr. pr. person i årlige udgifter.
Alternativet til  

 et  

 servicejob er dagpenge, som i gennemsnit betyder en udbetaling på 161.800  

 kr.,  

 jf. finansloven 2004, fordi forudsætningen for at få et servicejob er, at man  

 er arbejdsløs og har været ledig i mindst et år.
Fordelene ved servicejobordningen er indlysende.
Den  

 enkelte får et meningsfyldt og ordinært arbejde til overenskomstmæssig  

 betaling.
Kommunerne kan forbedre deres velfærdsservice for den halve pris.  

 Tilsvarende kan humanitære organisationer udvide deres indsats.
Staten sparer  

 penge for hver person, der kommer i job.
SF foreslår, at der i første omgang  

 afsættes midler til 10.000 personer i servicejob, hvilket vil give staten en  

 besparelse på 500 mio. kr. pr. år.
Skriftlig fremsættelse Ole Sohn  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om genindførelse af en servicejobordning.
(Beslutningsforslag nr.
B 157).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
