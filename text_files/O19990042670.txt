Resumé  



  

 En kvindelig sygehjælper var udsat for en arbejdsulykke på et plejehjem.  

 Den Sociale Ankestyrelse nedsatte det erhvervsevnetab Arbejdsskadestyrelsen  

 havde fastsat.
Ved vurderingen heraf lagde myndighederne vægt på  

 konkurrerende  

 og forudbestående lidelser.
Sygehjælperen og hendes fagforbund var ikke enige  

 i  

 vurderingen.
Ombudsmanden forklarede at han ikke havde forudsætninger for at  

 kritisere de lægefaglige vurderinger medmindre der forelå juridiske mangler.  

 Imidlertid mente ombudsmanden at afgørelsernes begrundelser var så  

 mangelfulde  

 at han ikke var i stand til at foretage en endelig vurdering.
Begrundelserne  

 havde ikke tilstrækkelig præcise angivelser af de relevante retsregler, de  

 bestemmende hovedhensyn og det relevante faktum.
Endvidere var dele af faktum  

 angivet ukorrekt af Ankestyrelsen.
 Ombudsmanden henstillede til Ankestyrelsen at genoptage sagen.
Efter to gange at have genoptaget sagen traf Ankestyrelsen en ny  

 afgørelse som væsentligt forhøjede erhvervsevnetabet.
Den nye afgørelse  

 indeholdt dels en vurdering af det samlede erhvervsevnetab og dels en  

 vurdering  

 af erhvervsevnetabet som følge af arbejdsskaden. (J.nr. 1996-0704-024).
Mangelfuld begrundelse i arbejdsskadesag Den 1. marts 1990 modtog  

 Arbejdsskadestyrelsen en anmeldelse om arbejdsskade fra Plejehjemmet X.  

 Ifølge  

 anmeldelsen havde A den 23. januar 1990 været udsat for en arbejdsulykke i  

 forbindelse med at hun sammen med en kollega ville vende en af plejehjemmets  

 beboere.
 Den 23. marts 1990 meddelte  

 Arbejdsskadestyrelsen A at hendes arbejdsskade var omfattet af  

 arbejdsskadeforsikringsloven,  

 men at der dog ikke synes ... at være tale om sådanne blivende følger,  

 at De  

 er berettiget til erstatning.
 I skrivelse af 11. april 1990  

 skrev Arbejdsskadestyrelsen til A at forsikringsselskabet Y som  

 arbejdsskadeforsikringsselskab  

 ikke havde pligt til at refundere nogle udgifter til akupunkturbehandling;  

 Arbejdsskadestyrelsen henviste herved til at behandlingen ikke var udført af  

 en læge.
 Efter at Forbundet af Offentligt  

 Ansatte i brev af 4. februar 1992 havde bedt Arbejdsskadestyrelsen om at  

 udgifterne til behandlingen i 1990 hos akupunktøren kunne blive afholdt efter  

 arbejdsskadeforsikringsloven, fastholdt Arbejdsskadestyrelsen i skrivelse af  

 26. februar 1992 at forsikringsselskabet Y ikke kunne pålægges at betale  

 udgifterne til behandlingen hos akupunktøren.
Den 26. maj 1992 modtog  

 Arbejdsskadestyrelsen en erklæring fra S-by Sygehus, arbejdsmedicinsk  

 afdeling.
Af erklæringens konklusion fremgik bl.a.:
 Oktober 1990 undersøgt på  

 neurologisk afdeling i (T-by) med henvisning til MR-scanning, der påviser  

 cervikal discusprolaps, der bliver opereret i Aalborg januar 1991 med  

 initialt  

 god effekt, men i løbet af maj 1991 påny tiltagende smertereaktioner fra  

 nakkeregionen.
 Fornyede undersøgelser i  

 (U-by) tyder ikke på prolapsforandringer, behandlingen er konservativ.  

 Langsom  

 bedring med raskmelding 01.04.92, nu arbejdssøgende.
Lidelsen er klart  

 arbejdsbetinget, muligheden for endelig afgørelse af varigt mén er endnu ikke  

 helt for hånden. Den 9. juni 1992 stadfæstede  

 Den Sociale Ankestyrelse Arbejdsskadestyrelsens afgørelse angående refusion  

 af  

 As udgifter til behandling hos akupunktøren i 1990.
 I brev af 3. oktober 1992 bad  

 Forbundet af Offentligt Ansatte Arbejdsskadestyrelsen om at genoptage  

 As sag.  

 Forbundet henviste til at A havde varigt men og vedlagde til underbygning  

 heraf et brev af 28. juli 1992 fra arbejdsmedicinsk afdeling på S-by Sygehus  

 til As egen læge bilagt udskrivningskort af 21. maj 1992.
 Forbundet kom i brev af 10.  

 november 1992 til Arbejdsskadestyrelsen med yderligere oplysninger i sagen og  

 bad samtidig om refusion af nogle udgifter A havde haft til medicin.
Den 16. november 1992 bad  

 Arbejdsskadestyrelsen som led i sagens genoptagelse A om at give forskellige  

 oplysninger.
Arbejdsskadestyrelsen modtog svar herpå den 26. november 1992.  

 Den 30. november 1992 bad Arbejdsskadestyrelsen A om at svare på hvornår hun  

 skulle opereres hos overlæge B; Arbejdsskadestyrelsen modtog svar herpå den  

 8.  

 december 1992.
Den 8. januar 1993 traf  

 Arbejdsskadestyrelsen afgørelse om at nogle af As medicinudgifter  

 skulle  

 refunderes efter arbejdsskadeforsikringsloven, mens udgifterne til andre  

 præparater ikke kunne refunderes.
I brev af 19. januar 1993 klagede Forbundet  

 af Offentligt Ansatte til Den Sociale Ankestyrelse over afslaget på refusion  

 af udgifterne til visse præparater.
 Med skrivelse af 1. marts  

 1993 bad Arbejdsskadestyrelsen A om at oplyse hvor og hvornår hun havde været  

 til MR-scanning, og hvor og hvornår hun skulle opereres.  

 Arbejdsskadestyrelsen  

 modtog svar på disse spørgsmål den 4. marts 1993.
 Arbejdsskadestyrelsen  

 indhentede herefter fra R-by Sygehus, MR-centret, en journaludskrift som  

 Arbejdsskadestyrelsen modtog den 15. marts 1993.
 I brev af 3. maj 1993 gav  

 forbundet Arbejdsskadestyrelsen yderligere oplysninger i sagen, herunder at A  

 skulle indlægges på U-by Sygehus igen den 15. juli 1993.
 Den 8. juli 1993 stadfæstede  

 Den Sociale Ankestyrelse Arbejdsskadestyrelsens afgørelse om refusion af  

 As  

 medicinudgifter.
 Den 3. august 1993 bad  

 Arbejdsskadestyrelsen om en speciallægeundersøgelse af A.
På baggrund heraf modtog  

 Arbejdsskadestyrelsen en speciallægeerklæring af 3. oktober 1993 fra overlæge  

 B.
Af erklæringen fremgik bl.a.:
   

  

 Tidligere sygdomme:
Siden 21‑års alderen  

 migræne med udtalt lysoverfølsomhed, næsten altid halvsidig provokeret af  

 stærkt lys og behandlet med varierende tabletter. 2 sectio i 1973 og 76, 1978  

 hysterektomi pga. vedvarende metrorrhagi.
I sygehistorien syntes der at være  

 2  

 mindre arbejdsskader.
I november 89 er det ifølge journalnotaterne oplyst, at  

 pt. havde et mindre forkert løft hvor hun forvred den thoracolumbale overgang  

 og fik smerter her samt midt i nakken.
Hun fik behandlet rygsmerterne hos  

 fysioteraueti  

 og de svandt gradvist, mens nakke-smerterne var vedvarende tilstede med  

 udstråling mellem skulderbladene.
Der var lette gener ud i venstre skulderåg.  

 Ved juletiden 89 fik hun, mens hun sad og læste i et blad, et pludseligt  

 hovedpineanfald og følte sig følelsesløs med dødhedsfornemmelse i venstre  

 side af ansigtet, specielt kinden og følte at venstre øjenlåg hang.
Der var  

 kraftig trykkende hovedpine bag venstre øje.
Dette svandt gradvist. 1990  

 indlagt på neurologisk afd. december måned til nærmere udredning.
Her findes  

 på  

 MR‑scanning 2 mindre supcorticale ca. 1/2 cm. store demyeliserende  

 områder i venstre hjernehalvdel, beliggende tempoparietalt samt en mindre  

 læsion frontoparietalt på højre side.
Pt. behandles med London‑kur med  

 nogen effekt.
Aktuelle ulykkestilfælde indtraf  

 23.1.90 kl. 22.00, hvor hun på plejehjemmet, hvor hun arbejdede, fik et  

 voldsomt hold da hun ville vende en af beboerne.
Hun måtte straks sygemeldes  

 med tiltagende smerter ud i venstre arm ud langs ydersiden af overarmen og  

 radialt ud i underarmen.
Hun følte sig tiltagende  

 fummelfingeret på begge hænder, men har som anført ingen smerter på højre  

 side.  

 Smerterne forværres i nakken i perioder hver dag og hun må anvende en blød  

 halskrave.
I det fortsatte forløb har pt. haft fornemmelse af venstre hånd  

 kan  

 være kold i perioder og kraften bliver dårligere og dårligere.
Der er i  

 perioder med voldsomme nakkesmerter også været tiltagende grad af  

 styringsbesvær af venstre ben og smerterne i nakken og smerterne kan være så  

 voldsomme at hun falder om.
Der har aldrig været noteret krampeanfald.
Pt.  

 bliver indlagt d. 18.1.91 på neurokirurgisk afd. hvor det er svært at  

 fremkalde  

 reflekserne på OE, der er ingen sikre pareser, der er normal sensibilitet,  

 der  

 er lidt svajen ved gang.
Ved magnetscanning findes spinalstenose med  

 protrusion  

 ud for discus C7 på degenerativ basis.
Der foretages 24.1.91 forreste  

 spondylodese a.m.
Cloward hvor en større prolaps fjernes.
Der findes et  

 kraftigt forkalket ligament som også kan ses på MR‑scanningen.
Det  

 postoperative forløb er umiddelbart ukompliceret, men i maj 91 vurderes hun  

 ambulant, idet hun kort forinden har fået voldsomme nakkesmerter påny og nu  

 bælteformet smerter ud over højre skulder, overarm og ud i højre underarm.  

 Halskraven letter. 14.6.91 føler pt. igen et pludseligt voldsomt anfald med  

 gener i venstre ansigtshalvdel, føler at kinden hænger og der er  

 føleforstyrrelser  

 ud i venstre arm og ben mod de tre ulnar finge.
Dette aftager spontant.
Der  

 foretages en myelografi med CT‑scanning der viser pæne forhold omkring  

 det opereret område, der er kun moderat protrusion, knogleproppen sidder  

 perfekt.
Pt.s gener er overvejende nakkesmerter med udstråling i højre  

 tindingsregion og gener anamnestisk ud i højre arm.
Man kan ved undersøgelsen  

 ikke påvise tricepsreflekser, der er egal bicepsreflekser, der er lidt nedsat  

 kraft ved håndtryk på højre side, der angives dysæstesi på bagsiden af højre  

 overarm og ulnart på underarmen.
 ...
 Konklusion:
(A) har i forbindelse med en  

 arbejdsulykke der indtraf d. 23.1.1990, udviklet tegn på en cervical  

 discusdegeneration ved reel prolapsdannelse som er blevet operativt  

 behandlet.  

 Der var på daværende tidspunkt venstresidig radiculær gener som er svundet.  

 Der  

 er tilkommet højresidige gener som ikke er typiske radiculære og kontrol  

 magnetscanning m.v. tyder ikke på nogen nerverodstryk.
Derimod har klienten  

 haft anamnestisk og MR‑scannemæssigt mindre infarkter flere steder i  

 hjernen som formentlig er årsagen til dele af pt.s symptomatologi.
Det er  

 ikke  

 altid man kan se hjernestammeinfarkter sikkert på scanningerne, men klinisk  

 tyder sensibilitetsfordelingen på at pt.har haft et mindre insult her.  

 Sådanne  

 infarkter er usædvanlige i pt.s aldersgruppe, men kan sættes i relation til  

 påvirkning af a. vertebralis/basilarisgebetet, såfremt det drejer sig om  

 hjernestammen, mens forandringerne dokumenteret pa MR-scanning i  

 frontalregion og parietalregion hører til carotisgebetet.
Der er således nok  

 tale om en mere generaliseret lidelse og ikke en lidelse, der direkte  

 relaterer  

 til traumet hvad angår ovennævnte.
 ...
Sagen bør afsluttes og pt.  

 har blivende mén på over 5% og en erhvervsevneforringelse på over 15% groft  

 regnet svarende til ca. 4/5 af normal funktion.
Jeg skønner ikke at der er  

 relevant at forsøge omskoling med hele forløbet in mente.  Den 8. december 1993  

 partshørte Arbejdsskadestyrelsen A og bad hende om at komme med eventuelle  

 bemærkninger  

 til sagen inden 2 uger.
I skrivelse af 23. december 1993 meddelte  

 Arbejdsskadestyrelsen  

 at styrelsen havde fastsat As varige men som følge af arbejdsskaden til  

 10  

 pct.; styrelsen ville senere træffe afgørelse om As erhvervsevnetab.
I  

 relation til afgørelsen om mengraden skrev Arbejdsskadestyrelsen:
Afgørelsen er truffet på  

 grundlag af de lægelige oplysninger, der er indhentet.
Vi har lagt vægt på,  

 at  

 De ifølge den af Arbejdsskadestyrelsen indhentede neurokirurgiske  

 speciallægeerklæring af 3.10.1993 lider af følgerne efter ulykkestilfældet i  

 form indirekte nakketraume, som har medført operation for prolaps.
Méngraden  

 er fastsat efter et skøn svarende til vores praksis i tilsvarende sager.
Der  

 er  

 i denne sammenhæng lagt vægt på, at De tidligere i 1989 har været udsat for  

 et  

 forløftningstraume med nakkesmerter, som ikke er følger efter en arbejdsskade  

 i  

 arbejdsskadeforsikringslovens forstand, samt at de degerative  

 forandringer, som blev påvist med MR‑scanning,  

 ikke kan anses at være en følge af ulykkestilfældet.
Vi har vurderet følgerne  

 af arbejdsskaden til at udgøre 2/3 af det samlede mén, og har fastsat  

 méngraden  

 til 10%. Ligeledes den 23. december  

 1993 bad Arbejdsskadestyrelsen A om oplysninger til brug ved afgørelsen om  

 hendes erhvervsevnetab; Arbejdsskadestyrelsen modtog svar herpå den 6. januar  

 1994.
 I brev af 11. januar 1994  

 klagede Forbundet af Offentligt Ansatte til Den Sociale Ankestyrelse over  

 Arbejdsskadestyrelsens afgørelse af 23. december 1993 om As mengrad.
 Med skrivelse af 14. januar  

 1994 bad Arbejdsskadestyrelsen Z-by Kommune om oplysninger til brug for  

 sagen;  

 styrelsen modtog kommunens svar den 25. januar 1994.
I skrivelse af 8. april 1994  

 meddelte Den Sociale Ankestyrelse A at Ankestyrelsen havde stadfæstet  

 Arbejdsskadestyrelsens  

 afgørelse om hendes mengrad.
Ankestyrelsen skrev bl.a.:
Ankestyrelsen har vurderet  

 forbeholdet ud fra, at der er gigtforandringer i Deres ryg, slidgigt i nakken  

 og scanningsmæssigt påvist mindre infarkter flere steder i hjernen.
Desuden  

 har  

 De tidligere i 1989 været udsat for et forløftningstraume med nakkesmerter.  

 Disse forhold kan ikke lægeligt anses for følger efter en arbejdsskade i  

 arbejdsskadeforsikringslovens forstand. Den 12. april 1994 modtog  

 Arbejdsskadestyrelsen (bl.a.) kopi af journalen fra T-by Sygehus, neurologisk  

 afdeling.
 I skrivelse af 25. april 1994  

 meddelte Arbejdsskadestyrelsen A at sagen var sat i bero i 4 måneder  

 idet det  

 ikke er muligt på nuværende tidspunkt at vurdere Deres fremtidige  

 erhvervsmæssige  

 situation.
Med skrivelse af 25. august  

 1994 sendte Z-by Kommune til Arbejdsskadestyrelsen kopi af relevante  

 sagsakter vedr. førtidspension.
Kommunen oplyste samtidig at sagen var  

 videresendt til revaliderings- og pensionsnævnet med indstilling om  

 mellemste førtidspension efter § 14, stk. 2, nr.  

 1.
 Den 6. september 1994 sendte  

 forbundet Arbejdsskadestyrelsen yderligere oplysninger i sagen.
I skrivelse af 14. september  

 1994 bad Arbejdsskadestyrelsen Z-by Kommune om lønoplysninger vedr.
A; disse  

 oplysninger modtog Arbejdsskadestyrelsen den 21. september 1994.
 I brev af 26. oktober 1994  

 bad forbundet Arbejdsskadestyrelsen om at fremskynde sagen.
 Den 18. november 1994 partshørte  

 Arbejdsskadestyrelsen A og bad om eventuelle bemærkninger inden 2 uger.
 Den 8. december 1994 traf  

 Arbejdsskadestyrelsen afgørelse om As erhvervsevnetabsprocent.  

 Arbejdsskadestyrelsen  

 skrev:
 ...
Vi vurderer, at Deres tab af  

 erhvervsevne er 45 procent.
Det betyder, at De fra den 1. februar 1995 vil få  

 en løbende erstatning på 5.011 kr.
Dette beløb reguleres den 1. april hvert  

 år  

 og beskattes som almindelig indkomst.
 ...
Afgørelsen om erhvervsevnetab  

 er truffet på grundlag af de sociale oplysninger, der er indhentet.
Vi har  

 lagt  

 vægt på, at arbejdsskaden efter vores skøn svarende til ca. 45 procent har  

 været årsag til Deres arbejdsophør og overgang til forskud på førtidspension.  

 Erstatningen er fastsat svarende hertil.
Der er i denne sammenhæng lagt vægt  

 på, at der er konkurrerende og forudbestående lidelser, som også har været  

 årsag til Deres førtidspensionering.
 ...
De bestemmelser i loven om  

 arbejdsskadeforsikring, der har betydning for afgørelsen, er trykt bagest i  

 dette brev.
Det gælder § 27 om erhvervsevnetab, § 29, stk. 1, om  

 genoptagelse,  

 § 29, stk. 2, om modtagerens oplysningspligt og § 37 om årslønsfastsættelse.  

 I  

 loven om forsikring mod følger af arbejdsskade gælder det § 44, stk. 1, om  

 udbetaling og § 55 om klagemulighed. Forsikringsselskabet Y ankede  

 den 20. december 1994 Arbejdsskadestyrelsens afgørelse af 8. december 1994  

 vedrørende erhvervsevnetab til Den Sociale Ankestyrelse, idet selskabet mente  

 at erhvervsevnetabet burde nedsættes fra 45 pct. til 25 pct.
 I skrivelse af 7. februar  

 1995 meddelte Revaliderings- og Pensionsnævnet for Viborg Amt A at nævnet  

 havde tilkendt hende mellemste førtidspension i henhold til § 14, stk. 2, nr.  

 1, i lov om social pension; Arbejdsskadestyrelsen modtog den 10. februar 1995  

 en kopi af denne afgørelse fra A.
 I brev af 22. februar 1995  

 skrev forbundet bl.a. følgende til Den Sociale Ankestyrelse:
 Yderligere oplysninger til  

 sagen:
Skadelidte har oplyst, at hun  

 har sendt kopi af tilkendelsen af mellemste FP ind til jer.
Pensionen er  

 tilkendt med virkning fra 1/9-94.
 Forsikringsselskabet har  

 efter det oplyste anket over den tilkendte erhvervsevnetabserstatning på 45%,  

 hvilket undrer os meget.
 Arbejdsskadestyrelsen har jo  

 netop vurderet erstatningen nedsat med 1/3 på grund af forudbestående  

 lidelse,  

 hvilket Arbejdsskadestyrelsen også gjorde med ménerstatningen, der ligeledes  

 blev nedsat med 1/3.
 Dette blev stadfæstet af Den  

 Sociale Ankestyrelse.
 Vi mener derfor, at de 45% må  

 være helt efter reglerne, når hun er tilkendt den mellemste FP.
 Der gøres iøvrigt opmærksom  

 på, at speciallæge (B), U-by, vurderer hendes erhvervsevne nedsat med 4/5 =  

 80%.
Der henvises iøvrigt til  

 pensionssagen og de øvrige lægelige akter. Den Sociale Ankestyrelse  

 meddelte den 14. juni  

 1995 A  

 sin afgørelse vedrørende hendes erhvervsevne.
Ankestyrelsen skrev bl.a.  

 følgende:
 Ankestyrelsen finder, at  

 (A)s erhvervsevne er nedsat med 35% som følge af arbejdsskaden.
 Ankestyrelsen har været  

 opmærksom på, at De har fået tilkendt mellemste førtidspension, hvilket efter  

 pensionslovens regler svarer til en nedsættelse af erhvervsevnen med mindst  

 2/3.
 Ankestyrelsen har lagt vægt  

 på, at De udover arbejdsskaden i form af en diskusprolaps i halshvirvelsøjlen  

 har gigtforandringer i ryggen og slidgigt i nakken samt følger efter  

 blodpropper i hjernen.
 Ankestyrelsen har skønnet, at  

 erhvervsnedsættelsen som følge af arbejdsskaden svarer til ca. halvdelen af  

 den  

 samlede nedsættelse af erhvervsevnen.
 Ankestyrelsen ændrer således  

 Arbejdsskadestyrelsens afgørelse.
 ...
 Grundlaget for afgørelsen:
 I brev af 20. december 1994  

 har De klaget over Arbejdsskadestyrelsens afgørelse af 8. december 1994 om  

 den  

 arbejdsskade, som (A) har pådraget sig under arbejde som faglært sygehjælper  

 for (plejehjemmet X).
 Ved Arbejdsskadestyrelsens  

 afgørelse fik (A) tilkendt erstatning for tab af erhvervsevne på 45%.
 Arbejdsskadestyrelsen har  

 samtidig besluttet at tage spørgsmålet om erstatning for erhvervsevnetab op  

 til  

 en ny vurdering 1. maj 1995.
Arbejdsskadestyrelsen har ved  

 afgørelsen lagt vægt på, at der nu udbetales forskud på mellemste  

 førtidspension.
Der er forudbestående og konkurrerende lidelser, som også har  

 været medvirkende til indstillingen til mellemste førtidspension.
 ...
 Den 23. januar 1990 var (A)  

 udsat for den arbejdsulykke, som senere blev anerkendt som en arbejdsskade.
 ...
I januar 1991 blev (A)  

 opereret for en diskusprolaps.
Hun lider stadig af følgerne efter denne  

 operation.  

 I september 1991 blev (A) afskediget på grund af for mange sygedage.
 ...
 I marts 1995 blev (A)  

 tilkendt mellemste førtidspension.
I december 1993 blev (A)  

 tilkendt en ménerstatning på 10%. Der blev henvist til, at hun har  

 konkurrerende  

 og forudbestående lidelser.
Arbejdsskaden blev fastsat til at være årsag til  

 2/3 af (A)s helbredsmæssige gener.
Denne afgørelse blev stadfæstet af  

 Den Sociale  

 Ankestyrelse i april 1994.
 De helbredsmæssige følger af  

 arbejdsskaden er bl.a. beskrevet i speciallægeerklæring fra overlæge i  

 neurokirurgi (B) af 3. oktober 1993, resultat af MR-skanning fra (R-by)  

 Sygehus  

 af 5. marts 1993 samt de i sagen foreliggende pensionsakter.
 I klagen har De bl.a. anført,  

 at De (forsikringsselskabet; min bemærkning) finder erhvervsevnetabet sat for  

 højt, når der henses til, at der kun er fastsat en méngrad på 10%. Man mener,  

 at et erhvervsevnetab på 25% må være mere rimeligt.
 Under behandlingen af sagen  

 har Ankestyrelsen modtaget supplerende oplysninger om (A)s pensionssag  

 fra  

 Revaliderings- og Pensionsnævnet i Viborg Amt om tilkendelse af mellemste  

 førtidspension.
 Ved behandlingen af sagen i  

 Ankestyrelsen har der deltaget rådgivende speciallæge.
 Lovgrundlaget for afgørelsen:
Sagen er bedømt efter  

 arbejdsskadeforsikringslovens § 27, stk. 1 og 2, om erstatning for tab af  

 erhvervsevne. På baggrund af en henvendelse  

 fra forbundet skrev Den Sociale Ankestyrelse den 25. juli 1995 bl.a. følgende  

 til forbundet:
 Forbundets brev af 22.  

 februar 1995 indgik i behandlingen af sagen.
 Ankestyrelsen var opmærksom  

 på, at overlæge (B) havde vurderet, at erhvervsevnen var nedsat groft regnet  

 til ca. 4/5 af normalfunktion på grundlag af samtlige lidelser.
 Ankestyrelsen lagde ved  

 afgørelsen til grund, at der var tilkendt mellemste førtidspension ved  

 nævnets  

 afgørelse den 7. februar 1995.
 Denne afgørelse, der er  

 vejledende ved bedømmelse af tab af erhvervsevne, betyder, at erhvervsevnen i  

 pensionsmæssig henseende skønnes nedsat med omkring 2/3.
 Ifølge overlæge (B)s  

 erklæring havde pågældende udover følger af arbejdsskaden en gigtlidelse, der  

 ikke var arbejdsbetinget samt følger efter blodpropper i hjernen.
Ankestyrelsen vurderede, at  

 ca. halvdelen af den samlede erhvervsnedsættelse, der i pensionssagen var  

 vurderet til 2/3, skyldtes arbejdsskaden. 5. september 1995 skrev  

 Arbejdsskadestyrelsen til A.
Den Sociale Ankestyrelses afgørelse i sagen var  

 tidsmæssigt faldet sammen med den revision pr. 1. maj 1995 som  

 Arbejdsskadestyrelsen havde nævnt i styrelsens afgørelse af 8. december 1994.  

 Arbejdsskadestyrelsen meddelte derfor at revisionssagen var bortfaldet.  

 Arbejdsskadestyrelsen anførte videre at styrelsen havde lagt vægt på at man  

 nu  

 vurderede sagen på samme måde som Den Sociale Ankestyrelse.
 I forbindelse med at A var  

 til arbejdsprøvning på revalideringsinstitutionen V, blev der af psykolog C  

 udarbejdet en psykologerklæring om A dateret 28. juni 1994. Af erklæringen  

 fremgik bl.a.:
  

  

 Konklusion Det drejer sig om en 44-årig  

 kvinde, der er psykologisk undersøgt som led i arbejdsprøvning på  

 (revalideringsinstitutionen V). Hun findes ved testning med Raven at være i  

 besiddelse af intellektuelle ressourcer lidt under midten i normalområdet.  

 Der findes  

 ikke ved de anvendte prøver tegn til kognitive forstyrrelser som følge af  

 organisk hjerneskade, og nogen alvorligere psykisk lidelse foreligger ikke.  

 En  

 funktionel overbygning på de somatiske problemer er dog sandsynlig.
Det synes  

 urealistisk at forestille sig, at hun skulle blive i stand til at genoptage  

 sit  

 hidtidige arbejde, og resultatet af arbejdsprøvningen tegner et pessimistisk  

 billede af revalideringsmulighederne.
Uddannelse mener jeg ikke kan komme på  

 tale som nogen realistisk revalideringsplan.
Man må vurdere sagen med henblik  

 på førtidspension. Den 30. november 1995 bad  

 forbundet Den Sociale Ankestyrelse om en yderligere begrundelse for  

 styrelsens  

 afgørelse af 14. juni 1995 om As erhvervsevnetab.
Forbundet bad særligt  

 på  

 baggrund af psykologerklæringen styrelsen om at genoptage sagen.
Forbundet  

 anførte bl.a. at A ikke havde været klar over at hun havde haft en blodprop i  

 hjernen, og at hun aldrig havde haft men efter denne blodprop.
Den Sociale Ankestyrelse  

 meddelte ved brev af 29. januar  

 1996 A  

 at sagen ikke ville blive genoptaget.
Styrelsen skrev bl.a. følgende:
 Ved anerkendelsen (af  

 arbejdsskaden; min bemærkning) er der taget forbehold for en forudbestående  

 lidelse, blodpropper i hjernen, som ikke er arbejdsbetingede. (A) har ikke  

 tidligere haft mén af blodpropperne, og de har ikke været arbejdshindrende.
 Endelig henvises der til en  

 psykologisk test, som er udført i forbindelse med skadelidtes  

 revalideringssag.  

 Denne test foretaget den 28. juni 1994 er vedlagt Deres brev.
 Ankestyrelsen har på baggrund  

 af de nye oplysninger sendt sagen til vurdering hos en neurologisk  

 lægekonsulent.
 På baggrund af den nye  

 lægelige vurdering finder Ankestyrelsen ikke, at der er grundlag for at  

 genoptage sagen.
 Ankestyrelsen fastholder sin  

 afgørelse om, at (A)s tab af erhvervsevne må halveres i forhold til  

 Arbejdsskadestyrelsens  

 afgørelse, da der er forudbestående lidelser, i form af følger efter  

 blodpropper  

 i hjernen og en gigtlidelse, som også har haft betydning for tilkendelse af  

 mellemste førtidspension, og den dermed trufne afgørelse om, at skadelidtes  

 erhvervsevne er nedsat med omkring 2/3.
Ankestyrelsen finder ikke, at  

 blodpropperne i hjernen kan være forårsaget af arbejdsskadens følger. Den 12. marts 1996 klagede  

 Forbundet af Offentligt Ansatte til mig på vegne af A.
Forbundet skrev bl.a.  

 at  

 A ikke havde haft nedsat erhvervsevne forud for arbejdsskaden, og at det  

 derfor  

 ikke var korrekt at nedsætte hendes erhvervsevnetabserstatning med 50 pct.  

 Forbundet skrev videre at A ikke havde haft varige men efter eventuelle  

 blodpropper.
Forbundet anførte tillige at Den Sociale Ankestyrelse i sin  

 afgørelse pludselig havde henvist til en gigtlidelse hos A som skulle have  

 haft betydning i sagen hvilket ikke var korrekt.
 Den 3. april 1996 skrev jeg  

 følgende til forbundet:
 ...
 I anledning af forbundets  

 brev af 12. marts 1996 skal jeg meddele at en klage til ombudsmanden skal  

 være  

 indgivet inden 1 år efter, at forholdet er begået,  

 (ombudsmandslovens § 6,  

 stk. 2). Jeg er derfor afskåret fra at foretage en undersøgelse af Den  

 Sociale  

 Ankestyrelses afgørelse af 8. juli 1993, Arbejdsskadestyrelsens afgørelse af  

 23. december 1993, Den Sociale Ankestyrelses afgørelse af 8. april 1994 og  

 Revaliderings- og Pensionsnævnet for Viborg Amts afgørelse af 7. februar  

 1995.
 Min behandling af (A)s sag  

 vil derfor alene vedrøre Arbejdsskadestyrelsens afgørelse af 8. december 1994  

 som blev ændret ved Den Sociale Ankestyrelses afgørelse af 14. juni 1995,  

 samt  

 Ankestyrelsens afvisning af at genoptage sagen i brev af 29. januar 1996.
 ...
Jeg gør dog allerede nu  

 forbundet og (A) opmærksom på at jeg ikke har forudsætninger for at tage  

 stilling til spørgsmål som kræver lægelig fagkundskab ... Den Sociale Ankestyrelse har  

 haft lejlighed til at udtale sig om forbundets klage efter forud indhentet  

 udtalelse fra Arbejdsskadestyrelsen.
 Arbejdsskadestyrelsen anførte  

 bl.a. følgende i udtalelse af 23. april 1996:
 Arbejdsskadestyrelsen traf  

 ved brev af 23. december 1993 afgørelse om varigt mén i (A)s  

 arbejdsskadesag  

 efter skade den 23. januar 1990.
 Ved afgørelsen om varigt mén  

 lagde vi vægt på, at (A) ved ulykken havde fået et indirekte nakketraume, som  

 havde medført en operation for prolaps.
 Vi lagde ved afgørelsen vægt  

 på, at (A) forud for ulykken havde haft gener fra nakken efter et traume i  

 1989, og at der ved MR-scanning var påvist degenerative forandringer i  

 nakken,  

 der ikke kunne skyldes følger efter ulykken.
 Vi vurderede herefter, at  

 (A)s samlede mén for nakke-generne var 15 procent, men at 1/3 af disse  

 måtte  

 stamme fra den forudbestående lidelse.
 Ved brev af 8. december 1994  

 traf vi afgørelse om erhvervsevnetab i sagen.
 Ved afgørelsen lagde vi vægt  

 på, at (A) var tildelt forskud på mellemste førtidspension.
 Af grundlaget for  

 pensionsindstillingen fremgår det, at indstillingen skete med baggrund i  

 (A)s  

 lidelser i form af prolaps i nakken og blodpropper i hjernen.
 Ud fra en samlet vurdering af  

 lidelserne og disses indflydelse på erhvervsevnen vurderede vi, at (A)s  

 samlede tab af erhvervsevne var 65 procent.
Af disse 65 procent vurderede  

 vi, at 1/3 ikke kunne henføres på forhold, der skyldtes arbejdsskaden, idet  

 (A)  

 forud for skaden havde haft gener fra ryggen, samt havde haft blodpropper i  

 hjernen. Af udtalelse af 13. juni 1996  

 fra Den Sociale Ankestyrelsen fremgik bl.a. følgende:
 Ankestyrelsen bemærker, at  

 følgerne efter arbejdsskaden er en discusprolaps i halshvirvelsøjlen, der har  

 bevirket operation.
 Udover følgerne af  

 arbejdsskaden er konstateret degenerative forandringer i nakken, lavtsiddende  

 lændesmerter samt følger efter blodpropper i hjernen.
 Blodpropperne har ifølge  

 speciallægeerklæring den 3. oktober 1993 medført højresidige gener.
Ankestyrelsen må medgive, at  

 det ikke er korrekt i afgørelsen den 14. juni 1995 anført, at der er  

 gigtforandringer i ryggen.
Det er nævnt i akter fra pensionssagen, at der er  

 påvist lavtsiddende lændesmerter udstrålende til venstre ben.
 Der er tilkendt mellemste  

 førtidspension, hvorefter erhvervsevnen i pensionssagen er vurderet nedsat  

 med  

 omkring 2/3.
 Ankestyrelsen har skønnet, at  

 de lidelser, der ikke skyldes arbejdsskaden, udgør ca. halvdelen af  

 nedsættelse af erhvervsevnen.
Ved bedømmelse af tab af  

 erhvervsevne er Ankestyrelsen ikke bundet af vægtning af forbeholdet i sagen  

 om  

 mén, idet der er tale om to forskellige vurderinger. Forbundet fik lejlighed til  

 at komme med bemærkninger til Arbejdsskadestyrelsens og Den Sociale  

 Ankestyrelses udtalelser.
I brev af 4. juli 1996 skrev forbundet bl.a.  

 følgende:
 Ingen af brevene svarer  

 overhovedet på de nye oplysninger, som er fremsendt, psykologerklæringen, som  

 konkluderer, at der ikke er varige mén efter de fundne blodpropper.
 Skadelidte har aldrig vidst,  

 at hun havde haft blodpropper, førend de konstateres ved MR-scanning i 1990.
 Jeg henviser iøvrigt til mine  

 breve vedr. sagen, specielt brevet til ombudsmanden den 12/3-96 og brevet til  

 Den Sociale Ankestyrelse, den 30/11-95.
 I brevet fra Den Sociale  

 Ankestyrelse står der, at hun har fået højresidige gener efter blodpropperne.
 Det passer ikke.
 Skadelidte fortæller, at det  

 var fra skaden i nakken (arbejdsskaden), hun fik de højresidige gener, men  

 det  

 var først efter, at hun forsøgte at genoptage arbejde i 1992, at hun fik  

 disse  

 gener i højre siden.
 Inden da havde hun ingen  

 gener i højre side.
 Og blodpropperne var  

 konstateret ved MR-scanning i 1990, og da havde hun ingen højresidige gener.
Hun har som sagt aldrig kendt  

 til disse blodpropper, og de har ikke været arbejdshindrende for hende.
Har  

 aldrig påvirket hende, hvilket altså er bevist gennem psykologerklæringen.
Og det er disse nye oplysninger,  

 vi ønsker at der skal tages stilling til i sagen, både vedr. mén og vedr.  

 erhvervsevnetab. Ombudsmandens udtalelse 1. Ombudsmandens vurderingsgrundlag I mit brev af 3. april 1996 oplyste jeg forbundet om vurderingsgrundlaget for  

 min undersøgelse af forbundets klage af 12. marts 1996. Jeg skrev blandt  

 andet til forbundet at flere af de forhold forbundet klagede over, lå over et  

 år tilbage, og at jeg efter ombudsmandsloven ikke kunne tage stilling til  

 disse forhold.
Min undersøgelse har derfor kun vedrørt Arbejdsskadestyrelsens  

 afgørelse af 8. december 1994 om erhvervsevnetab, Den Sociale Ankestyrelses  

 afgørelse af 14. juni 1995 om erhvervsevnetab og Den Sociale Ankestyrelses  

 afslag på forbundets anmodning om at genoptage sagen om erhvervsevnetab af  

 29. januar 1996.
Jeg skrev også til forbundet at jeg ikke har forudsætninger for at tage  

 stilling til spørgsmål som kræver lægelig fagkundskab.
En kontrol af de  

 lægefaglige vurderingers rigtighed kræver en fagkundskab som jeg som  

 ombudsmand ikke har.
Det følger heraf at jeg kun i begrænset omfang kan tage  

 stilling til afgørelser der helt eller delvis bygger på lægefaglig viden.
 Fastsættelsen af (A)s erhvervsevnetab, herunder spørgsmålet om  

 forudbestående lidelser og spørgsmålet om der foreligger sådanne særlige  

 omstændigheder der kan begrunde at en sag genoptages, beror for en stor del  

 på lægefaglige vurderinger jeg ikke har faglige forudsætninger for at tage  

 stilling til.
2. Retsgrundlaget Lov om forsikring mod følger af arbejdsskade, lov nr. 390 af 20. maj 1992,  

 indeholder i § 70 og § 71, stk. 1 og 2, følgende overgangsregler:
   

  

 § 70.  

  

 Loven træder i kraft den 1. januar 1993.
Stk. 2.  

  

 Loven anvendes på 1)  

 	  

 arbejdsulykker og  

 kortvarige skadelige påvirkninger, der indtræder på ikrafttrædelsesdatoen  

 eller senere, og 2)  

 	  

 erhvervssygdomme, der  

 anmeldes på ikrafttrædelsesdatoen eller senere.
 § 71.  

  

 Samtidig ophæves lov om arbejdsskadeforsikring, jf. lovbekendtgørelse  

 nr. 450 af 25. juni 1987 med senere ændringer.
Stk. 2.  

  

 Lov om arbejdsskadeforsikring anvendes dog fortsat på 1)  

 	  

 arbejdsulykker og  

 kortvarige skadelige påvirkninger, der er indtruffet før denne lovs  

 ikrafttræden,  

 og 2)  

 	  

 erhvervssygdomme mv,  

 der er anmeldt før denne lovs ikrafttræden.
 (A)s arbejdsulykke fandt  

 sted i 1990 og blev anmeldt til Arbejdsskadestyrelsen det samme år.
Det  

 følger  

 herefter af § 71, stk. 2, jf. stk. 1, i lov nr. 390 af 20. maj 1992, at  

 lovgrundlaget er lovbekendtgørelse nr. 450 af 25. juni 1987 som senest ændret  

 ved lov nr. 407 af 6. juni 1991.
 Lov om arbejdsskadeforsikring,  

 jf. lovbekendtgørelse nr. 450 af 25. juni 1987 som senest ændret ved lov nr.  

 407 af 6. juni 1991, (herefter kaldet arbejdsskadeforsikringsloven)  

 indeholder bl.a. følgende bestemmelser:
   

  

 § 9.  

  

 Ved arbejdsskade forstås i loven:
1)  

 	  

 ulykkestilfælde, som  

 skyldes arbejdet eller de forhold, hvorunder dette foregår, ...   

  

 § 13.  

  

 Et påvist tab af erhvervsevne, et varigt mén eller en persons  

 død anses for at være en følge af arbejdsskaden, medmindre overvejende  

 sandsynlighed taler herimod.   

  

 Erstatning for tab af erhvervsevne § 27.  

  

 Har en arbejdsskade medført nedsættelse af skadelidtes evne  

 til at skaffe sig indtægt ved arbejde, tilkommer der ham erstatning for tab  

 af  

 erhvervsevne.
Erstatning ydes dog ikke, såfremt erhvervsevnetabet er mindre  

 end 15 pct.
 Stk. 2.  

  

 Ved bedømmelsen af erhvervsevnetabet skal Arbejdsskadestyrelsen  

 tage hensyn til skadelidtes muligheder for at skaffe sig indtægt ved sådant  

 arbejde, som med rimelighed kan forlanges af ham efter hans evner,  

 uddannelse,  

 alder og muligheder for erhvervsmæssig omskoling og optræning.
... Det fremgår af sammenhængen  

 mellem de citerede bestemmelser at det er en betingelse for  

 erhvervsevnetabserstatning  

 at den skadesbegivenhed der anmeldes som arbejdsskade, skal være forvoldt  

 af arbejdet eller arbejdsforholdene.
Det er også en betingelse at det er  

 skadebegivenheden der har resulteret i helbredsforringelse.
Det følger videre  

 af bestemmelserne at erhvervsevnetabserstatningen nedsættes hvis skadelidtes  

 situation ikke udelukkende skyldes arbejdsskaden.
 Det anførte indebærer at der  

 i den konkrete sag kun skal ydes fuld erstatning efter  

 arbejdsskadeforsikringsloven  

 hvis (A)s arbejdsulykke den 23. januar 1990 har forårsaget hele  

 (A)s erhvervsevnetab.
3. Arbejdsskadestyrelsens og Den Sociale Ankestyrelses afgørelser om  

 erhvervsevnetabet Arbejdsskadestyrelsen traf  

 den 8. december 1994 afgørelse om (A)s erhvervsevnetab; ved afgørelsen  

 fandt  

 styrelsen at et erhvervsevnetab på 45 pct. kunne henføres til arbejdsskaden.  

 Den Sociale Ankestyrelse meddelte den 14. juni 1995 at Ankestyrelsen fandt at  

 (A)s erhvervsevne kun var nedsat med 35 pct. som følge af  

 arbejdsskaden.
 Ved myndighedernes afgørelser  

 om (A)s erhvervsevnetab har myndighederne dels måttet foretage en  

 vurdering  

 af (A)s  

  

 samlede  

  

 erhvervsevnetab,  

 dels en vurdering af hvor stor en del af det samlede erhvervsevnetab som  

 skyldes  

  

 andre årsager  

  

 end  

 arbejdsskaden.
Begge disse vurderinger  

 bygger på en fagkundskab af hovedsagelig lægefaglig art som jeg ikke har  

 faglige forudsætninger for at kritisere, medmindre der foreligger en juridisk  

 mangel.
Myndighedernes begrundelser i sagen er imidlertid så mangelfulde at  

 jeg ikke ser mig i stand til at foretage en endelig vurdering af selve  

 afgørelsen, jf. nærmere pkt. 5 nedenfor.
Jeg skal herved særligt  

 bemærke at både Arbejdsskadestyrelsen og Den Sociale Ankestyrelse er  

 berettiget  

 og forpligtet til at foretage en selvstændig vurdering af sagen, og at der  

 hos  

 begge instanser har medvirket interne lægeligt sagkyndige.
Det forhold at Den  

 Sociale Ankestyrelse har anlagt en anden  og for (A) mere ugunstig  

  fagkyndig  

 vurdering af størrelsen af det erhvervsevnetab som arbejdsskaden har  

 forårsaget, kan således ikke i sig selv give mig grundlag for at kritisere  

 Den  

 Sociale Ankestyrelses afgørelse.
Derimod kan dette forhold skærpe kravet til  

 Ankestyrelsens begrundelse, jf. nærmere pkt. 5.3.3. nedenfor.
4. Den Sociale Ankestyrelses afslag på at genoptage sagen om erhvervsevnetab Den 29. januar 1996 afslog  

 Den Sociale Ankestyrelse at genoptage sagen om (A)s erhvervsevnetab.
 Lov nr. 390 af 20. maj 1992  

 om forsikring mod følger af arbejdsskade indeholder i § 24, stk. 1, følgende  

 bestemmelse:
  

  

 § 24.  

  

 Har skadelidte eller de efterladte fået meddelelse om, at  

 skadetilfældet eller dødsfaldet ikke er omfattet af loven, kan sagen  

 genoptages  

 inden 5 år fra meddelelsens dato. Lov om arbejdsskadeforsikring  

 (jf. lovbekendtgørelse nr. 450 af 25. juni 1987 som senest ændret ved lov nr.  

 407 af 6. juni 1991) indeholder i § 29, stk. 1, 1. pkt., følgende  

 bestemmelse:
§ 29.  

  

 Skønner Arbejdsskadestyrelsen, at de omstændigheder, der har  

 været bestemmende for fastsættelsen af erstatning efter §§ 27 og 28, har  

 forandret sig væsentligt, kan erstatningsspørgsmålet genoptages inden for en  

 frist af 5 år fra erstatningens første fastsættelse. Udtrykkelige lovbestemmelser  

 om genoptagelse suppleres af de ulovbestemte forvaltningsretlige regler om  

 genoptagelse, jf.
Karsten Loiborg mfl., Forvaltningsret (1994), s. 608ff  

 (særligt s. 611ff). På det område som reguleres af de ulovbestemte  

 genoptagelsesregler,  

 må det antages at en part har retskrav på genoptagelse og ny  

 realitetsbehandling af sagen i tilfælde hvor der i forbindelse med  

 genoptagelsesanmodningen fremkommer nye faktiske oplysninger af så væsentlig  

 betydning for sagen at der er en vis sandsynlighed for at sagen ville have  

 fået  

 et andet udfald hvis oplysningerne havde foreligget i forbindelse med  

 myndighedernes oprindelige stillingtagen til sagen.
Ligeledes må en part  

 antages at have krav på genoptagelse hvis der (typisk efterfølgende)  

 fremkommer væsentlige nye retlige forhold - dvs. en væsentlig ændring med  

 tilbagevirkende kraft i det retsgrundlag der forelå på tidspunktet for den  

 oprindelige afgørelse.
Afgørelsen af hvorvidt der er  

 grundlag for at genoptage en sag, hviler således på en vurdering af om der i  

 forhold til den oprindelige behandling er fremkommet væsentlige nye  

 oplysninger som må antages at kunne medføre en ændret vurdering af sagen.
Den  

 Sociale Ankestyrelse har derfor skullet forholde sig til om forbundets  

 henvisning  

 til særligt psykologerklæringen af 28. juni 1994 og til (A)s manglende  

 erkendelse af en blodprop i hjernen, kunne give grundlag for en ny behandling  

 af hele sagen.
Vurderingen af hvorvidt der i  

 de nye oplysninger var grundlag for en genoptagelse af sagen, kræver en  

 fagkundskab jeg som ombudsmand ikke har.
Den Sociale Ankestyrelse har i  

 afgørelsen af 29. januar 1996 oplyst at de nye oplysninger har været forelagt  

 en neurologisk lægekonsulent.
 Den Sociale Ankestyrelses  

 begrundelse er imidlertid så mangelfuld at jeg ikke ser mig i stand til  

 endeligt at vurdere om jeg vil kunne kritisere at Ankestyrelsen den 29.  

 januar  

 1996 afslog at genoptage sagen, jf. pkt. 5 straks nedenfor.
5. Arbejdsskadestyrelsens og Den Sociale Ankestyrelses begrundelser 5.1. Forvaltningsloven  

 indeholder i § 24 følgende bestemmelser om indholdet af en begrundelse:
En begrundelse for en  

 afgørelse skal indeholde en henvisning til de retsregler, i henhold til  

 hvilke  

 afgørelsen er truffet.
I det omfang, afgørelsen efter disse regler beror på  

 et  

 administrativt skøn, skal begrundelsen tillige angive de hovedhensyn, der har  

 været bestemmende for skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk. 3.  

  

 Begrundelsens indhold kan begrænses, i det omfang partens  

 interesse i at kunne benytte kendskab til denne til varetagelse af sit tarv  

 findes at burde vige for afgørende hensyn til den pågældende selv eller til  

 andre private eller offentlige interesser, jfr. §  

 15. En tilstrækkelig begrundelse  

 må fremstå som en fyldestgørende forklaring på hvorfor afgørelsen har fået  

 det  

 pågældende indhold, og myndigheden har i et vist omfang pligt til at forholde  

 sig til (relevante) partsanbringender, jf.
Hans Gammeltoft-Hansen mfl.,  

 Forvaltningsret (1994), s.  

 371f.
5.2.1. Forvaltningslovens §  

 24, stk. 1, 1. pkt., kræver at en begrundelse  

  

 henviser til de retsregler  

  

 i henhold til hvilke afgørelsen er  

 truffet.
Denne henvisning må være præcis, jf. bl.a.
Folketingets Ombudsmands  

 beretning for året 1990, s. 339ff (særligt s. 359, sp. 1).
5.2.2. I Arbejdsskadestyrelsens  

 afgørelse af 8. december 1994 er henvist til lov om  

 arbejdsskadeforsikring  

 og § 27 om erhvervsevnetab.
Som det fremgår ovenfor, er  

 Arbejdsskadestyrelsens afgørelse truffet på baggrund af lovens § 9, stk. 1,  

 nr. 1, og § 27, stk. 1-2. Arbejdsskadestyrelsens henvisning til (hele) § 27  

 er  

 ikke tilstrækkelig præcis til at opfylde kravet i forvaltningslovens § 24,  

 stk.  

 1, 1. pkt.
Det antages almindeligvis at  

 det i tilfælde hvor der findes en entydig, almindelig betegnelse for en lov  

 som er kendt for parten, vil være tilstrækkeligt at henvise til loven ved  

 denne  

 betegnelse, jf.
John Vogter, Forvaltningsloven med kommentarer (1992), s.  

 279,  

 og Hans Gammeltoft-Hansen mfl., Forvaltningsret (1994), s. 368.  

 Arbejdsskadeforsikringsloven må vel som udgangspunkt anses for en sådan  

 almindeligt kendt lov.
I den konkrete sag blev Arbejdsskadestyrelsens  

 afgørelse  

 af 8. december 1994 efter arbejdsskadeforsikringsloven (jf. lovbekendtgørelse  

 nr. 450 af 25. juni 1987 som senest ændret ved lov nr. 407 af 6. juni 1991) i  

 relation til arbejdsulykken i 1990 imidlertid truffet  

  

 efter  

  

 vedtagelsen, kundgørelsen (i Lovtidende A, 1992, hæfte 72,  

 udgivet 21. maj 1992) og ikrafttræden (den 1. januar 1993) af en ny  

 arbejdsskadeforsikringslov  

 (lov nr. 390 af 20. maj 1992 om forsikring mod følger af arbejdsskade, jf.  

 lovens § 70, stk. 1, der er citeret ovenfor). På denne baggrund må jeg finde  

 det beklageligt at Arbejdsskadestyrelsen ikke henviste til lovens nr. og dato  

 i Lovtidende, og herunder til den seneste (relevante) ændring af loven.
 5.2.3. Den Sociale  

 Ankestyrelse har i sin skrivelse af 14. juni 1995 henvist til  

 arbejdsskadeforsikringslovens § 27, stk. 1 og 2, om erstatning for tab  

 af  

 erhvervsevne som grundlag for afgørelsen af erhvervsevnetabet i  

 relation til  

 arbejdsulykken i 1990. Ankestyrelsens afgørelse blev truffet efter  

 vedtagelsen,  

 kundgørelsen og ikrafttræden (den 1. januar 1993) af en ny  

 arbejdsskadeforsikringslov  

 (lov nr. 390 af 20. maj 1992 om forsikring mod følger af arbejdsskade).
 Af de ovenfor under pkt.  

 5.2.2. nævnte grunde må jeg finde det beklageligt at Den Sociale Ankestyrelse  

 ikke henviste til lovens nr. og dato i Lovtidende, og herunder til den  

 seneste  

 (relevante) ændring af loven.
 5.3.1. Beror en afgørelse   

 som den foreliggende  på et administrativt skøn, kræver  

 forvaltningslovens §  

 24, stk. 1, 2. pkt., at begrundelsen skal  

  

 angive  

 de hovedhensyn  

  

 der har været bestemmende for skønsudøvelsen, jf. herved  

 bl.a. også den sag som er omtalt i Folketingets Ombudsmands beretning for  

 året  

 1993, s. 225.
 5.3.2. Arbejdsskadestyrelsens  

 afgørelse af 8. december 1994 indeholder ikke en angivelse af hvilke  

 hovedhensyn Arbejdsskadestyrelsen har lagt vægt på ved vurderingen af  

 (A)s  

 samlede erhvervsevnetab, eller en angivelse af hvilke hovedhensyn  

 Arbejdsskadestyrelsen har lagt vægt på ved vurderingen af hvor stor en del af  

 det samlede erhvervsevnetab som skyldes andre årsager end arbejdsskaden.  

 Dette  

 må jeg finde beklageligt.
 5.3.3. Den Sociale  

 Ankestyrelses afgørelse af 14. juni 1995 indeholder ikke en nærmere angivelse  

 af hvilke hovedhensyn Ankestyrelsen har lagt vægt på ved vurderingen af  

 (A)s  

 samlede erhvervsevnetab, eller en nærmere angivelse af hvilke hovedhensyn  

 Arbejdsskadestyrelsen har lagt vægt på ved vurderingen af hvor stor en del af  

 det samlede erhvervsevnetab som skyldes andre årsager end arbejdsskaden.
Arbejdsskadestyrelsen havde  

 ved sin afgørelse fundet at arbejdsskaden havde bevirket et erhvervsevnetab  

 på  

 45 pct.
Forsikringsselskabet havde indbragt sagen for Den Sociale  

 Ankestyrelse  

 med påstand om at erhvervsevnetabet blev nedsat til 25 pct.
Den Sociale  

 Ankestyrelse  

 vurderede erhvervsevnetabet til 35 pct.
Der er som udgangspunkt  

 ingen retlige hindringer for at Den Sociale Ankestyrelse kan anlægge en anden  

 erhvervsevnetabsvurdering end Arbejdsskadestyrelsen.
I forbindelse med en  

 ændring af erhvervsevnetabsvurderingen til skade for skadelidte må det  

 imidlertid efter forvaltningslovens § 24, stk. 1, 2. pkt., kræves at der som  

 led i begrundelsen angives de hovedhensyn som har ført til en ændret  

 vurdering  

 af erhvervsevnetabsprocenten - det være sig nærmere angivne nye oplysninger i  

 sagen, en angivelse af at Den Sociale Ankestyrelse (også) har lagt vægt på  

 nærmere angivne oplysninger som ikke har været tillagt væsentlig betydning af  

 Arbejdsskadestyrelsen, eller en forklaring på hvorfor Den Sociale  

 Ankestyrelse  

 har tillagt de samme relevante oplysninger en anden betydning end  

 Arbejdsskadestyrelsen.
Det forhold at vurderingen af  

 erhvervsevnetabet beror på et skøn af bl.a. lægefaglig art, indebærer ikke at  

 det blot kan angives at Den Sociale Ankestyrelse har skønnet en bestemt  

 erhvervsevnetabsprocent.
Begrundelsen skal tillige indeholde en forklaring på  

 hvorledes Ankestyrelsen er nået til det angivne resultat.
Dersom der i denne  

 forklaring indgår ikke almindeligt forståelige fagudtryk, må disse forklares  

 så  

 en ikke fagkyndig modtager må formodes at kunne forstå de elementer der skal  

 indgå i begrundelsen.
 Den Sociale Ankestyrelses  

 begrundelse lever ikke op til disse krav.
 5.4.1. En begrundelse skal  

 endvidere efter forvaltningslovens § 24, stk. 2, i nødvendigt omfang  

 indeholde  

 en angivelse af det  

  

 faktum  

  

 myndigheden har lagt til grund i sagen.
5.4.2. En sådan angivelse  

 findes ikke i Arbejdsskadestyrelsens afgørelse af 8. december 1994. I  

 afgørelsen henvises således i generelle vendinger blot til de sociale  

 oplysninger, der er indhentet og der er konkurrerende og  

 forudbestående  

 lidelser, som også har været årsag til Deres førtidspensionering.
Der  

 er  

 således bl.a. ikke angivet hvilke lidelser der er lagt vægt på, og hvilke  

 oplysninger  

 om disse lidelser som har været væsentlige for erhvervsevnetabsvurderingen.  

 Jeg  

 finder dette forhold beklageligt.
 5.4.3. Den Sociale  

 Ankestyrelse har i sin afgørelse af 14. juni 1995 om det helbredsmæssige  

 faktiske  

 grundlag for afgørelsen anført:
 Ankestyrelsen har lagt vægt  

 på, at De udover arbejdsskaden i form af en diskusprolaps i halshvirvelsøjlen  

 har gigtforandringer i ryggen og slidgigt i nakken samt følger efter  

 blodpropper i hjernen.
 ...
De helbredsmæssige følger af  

 arbejdsskaden er bl.a. beskrevet i speciallægeerklæring fra overlæge i  

 neurokirurgi (B) af 3. oktober 1993, resultat af MR-skanning fra (R-by)  

 Sygehus  

 af 5. marts 1993 samt de i sagen foreliggende pensionsakter. En fyldestgørende begrundelse  

 efter forvaltningslovens § 24, stk. 2, kræver efter min opfattelse ikke blot  

 en  

 angivelse af hvilke lidelser der er lagt vægt på, men også hvilke oplysninger  

 om disse lidelser som har været væsentlige for erhvervsevnetabsvurderingen.  

 Den Sociale Ankestyrelse burde endvidere ikke blot i generelle vendinger have  

 henvist til hvor følgerne af arbejdsskaden er beskrevet, men mere præcist  

 have  

 henvist til hvor såvel følgerne af arbejdsskaden som af (A)s andre  

 helbredsskader  

 var beskrevet.
Den Sociale Ankestyrelses begrundelse opfylder således heller  

 ikke kravet i forvaltningslovens § 24, stk. 2.
Den Sociale Ankestyrelse har  

 både i sin skrivelse af 14. juni 1995 til (A), i Ankestyrelsens skrivelse af  

 25. juli 1995 til forbundet og i Ankestyrelsens skrivelse af 29. januar 1996  

 til forbundet henvist til at (A) skulle have en relevant forudbestående  

 lidelse  

 i form af gigt (i ryggen). Efter at forbundet i klagen til mig udtrykkeligt  

 havde anført at (A) ikke havde en gigtlidelse som angivet, har Ankestyrelsen  

 i  

 udtalelsen af 13. juni 1996 til mig medgivet at det ikke er korrekt i  

 afgørelsen  

 den 14. juni 1995 anført, at der er gigtforandringer i ryggen.
Jeg må  

 finde  

 det beklageligt at Den Sociale Ankestyrelse i sine begrundelser ikke har  

 angivet det relevante faktum korrekt.
At dele af faktum således har været  

 ukorrekt angivet i begrundelsen, betyder efter min mening at det ikke kan  

 udelukkes  

 at Den Sociale Ankestyrelse har befundet sig i en faktisk vildfarelse som  

 muligvis har været af betydning for Ankestyrelsens fastsættelse af  

 erhvervsevnetabsprocenten.
 5.5. Den Sociale Ankestyrelse  

 traf den 29. januar 1996 afgørelse vedrørende forbundets  

 genoptagelsesanmodning.
Som det fremgår af min  

 udtalelse ovenfor (pkt. 4), var der i forbindelse med Den Sociale  

 Ankestyrelses  

 afgørelse af genoptagelsesspørgsmålet flere mulige retsgrundlag.
Den Sociale  

 Ankestyrelse har ikke i sin skrivelse af 29. januar 1996 henvist til det  

 retsgrundlag Ankestyrelsen havde anvendt i forbindelse med afgørelsen, og har  

 herved ikke opfyldt kravet i forvaltningslovens § 24, stk. 1. Dette mener jeg  

 er beklageligt.
Som det også fremgår af min  

 udtalelse ovenfor (pkt. 5.1.), skal en fyldestgørende begrundelse i en vis  

 udstrækning tage stilling til  

  

 partsanbringender.  

  

 Forbundet havde i genoptagelsessagen dels henvist til en psykologerklæring,  

 dels anført at (A) ikke havde været klar over at hun havde haft en blodprop i  

 hjernen og ikke selv havde observeret noget men efter en sådan blodprop.
Jeg  

 må  

 finde det beklageligt at Den Sociale Ankestyrelse ikke i sin afgørelse  

 forholdt  

 sig udtrykkeligt til disse - for sagen relevante - partsanbringender.
En fyldestgørende  

 begrundelse skulle således have angivet grundlaget for at psykologerklæringen  

 ikke kunne føre til en ændring af Den Sociale Ankestyrelses afgørelse, dels  

 have angivet grundlaget for at (A)s forklaring i relation til  

 blodproppen  

 ikke kunne føre til en ændring af afgørelsen.
Hvad førstnævnte  

 (psykologerklæringen)  

 angår, kunne en fyldestgørende begrundelse efter omstændighederne gå ud på at  

 redegøre for hvilke undersøgelser som efter videnskabelig erfaring vil kunne  

 påvise tilstedeværelsen af og virkningen af en blodprop i hjernen.
Hvad  

 sidstnævnte ((A)s forklaring i relation til blodproppen) angår, ville  

 en  

 fyldestgørende begrundelse i princippet enten kunne angå det faktum Den  

 Sociale Ankestyrelse bevismæssigt har lagt til grund, eller angå den  

 (læge)videnskabelige  

 erfaring med hensyn til en patients erkendelse af en blodprop i hjernen og  

 dennes virkninger for patienten.
5.6.1.  

  

 Samlet  

  

 er begrundelsen af Arbejdsskadestyrelsens afgørelse af 8.  

 december 1994 utilstrækkelig hvilket jeg må finde beklageligt.
Jeg har  

 meddelt Arbejdsskadestyrelsen min opfattelse.
 5.6.2. Begrundelsen i Den  

 Sociale Ankestyrelses afgørelser af 14. juni 1995 og 29. januar 1996 er klart  

 utilstrækkelig og opfylder langtfra kravene i forvaltningslovens § 24. Hertil  

 kommer at dele af sagens faktum har været ukorrekt angivet i Den Sociale  

 Ankestyrelses  

 skrivelser af 14. juni 1995 til (A), i Ankestyrelsens skrivelse af 25. juli  

 1995 til forbundet og i Ankestyrelsens skrivelse af 29. januar 1996 til  

 forbundet, og at dette forhold efter min mening betyder, at det ikke kan  

 udelukkes at Den Sociale Ankestyrelse har befundet sig i en faktisk  

 vildfarelse  

 som muligvis har været af betydning for Ankestyrelsens fastsættelse af  

 erhvervsevnetabsprocenten.
Sammenfattende  

  

 må jeg således finde Den Sociale Ankestyrelses  

 mangelfulde begrundelser i sagen meget beklagelig.
Jeg har meddelt Den  

 Sociale Ankestyrelse min opfattelse.
6. Afslutning På baggrund af det anførte og  

 da Den Sociale Ankestyrelses begrundelser i sagen efter min mening er så  

 mangelfulde at det ikke kan udelukkes at Ankestyrelsens behandling og  

 afgørelse af sagen ikke har været forsvarlig, har jeg samtidig henstillet til  

 Ankestyrelsen at den genoptager sagen og træffer en ny afgørelse som  

 indeholder  

 en begrundelse der opfylder kravene til en fyldestgørende begrundelse, jf.  

 nærmere mine bemærkninger ovenfor herom.
Jeg har bedt Den Sociale  

 Ankestyrelse om underretning om hvad der videre sker i sagen. Den Sociale Ankestyrelse  

 meddelte mig den 24. oktober 1997 at sagen var optaget til fornyet  

 behandling.  

 Den Sociale Ankestyrelse traf den 23. februar 1998 ny afgørelse i sagen.
Af  

 afgørelsen fremgik bl.a. følgende:
Arbejdsskaden skønnes  

 fortsat ikke at have medført tab af erhvervsevne på mere end 35%, jf. lovens  

 §  

 27, stk. 1 og 2. Ankestyrelsen fastholder således sin afgørelse af 16. maj  

 1995. Forbundet af Offentligt  

 Ansatte oplyste mig efterfølgende at Den Sociale Ankestyrelse på ny havde  

 valgt  

 at genoptage As sag i lyset af nyere retspraksis vedrørende  

 fastsættelse af  

 erhvervsevnetab efter arbejdsskade i tilfælde af forudbestående lidelser,  

 herunder bl.a.
Højesterets dom af 3. september 1998.
Den 13. august 1999 traf Den  

 Sociale Ankestyrelse igen afgørelse i sagen.
Af afgørelsen fremgik bl.a.  

 følgende:
 Arbejdsskaden findes at have  

 medført tab af erhvervsevne på 60 %, jf. lovens § 32, stk. 1 og 2. De får  

 derfor yderligere erstatning for tab af erhvervsevne.
 De er som følge af  

 arbejdsskaden opereret for discusprolaps i halssøjlen.
Ifølge speciallægeerklæring  

 af 3. oktober 1993 har De smerter i nakken, let indskrænket bevægelighed i  

 halssøjlen, let nedsat håndtrykskraft i begge hænder.
Der er ikke tegn på  

 rodtryk, og gangen er normal.
Ifølge scanning den 21. december 1990 er der  

 tegn  

 på følger efter blodpropper i hjernen.
Der er gener på højre side af kroppen  

 inclusive højre arm.
 Ankestyrelsen finder, at  

 generne på højre side ikke er en følge af arbejdsskaden, men af de  

 forudgående  

 blodpropper i hjernen, jf. lovens § 13.
 Deres nedsatte håndtrykskraft  

 findes for en dels vedkommende, at skyldes arbejdsskaden.
 Ankestyrelsen vurderer på  

 baggrund af scanning den 21. december 1990 og vurderingen i overlæge  

 (B)s  

 erklæring af 3. oktober 1993, at følgerne af blodpropperne er en del af  

 sygdomsbilledet.
 Ankestyrelsen er opmærksom  

 på, at der i overlæge (B)s erklæring af 3. oktober 1993 er en anden  

 vurdering  

 af erhvervsevnen end Ankestyrelsens, idet overlægen vurderer, at  

 erhvervsevnen  

 er nedsat groft regnet til 4/5 af normal funktion.
 Ankestyrelsen bemærker  

 hertil, at overlæge (B)s vurdering også omfatter de højresidige gener.
 Ankestyrelsen er berettiget  

 og forpligtiget til at foretage en selvstændig vurdering af erhvervsevnen og  

 er  

 ikke bundet af andre lægers vurdering.
 Revaliderings- og  

 pensionsnævnet har tilkendt mellemste førtidspension, hvilket betyder at  

 nævnet  

 har anset erhvervsevnen nedsat med omkring 2/3. Nævnet har ved sagens  

 vurdering  

 lagt vægt på både følgerne efter discusprolaps i halssøjlen og følger efter  

 blodpropper i hjernen.
 Ankestyrelsen har vurderet,  

 at den samlede nedsættelse af erhvervsevnen er ca. 70%, omfattende både  

 følgerne efter discusprolaps i halssøjlen og følgerne efter blodpropper i  

 hjernen.
Ankestyrelsen ophæver således  

 sin afgørelse af 23. februar  

 1998. Med brev af 20. august 1999  

 meddelte jeg Den Sociale Ankestyrelse følgende:
 Ankestyrelsen har i brev af  

 13. august 1999 underrettet mig om Ankestyrelsens nye afgørelse i sagen.  

 Ankestyrelsen har i sine tidligere afgørelser vurderet skadelidtes  

 erhvervsevnetab  

 som følge af arbejdsskaden til 35 pct., medens ankestyrelsen nu har vurderet  

 skadelidtes samlede erhvervsevnetab til ca. 70 pct. og erhvervsevnetabet som  

 følge af arbejdsskaden til 60 pct.
På det foreliggende grundlag  

 foretager jeg mig ikke mere i sagen. Jeg orienterede Forbundet af  

 Offentligt Ansatte herom med brev af samme dato.
 NOTER: (*1)  

 FOB 1990, s. 339.
