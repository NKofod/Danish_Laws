 Reglement for styrelsen af Skolen for  

 Klinikassistenter, Tandplejere og Kliniske Tandteknikere ved Aarhus  

 Universitet.
 § 1.  

  

 Skolens formål er at uddanne  

 klinikassistenter, tandplejere og kliniske tandteknikere i overensstemmelse  

 med  

 de til enhver tid gældende bestemmelser herom og i så snæver koordination med  

 tandlægeuddannelsen som muligt.  

 Skolen  

 kan endvidere medvirke ved efteruddannelse af disse grupper.
 § 2.  

  

 Skolen ledes af en skolechef i forbindelse med et skoleråd, et  

 undervisningsudvalg for tandplejeruddannelsen, et undervisningsudvalg for den  

 kliniske tandteknikeruddannelse, samt et uddannelsesudvalg for  

 klinikassistentuddannelsen i henhold til §40 i lov om erhvervsuddannelser.
 Stk. 2.  

  

 Koordinationen  

 mellem de odontologiske uddannelser ved Aarhus Universitet sker igennem  

 nedsættelse af ad hoc udvalg.
 § 3.  

  

 Skolen har fælles administration med Aarhus Universitet.
§ 4.  

  

 Ved besættelse af stillingen som skolechef nedsætter rektor efter  

 indstilling fra skolerådet et sagkyndigt udvalg til bedømmelse af de indkomne  

 ansøgninger.  

 Bedømmelsesudvalget skal  

 være sammensat af 3 medlemmer, hvoraf et medlem udpeges af  

 institutbestyrelsen  

 ved odontologisk institut og 1 medlem skal være udefra kommende.  

 Skolerådets indstilling forelægges  

 institutbestyrelsen til udtalelse.
Denne udtalelse ledsager indstillingen til  

 Undervisningsministeriet.
 § 5.  

  

 Skolechefen repræsenterer skolen udadtil og underskriver på skolens  

 vegne.  

 Skolechefen ansætter og afskediger  

 skolens personale, jfr. dog § 6, stk. 7, pkt. 3. Afgangsbeviser, skrivelser  

 om  

 optagelse af studerende og skrivelser til overordnede myndigheder  

 medunderskrives af universitetsdirektøren eller den, han bemyndiger hertil.
 Stk. 2.  

  

 Skolechefen er  

 ansvarlig for den daglige ledelse af skolen.  

 Han træffer afgørelse i sager, der ikke er henlagt til afgørelse i  

 skolerådet.  

 Skolechefen kan dog også  

 træffe afgørelser i sager, der er af hastende karakter og ikke kan afvente  

 behandling i rådet.  

 Afgørelsen forelægges  

 snarest rådet til efterretning.
 § 6.  

  

 Skolerådet består af skolechefen, der er formand for rådet, 5  

 medlemmer valgt af og blandt lærerne fordelt med 2 fra  

 klinikassistentuddannelsen, 2 fra tandplejeruddannelsen og 1 fra den kliniske  

 tandteknikeruddannelse, 2 repræsentanter valgt af og blandt det  

 teknisk-administrative personale, samt 1 repræsentant for de studerende på  

 hver  

 af de tre uddannelser.
 Stk. 2.  

  

 Repræsentanterne  

 vælges for 1 år ad gangen, og der vælges tillige suppleanter for disse.  

 Valgperioden skal så vidt muligt følge  

 undervisningsåret.  

 Afgår et medlem af  

 skolerådet i valgperioden, indtræder suppleanten som medlem, og der vælges en  

 ny suppleant.
 Stk. 3.  

  

 Rådet fastsætter  

 selv sin forretningsorden.
 Stk. 4.  

  

 Ved afstemninger  

 i rådet har skolechefen dobbelt stemme.
 Stk. 5.  

  

 Universitetsdirektøren,  

 eller den han bemyndiger hertil, deltager i rådets møder uden stemmeret.
 Stk. 6.  

  

 En  

 studievejleder for hver af de tre uddannelser kan deltage i rådets møder uden  

 stemmeret.
 Stk. 7.  

  

 Rådet har  

 følgende opgaver:
1)  

 	  

 Det godkender skolens  

 interne budgetforslag, 2)  

 	  

 det afgiver  

 indstilling om ansættelse af skolechefen, 3)  

 	  

 det afgiver  

 indstilling til skolechefen om ansættelse af lærere.  

 Der kan i ansættelsessager nedsættes  

 sagkyndige bedømmelsesudvalg; bedømmelsesudvalgene skal bestå af lærere, 4)  

 	  

 Vedr.  

 tandplejeruddannelsen og den kliniske tandteknikeruddannelse:
 a)  

 	  

 Det udarbejder eventuelle forslag om ændring  

 af uddannelsesbekendtgørelsen, fastsætter uddannelsesordninger og  

 studieplaner  

 indenfor rammerne af bekendtgørelsen og udarbejder eventuelle forslag om  

 efteruddannelse.
b)  

 	  

 det træffer afgørelse i sager om oprykning af  

 studerende og i dispensationssager i det omfang, skolen kan afgøre disse, c)  

 	  

 det træffer afgørelse i sager om bortvisning  

 af studerende; sådanne sager kan dog indankes for Undervisningsministeriet, 5)  

 	  

 Vedr.  

 klinikassistentuddannelsen:
 Det træffer  

 afgørelser i henhold til lov om erhvervsuddannelser no. 211 af 5. april, 1989  

 og bekendtgørelse no. 22112 af  

 7.  

 december, 1990, om uddannelsen til tandklinikassistent.
 6)  

 	  

 det afgiver udtalelse  

 i andre sager, der forelægges det af skolechefen, og er i øvrigt berettiget  

 til  

 at drøfte alle sager om skolens forhold.
 Stk. 8.  

  

 Ved behandling  

 af de i stk. 7, punkt 4a og 5 anførte sager kan rådet supplere sig med  

 repræsentanter  

 for de berørte faglige organisationer.  

 Repræsentanterne  

 indtræder i rådet uden stemmeret.
 § 7.  

  

 Undervisningsudvalget for tandplejeruddannelsen består af skolechefen,  

 2 repræsentanter for lærerne samt 3 repræsentanter for de studerende.  

 Undervisningsudvalget for den kliniske  

 tandteknikeruddannelse består af skolechefen, 1 repræsentant for lærerne og 2  

 repræsentanter for de studerende.
 Stk. 2.  

  

 Repræsentanterne  

 vælges for 1 år ad gangen, og der vælges suppleanter for disse.  

 Valgperioden skal så vidt muligt følge  

 undervisningsåret.  

 Afgår et medlem i  

 valgperioden, indtræder suppleanten som medlem, og der vælges en ny  

 suppleant.
 Stk. 3.  

  

 Undervisningsudvalgene  

 skal have lejlighed til at udtale sig om forslag til ændringer i gældende  

 uddannelsesbekendtgørelse og uddannelsesordning, såfremt initiativet hertil  

 ikke kommer fra udvalgene selv, om de pædagogiske kvalifikationer ved  

 ansættelse af lærere, om dispensationer og om eksamensskemaer og andre  

 forhold  

 af væsentlig betydning for undervisningen.  

 Undervisningsudvalgene skal underrettes om skolens budgetforslag.
 Stk. 4.  

  

 Undervisningsudvalgene  

 udarbejder forslag om den fremgangsmåde, der skal følges ved udvælgelse af  

 det  

 antal studerende, der svarer til antallet af ledige studiepladser.  

 Undervisningsudvalgene vælger hvert år 1  

 lærer og 1 studerende, som sammen med skolechefen, eller den han bemyndiger  

 hertil, foretager den endelige udvælgelse.
Ikrafttrædelses-  

 og overgangsbestemmelser 1.  

 	  

 Reglementet træder i  

 kraft med Undervisningsministeriets godkendelse.
 Nødvendige  

 supplerende valghandlinger i medfør af dette reglement skal være gennemført  

 senest  

 4 uger efter ikrafttrædelsesdatoen.
 2.  

 	  

 Foretagne valg i  

 medfør af styrelsesreglementet af 3. juni 1987 til skoleråd,  

 undervisningsudvalg  

 og koordinationsudvalg gælder valgperioden ud.
 Reglementet erstatter for Aarhus Universitets  

 vedkommende Undervisningsministeriets regulativ af 19. marts 1984 for  

 Styrelsen  

 af den kliniske tandteknikeruddannelse ved Aarhus Tandlægehøjskole samt  

 Undervisningsministeriets regulativ af 3. juni 1987 for styrelsen af Skolerne  

 for klinikassistenter og tandplejere ved tandlægehøjskolerne i København og  

 Aarhus.
Tiltrådt af rektor for Aarhus Universitet Godkendt af Undervisningsministeriet Århus, den 21. juni 1993 Den 31. august 1994 HENNING LEHMANN EVA RANCH CHRISTENSEN Rektor fuldmægtig j.nr.  

 1993-011-6 j.nr.  

 1993-52-062-1.
