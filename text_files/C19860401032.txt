1. Baggrund I henhold til Energiministeriets lov af 21.3.1986 blev der med virkning  

 fra 1. april 1986 gennemført en forhøjelse af elafgiften.
Der blev indført en  

 særlig (reduceret) afgift på 26 øre pr. kWh forbrug af elektricitet, der  

 overstiger 4.000 kWh årligt i helårsboliger, der opvarmes ved elektricitet.  

 Af anden elektricitet udgør elafgiften 29,5 øre pr. kWh.
 I bemærkningerne til lovforslaget blev anført, at der er en forudsætning  

 for anvendelsen af elvarmeafgiften på 26 øre pr. kWh, at boligen er  

 registreret i Bygnings- og boligregistret (BBR) som elopvarmet helårsbolig.
 Oplysninger i BBR om varmeinstallation (felt 229) og opvarmningsmiddel  

 (felt 230) findes imidlertid kun på bygningsniveau.
For bygninger med kun en boligenhed (enfamiliehuse) er enhedens  

 varmeinstallation og opvarmningsmiddel registreret i BBR.
For bygninger med  

 flere boligenheder kan man ikke i BBR få oplysninger om den enkelte enhed.
 Boligministeriet har derfor efter aftale med Energiministeriet,  

 Ministeriet for skater og afgifter, Kommunernes Landsforening og Danske  

 Elværkers Forening besluttet at udvide registreringen af varmeinstallation  

 med elopvarmede helårsboliger på enhedsniveau, d.v.s. også for bygninger med  

 flere end en boligenhed.
 Registreringen foretages indtil videre i en særskilt notatlinie (se pkt.  

 3).
2. Procedure ved indhentning af oplysninger Kommunedata I/S udskriver oplysninger til elselskaberne om de boliger, som  

 i BBR er registreret som elopvarmede, eksempelvis visse enfamiliehuse.
 I de tilfælde, hvor elselskabernes registrering er den samme som i BBR, er  

 der umiddelbart dokumentation for, at enheden har elvarme som primær  

 varmeinstallation.
For de boliger, hvor oplysningerne i elselskabernes registrering og i BBR  

 ikke er den samme, d.v.s. bygninger med flere boligenheder, indhentes  

 oplysningerne hos den enkelte elvarmeforbruger.
Elselskaberne fremsender en  

 attest, som elvarmebrugerne skal bruge ved anmodningen om registrering af  

 deres boligers elvarmeinstallation i bygnings- og boligregistret. (Attesten  

 findes som bilag til Ministeriet for skatter og afgifters bekendtgørelse af  

 10. juli 1986 om afgiftsberigtigelse af elektricitet til opvarmning af  

 helårsboliger.
Kopi af bekendtgørelsen vedlægges):
Attesten returneres af forbrugerne til selskabet.
For lejere sker  

 fremsendelse af attesten til elselskabet først efter indhentning af  

 ejers/administrators underskrift.
 Elselskabet registrerer installationen i sit kunderegister, og af hensyn  

 til eventuel senere samkøring med BBR anvendes BBR's identifikation (vejnavn,  

 husnr., etage, sidebetegnelse).
 Attesten med eventuelle bemærkninger fra selskabet sendes herefter til  

 kommunen, som foretager registreringen i BBR.
3. Kommunens registrering af oplysninger for bygninger med mere end en boligenhed Kode for varmeinstallation registreres af kommunen i notatlinie 17  

 (notatlinie på enhedsniveau felt 324). Koden indrettes i liniens forste  

 position.
 Koder for primær varmeinstallation:
 har forbrugeren oplyst, at boligens varmeinstallation er elvarmepumpr,  

 anvendes kode 5 for varmepumpe.
 For de øvrige typer af varmeinstallationer anvendes kode 3 for ovne.
Kode for opvarmningsmiddel registreres af kommunen i notatlinie 18 (felt  

 324). Koden skal i alle tilfælde være kode for elektricitet.
Koden  

 indberettes ligeledes i liniens første position.
 Koder for opvarmningsmiddel:
Samtidig med registrering af den pågældende boligenhed udfylder kommunen  

 attestens pkt. 9 og returnerer det til selskabet.
Attesten med kommunens  

 påtegning er derefter selskabets dokumentation overfor toldvæsenet for, at  

 boligen er registreret i BBR som elopvarmet helårsbolig og dermed berettiget  

 til nedsat elafgift.
