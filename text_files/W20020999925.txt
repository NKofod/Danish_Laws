Medlemmet  

 var til jobsamtale den 9. august 2001. Hun blevet ikke ansat.
Arbejdsgiveren  

 oplyste, at hun havde virket negativ, hun kunne ikke læse og skrive og var  

 ikke  

 interesseret i arbejdet.  



  

 Medlemmet havde oplyst, at hun den 7. august 2001 havde været til møde på  

 sprogskole og kunne begynde dagkursus ugen efter.
Sprogcentret sendte den 8.  

 august 2002 brev til medlemmet om at møde til danskundervisning snarest  

 muligt.  

 AF har dog oplyst, at der ifølge den  

    

 individuelle handlingsplan ikke efterfølgende var aftalt kursus i dansk På  

 baggrund af oplysningerne til kassen om, at hun ikke ønskede at arbejde nu  

 men  

 ønskede at gå på kursus, fandt ankenævnet det berettiget, at  

 arbejdsløshedskassen var kommet i tvivl om medlemmet stod til rådighed for  

 arbejdsmarkedet.
Ankenævnet  

 fandt dog, at det forhold, at medlemmet sideløbende med a-kassens formidling  

 af  

 arbejde var blevet indkaldt til samtale på Sprogcentret vedrørende  

 undervisning, havde medført, at medlemmet troede, at hun kunne vælge mellem  

 undervisning og det formidlede job.
Ankenævnet fandt det berettiget, at  

 medlemmet havde været af ovennævnte opfattelse.
 Ankenævnet  

 fandt på denne baggrund, at der ikke kunne statueres manglende rådighed fra  

 den  

 7. august 2001.
Ankenævnet  

 ændrede direktoratets afgørelse Rådighed Vedrørende xxx Ankenævnet har behandlet  

 Deres klage på møde den xxx Nævnet traf denne A F G Ø R E L S E xxx har ikke mistet  

 retten  

    

 til dagpenge fra den 7. august  

 2001. Ankenævnet finder, at det ikke er tilstrækkeligt godtgjort, at xxx ikke  

 har stået til rådighed for arbejdsmarkedet efter den 7. august 2001.
Ankenævnet har lagt til  

 grund, at xxx var i dagpengeperioden, da hun var genindplaceret i august  

 2000.  

 xxx havde fået revideret sin individuelle handlingsplan den 2. februar 2001.  

 Hun havde i perioden fra den 10. februar 1997 og frem til den 23. marts 2001  

 fulgt forskellige forløb for at lære dansk.
Den 7. august 2001 mødte xxx i  

 arbejdsløshedskassen efter endt ferie. xxx blev tilbudt arbejde 32 timer om  

 ugen på xxx, men hun ønskede ikke dette arbejde.
Hun ville gerne gå i skole  

 for  

 at lære dansk. xxx blev pålagt at kontakte arbejdsgiveren, idet det ellers  

 kunne få konsekvenser for hendes rådighed.
Ankenævnet har videre lagt  

 til grund, at xxx havde rettet henvendelse til arbejdsgiveren og fået aftalt  

 jobsamtale den 9. august 2001. Kassen havde ved henvendelse til  

 arbejdsgiveren  

 den 9. august 2001 fået oplyst, at xxx ikke var blevet ansat.
Hun havde i  

 øvrigt  

 virket negativ og hun kunne ikke læse og skrive og var ikke interesseret i  

 arbejdet.
 Arbejdsgiveren havde  

 efterfølgende over for kassen oplyst, at man havde vurderet, at der ville  

 opstå  

 problemer omkring sprog og læsevanskelighed, og at det ikke var  

 hensigtsmæssigt  

 at ansætte personer, der har store vanskeligheder omkring tale og skrift.
xxx har henvist til, at hun  

 den 7. august 2001 havde været til møde på sprogskolen xxx og kunne begynde  

 dagkursus ugen efter.
Sprogcentret xxx sendte den 8. august 2002 brev til xxx  

 om at møde til danskundervisning snarest muligt.
AF har dog oplyst, at der  

 ifølge xxx individuelle handlingsplan ikke efterfølgende var aftalt kursus i  

 dansk.
 På baggrund af xxx  

 oplysninger til kassen om, at hun ikke ønskede at arbejde nu men ønskede at  

 gå  

 på kursus, finder ankenævnet det berettiget, at arbejdsløshedskassen var  

 kommet  

 i tvivl om xxx stod til rådighed for arbejdsmarkedet.
 Ankenævnet finder dog, at  

 det forhold, at xxx sideløbende med a-kassens formidling af arbejde var  

 blevet  

 indkaldt til samtale på Sprogcentret xxx vedrørende undervisning, har  

 medført,  

 at xxx troede, at hun kunne vælge mellem undervisning og det formidlede job.
 Ankenævnet finder det  

 berettiget, at xxx har været af ovennævnte opfattelse.
 Ankenævnet finder på denne  

 baggrund, at der ikke kan statueres manglende rådighed for xxx fra den 7.  

 august 2001.
 Ankenævnet henviser til  

 arbejdsløshedforsikringsloven, jf. lovbekendtgørelse nr. 603 af 25. juni 2001  

 §  

 62, stk. 1, nr. 5, direktoratets bekendtgørelse nr. 1353 af 20. december 2000  

 om rådighed § 2, § 6, stk. 1 og 2, § 7, stk. 1-3, § 9, stk. 1-4, § 22, stk.  

 1-3, og § 35, stk. 1 og 2.
 Ankenævnet ændrer således  

 direktoratets afgørelse af 11. februar 2001.
På ankenævnets vegne De kan læse om afgørelsens  

 faktiske og retlige grundlag på de følgende sider.
Kopi til:  

  

 xxx Arbejdsløshedskasse  

  

 Arbejdsdirektoratet + sagens akter 1. Sagsforløb Arbejdsdirektoratet  

 fremstillede sagen på denne måde:
Det fremgår af Deres  

 individuelle handlingsplan, underskrevet af Dem den 6. februar 2001, at De  

 på  

 foranledning af a-kassen, og da AF skønnede, at De havde brug for  

 danskundervisning   blev tilbudt kursusforløbet  Din fremtid   Dit job , da  

 kurset indeholdt en sproglig vurdering.
Kurset startede den 12. februar 2001  

 og  

 varede 6 uger.
Det fremgår endvidere af handlingsplanen, at De under  

 deltagelse  

 i tilbud har pligt til at overtage passende/rimeligt formidlet arbejde.
Det fremgår af a-kassens  

 notat af 7. august 2001, at De var blevet tilbudt arbejde på 32 timer om  

 ugen.  

 De ønskede ikke dette arbejde.
De blev ved med at sige, at De kun ville gå i  

 skole, og at De ikke var interesseret i arbejde.
A-kassen pålagde Dem at  

 kontakte  

 arbejdsgiveren, ellers ville der blive stillet tvivl om Deres rådighed.  

 Derefter tog De meget uvildigt imod arbejdsiverens telefonnr.
De blev  

 endvidere  

 oplyst om, at a-kassen ville få en tilbagemelding fra arbejdsgiveren, og at  

 det  

 ville få konsekvenser for Deres ret til dagpenge, hvis De forsat havde en  

 negativ indstilling over for arbejdet.
Det fremgår af a-kassens  

 notat, at De den 7. august 2001 henvendte Dem i a-kassen efter endt ferie.  

 A-kassen bad Dem oplyse, hvilke typer arbejde, De søgte, hvortil De havde  

 svaret, at De ikke ville arbejde, men gå i skole.
De ville ikke oplyse, hvad  

 De  

 havde søgt af arbejde forud for Deres ferie.
A-kassen oplyste Dem om, at  

    

 De skulle være jobsøgende, også mens De gik i  

 skole eller ventede på at komme i skole.
A-kassen anviste Dem herefter et  

 arbejde på 32 timer om ugen, hvilket medførte en kraftig reaktion hos Dem.
Den 9. august 2001  

 kontaktede a-kassen arbejdsgiveren.
Denne oplyste, at Deres mand telefonisk  

 havde henvendt til arbejdsgiveren og aftalt en samtale den 9. august 2001. De  

 mødte til samtalen med Deres datter, og De havde virket meget negativ og  

 absolut ikke interesseret i arbejdet.
Desuden havde De oplyst, at De ikke  

 kunne  

 læse eller skrive.
Det fremgår endvidere af a-kassens notat, at De havde  

 været  

 i dagpengesystemet 1 gang før, hvor De startede i aktivperioden den 31. maj  

 1994, og De var blevet genindplaceret i august 2000.
Den fremgår af  

 arbejdsgiverens skriftlige tilbagemelding til a-kassen, at De havde været til  

 jobsamtale den 9. august 2001. Arbejdsgiveren vurderede, at der ville opstå  

 problemer omkring sprog og læsevanskeligheder.
Arbejdsgiveren fornemmede også  

 en  

 negativ holdning omkring aktivering inden for arbejdsmarkedet.
Arbejdsgiveren  

 var næste dag blevet ringet op af Deres mand, der ønskede et skriftligt  

 afslag.  

 Da arbejdsgiveren oplyste om begrundelsen for  

    

 afslaget, skulle brevet kun indeholde et afslag uden begrundelse, idet  

 det lå i luften, at det muligvis ville skade videre udbetaling fra a-kassen.
Den 9. august 2001 traf  

 a-kassen afgørelse om, at De ikke stod til rådighed.
De havde derfor mistet  

 retten til dagpenge, indtil De havde haft mere end 300 timers arbejde inden  

 for  

 en periode på 10 uger.
Den 17. august 2001 klagede  

 De over a-kassens afgørelse.
De forklarede, at De havde fået hjælp af Deres  

 mand og af en af Deres danske bekendte til at skrive klagen.
De anførte, at  

 De  

 ikke havde virket negativ og uinteresseret til samtalen hos arbejdsgiveren.  

 Det  

 beroede på misforståelser, som udsprang af Deres ringe danskkundskaber.
De  

 havde forstået, at De skulle have danskundervisning, inden De igen ville  

 blive  

 sendt i arbejde, hvilket også fremgik af Deres handlingsplan, som sidst blev  

 revideret den 2. februar 2001, derfor havde De på mødet i a-kassen forklaret,  

 at De helst ville gå i skolen og lære bedre dansk.
Da De fik forklaret, at De  

 skulle søge arbejde, søgte De det formidlede arbejde, men fik det ikke.
De  

 ville stadig gerne lære mere dansk.
De havde på grund af Deres ringe  

 danskkundskaber svært ved selv at søge arbejde, men De stod til rådighed,  

 hvis  

 De fik anvist arbejde.
Den 29. oktober 2001 traf  

 a-kassens hovedledelse afgørelse.
Hovedledelsen fastholdt afdelingens  

 afgørelse.
Den 23. november 2001  

 klagede De over hovedledelsens afgørelse.
De forklarede, at De vendte hjem  

 fra  

 ferie, som De havde aftalt, og De meldte Dem straks efter på AF den 6. august  

 2001. Den 7. august 2001 var De til møde på sprogskolen, som sagde, at De  

 kunne  

 begynde et dagkursus senere samme uge, jf.
Deres handlingsplan, som sidst  

 blev  

 revideret den 2. februar 2001. A-kassen oplyste Dem senere samme dag om, at  

 De  

 skulle være jobsøgende.
De blev forvirret, da a-kassen henviste Dem til det  

 pågældende arbejde.
De søgte arbejdet, men fik det ikke, fordi der ville  

 opstå  

 problemer omkring sprog og læsning.
At andre havde opfattet en negativ  

 stemning  

 omkring Dem, måtte stå for Deres egenregning.
De fik ikke arbejdet på grund  

 af  

 Deres ringe danskkundskaber, hvilket bekræftede, at AF havde haft ret i  

 vurderingen om, at De skulle lære bedre dansk.
 Den 29. november 2001 sendte  

 a-kassen Deres klage til direktoratet, idet a-kassen ikke fandt anledning til  

 at ændre afgørelsen.
 AF har den 25. januar 2002  

 oplyst til direktoratet, at der ikke er aftalt noget med AF vedrørende  

 danskundervisning.
AF har efterfølgende oplyst,  

 at De var registreret til at stå til rådighed som pakkeriarbejder,  

 fabriksarbejder og rengøringsassistent.
Der var ikke registreret  

 begrænsninger  

 i Deres rådighed, som fx sprogvanskeligheder.
AF oplyste endvidere, at De  

 havde  

 arbejdet som rengøringsassistent fra den 1. december 1999 til den 31. juli  

 2000.
A-kassen oplyste den 31.  

 januar 2001 til direktoratet, at de havde deltaget i vejledningsmøder den 16.  

 september 1999 og den 17. august 2000, hvor De var blevet vejledt om  

 rådighedsforpligtelsen samt pligten til at søge passende arbejde.
A-kassen  

 sendte endvidere kopi af Deres lønsedler, hvoraf det fremgår, at De havde  

 været  

 i arbejde som serviceassistent. .
 Sekretariatet er enig i  

 fremstillingen.
2. Arbejdsdirektoratets afgørelse Direktoratet traf den 11.  

 februar 2002 denne afgørelse:
 De har ikke ret til  

 dagpenge fra den 7. august 2001.
 De kan på ny få dagpenge,  

 når De har haft mere end 300 timers ustøttet arbejde inden for 10 uger.  

 Arbejdet skal være udbudt på almindelige løn- og arbejdsvilkår.
Begrundelse Dagpenge udbetales som  

 erstatning for tabt arbejdsfortjeneste som følge af midlertidig mangel på  

 arbejde.
 Det er derfor et  

 grundlæggende princip, at et ledigt medlem af en a-kasse kun kan få dagpenge,  

 hvis medlemmet står til rådighed for arbejdsmarkedet, jf. § 2 og § 35, stk.  

 1,  

 i bekendtgørelse nr. 1353 af 20. december 2000 om rådighed (bekendtgørelsen).
Rådighedsforpligtelsen indeholder  

 såvel en passiv som en aktiv forpligtelse for  

    

 medlemmet.
Den aktive forpligtelse indebærer, at medlemmet skal have  

 vilje til at komme ud af ledigheden.
Medlemmet skal derfor selv gøre en  

 indsats  

 ved bl.a. at søge passende og rimeligt arbejde og deltage i kurser og andre  

 tilbud, der øger mulighederne for at få arbejde, jf. § 9, stk. 1 og 2, i  

 bekendtgørelsen.
 Passende arbejde er i § 6,  

 stk. 2, i bekendtgørelse defineret som arbejde inden for det område, hvor  

 medlemmet er uddannet, eller arbejde inden for det område, hvor medlemmet  

 tidligere har haft beskæftigelse.
 Når medlemmet har været  

 ledig i sammenlagt 3 måneder inden for de seneste 6 måneder, skal medlemmet  

 også søge rimeligt arbejde, jf. § 9, stk. 2, i bekendtgørelsen.
 Rimeligt arbejde omfatter ud  

 over arbejde inden for medlemmets faglige område også alt arbejde uden for  

 medlemmets faglige område, som medlemmet kan varetage, jf. § 7, stk. 2, i  

 bekendtgørelsen.
 Det fremgår af § 22, stk. 1,  

 i bekendtgørelsen, at a-kassen skal undersøge og vurdere medlemmets rådighed,  

 hvis der opstår tvivl om rådigheden for arbejdsmarkedet.
 Direktoratet har lagt til  

 grund, at De er fuldtidsforsikret medlem af a-kassen.
 Direktoratet har lagt vægt  

 på, at De den 7. august 2001 mødte i a-kassen efter afholdt ferie.
 Direktoratet har også lagt  

 vægt på a-kassens oplysninger om,  

  

 at  

  

 De til a-kassen havde oplyst, at De ikke havde søgt arbejde, da De ville gå i  

 skole,  

  

 at  

  

 a-kassen formidlede Dem et  

 arbejde, som De ikke ønskede, fordi De ville gå i skole, og  

  

 at  

  

 De uvildigt tog imod arbejdsgiveren  

 telefonnummer, efter a-kassen havde oplyst Dem om konsekvenserne for Deres  

 rådighed.
 Direktoratet har desuden  

 lagt vægt på arbejdsgiverens oplysninger om, at De ikke blev ansat blandt  

 andet  

 på grund af sprogvanskeligheder, og fordi arbejdsgiveren havde fornemmet en  

 negativ holdning fra Deres side omkring aktivering inden for arbejdsmarkedet.
 Direktoratet har yderligere  

 lagt vægt på, at De den 16. september 1999 og den 17. august 2000 deltog i  

 vejledningsmøder for nyledige, hvor De blandt andet blev vejledt om  

 betydningen  

 af pligten til at stå til rådighed samt konsekvensen af ikke at søge rimeligt  

 arbejde efter 3 måneders ledighed.
 Direktoratet lagt vægt på  

 Deres oplysninger om,  

  

 at  

  

 De ikke  

 havde været negativ og uinteresseret i det formidlede arbejde, mens at denne  

 opfattelse skyldtes misforståelser, som udsprang af Deres ringe  

 danskkundskaber,  

  

 at  

  

 De havde  

 forstået, at De ville modtage yderligere danskundervisning, inden De igen  

 ville  

 blive sendt i arbejde, at De derfor havde oplyst til a-kassen, at De helst  

 ville gå i skole.
 Direktoratet har også lagt  

 vægt på Deres oplysninger om, at De havde aftalt med sprogskolen, at De kunne  

 påbegynde et dagkursus i løbet af uge 32 2001.
 Direktoratet har imidlertid  

 lagt vægt det af AF oplyste om, at Deres handlingsplan sidst blev revideret  

 den  

 2. februar 2001, og at der ikke efterfølgende var aftalt noget med AF om  

 dansk-undervisning.
 Direktoratet har også lagt  

 vægt på, at De hos AF var registreret til at stå til rådighed som  

 pakkeri-arbejder, fabriksarbejder og rengøringsassistent, og at der ikke var  

 registreret begrænsninger i Deres rådighed, som fx sprogvanskeligheder.
 Direktoratet har endelig  

 lagt vægt på, at a-kassen og AF har oplyst, at De tidligere har arbejdet som  

 rengøringsassistent.
 Direktoratet har desuden  

 tillagt det betydning, at De i perioden 10. februar 1997 til 23. marts 2001  

 har  

 deltaget i forskellige forløb for at lære dansk, og at De ikke lever op til  

 rådighedsforpligtelsen blot ved at deltage i kurser.
 Direktoratet finder efter en  

 samlet vurdering af ovenstående, at De ikke har været arbejdssøgende i  

 tilstrækkeligt omfang, og at De derfor ikke kan anses for at stå til rådighed  

 for arbejdsmarkedet fra den 7. august 2001, jf. § 2 og § 9, i  

 bekendtgørelsen.
 De kan derfor ikke få  

 dagpenge fra den 7. august 2001, jf. § 35, stk. 1, i bekendtgørelsen.
De kan igen få dagpenge, når  

 De har haft mere end 300 timers arbnejde i en periode på 10 uger.
Det er en  

 betingelse, at arbejdet er udbudt på almindelig løn- og arbejdsvilkår, at der  

 ikke er givet offentlige løntilskud til arbejdet, og at De opfylder de øvrige  

 betingelser for at få dagpenge, jf. § 35, stk.2, i bekendtgørelsen. .
3. Klagen til ankenævnet xxx den 13. marts 2002:
 Under henvisning til xxx  

 skrivelse af 6. ds. skal xxx uddybende oplyse, at vor klients vilje til at  

 komme ud af ledigheden navnlig udmøntede sig i et ønske om at forbedre sine  

 sprogkundskaber, idet manglen herpå forhindrede hendes ansættelse, hvilket  

 også  

 fremgår af direktoratets afgørelse af 1l. februar 2002. Forholdet var nærmere  

 det, at det omhandlede arbejde, forudsatte evne til at læse og forstå dansk i  

 ikke ubetydeligt omfang.
Da vor klient hjemkom fra  

 ferie, modtog hun den i kopi vedlagte skrivelse af 31. juli 2001 fra  

 sprogcenteret xxx.
Sprogcenteret pålagde ved skrivelse af 8. august 2001 vor  

 klient at møde til sprogundervisning snarest muligt, idet det samtidig blev  

 tilkendegivet, at manglende fremmøde ville medføre pladsens overgivelse til  

 en  

 anden på ventelisten.
Vor klient oplyser, at den  

 planlagte sprogundervisning på xxx skete med arbejdsformidlingens deltagelse.  

 Omkring marts/april måned 2001 deltog vor klient i et 6-ugers kursus i xxx, i  

 hvilken forbindelse arbejdsformidlingen i xxx rettede henvendelse til hende  

 med  

 forespørgsel om den videre uddannelse.
Vor klient anmodede om at deltage i  

 yderligere danskundervisning, og at denne så vidt muligt skulle foregå på  

 xxx,  

 da vor klient har bopæl der.
Arbejdsformidlingen oplyste derefter, at vor  

 klient ville høre nærmere vedrørende sprogundervisning fra sprogcenteret på  

 xxx.
 På det foreliggende grundlag  

 må det således konkluderes, at vor klient har overholdt de indgåede aftaler  

 med  

 arbejdsformidlingen og samtidig aktivt forsøgt at forbedre sine  

 kvalifikationer  

 med henblik på at opnå og fastholde et arbejde.
 Det skal endelig for god  

 ordens skyld bemærkes, at vor klient oplyser, at hun ikke som anført i  

 afgørelsen side 2,6 afsnit er blevet forespurgt af arbejdsløshedskassen,  

 hvorvidt hun havde søgt arbejde, og hun følgelig heller ikke har udtalt sig  

 herom.
4. Arbejdsdirektoratets bemærkninger til klagen  

 den 8. marts 2002 Der er ikke kommet nye  

 oplysninger, der giver direktoratet anledning til at ændre afgørelsen.
 Det er i klagen anført, at  

 medlemmet med AF's deltagelse havde planlagt sprogundervisning på  

 sprogcentret  

 xxx.
 AF har efterfølgende oplyst  

 til direktoratet, at medlemmets individuelle handlingsplan sidst blev  

 revideret  

 den 2. februar 2001, og at der ikke er lavet handlingsplan vedrørende  

 danskundervisning.
 Direktoratet har således  

 lagt vægt på, at danskundervisningen ikke fremgår som et tilbud ifølge  

 medlemmets handlingsplan.
 Direktoratet skal endvidere  

 bemærke, at selvom medlemmet havde en forventning om, at AF ville revidere  

 handlingsplanen med henblik på danskundervisning, ville dette ikke fritage  

 medlemmet for pligten til at overtage formidlet arbejde.
 Det fremgår også af  

 medlemmets handlingsplan af 2. februar 2001, hvori der gøres opmærksom på, at  

 medlemmet har pligt til at overtage passende/rimeligt formidlet arbejde under  

 deltagelse i tilbud.
5. Nyt efter klagen Deres ægtefælle har  

 telefonisk den 3. maj 2002 oplyst, at han ikke kan forstå, hvordan man kan  

 sige, at De ikke var til rådighed, da De tog ud til xxx, men ikke fik jobbet  

 på  

 grund af manglende danskkundskaber.
 Deres ægtefælle i brev  

 modtaget den 17. maj 2002 sendt bevis for, at det var fra  

 arbejdsformidlin-gens  

 side, at det var planlagt, at De skulle til danskundervisning.
 Brevet var vedlagt et skema  

 fra Sprogcenteret xxx, hvorefter   Danskundervisning kan begynde  

    

 8/8-01. Skemaet er medtaget under bilag.
 Direktoratet den 2. oktober  

 2002:
 Den 12. september 2002  

 modtog direktoratet et brev, hvori Arbejdsmarkedets Ankenævn anmodede om  

 direktoratets eventuelle bemærkninger til et udateret brev med tilhørende  

 bilag  

 fra medlemmet.
 Medlemmet anførte i brevet,  

 at et vedlagt bilag beviste, at Arbejdsformidlingen havde medvirket til, at  

 hun  

 skulle følge et kursus i danskundervisning på Sprogcenteret xxx.
 Sprogcenteret xxx skrev i  

 bilaget, at medlemmet kunne begynde danskundervisning den 8. august 2001.  

 Arbejdsformidlingen har stemplet bilaget som modtaget den 30. juli 2001.
Der var følgende  

 standardtekst på bilaget: "Fra returnering af henvisningen til  

 danskundervisning, skal AF have mindst 10 dage til udarbejdelse af  

 handlingsplanen før danskundervisningen kan begynde." Direktoratet finder, at der  

 ikke er kommet væsentlige nye oplysninger i sagen.
I vurderingen indgår  

 blandt  

 andet, at den individuelle handlingsplan sidst blev revideret den 2. februar  

 2001, og at der ikke heri indgik danskundervisning på nævnte kursussted.  

 Danskundervisningen var således ikke et tilbud efter en individuel  

 handlingsplan.
6. Regler Arbejdsløshedforsikringsloven, jf. lovbekendtgørelse  

 nr. 603 af 25. juni 2001.
§ 62.  

  

 Dagpenge må ikke udbetales til et medlem, 1) som er syg eller i øvrigt  

 ude af stand til at påtage sig arbejde af normalt omfang, 2) som aftjener værnepligt  

 eller unddrager sig denne, 3) som ved domstols- eller  

 administrativ afgørelse er berøvet sin frihed eller som unddrager sig  

 frihedsberøvelse, 4) som forsørges på institution,  

 eller 5) som af anden grund ikke står  

 til rådighed for arbejdsmarkedet.
 Stk. 2. Direktøren for Arbejdsdirektoratet  

 fastsætter efter forhandling med Landsarbejdsrådet de nærmere regler for  

 anvendelsen af bestemmelserne i stk. 1.
Direktoratets bekendtgørelse nr. 1353 af 20.  

 december 2000 om rådighed § 2.  

  

 Et ledigt medlem kan kun få dagpenge, hvis medlemmet står til  

 rådighed for arbejdsmarkedet.
 § 6.  

  

 Et medlem skal kunne formidles passende arbejde med fuld  

 sædvanlig arbejdstid på de vilkår, som er almindelige inden for medlemmets  

 faglige område.
 Stk. 2.  

  

 Passende arbejde er arbejde inden for det område, hvor  

 medlemmet er uddannet, eller arbejde inden for det område, hvor medlemmet  

 tidligere har haft beskæftigelse.
 § 7.  

  

 Når et medlem i dagpengeperioden har været ledig i sammenlagt  

 3 måneder inden for de seneste 6 måneder, skal medlemmet også kunne formidles  

 rimeligt arbejde.
Stk. 2.  

  

 Rimeligt arbejde omfatter ud over arbejde inden for  

 medlemmets faglige område også alt arbejde uden for medlemmets faglige  

 område,  

 som medlemmet kan varetage.
Arbejdet er også rimeligt, hvis medlemmet kan  

 varetage beskæftigelsen efter et kortere uddannelsesforløb, og hvis medlemmet  

 får tilbudt den fornødne uddannelse i forbindelse med formidlingen.
 Stk. 3.  

  

 Medlemmet skal i hele aktivperioden også kunne formidles  

 rimeligt arbejde.
 § 9.  

  

 Et medlem skal søge passende arbejde, jf. § 6, stk. 2, og  

 deltage i kurser og andre tilbud, der øger mulighederne for at få arbejde.
 Stk. 2.  

  

 Når et medlem i dagpengeperioden har været ledig i  

 sammenlagt 3 måneder inden for de seneste 6 måneder, skal medlemmet også søge  

 rimeligt arbejde, jf. § 7, stk. 2.
 Stk. 3.  

  

 Et medlem skal i hele aktivperioden også søge rimeligt  

 arbejde, jf. § 7, stk. 2.
Stk. 4.  

  

 Et medlem skal søge arbejde på den måde, der er sædvanlig  

 inden for det faglige område.
Medlemmet skal søge arbejde med fuld sædvanlig  

 arbejdstid.
 § 22.  

  

 Arbejdsløshedskassen skal undersøge og vurdere et medlems  

 rådighed, hvis der opstår tvivl om rådigheden for arbejdsmarkedet.
 Stk. 2.  

  

 Arbejdsløshedskassen skal notere alle oplysninger, der kan  

 have betydning for medlemmets dagpengeret, herunder underretninger fra AF og  

 de  

 oplysninger, som medlemmet selv giver.
 Stk. 3.  

  

 Bliver arbejdsløshedskassen bekendt med forhold, der gør  

 det sandsynligt, at medlemmet ikke står til rådighed for arbejdsmarkedet,  

 skal  

 arbejdsløshedskassen standse udbetalingen af dagpenge til medlemmet, så længe  

 arbejdsløshedskassen undersøger forholdet.
 § 35.  

  

 Hvis et medlem efter §§ 22-24 og § 27 ikke anses for at stå  

 til rådighed, kan medlemmet ikke få dagpenge.
Stk. 2.  

  

 Et fuldtidsforsikret medlem kan igen få dagpenge, når  

 medlemmet har haft mere end 300 timers arbejde i en periode på 10 uger.
Det  

 er  

 en betingelse, at arbejdet er udbudt på almindelige løn- og arbejdsvilkår, og  

 at der ikke er givet offentlige løntilskud til arbejdet.
