Nr BTL 89 Betænkning over Forslag til lov om ophævelse af lov om afgift af renter af  

 forbrugslån   

 Nr L 89 1989-90, 1. samling Afgivet af Skatteudvalget Afgivet: 19891211 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Endvidere har udvalget modtaget skriftlige henvendelser fra Danmarks  

 Sparekasseforening og Den Danske Bankforening.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse uændret.
 Et andet mindretal (Socialdemokratiets og Fremskridtspartiets medlemmer af  

 udvalget) indstiller lovforslaget til vedtagelse og vil redegøre for  

 sin stilling til ændringsforslagene ved 2. behandling af lovforslaget.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til forkastelse, men mindretallet  

 har dog stillet ændringsforslag.
 SF er tilhænger af afgiften, som vi ser som en rød løber lagt ud for at  

 fjerne rentefradragsretten for renteudgifter af privat gæld.
Af hensyn til retssikkerheden har SF imidlertid foreslået afgiften for  

 1987 og 1988 opgivet, jf.
SF's bemærkninger til forslag til  

 folketingsbeslutning om bortfald af opkrævning af renteafgiften for  

 indkomstårene 1987 og 1988 (B 29).
Ændringsforslag Af et mindretal (SF):
Til § 1 1) Ordene »afgiftsåret 1988« ændres til: »afgiftsåret  

 1987«.
 2) Som nye stykker indsættes:
 »Stk. 2. Er afgiftsbeløb for afgiftsåret 1987 indbetalt på en  

 frigørelseskonto eller på en rateopsparing i pensionsøjemed, betales der  

 realrenteafgift af afkastet i tiden til og med den 30. november 1989.
Stk. 3. Andre afgiftsbeløb, der er indbetalt på en pensionsordning efter  

 renteafgiftslovens § 10, behandles fra og med den 1. december 1989 efter  

 reglerne i pensionsbeskatningslovens § 50.« Bemærkninger Til nr. 1 og 2 Efter ændringsforslag nr. 1 foreslås forbrugsrenteafgiften ophævet også  

 for afgiftsåret 1987. Hermed bortfalder statens krav på afgiftspligtige, der  

 endnu ikke har betalt afgiften for 1987. De afgiftspligtige, der har  

 indbetalt afgiften til staten, vil automatisk få tilbagebetalt den indbetalte  

 afgift.
Tilbagebetalingsbeløbene forrentes fra indbetalingsdagen til  

 udbetalingsdagen efter de almindelige regler i rentecirkulæret (cirkulære nr.  

 167 af 14. oktober 1987). De afgiftspligtige, der har indbetalt afgiften for  

 1987 på en pensionsordning, får mulighed for at hæve beløbene skatte- og  

 afgiftsfrit.
For de såkaldte frigørelseskonti i pengeinstitutter og rateopsparingskonti  

 indebærer ændringsforslag nr. 2, at de fra og med 1. december 1989  

 skattemæssigt behandles som almindelige indskud.
Det betyder, at renterne fra  

 dette tidspunkt er indkomstskattepligtige, og at indeståendet kan hæves  

 skattefrit i overensstemmelse med eventuel aftale om udbetaling med  

 pengeinstituttet.
For perioden frem til 1. december 1989 er ordningerne  

 realrenteafgiftspligtige.
For alle andre pensionsordninger oprettet i henhold til renteafgiftsloven  

 foreslås det, at de behandles efter pensionsbeskatningslovens § 50. Det  

 betyder bl.a., at de fortsat er realrenteafgiftspligtige, og at  

 udbetalingerne er skatte- og afgiftsfri.
Dog er løbende udbetalinger  

 indkomstskattepligtige.
Muligheden for udbetaling fra ordningerne afhænger af  

 forsikringsaftalen.
