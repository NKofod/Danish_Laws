Bekendtgørelse  

 om gebyr for ydelser efter lov om fremme af energi- og vandbesparelser i  

 bygninger I medfør af § 13, stk. 3, § 13 a, stk. 4 og § 14, i lov  

 nr. 485 af 12. juni 1996 om fremme af energi- og vandbesparelser i bygninger,  

 som ændret ved § 24 i lov nr. 450 af 31. maj 2000, fastsættes:
 § 1.  

  

 Energikonsulenter omfattet af lov om fremme af energi- og vandbesparelser i  

 bygninger skal betale Registreringsudvalgenes omkostninger til dækning af  

 udgifter ved energikonsulenternes og firmaernes godkendelse, fratagelse af  

 godkendelse samt tilsyn og kontrol med energikonsulenternes virksomhed.
 Stk. 2.  

  

 Omkostninger,  

 som Registreringsudvalget for energimærkning af små ejendomme afholder, jf.  

 stk. 1, fordeles beløbsmæssigt på de enkelte energikonsulenter, således at  

 der  

 for hver energikonsulent betales et grundbeløb på kr. 300 om året og kr. 175  

 pr. energimærke, som gennemføres.
 Stk. 3.  

  

 Omkostninger,  

 som Registreringsudvalget  

  

 for energimærkning af store  

 ejendomme afholder, jf. stk. 1, fordeles beløbsmæssigt på de enkelte  

 energikonsulenter  

 og firmaer, således at der betales et grundbeløb på kr. 1.500 om året for  

 hver  

 energikonsulent og et grundbeløb på kr. 3.500 om året for hvert firma.  

 Desuden  

 betales kr. 150 pr. energimærke, som gennemføres.
Stk. 4.  

  

 Registreringsudvalgene  

 opkræver grundbeløb hos energikonsulenter og firmaer senest den 28. februar  

 hvert år.
Beløb for energimærke opkræves i forbindelse med udstedelse af  

 mærket.
 Stk. 5.  

  

 Beløbene betales  

 senest 30 dage efter opkrævningens udsendelse.
 Stk. 6.  

  

 Betales skyldigt  

 beløb ikke rettidigt, skal der betales rente heraf i medfør af renteloven.
§ 2.  

  

 Efter udløbet af et år udarbejder Energistyrelsen, på baggrund af økonomiske  

 oplysninger fra Registreringsudvalgene, en opgørelse over de beløb, som  

 energikonsulenter og firmaer skal betale for det pågældende år.
Gebyret  

 reguleres i henhold til Statens Budgetvejledning, hvis gebyrindtægterne  

 overstiger Registreringsudvalgenes langsigtede gennemsnitsomkostninger, jf.  

 Statens Budgetvejleding 2001, kapitel 2.3.1.2.
 § 3.  

  

 Afgørelser truffet i henhold til denne bekendtgørelse kan ikke påklages til  

 anden administrativ myndighed.
 § 4.  

  

 Bekendtgørelsen træder i kraft den 1. september 2004. Samtidig ophæves § 29,  

 stk. 5, pkt. 2 og 3, i bekendtgørelse nr. 789 af 19. september 2002.
