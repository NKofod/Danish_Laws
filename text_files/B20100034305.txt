Bekendtgørelse om ændring af bekendtgørelse om måleteknisk kontrol med målere, der anvendes til måling af forbrug af varme i fjernvarmeanlæg (Ændring af regler for typegodkendelse og verifikation mv.) § 1 I bekendtgørelse nr. 1036 af 17. oktober 2006 om måleteknisk kontrol med målere, der anvendes til måling af forbrug af varme i fjernvarmeanlæg, som ændret ved bekendtgørelse nr. 815 af 28. juli 2008, foretages følgende ændringer:
 1. Indledningen affattes således:
 2. § 9, stk. 1, ophæves.
 3. § 21 affattes således:
»§ 21. Typegodkendelse af måleudstyr, jf. § 1, stk. 8, nr. 2, ansøges hos og meddeles af Sikkerhedsstyrelsen.
Ansøgningen skal indeholde dokumentation for, at instrumentet overholder lovmæssige krav i form af en typeprøvningsrapport samt udkast til en typeprøvningsattest fra et laboratorium, som er akkrediteret af Den Danske Akkrediterings- og Metrologifond (DANAK) eller af et tilsvarende akkrediteringsorgan, som er medunderskriver af EA´s multilaterale aftale om gensidig anerkendelse.
Stk. 2. Hvis der ikke findes laboratorier med fornøden akkreditering til de prøvninger, der kræves for et givet instrument, godkender Sikkerhedsstyrelsen andre egnede laboratorier.« 4. § 22, stk. 1, affattes således:
»Førstegangsverifikation af måleudstyr, som er godkendt før den 30. oktober 2006 efter de bestemmelser, der var gældende inden den 30. oktober 2006, og som har en stadigt gældende typegodkendelse, jf. § 1, stk. 5 og 6, samt af måleudstyr, som er typegodkendt i henhold til § 1, stk. 8, nr. 2, udføres af laboratorier, som er særligt bemyndiget hertil af Sikkerhedsstyrelsen på baggrund af, at de har den fornødne akkreditering fra Den Danske Akkrediterings- og Metrologifond (DANAK) eller fra et tilsvarende akkrediteringsorgan, som er medunderskriver af EA´s multilaterale aftale om gensidig anerkendelse.« 5. § 23, stk. 1, affattes således:
»Reverifikation udføres af laboratorier, som er særligt bemyndiget hertil af Sikkerhedsstyrelsen på baggrund af, at de har den fornødne akkreditering fra Den Danske Akkrediterings- og Metrologifond (DANAK) eller fra et tilsvarende akkrediteringsorgan, som er medunderskriver af EA´s multilaterale aftale om gensidig anerkendelse.« 6. I § 26, stk. 1, udgår »og Den Danske Akkrediterings- og Metrologifond«.
 7. Kapitel 11 ophæves.
 8. § 29, stk. 1, ophæves.
§ 2 Bekendtgørelsen træder i kraft den 1. april 2010.
