Indledning l.
I de fleste overenskomster eller i tilknytning hertil er der indgået  

 særlige aftaler om tillidsrepræsentanter.
Det er en forudsætning for, at der  

 kan vælges tillidsrepræsentanter, at der er indgået en sådan aftale.
Valg af tillidsrepræsentanter 2. I aftalerne er som oftest fastsat nærmere regler  

 om, hvornår der kan vælges tillidsrepræsentanter, f.eks. om hvor mange  

 ansatte der skal være inden for en bestemt faggruppe, for at gruppen kan  

 vælge en tillidsrepræsentant, og om hvilke krav en ansat skal opfylde for at  

 kunne vælges til tillidsrepræsentant.
 Tillidsrepræsentanten er sædvanligvis medlem af den pågældende faglige  

 organisation, mens normalt samtlige ansatte har ret til at deltage i valget  

 af tillidsrepræsentanten.
Når en gruppe har valgt en tillidsrepræsentant, skal valget meddeles  

 arbejdsgiveren, og valget er herefter gyldigt, medmindre arbejdsgiveren gør  

 indsigelser.
Eventuelle indsigelser kan alene vedrøre de for valget gældende  

 formkrav.
På tjenestemandsområdet er der ikke fastsat generelle  

 tillidsrepræsentantregler.
For enkelte konkrete grupper er der dog fastsat  

 regler med et indhold nogenlunde svarende til de regler, der findes på  

 overenskomstområdet.
Dog indeholder disse ikke særlige afskedigelsesregler.
For grupper af ansatte, for hvilke der ikke er mulighed for at vælge  

 tillidsrepræsentanter, kan det lokalt aftales, at der i stedet vælges  

 såkaldte talsmænd.
Disse er ikke omfattet af de nedenfor nævnte  

 særlige beskyttelsesregler for tillidsrepræsentanter.
Tillidsrepræsentantens opgaver 3. Tillidsrepræsentanten er sine kollegers  

 repræsentant i forhold til arbejdsgiveren og har som sådan til opgave at  

formidle samarbejdet mellem arbejdsgiveren og medarbejderne.  

 Tillidsrepræsentanten er derfor oftest medlem af samarbejdsudvalget på den  

 pågældende arbejdsplads.
Tillidsrepræsentanten er endvidere sin organisations repræsentant på  

 arbejdspladsen.
Dette giver et særligt ansvar for, at aftaler indgået af  

 organisationen, f.eks. i form af kollektive overenskomster, overholdes.  

 Tillidsrepræsentanten må således ikke fremsætte krav, der er i strid med  

 gældende overenskomst.
 Tillidsrepræsentanten skal holdes orienteret om forestående afskedigelser  

 eller andre foranstaltninger fra ledelsens side, der vedrører de ansattes  

 tjenesteforhold.
Tillidsrepræsentantens beskyttelse 4. På grund af tillidsrepræsentantens særlige position  

 er der normalt fastsat regler om beskyttelse af tillidsrepræsentanten.
Reglerne er forskelligt udformet fra overenskomst til overenskomst, men  

 hovedreglen er, at der skal være »tvingende årsager« til at  

 afskedige en tillidsrepræsentant, og opsigelsesvarslet er ofte længere end  

 det almindeligt gældende i overenskomsten.
Der kan desuden være aftalt en  

særlig afskedigelsesprocedure, f.eks. således at der stilles krav om  

 forudgående forhandling med organisationen eller fagretlig behandlig af sagen  

 (faglig voldgift), inden opsigelsen afgives, eller inden opsigelsesvarslet  

 udløber.
I forbindelse med sådanne særlige regler er der ofte fastsat snævre  

tidsfrister, hvorfor det er vigtigt - i god tid før en  

 tillidsrepræsentant ønskes afskediget - at være opmærksom på hvilken  

procedure, der skal følges, f.eks. om finansministeriet som  

 overenskomstpart skal involveres.
 Reglerne om beskyttelse af tillidsrepræsentanter gælder også  

suppleanter for tillidsrepræsentanter, normalt dog kun når de  

 fungerer som sådanne.
 I begrebet »tvingende årsager« ligger, at der skal være mere  

 tungtvejende grunde til opsigelse af en tillidsrepræsentant end af øvrige  

 ansatte.
På grund af tillidsrepræsentantens særlige stilling som  

 organisationsrepræsentant vil opfordringer til brud på overenskomsten kunne  

 begrunde afskedigelse.
Sådanne brud kan f.eks. bestå i iværksættelse af  

 arbejdsstandsninger, overarbejdsvægring eller produktionsstop - enten  

 kollektivt eller individuelt - samt afholdelse af møde i arbejdstiden uden  

 arbejdsgiverens godkendelse, og uden at mødet må anses for at være absolut  

 nødvendigt for f.eks. at hindre en arbejdsnedlæggelse.
En tillidsrepræsentant har en særlig forpligtelse til at overholde de af  

 arbejdsgiveren udstukne retningslinier for arbejdets udførelse,  

 ordensforskrifter m.v., og grove overtrædelser af sådanne kan derfor være  

 gyldig afskedigelsesgrund.
Derimod vil samarbejdsvanskeligheder normalt kun  

 være gyldig afskedigelsesgrund, hvis ansvaret herfor alene kan lægges på  

 tillidsrepræsentanten.
 I lighed med øvrige ansatte kan tillidsrepræsentanten afskediges i  

 tilfælde af bl.a. tyveri, uærlighed og trusler om vold mod f.eks. en  

 arbejdsleder.
 I tilfælde af utilbørlig optræden, fornærmelig adfærd og lignende over for  

 en arbejdsleder eller arbejdsgiver må grovheden heraf vurderes, før det kan  

 afgøres, hvorvidt der er tilstrækkelig grund til afskedigelse.
 Er der i overenskomsten fastsat regler om afgangsalder, er  

 tillidsrepræsentanten også omfattet af disse.
 I tilfælde af arbejdsmangel kan tillidsrepræsentanter gyldigt  

 afskediges,  men normalt kun såfremt der ikke ved omflytning eller  

 afskedigelse af andre kan findes andet arbejde til den pågældende.
 Hvor tillidsrepræsentanter afskediges på grund af arbejdsmangel, er det i  

 en del overenskomster aftalt, at det forlængede varsel bortfalder.
 Generelt gælder det, at det er arbejdsgiveren, der har bevisbyrden for, at  

 der foreligger tvingende årsager, og dette gælder i alle ovennævnte  

 situationer - også i tilfælde af arbejdsmangel.
 Ligesom for øvrige ansatte kan en tillidsrepræsentants misligholdelse have  

 en så grov karakter, at den pågældende kan bortvises, dvs. at der overhovedet  

 ikke skal gives noget opsigelsesvarsel.
 Det må endvidere bemærkes, at en tillidsrepræsentants misligholdelse ikke  

 giver arbejdsgiveren adgang til at kræve den pågældende fjernet som  

 tillidsrepræsentant og beholde ham som almindelig ansat, men alene til  

 afskedigelse eller bortvisning.
Bilags- og henvisningsoversigt Bilag til kap. 6 Bilag 6.1 Fmst. cirkskr. 20/2 1979 vedrørende tillidsmandsregler i  

 tilslutning til akademikeroverenskomsterne pr. 1/4 1977, jfr.
I, litra 14, i  

 protokollat 11/5 1978.
 Bilag 6.2 Fmst. cirkskr. 26/7 1983 om overenskomst af 5/7 1983 vedrørende  

 specialarbejdere m.v. i statens tjeneste, bilag 1, bestemmelser om  

 tillidsrepræsentanter (LP.nr. 070/83).
Cirkulæreskrivelse vedrørende tillidsmandsregler i tilslutning til  

 Akademiker overenskomsterne pr. 1. april 1977 jfr.
I, litra 14 i protokollat  

 af 11. maj 1978.
 I tilslutning til Akademiker overenskomsterne pr. 1. april 1977 og i  

 henhold til I, litra 14 i protokollat af 11.maj 1978 fremsendes hermed aftale  

 om tillidsmandsregler.
Under forhandlingerne har Akademikernes Centralorganisation oplyst, at der  

 på nogle arbejdsområder har været en praksis for, at overenskomstansatte og  

 tjenestemænd i fællesskab har valgt en tillidsrepræsentant.
Idet det  

 understreges, at nærværende tillidsmandsregler er aftalt for det  

 overenskomstansatte personale, skal finansministeriet tilkendegive, at man  

 ikke har noget at indvende imod en sådan praksis, for så vidt vedkommende  

 organisationer er indforstået dermed.
Den omstændighed, at en tjenestemand  

 evt. måtte blive valgt som tillidsrepræsentant, medfører ikke nogen ændring i  

 den pågældendes ansættelsesvilkår eller rettigheder iøvrigt iflg.  

 tjenestemandsforholdet.
 Det tilføjes, at tillidsmandsreglerne iflg. § 10 omfatter alle  

 organisationer, tilknyttet Akademikernes Centralorganisation.
P.
M.
V.
 E.B.
E.
M.
Wengel Tillidsmandsregler.
§ 1 Ved en tillidsmand forstås alene en person, der repræsenterer mindst 5  

 medarbejdere ved en styrelse/institution (eller en del af denne).
Stk. 2.  Tillidsmanden vælges af og blandt samtlige  

 overenskomstansatte medarbejdere i den pågældende personalegruppe.
Valget  

 godkendes af vedkommende organisation og anmeldes skriftlig over for  

 institutionens ledelse.
Ledelsen er berettiget over for organisationen at  

 gøre begrundet indsigelse mod valget, når dette sker inden 3 uger efter, at  

 ledelsen har modtaget meddelelse fra organisationen.
 Stk. 3.  For tillidsmanden vælges normalt samtidig en  

 stedfortræder, som godkendes og anmeldes på samme måde som tillidsmanden jfr.  

 stk. 2. Under tillidsmandens fravær fungerer stedfortræderen i dennes sted og  

 nyder i funktionsperioden samme rettigheder som tillidsmanden.  

 Stedfortræderen er i valgperioden i øvrigt omfattet af bestemmelserne i §§ 6  

 og 8.
Stk. 4.  Det tilstræbes at valgene gælder for to år ad  

 gangen.
Ved genvalg skal fornyet anmeldelse ikke finde sted.
 Stk. 5.  Hvor særlige omstændigheder taler derfor, kan  

 der efter forhandling med ledelsen vælges en tillidsmand for en  

 medarbejdergruppe, som er mindre end 5.
§ 2 På større arbejdspladser kan det mellem organisationen(-erne) og ledelsen  

 aftales, at der vælges en fællestillidsmand til at varetage og forhandle  

 fælles spørgsmål for de medarbejdere, som den pågældende repræsenterer.
Der  

 træffes samtidig aftale om, hvilke tillidsmandsspørgsmål fællestillidsmanden  

 skal varetage.
 Stk. 2.  Fællestillidsmanden vælges af og blandt  

 tillidsmændene i pågældende område og skal som sådan selvstændigt kunne  

 fungere som tillidsmandsgruppens repræsentant.
 Stk. 3.  Fællestillidsmanden kan ikke varetage spørgsmål  

 vedrørende de enkelte tillidsmænds normale funktioner inden for deres  

 respektive områder, medmindre ledelsen og de berørte tillidsmænd bliver enige  

 om noget andet.
§ 3 Det er tillidsmandens pligt såvel over for sin organisation som over for  

 styrelsen/institutionen at gøre sit bedste for at fremme og vedligeholde  

 rolige og gode arbejdsforhold.
Tilsvarende pligt påhviler ledelsen.
 Stk. 2.  Tillidsmanden fungerer iøvrigt som talsmand for  

 de medarbejdere han er valgt iblandt, og kan som sådan over for ledelsen  

 forelægge forslag, henstillinger og klager fra medarbejderne samt optage  

 forhandling om lokale spørgsmål.
 Stk. 3.  Tillidsmanden skal holdes orienteret ved  

 forestående afskedigelser eller andre skridt fra ledelsens side vedrørende de  

 ansattes tjenesteforhold.
§ 4 Tillidsmanden må anvende den tid, der er nødvendig til  

 tillidsmandsarbejdets forsvarlige udførelse, når hensyn tages til  

 arbejdspladsens størrelse og eventuelle lokale forhold.
Dog skal  

 tillidsmanden udføre de ham påhvilende hverv, således at det medfører mindst  

 mulig forstyrrelse af hans arbejde.
 Stk. 2.  Dersom det er nødvendigt, at tillidsmanden for  

 at opfylde sine forpligtigelser må forlade sit arbejde, skal der forud  

 træffes aftale herom med institutionens ledelse.
 Stk. 3.  Såfremt tillidsmanden i en akut situation ikke  

 har truffet aftale herom, jfr. stk. 2, skal han ved først givne lejlighed  

 orientere institutionens ledelse om fraværet.
 Stk. 4.  Eventuelle tvivlsspørgsmål afgøres ved  

 forhandling mellem ledelsen og organisationen.
§ 5 Under tillidsmandsarbejdet i styrelsen/institutionen oppebærer  

 tillidsmanden, den sædvanlige løn.
Stk. 2.  Såfremt ledelsen lægger beslag på tillidsmanden  

 af faglige årsager uden for den normale arbejdstid, herunder på forud  

 fastsatte fridage, ydes kompensation efter de herom for området gældende  

 regler.
Tilsvarende gælder, såfremt forholdene gør en henvendelse fra  

 tillidsmanden til ledelsen nødvendig uden for hans normale arbejdstid.
§ 6 Efter aftale med institutionen gives der tillidsrepræsentanten frihed til  

 i passende omfang at deltage i faglige kurser m.v., jfr. herved lønnings- og  

 pensionsministeriets cirkulæreskrivelse af 23. juni 1971.
§ 7 For større arbejdspladser skal der, såfremt de lokalemæssige forhold åbner  

 mulighed herfor, anvises tillidsmændene et passende fælles lokale med  

 telefon, der anvendes til bestridelse af særlige tillidsmandsopgaver.
Ved  

 ændring i lokaleforholdene skal der tages hensyn hertil.
§ 8 En tillidsmands afskedigelse skal begrundes i tvingende årsager.
 Stk. 2.  Forinden en tillidsmand afskediges eller  

 forflyttes med den virkning, at vedkommende forhindres i at udføre sit  

 tillidsmandshverv skal sagen forhandles mellem finansministeriet og  

 vedkommende organisation, og varsel om opsigelse kan ikke afgives, før end  

 denne forhandling har fundet sted.
 Stk. 3.  Såfremt vedkommende tillidsmands organisation  

 begærer det, skal sagen om afskedigelse eller forflyttelse af tillidsmanden  

 efter at den i stk. 2 nævnte forhandling har fundet sted - behandles efter de  

 regler, der er fastsat i hovedaftalen mellem vedkommende organisation og  

 finansministeriet vedrørende behandling af uenighed af faglig karakter.
 Stk. 4.  Ved den fagretlige behandling efter stk. 3  

 afgøres alle med afskedigelsen forbundne spørgsmål, herunder også spørgsmål  

 om eventuel erstatning og godtgørelse.
§ 9 Enhver uenighed om forståelsen af nærværende aftale behandles efter  

 reglerne i de mellem finansministeriet og organisationerne indgåede  

 hovedaftaler vedrørende behandling af uenighed af faglig karakter.
§ 10 Nærværende regler omfatter alle organisationer tilknyttet Akademikernes  

 Centralorganisation, i det omfang de pågældende organisationer måtte vælge  

 tillidsmænd.
 Stk. 2.  Aftalen træder i kraft den 1. februar 1979 og  

 kan opsiges med 3 måneders varsel til samme tidspunkt, som måtte blive aftalt  

 for de overenskomster,der forhandles af Akademikernes Centralorganisation på  

 vegne af primærorganisationerne.
K ø b e n h a v n, den 9. februar 1979 AKADEMIKERNES CENTRALORGANISATION FINANSMINISTERIETé P.
M.
V.
Bent Nyløkke Jørgensen E.B.
Agnete Halmind Fmst. cirkskr. 26/7 1983 om overenskomst 5/7 1983 vedrørende specialarbejdere m.v. i statens tjeneste, bilag  

 1.
Bestemmelser om tillidsrepræsentanter § 1.  Hvor vælges tillidsrepræsentant.
 I enhver virksomhed eller - for større virksomheders vedkommende - enhver  

 afdeling af denne udvælger de d er beskæftigede arbejdere af deres midte en  

 arbejder til at være tillidsrepræsentant over for ledelsen eller dennes  

 repræsentant.
 Stk. 2.  I virksomheder eller fabriksafdelinger med 5  

 arbejdere eller derunder vælges dog ingen tillidsrepræsentant, medmindre  

 begge parter ønsker det.
 § 2.  Hvem kan vælges til tillidsrepræsentant.
Tillidsrepræsentanten skal vælges blandt de anerkendt dygtige arbejdere,  

 der har arbejdet mindst 1 år på det pågældende arbejdssted.
Hvor sådanne ikke  

 findes i et antal af mindst fem, suppleres dette tal blandt de arbejdere, der  

 har arbejdet der længst.
 Stk. 2.  I særlige tilfælde kan tillidsrepræsentanten  

 vælges blandt de anerkendt dygtige arbejdere, der har arbejdet mindst 6  

 måneder på det pågældende arbejdssted.
 § 3.  Valg af tillidsrepræsentant.
 Valget af tillidsrepræsentant skal finde sted på en sådan måde, at alle  

 arbejdere, som er beskæftiget i virksomheden eller afdelingen på  

 valgtidspunktet, sikres mulighed for at kunne deltage i valget, der kun er  

 gyldigt, når flere end en trediedel af de d er beskæftigede arbejdere har  

 stemt for vedkommende.
 Stk. 2.  Valget er i øvrigt ikke gyldigt, før det er  

 blevet godkendt af Specialarbejderforbundet i Danmark og meddelt ledelsen for  

 den pågældende virksomhed, der dog er berettiget til at gøre indsigelse mod  

 valget over for forbundet.
 § 4.  Stedfortræder for tillidsrepræsentant.
Hvor en tillidsrepræsentant er fraværende på grund af sygdom, ferie,  

 deltagelse i kursus eller lignende, kan der efter aftale med arbejdsgiveren  

 udpeges en stedfortræder for tillidsrepræsentanten.
En således udpeget  

 stedfortræder har i den periode, hvori vedkommende fungerer, den samme  

 beskyttelse som den valgte tillidsrepræsentant, såfremt pågældende opfylder  

 betingelserne for at blive valgt til tillidsrepræsentant i henhold til § 2.
 § 5.  Samarbejde.
 Det er tillidsrepræsentantens - såvel som arbejdsgiverens og dennes  

 repræsentants - pligt at gøre sit bedste for at vedligeholde og fremme et  

 godt samarbejde på arbejdsstedet.
 § 6.  Klager og henstillinger.
 Når en eller flere af tillidsrepræsentantens kolleger ønsker det, kan  

 tillidsrepræsentanten forebringe deres klager eller henstillinger for  

 ledelsen, dog kun såfremt sagen ikke bliver ordnet tilfredsstillende ved  

 dennes repræsentant på arbejdsstedet.
 Stk. 2.  Føler vedkommende sig ikke tilfredsstillet ved  

 ledelsens afgørelse, står det pågældende frit for at anmode sin organisation  

 om at tage sig af sagen; men det er pågældendes og pågældendes  

 arbejdskollegers pligt at fortsætte arbejdet uforstyrret, indtil anden  

 bestemmelse træffes af Specialarbejderforbundet i Danmarks hovedbestyrelse.
 § 7.  Talsmand.
 På virksomheder med holddriftsarbejde kan tillidsrepræsentanten på de  

 skift, hvor pågældende ikke arbejder, og som omfatter mindst fem arbejdere,  

 udpege en talsmand til på sine vegne at søge eventuelle uoverensstemmelser  

 oplyst og ordnet eller, såfremt omstændighederne stiller sig hindrende for en  

 ordning, bringe sagen videre til tillidsrepræsentanten.
 § 8.  Funktion i arbejdstiden.
 Tillidsrepræsentantens udførelse af de ham/hende påhvilende hverv skal ske  

 på en sådan måde, at det er til mindst mulig gene for hans/hendes produktive  

 arbejde.
 Stk. 2.  Dersom det er nødvendigt, at vedkommende for at  

 opfylde sine forpligtelser som tillidsrepræsentant på virksomheden må forlade  

 sit arbejde i arbejdstiden, skal pågældende forud herfor træffe aftale med  

 arbejdsgiveren eller dennes repræsentant.
 § 9.  Aflønning.
 Hvis aftale i henhold til § 8, stk. 2. er truffet, eller hvis der på  

 ledelsens foranledning i øvrigt lægges beslag på tillidsrepræsentanten i  

 arbejdstiden i spørgsmål, som angår virksomheden og arbejderne, skal han/hun  

 for den tid, der medgår hertil, aflønnes med sin sædvanlige løn, jfr. §§ 2 og  

 7 i overenskomsten af 1983.
 § 10.  Klubformand.
 Hvis arbejderne på en virksomhed, henholdsvis en afdeling heraf, slutter  

 sig sammen i en faglig klub eller lignende, skal tillidsrepræsentanten være  

 formand.
 § 11.  Afskedigelse af tillidsrepræsentant.
 En tillidsrepræsentants afskedigelse skal begrundes i tvingende årsager,  

 og ledelsen har pligt til at give pågældende et opsigelsesvarsel på i alt 4  

 måneder.
 Stk. 2.  Såfremt en tillidsrepræsentant har fungeret som  

 sådan i en sammenhængende periode på mindst 5 år, har vedkommende dog krav på  

 5 måneders varsel.
 Stk. 3.  Er afskedigelsen begrundet i arbejdsmangel  

 eller alvorlige forseelser, bortfalder varselspligten i henhold til denne  

 paragrafs stk. 1 og 2.
 § 12.  Fremgangsmåde ved afskedigelse.
 Hvis en arbejdsgiver finder, at der foreligger tvingende årsager efter §  

 11 til at opsige en tillidsrepræsentant, der er valgt efter reglerne i §§  

 1-3, skal han rette henvendelse til finansministeriet, der herefter kan rejse  

 spørgsmålet i henhold til reglerne for behandling af faglig strid.  

 Mæglingsmødet skal i så fald afholdes senest 7 kalenderdage efter  

 mæglingsbegæringens fremkomst, og den fagretlige behandling skal i øvrigt  

 fremmes mest muligt.
 Stk. 2.  Fastslås det ved den fagretlige behandling, at  

 der foreligger tvingende årsager til afskedigelse af tillidsrepræsentanten,  

 betragtes opsigelsesvarsel som afgivet ved mæglingsbegæringens fremkomst.
