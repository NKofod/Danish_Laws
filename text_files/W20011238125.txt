 Pressenævnet bemærkede indledningsvis, at nævnet havde  

 forstået klagen således, at den alene vedrørte  

 spørgsmålet, om der i artiklerne var bragt ukorrekte  

 oplysninger.
 Da nævnet ikke havde mulighed for at efterprøve rigtigheden  

 af artiklernes oplysninger, fandt nævnet ikke grundlag for at udtale  

 kritik af bladet.
Kendelse fra Pressenævnet i sag nr.  

 59/2001 TV Danmark 2   Syd har klaget til Pressenævnet over  

 to artikler bragt i JydskeVestkysten den 17. maj 2001, idet man mener, at god  

 presseskik er tilsidesat.
Af artiklen med overskriften "TV Danmark Syd  

 snød mig" fremgik det af en underrubrik, at "Tidligere reporter og reklamesælger hos TV  

 Danmark 2 Syd,  Vincent  Møller, føler sig snydt for knap  

 87.000 kroner i løn og fratrædelsesgodtgørelse." Af artiklen fremgik, at "HADERSLEV:  Vincent  Møller fra Haderslev  

 føler, at TV Danmark Snyd var et bedre navn til TV Danmark 2 Syd i  

 Laurids Skaus Gade.
 Sammen med sin advokat  Stephan  Ravn  Berg fra Advodan  

 planlægger den tidligere reporter og reklamesælger i  

 øjeblikket en retssag mod tv-stationen for at få den til at  

 punge ud med knap 87.000 kroner i løn og  

 fratrædelsesgodtgørelse.
- Da jeg begyndte på TV Danmark 2 Syd i januar fik  

 jeg slet ingen løn.
Før vidste jeg aldrig, hvad min  

 månedsløn var, for jeg fik aldrig, hvad jeg skulle have.
I  

 virkeligheden har jeg flere penge til gode, end jeg har gjort krav på,  

 siger  Vincent  Møller og fremviser en af de hjemmelavede  

 lønsedler, som han modtog fra sin tidligere arbejdsplads Haderslev  

 TV.
Var før på HTV Vincent  Møllers korte karriere inden for lokal-tv  

 begyndte, da han i maj 2000 blev ansat som reporter hos Haderslev TV efter  

 fuldført uddannelse på Mediecenter Haderslev.
Haderslev TV blev dengang ejet af  Christian  Haahr  

  Hansen, som også ejer TV Danmark 2 Syd i Haderslev, Aabenraa og  

 Sønderborg.
En række andre medieselskaber er styret af medlemmer  

 af  Haahr  familien.
Sønnen  René har i dag overtaget Haderslev  

 TV.
Rykkede for løn I februar valgte  Vincent  Møller  

 svingdøren, ligesom mange af TV Danmark 2 Syds medarbejdere har gjort  

 det før ham.
 Årsagen: Misligholdelse af kontrakten, men  

 ifølge  Vincent  Møller har hans ansættelsesforhold  

 været rodede lige fra starten på Haderslev TV.
- Jeg undrede mig godt nok over, at jeg aldrig fik en  

 lønseddel.
Efter at jeg havde rykket for lønsedler i et halvt  

 år, fik jeg nogle hjemmelavede lønsedler, som  Christian  Haahr  

  Hansen selv sad og fuskede med på kontoret.
Det var jo altid  

 spændende at se, om lønnen kunne dække de faste udgifter,  

 for der blev altid tilbageholdt et beløb, siger  Vincent  

  Møller ironisk.
Hvorfor blev du så længe, hvis du aldrig  

 fik din fulde løn? - Det var jo et fedt job, og  Christian  Haahr  Hansen har  

 jo nogle gode talegaver og forstår at trække den.
Hans ordsprog  

 var, "at man ikke skal smide det beskidte vand væk, før der  

 er noget nyt", forklarer  Vincent  Møller.
Tog mundkurven af Via sin fagforening Den Kristelige Fagbevægelse  

 forsøgte  Vincent  Møller i januar forgæves at opnå  

 et forlig med  Christian og  René  Haahr  Hansen.
- Ved den lejlighed forsøgte de at give mig  

 mundkurv på, men den er hoppet af.
Jeg undrer mig meget over, at TV  

 Danmark vil lægge navn til det, der foregår.
Jeg forstår  

 heller ikke, hvorfor deres sendetilladelse ikke er inddraget for  

 længst.
Der er jo snart ikke flere medarbejdere tilbage til at lave  

 lokal-tv, konstaterer  Vincent  Møller.
 Han er 99,9 procent sikker på, at det bliver  

 Lønmodtagernes Garantifond, der kommer til at betale hans  

 lønkrav mod tv-stationen.
Det er også vanskeligt at se, hvem man egentlig skal  

 lægge sag an mod, fordi familien  Haahr ejer så mange forskellige  

 selskaber.
Det ene sted siger de, at jeg er ansat det andet sted.
Men jeg  

 ved, at min kontrakt med TV Danmark 2 Syd udløber den 31. maj,  

 fortæller  Vincent  Møller." I artiklen var der med fed og større typer indsat  

 følgende tekst:
"Det var jo et fedt job, og  Christian  Haahr  Hansen  

 har jo nogle gode talegaver og forstår at trække den.
Hans  

 ordsprog var, "at man ikke skal smide det beskidte vand væk,  

 før der er noget nyt".
Vincent  Møller" Artiklen var endvidere ledsaget af et billede af  Vincent  

  Møller med følgende undertekst:
"Efter to måneder uden løn på TV  

 Danmark 2 Syd sagde  Vincent  Møller stop.
Han kræver nu knap  

 87.000 kroner i løn og fratrædelsesgodtgørelse af  

 stationens ejer  Christian  Haahr  Hansen." Af artiklen med overskriften "TV-station trues af  

 konkurs" fremgik det af en underrubrik, at "Hvis der bliver en retssag, bliver det en  

 konkursbegæring, siger  Vincent  Møllers advokat.
Haderslev  

 Kommune vil ikke forlænge huslejekontrakten med TV Danmark 2 Syd.  

  Christian  Haahr  Hansen er tavs." I artiklen hed det:
 "HADERSLEV: Mindre end et år efter, at TV  

 Danmark Syd gik i luften i den tidligere TV-Syd bygning i Laurids Skaus Gade,  

 trues tv-stationen af en lukning.
 Vincent  Møllers advokat,  Stephan  Ravn  Berg,  

 regner med, at hans klients lønkrav på knap 87.000 kroner vil  

 ende med en konkursbegæring, og samtidig banker Haderslev Kommune  

 på døren for at få huslejen for maj måned.
 - Hvis der bliver en retssag, bliver det en  

 konkursbegæring med baggrund i et lønkrav, bekræfter  

 advokaten.
Forvirrede forhold Han tilføjer, at flere af familien  Haahrs mange  

 medieselskaber jo allerede er kendt i fogedretten.
 - Der har været en sammenblanding mellem nogle  

 selskaber, så der hersker også en del forvirring om, hvilket  

 selskab  Vincent  Møller i det hele taget er ansat i, siger  Stephan  

  Ravn  Berg.
Rykker tit Kommunens jurist,  Tommy  Hansen, er til gengæld  

 ikke forvirret.
 TV Danmark 2 Syds lejekontrakt med Haderslev Kommune - der  

 ejer bygningen i Laurids Skaus Gade - udløber den 1. juni.
 - Og den bliver ikke fornyet, fastslår  Tommy  

  Hansen.
 Så sent som i forgårs rykkede kommunen  

 tv-stationen for huslejen for maj måned.
 Siden februar har det knebet gevaldigt med at betale  

 husleje.
 - Først efter gentagne rykkere, har de fundet  

 pengene frem, siger  Tommy  Hansen.
 Det har trods gentagne henvendelser ikke været  

 muligt at få en kommentar fra stationsleder  Christian  Haahr  

  Hansen.
Avisen ville gerne have spurgt ham om lønkravet fra  

  Vincent  Møller og tv-stationens aktuelle situation." I artiklen var der med fed og større typer indsat  

 følgende tekst:
 "Hvis der bliver en retssag, bliver det en  

 konkursbegæring med baggrund i et lønkrav.
Advokat  Stephan  Ravn  Berg." Klageren har anført, at bladet har bragt artikler,  

 som indeholder fuldstændig forkerte oplysninger.
Klageren har i den forbindelse oplyst, at  Vincent  

  Møller har været ansat ved tv-stationen i nogle måneder i  

 2000. I januar 2001 besluttede stationen at skille sig af med ham på  

 grund af kriminalitet over for tv-stationen og drikkeri i arbejdstiden.  

  Vincent  Møller blev herefter bortvist.
I februar var der møde  

 med hans fagforening, som blev sat ind i sagerne.
Herefter skete der ikke  

 yderligere fra fagforeningens side.
I begyndelsen af maj måned blev  

 klager kontaktet af  Vincent  Møller, som sagde, at såfremt  

 klager ikke betalte ham 50.000 kr. under bordet, ville han få  

 JydskeVestkysten, som jo generelt har skrevet negativt om tv-stationen, til  

 at "svine os til". JydskeVestkysten bragte så artikler med  

 overskrifter som "TV Danmark Syd snød mig" og  

 "TV-station trues af konkurs".  Vincent  Møller indbragte  

 sagen for skifteretten i Haderslev, som den 9. juli 2001 afviste sagen som  

 helt grundløs.  Vincent  Møller har ikke - som bladet  

 hævder - noget krav mod klager.
Klageren har videre anført, at det er korrekt som  

 af bladet anført, at stationslederens ægtefælle inden  

 offentliggørelsen blev kontaktet af bladet på et tidspunkt, hvor  

 stationslederen var til møder i København.
Han ringede derefter  

 til bladet, men kunne ikke komme i kontakt med journalisten.
Umiddelbart  

 efter at artiklerne var offentliggjort, skrev klager til bladets ansvarlige  

 ledelse i Esbjerg, men dette førte ikke til, at der kom en  

 berigtigelse i bladet.
 Klageren har yderligere anført, at der fortsat ikke  

 er bragt nogen berigtigelse fra bladets side, ligesom klager ikke har  

 modtaget noget krav fra  Vincent  Møllers advokat.
 Klageren anmoder på baggrund af ovennævnte  

 artikler nævnet om "at udtale kritik af bladet for ikke at bringe  

 korrekte meddelelser".
 Bladet har over for nævnet afvist, at man på  

 nogen måde har tilsidesat regler om god presseskik endsige den  

 fundamentale regel om, at avisen skal bringe korrekte meddelelser.
Bladet har anført, at hvis artiklen indeholder  

 forkerte oplysninger, vil man naturligvis rette disse.
Klager har imidlertid  

 ikke peget på oplysninger, der er forkerte - hverken i sit brev til  

 bladet, til Pressenævnet eller mundtligt til redaktionen, efter at  

 artiklerne var trykt.
Bladet har videre anført, at man gerne som  

 modvægt til  Vincent  Møllers   version af det passerede ville  

 have bragt oplysningerne fra klager om, at  Vincent  Møller blev  

 bortvist på grund af kriminalitet over for tv-stationen og drikkeri i  

 arbejdstiden.
Bladet har imidlertid ikke kunnet bringe denne modvægt  

 fra klager - nærmere bestemt stationsleder  Christian  Haahr  Hansen -  

 da han har undgået kontakt med avisens journalist.
Forud for trykningen  

 af de omtalte artikler ringede avisens journalist gentagne gange til ham for  

 at konfrontere ham med  Vincent  Møllers version af sagen.  

 Journalisten talte bl.a. med hans ægtefælle og gjorde hende  

 forståeligt, hvad sagen drejede sig om, og at bladet ville bringe de to  

 artikler.
Hun lovede at få sin mand til at kontakte journalisten samme  

 dag eller den efterfølgende dag, hvorfor bladet holdt de to artikler  

 tilbage, indtil bladet havde talt med stationslederen.
Han ringede aldrig.  

 Journalisten forsøgte igen gentagne gange at kontakte ham.
Han ville  

 tydeligvis ikke kommentere sagen.
Først herefter valgte bladet at  

 bringe de to artikler.
Heller ikke efterfølgende fik avisen nogen  

 henvendelse fra stationslederen om, at bladet havde bragt  

 "fuldstændig forkerte oplysninger".
Bladet har endelig oplyst, at det er korrekt som af klager  

 anført, at bladet har skrevet mange artikler om klager.
Baggrunden er,  

 at klager ikke har opfyldt sine sendetilladelser, at stationen ikke har  

 betalt husleje til kommuner og private udlejere, og at andre medarbejdere -  

 ligesom  Vincent  Møller - har berettet om store  

 uregelmæssigheder omkring lønudbetaling og mangel på  

 samme.
I øvrigt har  Vincent  Møller nu indgivet  

 konkursbegæring mod klager.
 I sagens behandling har følgende  

 nævnsmedlemmer deltaget:
 Jørgen Nørgaard, Bo Maltesen, Tage Clausen  

 og Ole Askvig.
 Pressenævnet udtaler:
 Pressenævnet bemærker indledningsvis, at  

 nævnet har forstået klagen således, at den alene  

 vedrører spørgsmålet, om der i artiklerne er bragt  

 ukorrekte oplysninger.
 Da nævnet ikke har mulighed for at efterprøve  

 rigtigheden af artiklernes oplysninger, finder nævnet ikke grundlag for  

 at udtale kritik af bladet.
 Afsagt den 31. oktober 2001.
