Indberetning af vagtlæges behandling af 4-uger gammelt spædbarn Nævnet fandt grundlag for at kritisere vagtlægen for ikke på grundlag af de beskrevne iagttagelser at have indlagt det 4 uger gamle spædbarn til observation på børneafdelingen.
 Nævnet lagde vægt på, at vejen fra de primære symptomer til alvorlig sygdom hos spædbørn ofte er meget kort, og at usædvanlige symptomer bør, selvom diagnosen ikke kan stilles, føre til overvejelser om akut indlæggelse til observation, selvom barnet ved undersøgelsen ikke er alment påvirket.
