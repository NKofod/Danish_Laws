 I henhold til § 5, stk. 3, i lov nr. 309 af 4. juni 1986 om frikommuner  

 som ændret ved lov nr. 266 af 13. maj 1987 meddeles:
 § 1.  Undervisningsministeriet har den 8. september  

 1987 godkendt frikommuneregulativ nr. 10 for Storstrøms Amtskommune om  

 overførsel til kommunalbestyrelserne af Storstrøms Amtskommunes forpligtelser  

 til at sørge for specialundervisning af børn og unge, hvis udvikling kræver  

 en særlig vidtgående hensyntagen og støtte jf. § 39, stk. 1, pkt. 1, og § 40  

 i lov om frikommuner som ændret ved lov nr. 266 af 13. maj 1987.
 § 2.  Frikommuneregulativet indebærer, at følgende  

 bestemmelser ikke gælder i Storstrøms Amtskommune:
 § 2  a, § 37 og § 65, stk. 1 i lov om styrelsen af  

 kommunernes skolevæsen og af virksomhed efter lov om fritidsundervisning m.v.  

 jf. bekendtgørelse nr. 492 af 25. juli 1986, § 19, stk. 2, og § 40, stk. 2 i  

 lov om folkeskolen jf. lovbekendtgørelse nr. 541 af 21. august 1986.
 § 3.  Frikommuneregulativet har virkning fra 15.  

 september 1987 og gælder til og med 31. december 1993.
 Stk. 2.  Frikommuneregulativet vil være fremlagt de  

 samme steder som amtsrådets mødedagsordner jf. lov om kommunernes styrelse §  

 9, stk. 3.
Undervisningsministeriet, den 8.  

 september 1987 P.
M.
V.
E.
B.
