Et moderselskab påtænkte at gennemføre en kapitalforhøjelse i sit  

 datterselskab med efterfølgende tilbagebetaling af koncernintern gæld.  

 Alternativt blev det overvejet at gennemføre en gældskonvertering af  

 koncernintern gæld.
Af den koncerninterne gæld var en mindre del ydet som  

 lånekapital, der i en tidsbegrænset periode stod tilbage for øvrige  

 kreditorer.
Tilbagetrædelsen medførte, at der var fuld dækning for selskabets  

 øvrige kreditorers krav.
Kursværdien af det indfriede beløb ville herefter  

 være 100. Som følge heraf ville der ikke ske begrænsninger i datterselskabets  

 adgang til at fremføre underskud efter ligningslovens § 15.
 Ligningsrådet blev spurgt om følgende:
Spørgsmål 1.
Vil en kapitalforhøjelse i datterselskabet D A/S med efterfølgende  

 tilbagebetaling af koncernintern gæld have skattemæssige konsekvenser i form  

 af underskudsbegrænsning, indkomstskattepligt eller lignende ? 2.
Vil en direkte gældskonvertering af koncernintern gæld have skattemæssige  

 konsekvenser for D A/S, når det forudsættes, at gældskonverteringen ikke  

 berører den ansvarlige lånekapital på 50 mill. kr. ? Svar Ad. 1 og 2:
 Afvises, se sagsfremstilling og begrundelse.
 Sagsfremstilling og begrundelse:
 Moderselskabet M i Frankrig ønskede at foretage en rekonstruktion af  

 kapitalforholdene i datterselskabet D A/S.
D A/S havde fra et belgisk koncernselskab lånt 301 mio. kr.
Heraf var 251  

 mio. kr. ydet som almindelig usikret lån.
De resterende 50 mio. kr. var  

 imidlertid ydet som lånekapital, der stod tilbage for øvrige kreditorkrav  

 frem til d. 31.12.1998. Herefter ophørte lånets særstatus, og den  

 »ansvarlige lånekapital« overgik til at blive almindelig usikret  

 gæld.
 Egenkapitalen i D A/S var ved udgangen af 1995 negativ med 15,8 mill. kr.  

 Henset til den »ansvarlige lånekapital« på 50 mio. kr. fandt  

 selskabet, at »egenkapitalen« i forhold til øvrige kreditorer måtte  

 anses som positiv med 34,2 mill. kr. (- 15,8 mill. + 50 mill. kr.). Hertil  

 kom, at der for 1996 forventedes et positivt resultat på ca. 10 mill. kr.
Moderselskabet M påtænkte at foretage en kapitalforhøjelse i D A/S ved  

 kontant indbetaling af 100 mill. kr. til overkurs.
Beløbet skulle anvendes  

 til delvis tilbagebetaling af den kortfristede koncernfordring, som pr.  

 31.12.1995 udgjorde ca. 117 mill. kr. ud af den samlede koncerninterne  

 fordring på 251 mill. kr.
Der skete ikke tilbagebetaling vedr. den ansvarlige  

 lånekapital.
 Alternativt ønskedes der foretaget en direkte gældskonvertering af 100  

 mill. kr. af den kortfristede koncerninterne gæld, idet det forudsattes, at  

 gældskonverteringen ikke omfattede den ansvarlige lånekapital på 50 mill. kr.
På baggrund af ovenstående fandt selskabet ikke, at ovenstående  

 transaktioner ville have skattemæssige konsekvenser for D A/S, idet man ikke  

 mente at der var tale om en skattemæssig rekonstruktion.
Dette synspunkt  

 baseredes på, at kun fordringer, der var pari værd, indgik i  

 rekonstruktionen, idet den ansvarlige lånekapital »reelt« havde  

 forøget selskabets egenkapital til 34,2 mill. kr. jf. ovenfor.
Da  

 gælden/fordringen var pari værd, opnåedes der ingen skattepligtige fordele i  

 forbindelse med transaktionerne.
Der burde derfor ikke indtræde  

 underskudsbegrænsning efter LL § 15, idet denne bestemmelse forudsatte, at  

 der var tale om en »kreditorordning«.
Tilsvarende fandt selskabet,  

 at der ikke kunne ske beskatning efter KGL § 5, 6A eller 6B, idet  

 fordringen/gælden indfriedes med pålydende værdi, svarende til kursværdien.  

 Endelig fandt man ikke, at der kunne gennemføres beskatning efter SL § 4-6.
 Den kommunale skatteforvaltning udtalte, at uanset hvilken form  

 for konvertering, der blev valgt til løsning af selskabets økonomiske  

 problemer, var det afgørende at få fastslået fordringens kursværdi på  

 konverteringstidspunktet i relation til såvel beskatning efter KGL § 6B som  

 til underskudsbegrænsning efter LL § 15.
 I forbindelse med underskudsbegrænsning skulle fordringens kursværdi på  

 konverteringstidspunktet beregnes på grundlag af det provenu, som kreditor  

 kunne have fået, såfremt debitorselskabet var blevet likvideret på  

 tidspunktet for konverteringen, jf. cirkulære nr. 26 af 5. februar 1996 om  

 ændring af forskellige skattelove (Handel med underskudsselskaber,  

 gældseftergivelse og renter ved gældseftergivelse). Kursværdien ville være  

 påvirket af eventuelle foranstillede krav eller lign.
 Omvendt måtte det betyde, at den ansvarlige lånekapital ikke skulle  

 »medregnes« ved opgørelsen af de foranstillede fordringers værdi,  

 idet det særegne ved den ansvarlige lånekapital jo netop var, at den trådte  

 tilbage for de øvrige krav i likvidations- og konkurssituationen.
 Såfremt selskabets (revisors) vurdering var, at samtlige fordringer med  

 undtagelse af ovennævnte 50 mio. kr. kunne kursfastsættes til pari, ville den  

 skattepligtige fordel for selskabet bestå i forskellen mellem fordringens  

 pålydende og pari - hvilket ville sige 0 kr.
 Told- og Skatteregionen udtalte følgende:
I henhold til ligningslovens § 15 stk. 4 finder  

 underskudsbegrænsningsreglerne i lovens § 15 stk. 2 tilsvarende anvendelse,  

 »i det omfang nedbringelse eller indfrielse af en fordring sker i  

 forbindelse med et kapitalindskud til skyldneren, når kapitalindskuddet  

 direkte eller indirekte foretages af kreditor«.
Jf.
LL § 15 stk. 3  

 »finder stk. 2 tilsvarende anvendelse på aftaler om en samlet ordning  

 mellem en skyldner og dennes kreditorer om bortfald eller nedsættelse af  

 skyldnerens gæld«.
Underskudsbegrænsning kommer altså på tale, når et  

 kapitalindskud-/tilbagebetaling reelt er en gældseftergivelse fra kreditors  

 side, og såfremt indfrielsen m.v. svarer til en samlet ordning mellem en  

 skyldner og dennes kreditorer.
 I relation til opgørelse af fordringens kursværdi hedder det i cirkulære  

 nr. 26 af 5.2.1996 p. 3.2.1, afsnit 6 følgende:
»Det har i den sammenhæng betydning, hvilken plads den konverterede  

 fordring ville indtage i konkursordenen, herunder om virksomhedens aktiver er  

 stillet til sikkerhed for andre krav.« Regionen fandt imidlertid ikke, at ovenstående formulering burde medføre,  

 at en kreditor frit kunne definere sine fordringer - ihvertfald slet ikke  

 uden at der blev foretaget en øremærkning/individualisering af, hvad der var  

 ansvarlig kapital hhv. simple fordringer m.v.
Konsekvensen af en sådan frihed  

 ville være, at en kreditor altid ville kunne undgå  

 underskudsbegrænsningsreglerne, såfremt han vor en periode valgte at lade en  

 til selskabets insolvens svarende del af hans fordring få betegnelsen  

 »ansvarlig lånekapital«.
Betragtningen ville således medføre, at  

 resten af fordringen altid ville være kurs 100 værd.
 Såfremt kreditor i henhold til den ansvarlige kapital og den fordring, der  

 skulle konverteres (eller kapitaludvides/tilbagebetales) var identiske, burde  

 fordringerne vurderes samlet, altså uden hensyn til at kreditor havde valgt  

 at have en mere ugunstig kreditorstilling i relation til en del af  

 fordringen.
 Ligningsrådets afgørelse:
Ligningsrådet fandt, at spørgsmålet om de skattemæssige konsekvenser af de  

 påtænkte transaktioner var så generelt formuleret, at det ikke kunne besvares  

 med tilstrækkelig sikkerhed.
Rådet afviste derfor med hjemmel i lov om  

 bindende forhåndsbesked § 3 at besvare spørgsmålet.
Rådet gav dog følgende vejledende udtalelse:
Ved anvendelsen af LL § 15 skal der opgøres et nedsættelsesbeløb, som er  

 det beløb, som de underskudsfremførselsberettigede beløb skal nedsættes med.  

 Nedsættelsesbeløbet opgøres ved gældskonvertering som forskellen mellem  

 fordringens pålydende og fordringens kursværdi ved konverteringen - jf.
LL §  

 15, stk. 2, sidste punktum.
Dette gælder også, såfremt der i forbindelse med  

 et kapitalindskud erhverves aktier eller konvertible obligationer i  

 skyldnerselskabet, jf.
LL § 15, stk. 5. Dette ville være tilfældet her, hvis  

 model 1 vælges.
I cirkulære nr. 26 af 5. februar 1996, pkt. 3.2.1., der omhandler  

 gældskonvertering er anført, »at fordringens kursværdi skal beregnes på  

 grundlag af det provenu, som kreditor kunne have fået, såfremt  

 debitorselskabet var blevet likvideret på tidspunktet for konverteringen  

 ..... Det påvirker kursværdien af den konverterede fordring, hvis der er  

 andre krav, der i tilfælde af en påtænkt likvidation også skulle fyldestgøres  

 af provenuet.
Det har i den sammnehæng betydning, hvilken plads den  

 konverterede fordring ville indtage i konkursordenen, ....« Kursværdien af det indfriede beløb ville i det konkrete tilfælde være 100  

 i og med, at den ansvarlige lånekapital trådte tilbage for de fordringer, der  

 skulle indries.
Med tilbagetrædelsen var der i D A/S fuld dækning til alle  

 andre kreditorer end den ansvarlige lånekapital på 50.000 kr.
Bedømmelsen af  

 kursværdien skulle ske på tidpunktet for konverteringen, jf.
LL § 15 stk. 2,  

 sidste punktum.
 På baggrund af lovens og cirkulærets ordlyd og idet der ikke forelå  

 oplysninger om, at tilbagetrædelseserklæringen var etableret med henblik på  

 og i tilknytning til den planlagte rekonstruktion, var det Ligningsrådets  

 opfattelse, at der ikke i det konkrete tilfælde skulle ske  

 underskudsbegrænsning.
 Da gælden ikke blev nedskrevet til et lavere beløb end fordringens værdi  

 for kreditor på tidspunktet for gældseftergivelsen, blev der ikke tale om  

 beskatning efter KGL § 6 A.
