Bekendtgørelse om ændring af bekendtgørelse om varenumre til lægemidler § 1 I bekendtgørelse nr. 767 af 22. juni 2016 om varenumre til lægemidler, som ændret ved bekendtgørelse nr. 1619 af 14. december 2018, foretages følgende ændringer:
 1. Bekendtgørelsens titel affattes således:
 »Bekendtgørelse om varenumre til lægemidler til mennesker og dyr«.
 2. Indledningen affattes således:
»I medfør af § 83, stk. 1-3, og § 104, stk. 3, i lov om lægemidler, jf. lovbekendtgørelse nr. 99 af 16. januar 2018, som ændret ved lov nr. 2393 af 14. december 2021, fastsættes:« 3. Efter § 2 indsættes:
»§ 2a.
For lægemidler til dyr skal lægemiddelpakningen være påført varenummer.
Varenummeret kan tillige være påført som stregkode.
Stk. 2. For lægemidler til dyr skal varenummeret påføres på den ydre emballage, medmindre andet følger af § 4 og § 5 i denne bekendtørelse.
Har lægemidlet til dyr ingen ydre emballage, skal varenummeret påføres den indre emballage.« § 2 Bekendtgørelsen træder i kraft den 28. januar 2022.
