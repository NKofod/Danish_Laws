 Finansministeriet og Akademikernes Centralorganisation har i tilknytning  

 til overenskomst af 28. maj 1991 for akademikere i staten indgået vedlagte  

 protokollat vedrørende akademikere i Justitsministeriet.
Protokollatet vedrører alene Justitsministeriet, men er en integreret del  

 af overenskomsten for akademikere i staten, (* 2) hvortil der i øvrigt henvises.
Finansministeriet Administrations- og Personaledepartementet Den 24. juni 1991 P.M.V.
 E.B.
Niels-Erik Dolnæs PROTOKOLLAT FOR AKADEMIKERE I JUSTITSMINISTERIET 1. Til fuldmægtige i Justitsministeriets departement, der tillige  

 gør tjeneste som deltidskonstituerede ved retterne eller som medhjælpere hos  

 statsadvokaterne, ydes et tillæg på 30.400 kr. årligt.
 2. Til jurister i Justitsministeriets departement, der pålægges  

 delt tjeneste, ydes for denne tjeneste og det hermed forbundne merarbejde et  

 vederlag på 19.100 kr. årligt.
 3. Vagtbetaling til jurister i Direktoratet for Udlændinge, jf.  

 aftale af 4. oktober 1984 og Finansministeriets brev af 17. april 1985, udgør  

 i alt 1.600 kr. for weekend-vagter og i alt 800 kr. for øvrige vagter.
 4. Til ansatte hos rigsadvokaten og rigspolitichefen, der  

 forretter tjeneste som medhjælpere hos statsadvokaterne, ydes et tillæg på  

 30.400 kr. årligt.
 5. Til ansatte hos statsadvokaten for særlig økonomisk  

 kriminalitet, der forretter tjeneste som medhjælpere hos en af øvrige  

 statsadvokater, ydes et tillæg på 30.400 kr. årligt.
 6. Til dommer- og politifuldmægtige, som det pålægges at have fast  

 tjenestested i flere politi- eller retskredse, ydes et tillæg på 19.100 kr.  

 årligt.
7. Politifuldmægtige, som det pålægges at deltage i weekendvagt,  

 ydes et tillæg på i alt 12.500 kr. årligt (pr. 1. april 1992 15.000 kr.),  

 hvis det årlige antal vagter er 10 eller derover.
Hvis det årlige antal  

 vagter er under 10, udgør tillægget i alt 6.200 kr. (pr. 1. april 1992 7.500  

 kr.) årligt.
I de nævnte beløb er inkluderet betaling for 2 timers arbejde i  

 forbindelse med vagten.
Der gives 1 dags afspadsering pr. vagtweekend.For  

 politikredsene 1-8 gælder dog, at der ydes i alt 3.500 kr. pr. vagtweekend.
I  

 dette beløb er inkluderet betaling for alt arbejde i forbindelse med vagten.  

 Der gives 1 dags afspadsering pr. vagtweekend.
8. Dommerfuldmægtige, som pålægges at deltage i vagtweekend, ydes  

 fra 1. april 1992 et tillæg på i alt 12.500 kr. årligt, hvis det årlige antal  

 vagter er 10 eller derover.
Hvis det årlige antal vagter er under 10, udgør  

 tillægget i alt 6.200 kr. årligt.
I de nævnte beløb er inkluderet betaling for 2 timers arbejde i  

 forbindelse med vagten.
Der gives som hidtil 4 timers afspadsering pr.  

 vagtweekend, som fra 1. april 1992 forhøjes til 1 dags afspadsering pr.  

 vagtweekend.
 Indtil 1. april 1992 indregnes arbejde i forbindelse med vagten i  

 merarbejdsopgørelsen efter de hidtidige regler.
 9. Til politifuldmægtige og politiassessorer, der forretter  

 tjeneste som statsadvokatfuldmægtige eller som politiadvokater, ydes et  

 tillæg på 15.800 kr. årligt.
 10. Til dommerfuldmægtige med fast konstitution op til 50 retsdage  

 eller derover pr. år ydes et tillæg på 13.400 kr. årligt.
 11. Der ydes betaling i henhold til aftale af 1. marts 1990 mellem  

 Finansministeriet og Dansk Farmaceutforening, Dansk Magisterforening,  

 Ingeniørforbundet og Ingeniør-Sammenslutningen om en døgnbemandet  

 rådgiverordning under Statens Brandinspektion og Civilforsvarsstyrelsen i  

 henhold til Justitsministeriets betænkning nr. 1128 (1988),  

 (kemikalieberedskabet).
 12. For teknikumingeniører, der er ansat som bilinspektører ved  

 Justitsministeriet, sker beregning af løn og anciennitet efter de for  

 civilingeniører gældende regler.
 13. Der ydes betaling i henhold til aftale af 17. juli 1987 mellem  

 Finansministeriet, Ingeniørforbundet og Ingeniør-Sammenslutningen om  

 tillægsordning for bilinspektører under Justitsministeriet.
København, den 28. maj 1991 Akademikernes Finansministeriet Centralorganisation P.M.V.
 Alex Nielsen/ E.B.
