Anbringelse af værgemålsmidler i  

 erhvervsobligationer garanteret af Deutsche Bank AG Personspørgsmål 63.1.
"I et brev af 24. januar 1997 har De rettet  

 henvendelse til Civilretsdirektoratet med anmodning om, at vi generelt  

 tillader, at en kapital tilhørende en person under  

 værgemål fuldt ud kan anbringes i 4% erhvervsobligationer udstedt  

 af Deutsche Bank Finance N.V. og garanteret af Deutsche Bank AG.
De har  

 medsendt et prospekt vedrørende disse obligationer.
Vi finder efter en gennemgang af det fremsendte materiale,  

 at de omhandlede obligationer er erhvervsobligationer, der er omfattet af  

 reglerne om erhvervsobligationer.
Dette betyder, at reglerne i § 22, stk. 2,  

 nr. 1, og § 28, stk. 1 og 2, jf. § 23, stk. 3, i bekendtgørelse nr.  

 1177 af 13. december 1996 om værgemål og reglerne i § 3, nr. 1,  

 og § 9, stk. 1, jf. § 4, stk. 3, i bekendtgørelse nr. 1179 af 13.  

 december 1996 om anbringelse af myndiges båndlagte arv finder  

 anvendelse på disse obligationer.
 Vi finder ikke, at der er oplyst omstændigheder, der  

 kan begrunde, at reglerne eller dele af reglerne om erhvervsobligationer ikke  

 skal finde anvendelse på disse obligationer.
