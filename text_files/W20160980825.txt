Skrivelse om, hvorvidt et medlem af en kommunalbestyrelse, der er dømt for overtrædelse af straffelovens § 223, stk. 1, jf. § 225, er valgbar (Valgbarhedsnævnets skrivelse af 10. maj 2016 til en kommunalbestyrelse) Ved brev af 6. december 2015 har kommunalbestyrelsen i X kommune i henhold til § 101, stk. 4, i lov om kommunale og regionale valg, jf. lovbekendtgørelse nr. 363 af 2. april 2014, indberettet til Valgbarhedsnævnet, at kommunalbestyrelsesmedlem N.
N. ved X Landsret den  er blevet idømt 40 dages betinget fængsel med vilkår om udførelse af samfundstjeneste i 60 timer for overtrædelse af straffelovens § 223, stk. 1, jf. § 225.
Det fremgår af sagen, at landsretten har fundet, at N.
N. ved  og ved  har gjort sig skyldig i overtrædelse af straffelovens § 223, stk. 1, jf. § 225.
 Landsretten har efter en samlet vurdering undtagelsesvist fundet det forsvarligt, at frihedsstraffen på fængsel i 40 dage gøres betinget med vilkår om udførelse af samfundstjeneste i 60 timer.
 I den anledning skal det meddeles, at Valgbarhedsnævnet har fundet, at den begåede handling i almindeligt omdømme gør den pågældende uværdig til at være medlem af kommunale og regionale råd, jf. den kommunale og regionale valglovs § 4.
 Den pågældende kan derfor ikke anses for valgbar.
