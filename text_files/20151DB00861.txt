Betænkning afgivet af Udlændinge-, Integrations- og Boligudvalget den 24. maj 2016 Betænkning over Forslag til folketingsbeslutning om afvisning af asylansøgere ved grænsen [af Martin Henriksen (DF) m.fl.]:
1. Ændringsforslag Liberal Alliances medlemmer af udvalget har stillet 1 ændringsforslag til beslutningsforslaget 2. Udvalgsarbejdet Beslutningsforslaget blev fremsat den 18. marts 2016 og var til 1. behandling den 12. maj 2016. Beslutningsforslaget blev efter 1. behandling henvist til behandling i Udlændinge-, Integrations- og Boligudvalget.
Møder Udvalget har behandlet beslutningsforslaget i 2 møder.
3. Indstillinger Et flertal i udvalget (udvalget med undtagelse af DF og LA) indstiller beslutningsforslaget til forkastelse.
Flertallet stemmer imod det stillede ændringsforslag.
Et mindretal i udvalget (DF) indstiller beslutningsforslaget til vedtagelse uændret.
Mindretallet stemmer hverken for eller imod det stillede ændringsforslag.
 Et andet mindretal i udvalget (LA) indstiller beslutningsforslaget til vedtagelse med det stillede ændringsforslag.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Til teksten Af et mindretal (LA):
 1) Teksten affattes således:
»Folketinget pålægger regeringen at gennemføre de nødvendige ændringer i dansk lovgivning m.v. med henblik på at sikre, at 1) Danmark suspenderer sin deltagelse i FNs flygtningekonvention og europæiske regler om samme i 2 år.
I perioden arbejder Danmark for en gentænkning og opdatering af konventionerne, og det vil ikke være muligt at søge asyl i Danmark.
Flygtninge vil derfor blive afvist ved grænsen.
 2) I suspensionsperioden opjusteres antallet af kvoteflygtninge, som Danmark modtager fra FNs flygtningelejre, til 4.000 om året.
3) De midler, der i asylsystemet spares i gennemførelsen af den 2-årige suspensionsperiode, overføres ubeskåret til hjælp af nødlidende i Syrien og Syriens nærområder.« [Ændring af indhold] Bemærkninger Til nr. 1 Baggrunden for ændringsforslaget er, at både fortolkningen og administrationen af de konventioner, der ligger til grund for Danmarks modtagelse af flygtninge, er et produkt af tiden umiddelbart efter anden verdenskrig.
Virkeligheden er dog en anden i dag, end man forestillede sig den ville være dengang, og derfor er der akut brug for en gentænkning og opdatering af de internationale regelsæt.
Kun ved at suspendere konventionerne kan der laves et fokusskift i den danske indsats, så Danmark ikke blot kan hjælpe flere ved at sætte massivt ind i og omkring krigs- og kriseområder, men også undgå, at tusinder af fordrevne familier begiver sig ud på farefulde rejser på tværs af kontinentet.
I erkendelse af at flygtninge i dag bevæger sig længere end tidligere og forståelsen af, hvad det vil sige at være flygtning, derfor er rykket, er det nødvendigt at insistere på, at flygtninge først og fremmest er personer, der er direkte og personligt forfulgte.
Ved at give dansk asyl til mange andre hjælper vi ikke de nødlidende på den mest effektive måde.
Derfor bør der ikke gives dansk asyl i den foreslåede suspensionsperiode.
I stedet bør frigjorte midler benyttes til modtagelse af 4.000 årlige kvoteflygtninge, der fordeler sig efter samme principper, som Danmark i dag baserer vores modtagelse på, så vi både tager imod de integrationsegnede og de allersvageste, men sikkerhedsclearede flygtninge, og på intensiv humanitær hjælp i Syrien og Syriens nærområder.
Martin Henriksen (DF) fmd.
Peter Skaarup (DF) Christian Langballe (DF) Marie Krarup (DF) Peter Kofod Poulsen (DF) Merete Dea Larsen (DF) Marcus Knuth (V) Britt Bager (V) Preben Bang Henriksen (V) Louise Schack Elholm (V) Erling Bonnesen (V) Jan E.
Jørgensen (V) Simon Emil Ammitzbøll (LA) Ole Birk Olesen (LA) Naser Khader (KF) Dan Jørgensen (S) Daniel Toft Jakobsen (S) nfmd Jan Johansen (S) Karen J.
Klint (S) Mattias Tesfaye (S) Yildiz Akdogan (S) Johanne Schmidt-Nielsen (EL) Søren Egge Rasmussen (EL) Ulla Sandbæk (ALT) Josephine Fock (ALT) Lotte Rod (RV) Sofie Carsten Nielsen (RV) Jacob Mark (SF) Karsten Hønge (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
