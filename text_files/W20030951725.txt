Landsskatteretskendelse af 20. december 2002 vedr.
Fradrag  

 for moms  Købmandsskole  opgørelse af den delvise fradragsprocent  

 -  

 statstilskud Klagen vedrører told- og skatteregionens afgørelse om at anse A  

 Købmandsskole for pligtig at medregne modtagne statstilskud ved opgørelsen af  

 den delvise fradragsret efter momslovens § 38, stk. 1.
Det fremgår, at Købmandsskolen er en selvejende institution med  

 hjemsted i X Kommune.
Skolen har til formål at tilbyde undervisning inden for  

 erhvervsuddannelserne og tilgrænsende uddannelses- og kursusvirksomhed i  

 overensstemmelse med gældende lovgivning.
Herudover udbyder skolen rådgivning  

 og andre ydelser med tilknytning til undervisnings- og kursusvirksomhed.
Købmandsskolen har såvel momspligtige som momsfrie aktiviteter.  

 De momsfrie aktiviteter er undervisnings- og kursusvirksomhed, der er  

 momsfritaget efter momslovens § 13, stk. 1, nr. 3, og disse udgør skolens  

 hovedaktivitet.
Skolen opkræver i et vist omfang deltagerbetaling for  

 undervisningen og modtager herudover driftstilskud fra staten vedrørende  

 visse  

 lovregulerede undervisningsaktiviteter.
Driftstilskuddene, der har karakter  

 af  

 en form for blok/rammetilskud, ydes med hjemmel i § 20 på den årlige  

 finanslov.
Købmandsskolens repræsentanter har forklaret, at Købmandsskolen  

 gennemfører en række forskellige uddannelser, bl.a. den 3-årige Højere  

 Handelseksamen.
Herudover gennemfører man bl.a. merkonom og  

 diplomlederuddannelse som foregår på aftenskole.
Disse to sidstnævnte  

 uddannelser er underlagt lov om åben uddannelse.
Til uddannelserne efter lov  

 om  

 åben uddannelse skal der opkræves delvis deltagerbetaling.  

 Deltagerbetalingens  

 størrelse er ikke fastsat i hverken lov eller bekendtgørelse, men er omtalt  

 af  

 ministerielle embedsmænd som 20 %  som en slags hensigtserklæring  

  på diverse  

 møder i begyndelsen af 1990-erne.
Det fremgår ikke af loven, hvorledes de 20  

 %  

 skal beregnes, så deltagerbetalingen bliver bl.a. fastsat under hensyntagen  

 til  

 den pris andre handelsskoler udbyder uddannelsen til.
Vedrørende disse  

 uddannelser konkurrerer man netop med andre uddannelsesinstitutioner.
 Det er oplyst, at den momspligtige omsætning i den omhandlede  

 periode udgjorde:
 salgsindtægter fra andre uddannelsesinstitutioner i forbindelse  

 med Købmandsskolens salgsaftale med B, benævnt B-aftalen.
salgsindtægter i forbindelse med skolens øvelsesbutik  

    

  

 samt salg af tjenesteydelser som led i  

 Skolepraktik uddannelsen indtægter fra afdelingens mønttelefoner diverse fakturerede momspligtige indtægter  f. eks. salg af  

 videokassetter; salg af fotokopier til andet end undervisning; fakturerede  

 ydelser leveret af aktiveringssekretariatet.
 Der er fremlagt kopi af brev af 30. oktober 2000, hvori  

 Købmandsskolen anmodede told- og skatteregionen om tilbagebetaling af  

 10.467.436 kr. vedrørende moms og energiafgifter for perioden fra 1. juli  

 1995  

 til 31. december 1999, idet skolen ikke havde anvendt reglen om delvis  

 fradragsret i momslovens § 38, stk. 1. Skolens opgørelse fremkommer således:
1995 1996 1997 1998 1999 Momspligtig oms. (kr.) 3.268.904 8.101.480 10.730.556 19.611.312 9.257.336 Indtægter ex. tilskud (kr.) 28.686.505 42.715.480 41.413.893 59.480.967 49.243.711 Fradragsprocent 11,40 18,97 25,91 32,97 18,80 Fradragsprocent afrundet 12 19 26 33 19 Moms af fællesomk. (kr.) 8.105.661 9.095.685 7.984.685 8.113.832 12.917.661 Refusionsberettiget del af fællesomkostninger (kr.) 972.679 1.728.180 2.076.018 2.677.564 2.454.356 Det fremgår af årsregnskab for 1999, at Købmandsskolen i årene  

 1998 og 1999 modtog henholdsvis 237.792.678 kr. og 230.538.580 kr. i  

 statstilskud.
Tilskuddene blev for 1999 ydet på baggrund af følgende:
Undervisningstaxameter 160.484.807 kr.
Fællesudgiftstilskud 32.751.543 kr.
Bygningstaxameter 29.981.848 kr.
Øvrige driftstilskud 1.000.000 kr.
Særbevillinger I alt 6.320.382 kr.
 230.538.580 kr.
 Der er fremlagt brev af 21. december 2000 fra Købmandsskolen til  

 Told- og Skatteregionen, hvoraf fremgår:
 ( ) Af den gældende lovbekendtgørelse nr. 962 af 26. oktober 2000 om  

 erhvervsskoler (kopi af bekendtgørelse vedlægges) fremgår i kapitel 3  

 vilkårene  

 for tilskudsudbetaling til blandt andet vores skole.
Disse vilkår er  

 yderligere  

 detaljerede i diverse retningslinier mv. fra Undervisningsministeriet og  

 Arbejdsministeriet - bl.a.
Bekendtgørelse om tilskudsudbetaling og  

 regnskabsføring ved erhvervsskoler mv. (som ligeledes vedlægges i kopi) Som det fremgår af skolens regnskab for 1999  

    

  

 modtager Købmandsskolen forskellige former for  

 tilskud, hvoraf de primære er: Undervisningstaxameter, Fællesudgiftstilskud  

 og  

 Bygningstaxameter.
 Undervisningstaxameteret udbetales dels fra  

 Undervisningsministeriet i relation til de uddannelser, som administreres  

 derfra og dels fra Arbejdsministeriet vedrørende arbejdsmarkedskurser.
Fælles for Undervisningstaxameteret er, at disse tilskud  

 udbetales på grundlag af de elevtal, som skolen har på sine forskellige  

 uddannelser i det pågældende år.
Elevtallene indrapporteres periodisk til de  

 to  

 ministerier, som efterfølgende foretager tilskudsudbetalingerne med de  

 tilskudssatser, som er gældende for den konkrete uddannelse - og som er  

 fastsat  

 på den årlige Finanslov.
I forlængelse af de enkelte elevindberetninger  

 foretages en revisionsmæssig kontrol, som ligeledes rapporteres til  

 ministerierne, som bekræftelse på rigtigheden af de indberettede  

 elevoplysninger.
 Undervisningstaxameteret udbetales altså alene på grundlag af de  

 registrerede elevtal på skolens forskellige uddannelser og tilskuddene skal  

 principielt dække udgifterne til lærerløn, materialer og udstyrsanskaffelser  

 i  

 forbindelse med undervisningens gennemførelse.
Fællesudgiftstilskuddet opgøres én gang årligt for det kommende  

 år.
I årsregnskabet for 1999 er opgørelsesgrundlaget antallet af elever på  

 den  

 enkelte uddannelser i 4. kvartal af 1997 + antallet af elever på de  

 forskellige  

 uddannelser i de tre første kvartaler af 1998. Summen af disse elevtal   

 opgjort til tilskudsstørrelser ved hjælp af de på Finansloven fastsatte  

 satser  

 - udgør skolens tilskud til fællesudgifter i 1999. Dette samlede tilskud  

 udbetales i fire lige store beløb i hver af kvartalsmånederne i 1999.  

 Fællesudgiftstilskuddet skal principielt dække skolens omkostninger til  

 administration, ledelse, porto, telefon, IT-udstyr mm.
 Der ydes udelukkende fællestilskud til skolens daguddannelser -  

 altså ikke til uddannelser under Lov om Åben Uddannelse.
 Bygningstaxameteret opgøres efter samme beregningsmodel som  

 beskrevet om fællestilskuddet - og udbetales ligeledes efter samme model.
 Også her er der på den årlige Finanslov fastsat nogle satser,  

 som udbetales i forhold til det opgjorte elevtal på de forskellige  

 uddannelser.
 Dette tilskud, som også udbetales til uddannelser under Lov om  

 Åben Uddannelse, skal principielt dække skolens samlede omkostninger til  

 bygningsforsyning, altså huslejer, prioritetsydelser, rengøring,  

 ejendomsskatter, skolebetjentaflønning m.m.
 Da elevtallene, som indgår i beregningen af de årlige  

 fællestilskud og bygningstaxametre, er blevet revisorkontrolleret tidligere,  

 kræver ministeriet ikke yderligere dokumentation for elevtallenes rigtighed i  

 forbindelse med udbetalingen af netop disse to tilskudsarter.
 Posten særbevillinger i skolens regnskab i 1999 omfatter ekstra  

 tilskud fra Undervisningsministeriet til dækning af skolens  

 ekstraomkostninger  

 i forbindelse med gennemførelsen af undervisningen for handicappede elever.  

 Endvidere er der ydet tilskud fra ministeriets side til særlige udviklings-  

 og  

 implementeringsopgaver.
 Endeligt kan det nævnes at posten "Øvrige driftstilskud"  

 dækker Undervisningsministeriets bidrag til Købmandsskolens særlige  

 aktiveringsindsats i forbindelse med at skaffe praktikpladser o.l. for  

 skolens  

 elever ved afslutningen af deres skolegang.
( ) Ved den påklagede afgørelse har told- og skatteregionen ikke  

 anset Købmandsskolen for berettiget til fuld refusion af de 10.467.436 kr.,  

 idet skolen er anset for pligtig at medregne de modtagne statstilskud for  

 perioden 1. juli 1995 til 31. december 1999 ved opgørelsen af den delvise  

 fradragsret efter momslovens § 38, stk. 1. Regionen har beregnet  

 fradragsretten  

 efter følgende princip:
momspligtig omsætning/(indtægter ex. tilskud + statstilskud) *  

 100% For 1999:
9.257.336 kr. / (49.243.711 kr. + 230.538.580 kr.) * 100 % = 3,3  

 % Fradragsprocenten er herefter oprundet til 4 %, hvorefter det  

 tilbagebetalingsberettigede beløb er 4 % af 12.917.661 kr. dvs. 516.706 kr.
Told- og skatteregionen har som begrundelse anført, at der ikke  

 i momslovens § 38, stk. 1, er taget stilling til behandlingen af tilskud.
Af  

 6.  

 momsdirektiv artikel 19, stk. 1, følger imidlertid, at medlemsstaterne i  

 nævneren endvidere kan medtage andre tilskud end de i artikel 11, punkt A,  

 stk.  

 1, litra a, omhandlede.
Denne bestemmelse må forstås således, at de tilskud,  

 der er omfattet af artikel 11, punkt A, stk. 1, litra a, skal indgå ved  

 opgørelsen af den årlige omsætning og dermed fradragsprocenten.
Andre tilskud  

 kan imidlertid også indgå ved opgørelsen af den momspligtige omsætning og  

 dermed fradragsprocenten.
Dette kræver dog, at medlemsstaterne har udnyttet  

 denne ret.
I momsloven er der ikke eksplicit taget stilling til, om tilskud,  

 der ikke direkte er forbundet med transaktionens pris skal indgå i nævneren  

 ved  

 opgørelsen af fradragsprocenten.
Således skal tilskud, der ikke direkte er  

 forbundet med transaktionens pris, ikke for danske virksomheder indgå ved  

 opgørelse af fradragsprocenten.
Told- og skatteregionen har nærmere anført, at statstilskuddet  

 er en del af vederlaget for levering af ydelser efter momslovens § 27, stk.  

 1,  

 1. pkt., jf. 6. momsdirektivs artikel 11, punkt A, stk. 1, litra a, hvorfor  

 tilskuddet skal medregnes ved opgørelsen af den delvise fradragsret.
Regionen  

 har herved anført, at det følger af bestemmelsen i 6. momsdirektiv, at  

 beskatningsgrundlaget ved levering af goder og tjenesteydelser, bortset fra  

 de  

 under litra b), c) og d) omhandlede, er den samlede modværdi, som  

 leverandøren  

 eller tjenesteyderen modtager eller vil modtage af køberen, aftageren eller  

 tredjemand for de pågældende transaktioner, herunder tilskud, der er direkte  

 forbundet med transaktionernes pris.
Regionen har videre anført, at tilskud,  

 der er direkte forbundet med transaktionernes pris, indgår i  

 beskatningsgrundlaget.
Modsætningsvis må det antages, at tilskud, der ikke  

 direkte er forbundet med transaktionernes pris, ikke indgår i  

 beskatningsgrundlaget.
Endvidere fremgår det, at tilskud modtaget fra  

 tredjemand skal indgå i leverandørens beskatningsgrundlag, såfremt tilskuddet  

 er direkte forbundet med transaktionernes pris.
Således er det ikke en  

 forudsætning, at tilskuddet gives i tilskudsgivers interesse.
Told- og skatteregionen har herefter anført, at det bl.a. er  

 afgørende for spørgsmålet om opgørelsen af den delvise fradragsret, om de  

 omhandlede statstilskud kan anses for at være direkte forbundet med  

 transaktionernes pris.
Regionen har herved anført, at der er en direkte  

 sammenhæng mellem de modtagne statstilskud, og den pris skolen har fastsat  

 for  

 den udbudte undervisning.
Regionen har herved henvist til Momsnævnets  

 afgørelse  

 nr. 908 fra 1985 og TfS 1999, 33, hvor en forening modtog EU-tilskud til  

 skolemælk.
Landsskatteretten fandt, at tilskuddet gjorde, at mælken blev  

 leveret til en lavere pris end den sædvanlig pris, hvorfor tilskuddet skulle  

 indgå i afgiftsgrundlaget efter momslovens § 27, grundet den direkte  

 sammenhæng  

 mellem det modtagne tilskud og transaktionernes  den leverede mælks  

  pris.  

 Regionen har herved anført, at Købmandsskolen leverer ydelser i form af  

 undervisning.
En stor del af den undervisning, som skolen udbyder, indebærer  

 ingen deltagerbetaling.
En forudsætning for at kunne udbyde undervisning uden  

 deltagerbetaling er, at de afholdte udgifter kan dækkes på anden vis, her  

 statstilskud.
Der er således en meget nær sammenhæng mellem de modtagne  

 tilskud  

 og transaktionernes pris, idet undervisningsydelserne kun kan leveres uden  

 deltagerbetaling som følge af de modtagne statstilskud.
En del af  

 undervisningen indebærer en vis deltagerbetaling  herunder eksempelvis  

 undervisning under Åben Uddannelse.
Den lave deltagerbetaling suppleres af  

 statstilskud.
Statstilskuddene er ganske enkelt forudsætningen for den lave  

 deltagerbetaling.
Der er således en direkte sammenhæng mellem  

 deltagerbetalingen og de modtagne statstilskud.
Regionen har endvidere  

 henvist  

 til Landsskatterettens kendelse i TfS 1998, 700, hvor tilskud til  

 husholdningsarbejde, som en virksomhed udførte for en forbruger på dennes  

 bopæl, blev anset som en del af vederlaget for virksomhedens levering af  

 serviceydelser til private husholdninger.
Told- og skatteregionen har endvidere anført, at statstilskuddet  

 kan anses som levering for varer/ydelser, hvis tilskuddet ydes enten i  

 forbrugerens eller tilskudsgiverens interesse, hvorved tilskuddet anses for  

 en  

 del af prisen for leverancen, og derfor er momspligtigt.
Regionen har herved  

 anført, at Købmandsskolen  for at opnå retten til at modtage  

 statstilskuddene  

  skal levere en specifik modydelse til Undervisningsministeren, hvorfor  

 tilskuddet uden tvivl skal medregnes til afgiftsgrundlaget.
Regionen har  

 herved  

 henvist til §§ 1, 2, 19 og 20 i lovbekendtgørelse nr. 962 af 26/10 2000 om  

 erhvervsskoler.
Regionen har hertil bemærket, at det af § 1 fremgår, at det er  

 Undervisningsministeren, der dels godkender erhvervsskolerne, og dels  

 fastsætter regler om uddannelserne og adgangskravene hertil, dels fastsætter  

 regler om kvalitetskontrol samt kvalifikationskrav til lærere m.v.
De nævnte  

 forhold indikerer klart, at skolen skal levere en specifik modydelse i form  

 af  

 en kvalificeret undervisning, hvor den kvalificerede undervisning skal  

 honorere  

 de fastsatte krav, for at skolen herved omfattes af lovens kapitel 3 om  

 statstilskud.
Vedrørende § 2 har regionen bemærket, at det bl.a. fremgår  

 heraf, at Undervisningsministeren dels tager stilling til konstaterede eller  

 forventede behov for antallet af erhvervsskoler, dels fastsætter vilkår for  

 godkendelse som erhvervsskole, herunder godkendelse af vedtægterne og  

 vedtægternes indhold, dels at ministeren kan tilbagekalde en godkendelse,  

 hvis  

 der ikke længere er behov for erhvervsskolen mv.
Der ligger i de anførte  

 forhold en klar tilkendegivelse om, at Undervisningsministeren tager stilling  

 til samfundets behov for erhvervsskoler, der  set i sammenhæng med § 1  

  skal  

 levere en modydelse i form af en kvalificeret undervisning, der opfylder de  

 specifikt  

 fastsatte krav.
Såfremt behovet for erhvervsskolerne eksempelvis falder, er  

 konsekvensen, at nogle af erhvervsskolerne får tilbagekaldt deres  

 godkendelse,  

 hvorefter tilskuddene bortfalder, idet samfundet ikke længere har behov for  

 modydelsen, der består af en kvalificeret undervisning.
På baggrund heraf kan  

 de af skolen modtagne statstilskud alene karakteriseres som værende levering  

 af  

 en ydelse mod vederlag, hvor statstilskuddet er en direkte eller indirekte  

 betaling for den leverede ydelse.
Statstilskuddene skal derfor medregnes ved  

 opgørelse af afgiftsgrundlaget efter TfS 1995, 214, idet der i nærværende  

 sammenhæng er tale om, at der er et klart krav om en modydelse.
Vedrørende erhvervsskolelovens § 19 har regionen anført, at det  

 fremgår heraf, at skolen har en begrænset dispositionsret ved anvendelse af  

 de  

 samlede statslige tilskud og øvrige indtægter under et, idet skolen alene kan  

 disponere inden for sit formål, der efter lovens § 2, stk. 2, er underlagt  

 Undervisningsministerens bestemmelser om vilkår for godkendelse som  

 erhvervsskole, samt ministerens krav til vedtægternes indhold.
Ydermere er  

 det  

 i § 19 udtrykkeligt bestemt, at skolen skal opfylde de bestemmelser, der  

 gælder  

 for de enkelte uddannelser mv. efter lovens § 1. Endvidere fremgår det af §  

 19,  

 at Undervisningsministeren har en klar hjemmel til  ved fastlæggelse af  

 tilskudssatser til uddannelserne og tilskud til fællesudgifter  at  

 fraregne  

 forventet elevbetaling, gebyrer samt indtægter ved driften.
Som det fremgår  

 af  

 det nævnte er der  uagtet at der er tale om rammebevillinger  en  

 meget nær  

 sammenhæng mellem størrelsen af de ydede statstilskud og kravet om en  

 specifik  

 modydelse i form af forskellige kvalificerede undervisningsydelser.  

 Statstilskuddene skal således medregnes til afgiftsgrundlaget, idet  

 statstilskuddene direkte eller indirekte er betaling for de konkrete  

 modydelser.
Vedrørende erhvervsskolelovens § 20 har regionen anført, at det  

 klart fremgår heraf, at skolen skal levere en specifik modydelse i form af  

 undervisningsydelser.
Det fremgår således af bestemmelsen, at såfremt skolen  

 ikke følger lovens bestemmelser, regler og aftaler udstedt i medfør af loven,  

 påbud i henhold til § 4, stk. 2, mv., kan Undervisningsministeren  

 tilbageholde  

 tilskud eller lade tilskud bortfalde helt eller delvist eller kræve tilskud  

 tilbagebetalt helt eller delvist.
Betydningen heraf er, at såfremt modydelsen  

 ikke leveres i en tilfredsstillende grad, er konsekvensen, at skolen rammes  

 på  

 sin væsentligste indtægt  nemlig statstilskud i henhold til  

 erhvervsskoleloven.
 Vedrørende bestemmelserne i erhvervsskoleloven har regionen  

 endelig anført, at der ikke er tvivl om, at skolen skal opfylde en lang række  

 bestemmelser for herved at opnå og bevare retten til statstilskud, og at  

 skolen  

 i den forbindelse skal levere en lang række modydelser bestående af en  

 specifik  

 og kvalificeret undervisning.
Vedrørende spørgsmålet, om der skal sondres mellem de forskellig  

 typer af statstilskud, har told- og skatteregionen anført, at der ikke skal  

 sondres mellem de enkelte tilskud, idet de enkelte tilskud medgår til sikring  

 af det overordnede formål med erhvervsskoleloven, der kan beskrives som  

 konkret  

 levering af kvalificerede undervisningsydelser, som opfylder samfundets behov  

 og krav hertil.
Regionen har videre anført, at det forhold, at tilskuddene  

 gives som forskellig former for bloktilskud under Finanslovens § 20 ikke  

 efter  

 regionens opfattelse kan tillægges betydning, idet den retlige kvalifikation  

 af  

 de modtagne tilskud i forhold til momslovens bestemmelser skal afklares ved  

 en  

 fortolkning af det gældende lovgrundlag for erhvervsskoler.
Vedrørende spørgsmålet om begrebet statstilskud skal fortolkes  

 ens efter momslovens og efter lønsumsafgiftsloven har regionen anført, at der  

 er væsentlige forskelle mellem momsloven og lønsumsafgiftsloven og den måde,  

 hvorpå de skal fortolkes, idet momsloven er baseret på de bagvedliggende  

 EU-direktiver udstedt af Rådet, hvorimod lønsumsafgiftsloven er udtryk for  

 intern dansk ret.
Sagen skal således alene afgøres på baggrund af en  

 fortolkning af den gældende momslov under hensyntagen til de bagvedliggende  

 gældende direktiver.
Told- og Skattestyrelsen har i SKM 2001.337TSS alene  

 taget  

 stilling til den lønsumsafgiftsmæssige behandling af statstilskuddene, hvor  

 det  

 på lønsumsafgiftsområdet aldrig har været hensigten, at erhvervsskolerne  

 skulle  

 betale lønsumsafgift.
Regionen har herved henvist til lønsumsafgiftslovens §  

 2a, nr. 2, og bekendtgørelse af 5. juni 1999 om afgift af lønsum § 1, stk. 2.
Vedrørende spørgsmålet om behandlingen af højskolers  

 statstilskud har told- og skatteregionen anført, at det ikke er den årlige  

 finanslov, der er afgørende for, om der foreligger levering mod vederlag.
Det  

 afgørende moment er sammenspillet mellem momslovens bestemmelser og det  

 gældende regelsæt for erhvervsskoler, der bl.a. omfatter lovbekendtgørelse  

 nr.  

 962 af 26. oktober 2000, bekendtgørelse om tilskudsbetaling og  

 regnskabsføring  

 ved erhvervsskoler nr. 1060 af 14. december 1994 og bekendtgørelse om ændring  

 af bekendtgørelse nr. 1145 af 21. december 1999.
 Vedrørende spørgsmålet om praksisændring har told- og  

 skatteregionen anført, at afgørelsen ikke er udtryk for en praksisændring.  

 Regionen har herved henvist til Momsnævnets afgørelse i TfS 1995, 214, som  

 fastslog, at afgiftsgrundlaget skal fastsættes i overensstemmelse med  

 reglerne  

 i 6. momsdirektiv, at tilskud, der helt eller delvis kan anses som vederlag  

 for  

 varer/ydelser, skal medregnes til afgiftsgrundlaget, og at tilskuddet i disse  

 tilfælde skal være direkte eller indirekte betaling for varen/ydelsen, idet  

 der  

 af tilskudsmodtageren leveres en modydelse.
Told- og skatteregionen har endvidere gjort gældende, at såfremt  

 de modtagne tilskud ikke anses som vederlag for en leveret ydelse til  

 Undervisningsministeriet efter momslovens § 4, stk. 1, og at tilskuddene ikke  

 er direkte forbundet med transaktionernes pris efter momslovens § 27, stk. 1,  

 jf. 6. momsdirektiv artikel 11, punkt A, stk. 1. litra a, skal skolens  

 fradragsret begrænses efter momslovens § 38, stk. 2. Regionen har nærmere  

 anført, at statstilskuddene i denne situation må anses som vedrørende en af  

 Købmandsskolen drevet væsentlig aktivitet, der falder uden for momslovens  

 anvendelsesområde.
Skolens fradragsret for moms af indkøb af fællesudgifter  

 skal derfor skønsmæssigt begrænses, idet der utvivlsomt er et meget  

 væsentligt  

 ressourcetræk vedrørende de omfattede indkøb, der kan henføres til den  

 væsentlige aktivitet, som falder uden for momslovens anvendelsesområde.  

 Regionen har herved henvist til Landsskatterettens kendelser offentliggjort i  

 SKM 2002.232 LSR, og TfS 2000, 828.
Endelig har told- og skatteregionen anført, at  

 neutralitetsprincippet sikrer, at afgiftsbyrden er fuldstændig neutral over  

 for  

 enhver økonomisk virksomhed, uanset denne virksomheds formål eller  

 resultater,  

 forudsat at sådan virksomhed i sig selv er momspligtig.
Dette medfører   

 såfremt tilskuddene ikke skal medregnes ved beregning af den delvise  

 fradragsret  at Købmandsskolen for årene 1995-1999 opnår en uberettiget  

 vinding, hvilket er klart stridende med neutralitetsprincippet, der alene  

 sikrer neutralitet for den del af virksomheden, der er momspligtig.
 Købmandsskolens repræsentant har overfor Landsskatteretten  

 nedlagt påstand om, at selskabet er berettiget til refusion af moms- og  

 energiafgifter for perioden 1. juli 1995 til den 31. december 1999 med  

 10.467.436 kr.
Repræsentanten har til støtte for påstanden bl.a. anført, at  

 Købmandsskolen ikke skal medregne modtagne statstilskud i nævneren i den  

 brøk,  

 der anvendes ved beregningen af den delvise fradragsret efter momslovens §  

 38,  

 stk. 1. Statstilskuddene er generelle offentlige driftstilskud, der er ydet i  

 almenhedens interesse.
Således er der ikke tale om en konkret betaling for  

 undervisning af en bestemt elev, men derimod alene et tilskud til dækning af  

 visse af skolens udgifter i forbindelse med lovreguleret  

 undervisningsaktivitet.
Der er endvidere ikke hjemmel i den danske momslov  

 til  

 at lade disse momsfrie driftstilskud påvirke skolens momsfradragsret.
Staten  

 har således ikke udnyttet en bestemmelse i artikel 19, stk. 1, i 6.  

 momsdirektiv, hvorefter medlemsstaterne kan lade andre end momspligtige  

 tilskud  

 påvirke en virksomheds fradragsret.
Repræsentanten har vedrørende TfS 1995, 214 anført, at denne  

 ikke begrunder en afgørelse om statstilskuds påvirkning af skolers  

 momsfradragsret, hvor der netop ikke udveksles varer/ydelser mellem staten og  

 skolen.
Således leverer skolen ikke en modydelse til Undervisningsministeren  

 i  

 form af en specifik og kvalificeret undervisning.
Staten stiller således blot  

 krav om, at de ydede driftstilskud også anvendes til det  

 øremærkede  

 undervisningsformål.
Dette er typisk for alle statstilskud, og kan på ingen  

 måde statuere modydelse.
 Repræsentanten har vedrørende karakteren af tilskuddene anført,  

 at Undervisningsministeriet i Rapport om taxameterstyring fra 1998 (ISBN  

 87-603-1287-4) har udmeldt følgende om fastsættelse af statstilskuddene:
Ved takstfastsættelsen i Undervisningsministeriets  

 taxametersystemer indgår en række hensyn.
Når institutionerne har stor frihed  

 til selv at tilrettelægge undervisningsprocessen, kan der ikke defineres  

 eksakte udgiftsbehov pr. aktivitet, som grundlag for  

 takstfastsættelsen.  

 Taksterne er derfor i udgangspunktet ikke beregnede men  i princippet  

   

 politisk fastsatte størrelser, der afspejler prioriteringer og vurderinger af  

 reelle og grundlæggende forskelle mellem de forskelle aktiviteter.  

 Taxametertilskuddene udbetales som bloktilskud, og taksterne svarer derfor  

 ikke  

 nødvendigvis til de faktiske omkostninger ved de enkelte aktiviteter hver for  

 sig.
Taksten er ens for alle, der producerer den pågældende aktivitet.
Det  

 vil  

 sige, at individuelle omkostningsforhold på den enkelte institution ikke kan  

 lægges til grund ved takstfastsættelsen.
Ved takstfastsættelsen etableres  

 typisk en struktur med forskellige takster for de forskellige aktiviteter  

 eller  

 aktivitetsområder. Repræsentanten har herved anført, at Undervisningsministeriet  

 udmåler bevillingerne til erhvervsskolerne ved brug af fire gennemgående  

 tilskud, nemlig grundtilskud, undervisningstaxameter, fællesudgiftstaxameter  

 og  

 bygningstaxameter.
Disse tilskud udgør tilsammen 97 % af skolernes samlede  

 tilskudsbevilling (1998). Den enkelte skole modtager et grundtilskud som ikke  

 er aktivitetsafhængigt.
Den økonomiske begrundelse for dette tilskud er  

 dækning  

 af de initiale omkostninger ved skolens drift.
Undervisningstaxametret ydes  

 beregningsteknisk på grundlag af de elevtal, som ifølge ministeriets regler  

 er  

 tilskudsberettigede i det år, som tilskuddet ydes.
Fællesudgiftstaxametret og  

 bygningstaxametret ydes begge beregningsteknisk på grundlag af de elevtal,  

 som  

 ifølge ministeriets regler var tilskudsberettigede året før tilskuddet ydes.  

 Det er ikke til alle skolens uddannelsesaktiviteter, at disse to tilskud  

 ydes.  

 Da tilskuddene ydes som bloktilskud med hjemmel i § 20 på den årlige  

 finanslov  

 er der altså tale om en generel støtteordning vedrørende nogle bestemte  

 lovregulerede undervisningsaktiviteter, og tilskuddene har alene til formål  

 at  

 sikre skolernes økonomiske fundament (driftstilskud) for denne almennyttige  

 aktivitet.
Således er der ikke tale om et statstilskud, som kan anses for at  

 være betaling for selve undervisningsydelsen, idet tilskuddet ydes som en  

 forudsætning for opretholdelsen af undervisningsaktiviteten.
Repræsentanten har endvidere anført, at statstilskuddene i  

 lønsumsafgiftsmæssig henseende anses for at være rene  

 driftstilskud.  

 Erhvervsskolerne er som følge heraf fritaget for at betale lønsumsafgift,  

 idet  

 over 50 % af skolernes driftsudgifter dækkes af offentlige tilskud, jf.  

 lønsumsafgiftslovens § 1, stk. 2. Reglerne om den lønsumsafgiftsmæssige  

 behandling af virksomheder, som overvejende finansieres af offentlige midler  

 fremgår af Told og Skats Lønsumsafgiftsvejledning afsnit B.3.3. Direkte  

 statstilskud (både refusionstilskud og rammetilskud) til drift af en  

 institution  f.eks. folkehøjskoler  betragtes som offentlige  

 tilskud, og ikke  

 som vederlag for en vare/ydelse.
Told- og Skattestyrelsen har i SKM 2001.337  

 TSS af 10. september 2001 udmeldt, at tilskud til erhvervsskoler i  

 lønsumsafgiftsmæssig henseende er rammetilskud til skolens undervisning,  

 administration, ledelse og bygningsdrift mv. og ikke en betaling for en  

 konkret  

 modydelse.
Den lønsumsafgiftsmæssige behandling af de omhandlede statstilskud  

 underbygger således påstanden om, at den momsmæssig behandling er den samme.  

 Begrebet statstilskud skal fortolkes ens efter momsloven og  

 lønsumsafgiftsloven.
Repræsentanten har endelig anført, at skolens statstilskud i  

 momsmæssig henseende bør behandles efter samme retningslinjer som højskolers  

 statstilskud.
Der er således tale om tilskud, der ydes efter samme principper  

 og med hjemmel i § 20 på den årlige finanslov.
Repræsentanten har vedrørende neutralitetsprincippet anført, at  

 momslovens § 38, stk. 1, bygger på 6. momsdirektivs artikel 17, stk. 5.  

 Direktivbestemmelsen giver dog mulighed for at anvende andre  

 fordelingsmetoder  

 end omsætningsfordelingen ved opgørelsen af fradragsretten, men at disse  

 alternative metoder ikke er implementeret i den danske momslov.
Anvendelsen  

 af  

 omsætningsfordelingen sikrer i nærværende sag, at skolen ikke belastes af en  

 momsudgift på dens indkøb til brug for momspligtige aktiviteter, hvilket er  

 helt i overensstemmelse med momssystemet neutralitetsprincip.
Det forhold at  

 omsætningsfordelingen resulterer i, at skolen over en årrække får et negativt  

 momstilsvar skyldes udelukkende, at man ikke i den danske momslov har  

 implementeret de muligheder for alternative opgørelses-/fradragsmetoder, som  

 findes i 6. momsdirektiv.
Til told- og skatteregionens anbringende om, at Købmandsskolen  

 skal opgøre fradragsretten efter momslovens § 38, stk. 2, har repræsentanten  

 anført, at der er tale om en praksisændring vedrørende statstilskuds  

 påvirkning  

 af momsfradragsretten, som kun kan få fremtidig virkning.
Told- og Skats  

 anbringende medfører en kunstig sektorisk opdeling af skolens  

 undervisningsvirksomhed.
Denne virksomhed udgør i økonomisk henseende mv. en  

 samlet momsfritaget driftsaktivitet.
Den kunstige opdeling er ikke i  

 overensstemmelse med bestemmelserne i momslovens § 38, stk. 3, hvorefter der  

 alene kan ske sektorisk opdeling af virksomheden i det omfang denne har  

 forskelligartede driftsaktiviteter.
Der er således ikke hjemmel til at kræve  

 sektorisk opdeling af en og samme driftsaktivitet.
Momslovens § 38, stk. 2,  

 kan  

 alene bringes i anvendelse på indkøb, der anvendes til såvel  

 fradragsberettigede formål som til skolen uvedkommende formål.
Told- og Skattestyrelsen har indstillet, at told- og  

 skatteregionens afgørelse stadfæstes i henhold til de af regionen anførte  

 grunde.
Styrelsen har endvidere anført, at såfremt tilskuddene ikke indgår  

 ved  

 beregningen af den delvise fradragsret, skal Købmandsskolens fradragsret  

 opgøres efter momslovens § 38, stk. 2, således at der i første omgang udøves  

 et  

 skøn over udgifternes brug i virksomheden, og efterfølgende foretages endnu  

 et  

 skøn udøvet efter principperne i momslovens § 38, stk. 1, dvs. der henses til  

 omsætningsfordelingens mellem de momspligtige og de momsfrie aktiviteter i  

 virksomheden.
 Landsskatteretten  

 udtaler:
Af momslovens § 38, stk. 1, fremgår, at for varer og ydelser,  

 som en registreret virksomhed anvender både til fradragsberettigede formål  

 efter § 37 og til andre formål i virksomheden, kan der foretages fradrag for  

 den del af afgiften, der forholdsmæssigt svarer til omsætningen i den  

 registreringspligtige del af virksomheden.
Ved opgørelse af omsætningen ses  

 bort fra omsætningsbeløb, der vedrører levering af investeringsgoder, som har  

 været benyttet i virksomheden.
Som investeringsgoder anses maskiner, inventar  

 og andre driftsmidler, hvis salgspris ekskl. afgiften efter denne lov  

 overstiger 75.000 kr.
Der ses endvidere bort fra omsætningsbeløb, som  

 vedrører  

 bitransaktioner vedrørende fast ejendom, og omsætningsbeløb, som hidrører fra  

 passiv kapitalanbringelse, herunder enkeltstående udlån mellem moder- og  

 datterselskaber og mellem søsterselskaber, samt renteindtægter fra  

 købekontrakter og kreditkøbsaftaler, som er indgået i forbindelse med  

 virksomhedens salg og udlejning af egne varer.
 Af den bagvedliggende direktivbestemmelse i 6. momsdirektiv  

 artikel 17, stk. 5 fremgår, at for så vidt angår goder og ydelser, som af en  

 afgiftspligtig person benyttes såvel til transaktioner, der giver ret til  

 fradrag i medfør af stk. 2 og 3, som til transaktioner, der ikke giver ret  

 til  

 fradrag, er fradrag kun tilladt for den del af merværdiafgiften, der  

 forholdsmæssigt svarer til beløbet for den førstnævnte form for  

 transaktioner.  

 Pro rata-satsen beregnes for samtlige transaktioner, som udføres af den  

 afgiftspligtige i overensstemmelse med artikel 19.
 Af artikel 19, stk. 1, fremgår, at pro rata-satsen for det  

 fradrag, der er fastsat i artikel 17, stk. 5, første afsnit, fremkommer ved,  

 at  

 der opstilles en brøk, som:
-i tælleren har den samlede størrelse af den årlige omsætning,  

 merværdiafgiften ikke medregnet, i forbindelse med transaktioner, for hvilke  

 der er fradragsret i henhold til artikel 17, stk. 2 og 3, -i nævneren har den samlede størrelse af den årlige omsætning,  

 merværdiafgiften ikke medregnet, i forbindelse med de transaktioner, som er  

 opført i tælleren, samt i forbindelse med transaktioner, for hvilke der ikke  

 er  

 fradragsret; medlemsstaterne kan i nævneren endvidere medtage andre tilskud  

 end  

 de i artikel 11, punkt A, stk. 1, litra a), omhandlede.
 Af artikel 11, punkt A, stk. 1, litra a), fremgår, at  

 beskatningsgrundlaget ved levering af goder og tjenesteydelser, bortset fra  

 de  

 under litra b), c) og d), omhandlede, er den samlede modværdi som  

 leverandøren  

 eller tjenesteyderen modtager eller vil modtage af køberen, aftageren eller  

 tredjemand for de pågældende transaktioner, herunder tilskud, der er direkte  

 forbundet med transaktionernes pris.
 Bestemmelsen er implementeret i dansk ret i momslovens § 27,  

 stk. 1, 1. pkt., hvorefter afgiftsgrundlaget ved levering af varer og ydelser  

 er vederlaget, heri ikke indbefattet afgiften efter denne lov.
 Landsskatteretten finder, at de modtagne statstilskud i det  

 omfang de er vederlag for levering af ydelser, herunder evt. et tilskud der  

 er  

 direkte forbundet med transaktionernes pris, skal indgå i nævneren i den  

 brøk,  

 der anvendes ved opgørelse af den delvise fradragsret efter momslovens § 38,  

 stk. 1.
Af erhvervsskolelovens § 12, fremgår (jf. lovbkg. nr. 962 af 26.  

 oktober 2000), at Undervisningsministeren inden for en årlig ramme yder  

 tilskud  

 til skolens administration, ledelse og bygningsdrift efter stk. 2-8. Stk. 2.  

 Driftstilskuddet udgøres af et grundtilskud, der fastsættes på de årlige  

 finanslove, og et tilskud, der ydes ud fra den enkelte skoles antal årselever  

 og en takst pr. årselev.
Taksten pr. årselev fastsættes på de årlige  

 finanslove  

 for store grupper af uddannelser.
Stk. 3. Undervisningsministeren yder  

 tillige  

 tilskud til erhvervelse og opretholdelse af lokaler, bygninger og arealer ud  

 fra antal årselever ved skolen og en takst pr elev fastsat på de årlige  

 finanslove for store grupper af uddannelser.
Taksterne kan variere på  

 grundlag  

 af skolernes stedlige beliggenhed og fremmedkapitalandel.  

 Undervisningsministeren fastsætter regler om opgørelse af antallet af  

 årselever  

 i henhold til stk. 2 og 3.
 Af lovens § 14 fremgår, at skoler, der er godkendt efter § 1,  

 efter regler fastsat af undervisningsministeren kan opnå rammetilskud til de  

 direkte undervisningsudgifter for de i § 1 nævnte uddannelser, medmindre der  

 ydes tilskud efter de pågældende uddannelseslove.
Landsskatteretten finder, at de omhandlede tilskud, der ydes fra  

 Undervisningsministeriet til Købmandsskolen med hjemmel i erhvervsskolelovens  

 §  

 12, stk. 2, 1. pkt., 1. og 2. led, § 12, stk. 3, og § 14, stk. 1, ikke kan  

 anses som vederlag for levering af ydelser til Undervisningsministeriet.
At  

 skolen ved undervisning af elever opfylder de betingelser, som er fastsat i  

 erhvervsskoleloven, og som i øvrigt er en betingelse for modtagelse af  

 tilskud,  

 medfører således ikke, at skolen kan anses at levere en ydelse til  

 Undervisningsministeriet.
 Retten finder heller ikke, at tilskuddene kan anses som vederlag  

 for skolens levering af ydelser til skolens elever, idet tilskuddene ikke er  

 direkte forbundet med transaktionernes pris, jf. 6. momsdirektivs artikel 11,  

 punkt A, stk. 1, litra a).
 Det fremgår således af punkt 4, i de almindelige bemærkninger  

 til lovforslag om erhvervsskoler (lovforslag L37 fremsat den 6. oktober  

 1988),  

 at en skole frit ville kunne disponere over sine samlede lovbundne tilskud og  

 rammetilskud til de tilskudsberettigede uddannelser og skoleformål under ét.
Af bemærkningerne til lovforslag om ændring af lov om  

 erhvervsskoler (lovforslag nr.
L159, fremsat den 19. januar 1994) fremgår  

 ligeledes, at det nye lovforslag medfører, at skolernes frihed til at  

 disponere  

 over bevillinger udvides yderligere, ligesom der bliver mulighed for en mere  

 rationel drift af den enkelte skole og dermed en bedre udnyttelse af  

 statslige  

 bevillinger.
 Der findes derfor ikke grundlag for at antage, at elevbetalingen  

 eller mangel herpå, er direkte forbundet med de ydede tilskud.
 Tilskuddene findes som følge heraf ikke at skulle indgå i  

 nævneren ved opgørelse af den delvise fradragsret efter momslovens § 38, stk.  

 1.
Landsskatteretten finder endvidere, at Købmandsskolens  

 aktiviteter med undervisning må anses som én integreret aktivitet, der efter  

 momslovens § 3, stk. 1, jf. 6. momsdirektivs artikel 4, må karakteriseres som  

 økonomisk virksomhed.
Retten bemærker, at der således ikke er grundlag for at  

 udskille den del af undervisningen, for hvilken skolen ikke modtager  

 deltagerbetaling, som en særskilt aktivitet, der kan betegnes som  

 ikke-økonomisk virksomhed.
Købmandsskolen har således ikke aktiviteter, der  

 kan  

 betegnes som ikke-økonomisk virksomhed, hvorfor momslovens § 38, stk. 2, ikke  

 finder anvendelse.
 Med denne begrundelse ændres den af told- og skatteregionen  

 trufne afgørelse.
