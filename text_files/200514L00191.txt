Betænkning afgivet af Sundhedsudvalget den 23. november 2005 Betænkning over Forslag  

 til lov om lægemidler [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Ændringsforslag Indenrigs- og sundhedsministeren har stillet 3 ændringsforslag  

 til lovforslaget.
2. Udvalgsarbejdet Lovforslaget blev fremsat den 5. oktober 2005 og var til 1.  

 behandling den 13. oktober 2005. Lovforslaget blev efter 1. behandling  

 henvist  

 til behandling i Sundhedsudvalget.
Møder Udvalget har behandlet lovforslaget i 4 møder.
Tidligere behandling Lovforslaget er med enkelte ændringer en genfremsættelse af  

 lovforslag nr.
L 167 fra folketingsåret 2004-05, 2. samling.
Udvalget har  

 fået  

 omdelt de høringssvar og det høringsnotat, som indenrigs- og  

 sundhedsministeren  

 den 12. maj 2005 sendte til udvalget i forbindelse med behandlingen af L 167.  

 Det udkast til lovforslag nr.
L 167, som inden fremsættelsen har været sendt  

 i  

 høring, sendte indenrigs- og sundhedsministeren den 19. oktober 2004 til  

 udvalget, jf. folketingsåret 2004-05, 1. samling, alm. del  bilag 33.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Amternes  

 Lægemiddelregistreringskontor I/S, Dansk Homøopatisk Selskab, Lægemiddelindustriforeningen og Parallelimportørforeningen af  

 Lægemidler.
Deputationer Endvidere har Dansk Homøopatisk Selskab mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 18 spørgsmål til indenrigs- og  

 sundhedsministeren til skriftlig besvarelse, som denne har besvaret. 6 af  

 udvalgets spørgsmål og indenrigs- og sundhedsministerens svar herpå er  

 optrykt  

 som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med de stillede  

 ændringsforslag.
 Socialdemokratiets medlemmer af udvalget bemærker, at  

 Socialdemokratiet finder, at lovforslaget danner et meget fornuftigt  

 fundament  

 for større klarhed og større sikkerhed på lægemiddelområdet, og vurderer, at  

 ministeriet har forholdt sig lyttende og ansvarligt til de mange høringssvar,  

 der er kommet til lovforslaget.
For Socialdemokratiet er det vigtigt, at man ikke risikerer et  

 korstog mod kosttilskud og andre alternative produkter.
Socialdemokratiet er  

 derfor tilfreds med ministerens svar, der er kommet frem under  

 udvalgsarbejdet,  

 og hvoraf det fremgår, at ministeren er indstillet på at »overveje  

 gennemførelse  

 af ny eller ændret regulering på det homøopatiske område, såfremt  

 Lægemiddelstyrelsens drøftelser med branchen viser, at der er et fagligt  

 grundlag herfor«, jf. ministerens svar på spørgsmål 5.
I høringssvarene til lovforslaget omtales der en guideline for  

 miljøkrav, når der skal udstedes markedsføringstilladelse.
Socialdemokratiet  

 er  

 enigt i lovforslagets bemærkninger om, at når det drejer sig om lægemidler  

 til  

 mennesker, må miljøhensyn ikke kunne begrunde et afslag på en ansøgning.  

 Socialdemokratiet skal opfordre ministeren til at fremskynde processen med at  

 udarbejde guidelinen på miljøområdet.
 Dansk Folkepartis medlemmer af udvalget bemærker, at Dansk  

 Folkeparti nøje vil følge virkningerne af indføjelsen af den såkaldte  

 »trumfregel« i det foreslåede § 4, stk. 2, der indfører hjemmel for  

 Lægemiddelstyrelsen til at bestemme, at en vare eller varegruppe, som kan  

 være  

 omfattet af både lægemiddelloven og anden lovgivning, udelukkende skal være  

 omfattet af lægemiddelloven.
 Dansk Folkeparti opfordrer regeringen til at sikre, at den  

 administrative praksis, der dannes omkring bestemmelsen, ikke går længere end  

 forudsat ved behandlingen af lovforslaget, og Dansk Folkeparti lægger i den  

 forbindelse vægt på ministerens besvarelse af spørgsmål 7, hvoraf det bl.a.  

 fremgår, at reglen ikke har til formål at udvide lægemiddelbegrebet, men  

 alene  

 at afklare den regelkonflikt, der kan opstå i, hvad der af ministeren  

 betegnes  

 som »de relativt sjældne tilfælde, hvor et produkt ud fra en samlet vurdering  

 af dets egenskaber kan være omfattet af såvel definitionen på et lægemiddel  

 som  

 af definitionen på en anden type produkt«.
Dansk Folkeparti lægger således vægt på, at reglen ikke af  

 myndighederne vil blive anvendt til at begrænse forbrugernes adgang til selv  

 at  

 vælge at købe og bruge bestemte kosttilskud som et led i forbrugernes  

 egenomsorg.  

 Ligeledes lægger Dansk Folkeparti vægt på, at alternative behandlere og  

 sundhedspersoner, der i deres daglige arbejde med patienter anbefaler brugen  

 af  

 kosttilskud, ikke afskæres fra at rådgive om brugen af kosttilskud, der kan  

 have en gavnlig indflydelse på helbredet.  

 Dansk Folkeparti vil anse det for værende i strid med de intentioner,  

 der er udtrykt af regeringen, hvis trumfreglen anvendes til at indlede et  

 felttog mod kosttilskud og andre alternative produkter, der er almindeligt  

 udbredte her i Danmark og i udlandet.
Dansk Folkeparti lægger i den  

 forbindelse  

 vægt på, at ministeren i besvarelsen af spørgsmål 9 har oplyst, at »angivelse  

 af en fysiologisk virkning i forbindelse med kosttilskud ikke i sig selv vil  

 indebære, at produktet er omfattet af lægemiddelloven«.
 Dansk Folkeparti har noteret sig, at Lægemiddelstyrelsen ved  

 administrationen af trumfreglen vil »inddrage eksperter fra andre relevante  

 myndigheder, hvor dette skønnes hensigtsmæssigt«, jf. ministerens besvarelse  

 af  

 spørgsmål 8. Dansk Folkeparti opfordrer til, at der ikke kun trækkes på  

 myndighedsekspertise,  

 men også på ekstern ekspertise.
Endelig opfordrer Dansk Folkeparti til, at myndighederne i deres  

 administration af trumfreglen er meget opmærksom på, at Danmark ikke ensidigt  

 begynder  

 at administrere trumfreglen mere restriktivt end andre EU-lande.
Det ville  

 være  

 en meget uheldig udvikling, hvis Danmark begrænsede forbrugernes handlefrihed  

 og adgangen til at tage vare på eget helbred, og det ville flytte  

 forbrugernes  

 indkøbsmønster på uheldig måde, hvis en væsentlig del af de mere end en  

 million  

 danskere, der indtager kosttilskud, af myndighederne skulle blive tvunget til  

 at flytte deres indkøb til udenlandske forhandlere.
 Dansk Folkeparti vil være meget opmærksomt på myndighedernes  

 forvaltning af § 4, stk. 2, og forbeholder sig ret til  hvis  

 bestemmelsen  

 forvaltes mere restriktivt end forventet  at foreslå reglen ændret  

 eller  

 ophævet.
Det Radikale Venstres medlemmer af udvalget støtter helt  

 overordnet lovforslaget om lægemidler, der gennemfører en forordning og to  

 direktiver  

 om lægemidler til henholdsvis mennesker og dyr.
Lovforslaget vil generelt  

 medføre en bedre kvalitet på lægemiddelområdet, bl.a. i form af styrket  

 overvågning og kontrol, mere og bedre information og øget forsyningspligt.
 Specifikt har Det Radikale Venstre en række bemærkninger til  

 lovforslaget.
Det Radikale Venstre finder for det første, at det er vigtigt af  

 hensyn til patientsikkerheden og kvaliteten af medicinhåndteringen, at  

 parallelimporterede lægemidler sælges under samme navn som  

 originalprodukterne.  

 Netop samme holdning gav Udvalget om Medicintilskud udtryk for i sin  

 betænkning  

 nr. 1444 fra maj 2004. Det Radikale Venstre skal derfor opfordre ministeren  

 til  

 snarest og så vidt muligt at sikre, at parallelimporterede lægemidler sælges  

 under  

 samme navn som originalprodukterne.
Det skal naturligvis ske i lyset af  

 resultatet af den undersøgelse, Kommissionen har iværksat, og som skal belyse  

 de EU-retlige rammer for adgangen til at omdøbe/ommærke parallelimporterede  

 lægemidler.
Det Radikale Venstre er for det andet enigt i, at  

 lægemiddelloven ikke bør hindre eksporten af lægemidler til tredjelande.
Det  

 kan blive konsekvensen af lovforslagets § 28, der indfører en ny bestemmelse  

 om  

 bortfald af en markedsføringstilladelse, hvis den ikke har været benyttet i 3  

 på hinanden følgende år (»sunset clause«). Det Radikale Venstre støtter  

 derfor  

 de danske bestræbelser for, at undtagelsesbestemmelsen i denne sunset clause  

 kommer til at omfatte også eksporthensynet.
For det tredje ser Det Radikale Venstre det som et fremskridt,  

 at lovforslaget stiller krav om, at ansatte i Lægemiddelstyrelsen ikke må  

 have  

 økonomiske eller andre interesser i lægemiddelindustrien, der kan indvirke på  

 deres partiskhed.
Det Radikale Venstre mener dog, det er principielt  

 problematisk,  

 at der ikke stilles tilsvarende krav til Lægemiddelstyrelsens overordnede  

 økonomiske afhængighed af industrien.
Ifølge ministerens svar på spørgsmål 12  

 kom mere end 70 pct. af Lægemiddelstyrelsens indtægter i 2004 fra  

 lægemiddelindustrien  

 i form af gebyrer (svarende til 170,3 mio. kr.). Hertil kommer yderligere  

 knap  

 9 pct. (svarende til 20,7 mio. kr.), der hidrører fra salg af  

 tjenesteydelser.  

 Det giver formelt Lægemiddelstyrelsen en meget stærk afhængighed af  

 industrien.
I den sammenhæng fjerner det ikke bekymringen, når ministeren  

 svarer, at gebyret fra den ansøgende virksomhed opkræves, uanset om  

 virksomheden opnår godkendelse af sin ansøgning eller afslag.
Det Radikale  

 Venstre mener således principielt heller ikke, at ministeren har baggrund for  

 at konkludere, at »Styrelsen har således ingen økonomisk interesse i udfaldet  

 af sagsbehandlingen«.
Sagen er, at der ikke i dag foreligger viden om, hvorfor  

 lægemiddelvirksomhederne foretrækker ét lægemiddelagentur frem for et andet.  

 Det er glædeligt, hvis det forholder sig, som ministeren hævder, nemlig at  

 lægemiddelproducenterne foretrækker de agenturer, der kan tilbyde en hurtig  

 sagsbehandling af høj kvalitet.
Men vi konstaterer, at ministeren ingen  

 dokumentation har for sin påstand.
Strengt taget kan det derfor heller ikke  

 udelukkes, at producenterne lige så vel kunne foretrække de agenturer, hvor  

 kravene er mindst og chancen for godkendelse derfor størst.
Det Radikale Venstre er optaget af denne interessekonflikt rent  

 principielt og ikke på baggrund af en konkret mistillid til  

 Lægemiddelstyrelsen.
Kendsgerningen er, at landenes lægemiddelagenturer i høj  

 grad er i indbyrdes konkurrence om godkendelserne af lægemidler, og  

 agenturernes økonomiske afhængighed af producenterne skaber principielt en  

 interessemodsætning.
Det Radikale Venstre mener, problemet bør adresseres, og  

 det mest oplagte sted ville være på europæisk plan.
Sigtet skulle være at  

 skabe  

 fælleseuropæiske retningslinjer for, hvordan denne interessekonflikt  

 håndteres.
Målsætningen om at skabe mest mulig uafhængighed i  

 lægemiddelsystemet rejser også spørgsmålet om den tilknytning, Institut for  

 Rationel Farmakoterapi (IRF) har til Lægemiddelstyrelsen.
IRF er således  

 tilknyttet Lægemiddelstyrelsen, og instituttets chef referer til  

 lægemiddeldirektøren.  

 Det Radikale Venstre beklager derfor, at ministeren ikke i forbindelse med  

 lovforslaget er indstillet på at behandle disse vigtige emner, men bemærker  

 dog  

 som noget positivt, at ministeren i sine svar ikke udelukker fremover at se  

 på  

 muligheden af at ændre og forny indretningen af lægemiddelsystemet.
Det ville i Det Radikale Venstres øjne være et fremskridt at  

 skabe et uafhængigt lægemiddelforskningsinstitut, som IRF overflyttes til.  

 Instituttet skulle have til formål at igangsætte, koordinere og  

 kvalitetsudvikle  

 offentlig forskning i anvendelsen af eksisterende lægemidler med henblik på  

 at  

 styrke den offentlige, uafhængige lægemiddelforskning.
Derudover skulle  

 instituttet varetage og styrke de opgaver, der i dag ligger i IRF-regi.
I dette ligger bl.a., at der ikke i dag gennemføres en række  

 undersøgelser af allerede markedsførte lægemidler, der ellers kunne få  

 betydning for, hvilke lægemidler patienterne ordineres.
Men undersøgelserne  

 har  

 ikke umiddelbart interesse for industrien og bliver derfor ikke gennemført.  

 Der  

 er derudover heller ingen, der i dag har pligt til at igangsætte disse  

 undersøgelser, og der er ingen samlet prioritering af de vigtigste offentlige  

 forskningsopgaver med hensyn til effekt og anvendelse af lægemidler.
Samtidig er der behov for øget koordinering, kvalitetsudvikling  

 og formidling af resultaterne af den offentlige lægemiddelforskning.
På den  

 baggrund mener Det Radikale Venstre, at der er brug for en ændring eller i  

 hvert fald drøftelse af hele lægemiddelsystemet, herunder spørgsmålet om et  

 uafhængigt lægemiddelforskningsinstitut.
 Et  

  

 mindretal  

  

 i  

 udvalget (EL) vil redegøre for sin stilling til lovforslaget og de stillede  

 ændringsforslag ved 2. behandling.
 Enhedslistens medlem af udvalget bemærker, at Enhedslisten er  

 enig i formålet med lovforslaget, og at dette formål langt hen ad vejen  

 bliver  

 indfriet i lovforslaget.
 Alligevel er Enhedslisten ikke tilfreds med lovforslaget, fordi  

 selve definitionen af et lægemiddel gør, at sund kost og herunder kosttilskud  

 i  

 princippet ofte vil blive defineret som lægemidler ifølge lovforslagets § 2,  

 stk. 1, hvor et lægemiddel bl.a. defineres som »enhver vare, der præsenteres  

 som et egnet middel til forebyggelse af sygdomme hos mennesker og dyr«.
 Man kan efter Enhedslistens vurdering nu engang ikke sælge eller  

 distribuere kosttilskud uden at præsentere, at de er vigtige for at forebygge  

 sygdomme  andet giver ikke mening.
At sund kost primært og kosttilskud sekundært er dele af den  

 mest basale indsats for at forebygge sygdomme hos mennesker og dyr, er ikke  

 oplysninger, det skal give bagslag at præsentere for folk.
Derfor er det  

 absurd, når alene præsentationen af et kosttilskud som en mulighed for at  

 forebygge sygdomme gør, at det lovgivningsmæssigt skal behandles som et  

 lægemiddel.
Behandling af kosttilskud med samme alen som syntetiske  

 lægemidler  

 giver i det hele taget ikke mening.
 Lovforslagets § 4, stk. 1, er et forsøg på at forhindre denne  

 konsekvens ved at præcisere, at loven ikke finder anvendelse på bl.a.  

 fødevarer  

 og kosttilskud, men »Bestemmelsen kan dog ikke tages til indtægt for, at  

 disse  

 produkter i enhver henseende vil være undtaget fra lovens område«, jf.  

 ministerens svar på spørgsmål 9.
Enhedslisten er enig i at der skal gøres en konkret indsats for  

 at forhindre, at produkter sælges på løfter, der ikke er hold i, som det  

 bl.a.  

 ofte sker med f.eks. slankeprodukter.
Den indsats vejer imidlertid ikke  

 tungere  

 end at sikre befolkningen adgang til sikre kosttilskud og naturlægemidler  

 samt  

 adgang til at modtage information om produkterne dér, hvor de sælges.
Enhedslisten anerkender, at det i lovforslagets §§ 5, 6 og 34 er  

 forsøgt ved hjælp af ministerbeføjelser at forhindre de værste absurditeter i  

 at foregå.
Enhedslisten vil imidlertid ikke deponere befolkningens  

 rettigheder  

 i en ministerbeføjelse, specielt ikke, når sporene skræmmer.
Ministeren har  

 således ikke handlet i forbindelse med, at Lægemiddelstyrelsen den 9. maj  

 2005  

 har taget skridt til at forbyde 87 kosttilskud, herunder bl.a. himalayasalt,  

 grøn te, hybenpulver og andre aldeles uskadelige produkter.  

 Lægemiddelstyrelsen  

 har gjort dette, fordi Fødevarestyrelsens indsatsgruppe over for kosttilskud  

 har anmeldt disse produkter til Lægemiddelstyrelsen, da producenterne har  

 begået  

 den fejl, at de har anprist deres produkter på grundlag af dokumentation, som  

 ikke tilfredsstiller Lægemiddelstyrelsens krav til en anmeldelse som  

 lægemiddel.
Producenterne har formentlig aldrig haft intentioner om at  

 markedsføre dem som lægemidler, men har overtrådt reglerne for markedsføring  

 som kosttilskud.
Denne markedsføring skal naturligvis ophøre og produkterne  

 fortsat være tilgængelige.
Et andet skræmmende eksempel er, at radiodoktor Carsten  

 Vagn-Hansen blev idømt en administrativ bøde på kr. 10.000, da han offentligt  

 anbefalede navngivne naturlægemidler.
Retten i Vejle slog dog senere fast, at  

 den på det tidspunkt tidligere radiodoktor, Carsten Vagn-Hansen, ikke gjorde  

 noget forkert.
Det kostede Carsten Vagn-Hansen hans job som radiodoktor i  

 Danmarks Radio.
 Enhedslisten frygter, at den slags absurditeter vil fortsætte  

 også under den foreslåede lov om lægemidler.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 indenrigs- og sundhedsministeren,  

  

 tiltrådt af et  

  

 flertal  

  

 i udvalget (udvalget med  

 undtagelse af EL):
Til § 91 1)  

  

 I  

  

 stk. 2, 1. pkt.,  

  

 ændres »etiske« til: »videnskabsetiske«.
[Lovtekniske ændringer] Til § 92 2)  

  

 I  

  

 stk. 2  

  

 ændres »etiske« til: »videnskabsetiske«.
[Lovtekniske ændringer] Til § 106 3)  

  

 Efter stk. 3 indsættes som nyt  

 stykke:
»Stk. 4.  

  

 Den 1. januar  

 2007 ændres i  

  

 § 81, stk. 3, 2. pkt.,  

  

 »lov  

 om offentlig sygesikring« til: »sundhedsloven«.« [Lovtekniske ændringer] Bemærkninger Til nr. 1 og 2 Ændringsforslagene stilles af lovtekniske grunde, således at  

 betegnelsen »videnskabsetisk komité« anvendes overalt i lovforslaget.
Der er  

 tale om en videnskabsetisk komité omfattet af lov nr. 402 af 28. maj 2003 om  

 et  

 videnskabsetisk komitésystem og behandling af biomedicinske  

 forskningsprojekter.
Til nr. 3 Ændringsforslaget er en konsekvens af, at lov om offentlig sygesikring  

 ophæves den 1. januar 2007, jf. § 277, stk. 2, nr. 2, i lov nr. 546 af 24.  

 juni  

 2005, sundhedsloven.
Inge‑Lene Ebdrup (V)   

 Joan Erlandsen (V)   

 Birgitte Josefsen (V)   

 Preben Rudiengaard (V)  

  

  nfmd.  

  

 Jørgen Winther (V)   

 Birthe Skaarup (DF)  

  

  fmd.  

  

 Karin Nødgaard (DF)   

 Helle Sjelle (KF)   

 Pia Christmas‑Møller (KF)   

 Lone Møller (S)   

 Karen Hækkerup (S)   

 Karen J.
Klint (S)   

 Lene Hansen (S)   

 Charlotte Fischer (RV)   

 Morten Østergaard (RV)   

 Kamal Qureshi (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 7 Bilagsnr.
Titel 1 Materiale omdelt i forbindelse med behandlingen af et  

 tilsvarende lovforslag (L 167) fra folketingsåret 2004-05, 2. samling 2 Svar på spørgsmål stillet i forbindelse med behandlingen  

 af tilsvarende lovforslag (L 167) fra folketingsåret 2004-05, 2. samling 3 Udkast til tidsplan for udvalgets behandling af  

 lovforslaget 4 Henvendelse af 24/10-05 fra Lægemiddelindustriforeningen 5 Tidsplan for udvalgets behandling af lovforslaget 6 Henvendelse af 14/10-05 fra Parallelimportørforeningen af  

 Lægemidler 7 Henvendelse af 25/10-05 fra Dansk Homøopatisk Selskab 8 Henvendelse af 31/10-05 fra Amternes  

 Lægemiddelregistreringskontor I/S 9 1. udkast til betænkning 10 Nye tidspunkter for politisk drøftelse og afgivelse af  

 betænkning over lovforslaget 11 Ændringsforslag fra indenrigs- og sundhedsministeren 12 2. udkast til betænkning 13 3. udkast til betænkning Oversigt over spørgsmål og svar vedrørende L 7 Spm.nr.
Titel 1 Spm., om der findes et lignende centralt register som  

 f.eks.
Lægemiddelagenturet i London, for så vidt angår homøopati, til  

 indenrigs- og sundhedsministeren, og ministerens svar herpå 2 Spm. om begrundelsen for forskelsbehandlingen i  

 bekendtgørelsen om homøopatiske lægemidler, til indenrigs- og  

 sundhedsministeren, og ministerens svar herpå 3 Spm., om det er lovligt at benytte doktorbetegnelsen  

 »Dr.med.
Homoeopathic« i Danmark, til indenrigs- og sundhedsministeren, og  

 ministerens  

 svar herpå 4 Spm. om kommentar til henvendelsen af 24/10-05 fra  

 Lægemiddelindustriforeningen, til indenrigs- og sundhedsministeren, og  

 ministerens svar herpå 5 Spm. om kommentar til henvendelsen af 25/10-05 fra Dansk  

 Homøopatisk Selskab, til indenrigs- og sundhedsministeren, og ministerens  

 svar herpå 6 Spm. om, hvornår guidelines for miljøkrav i forbindelse  

 med udstedelse af markedsføringstilladelser forventes at foreligge, til  

 indenrigs- og sundhedsministeren, og ministerens svar herpå 7 Spm. om, hvorledes »trumreglen« i det foreslåede § 4,  

 stk. 2, forventes anvendt, til indenrigs- og sundhedsministeren, og  

 ministerens svar herpå 8 Spm. om, hvilke eksperter der inddrages i forbindelse med  

 Lægemiddelstyrelsens afgørelser efter § 4, stk. 2, til indenrigs- og  

 sundhedsministeren, og ministerens svar herpå 9 Spm. om regulering af kosttilskud efter lægemiddelloven,  

 til indenrigs- og sundhedsministeren, og ministerens svar herpå 10 Spm. om kommentar til henvendelsen af 31/10-05 fra  

 Amternes Lægemiddelregistreringskontor I/S, til indenrigs- og  

 sundhedsministeren, og ministerens svar herpå 11 Spm. om, hvornår Kommissionens udtalelse om navngivning  

 af parallelimportørers lægemidler forventes at foreligge, til indenrigs- og  

 sundhedsministeren, og ministerens svar herpå 12 Spm. om forslag til model, så Lægemiddelstyrelsen bliver  

 finansieret af offentlige midler, til indenrigs- og sundhedsministeren, og  

 ministerens svar herpå 13 Spm., om andre europæiske lande finansierer deres  

 lægemiddelagenturer på samme måde, som Lægemiddelstyrelsen finansieres på i  

 Danmark, til indenrigs- og sundhedsministeren, og ministerens svar herpå 14 Spm. om Institut for Rationel Farmakoterapis tilknytning  

 til Lægemiddelstyrelsen, til indenrigs- og sundhedsministeren, og ministerens  

 svar herpå 15 Spm. om ministerens holdning til at oprette et uafhængigt  

 lægemiddelforskningsinstitut, til indenrigs- og sundhedsministeren, og  

 ministerens  

 svar herpå 16 Spm. om, hvad ministerens holdning er til at hjælpe de  

 blinde og mange svagtseende med at undgå fejlmedicinering, til indenrigs- og  

 sundhedsministeren, og ministerens svar herpå 17 Spm. om ministeren kan bekræfte, at ny teknologi gør det  

 muligt at anvende en scanner, der ved aktivering læser op, hvad lægemidlet  

 hedder, og hvor mange gange præparatet skal tages, til indenrigs- og  

 sundhedsministeren, og ministerens svar herpå 18 Spm., om vurdering af de økonomiske omkostninger  

 forbundet med indførelse af en mikrochiplabelløsning, til indenrigs- og  

 sundhedsministeren, og ministerens svar herpå Bilag 2 Nogle af udvalgets spørgsmål til indenrigs- og  

 sundhedsministeren og dennes svar herpå Spørgsmålene og indenrigs- og sundhedsministerens svar  

 herpå er optrykt efter ønske fra udvalget.
 Spørgsmål 5:
Ministeren bedes kommentere henvendelsen af 25. oktober 2005 fra  

 Dansk Homøopatisk Selskab, jf.
L 7  bilag 7.
Dansk Homøopatisk Selskab Jyderup den 25. oktober  

 2005 Til indenrigs- og sundhedsminister Lars Løkke Rasmussen Slotholmsgade 10 1210 København K Vedr. besvarelse af spørgsmål nr. 29 (ad L 167  forslag til lov  

 om lægemidler), som Folketingets Sundhedsudvalg har stillet til indenrigs- og  

 sundhedsministeren den 21. september 2005.
 Selskabet har følgende kommentarer til Indenrigs- og  

 Sundhedsministerens svar på de af os stillede spørgsmål.
Ad forslag om inplementering af artikel 16,  

 stk. 2, i direktiv 2001/83/EF DHS foreslår, at der fastsættes særlige danske regler i henhold  

 til artikel 16, stk. 2, i direktivet om lægemidler til mennesker.
Efter denne  

 bestemmelse har hvert medlemsland på sit område adgang til at indføre eller  

 bibeholde særlige bestemmelser vedrørende toksikologiske, farmakologiske og  

 kliniske  

 forsøg med homøopatiske lægemidler, som ikke er omfattet af den forenklede  

 registreringsprocedure i artikel 14, stk. 1, i overensstemmelse med de  

 principper og den særlige praksis, der gælder for homøopati i det pågældende  

 medlemsland.
Selskabet fremhæver bl.a., at sådan dansk lovgivning er  

 væsentlig  

 for at sikre overensstemmelse med markedsvilkårene for homøopatiske  

 lægemidler  

 i vore nabolande.
Indenrigs- og sundhedsministerens kommentarer Jeg kan henvise til mit svar af d.d. på spørgsmål nr. 27 ad L  

 167. Som det fremgår heraf, er artikel 16, stk. 2, ikke udnyttet i Danmark,  

 fordi man ved implementeringen af direktiv 2001/83/EF vurderede, at der ikke  

 her var behov, tradition og erfaring med homøopatiske lægemidler i et omfang,  

 som gjorde det muligt at udnytte bestemmelsen.
Det er Lægemiddelstyrelsens  

 vurdering, at der heller ikke i dag er en så etableret empiri (opsamling af  

 erfaringer) eller tradition for homøopatiske lægemidler, at det er muligt at  

 basere nationale bestemmelser på en sådan praksis.
Kommentarer Selskabet kan her henvise til vores kommentar til spørgsmål nr.  

 27 ad L 167, hvor DHS gør rede for de manglende erfaringer om homøopatiske  

 lægemidler.
Det har altså ikke noget med tradition at gøre, men nærmere efter  

 DHS opfattelse en nedprioritering af homøopatien i Danmark.
 På den baggrund er det også DHS opfattelse, at  

 Lægemiddelstyrelsen kunne få et overblik over den faktiske empiri, der  

 eksisterer, hvis de deltog i de møder, der afholdes i HOMEOPATHIC MEDICINAL  

 PRODUCT WORKING GROUP (HomeoMPWG), der er en del af samarbejdet i European  

 Medicines Agency.
 Det er derfor Selskabets opfattelse, at ved at implementere  

 artikel 16, stk. 2, får vi den lovgivning, der regulerer de homøopatiske  

 lægemidler, på en for samfundet ordentlig måde.
Bemærkningerne er fremsendt til indenrigs- og sundhedsministeren  

 og Sundhedsudvalget Vedr. besvarelse af spørgsmål nr. 27 (ad L 167  forslag til lov  

 om lægemidler), som Folketingets Sundhedsudvalg har stillet til indenrigs- og  

 sundhedsministeren  

 den 1. august 2005.
 Selskabet har følgende kommentarer til indenrigs- og  

 sundhedsministerens svar angående implementering af 16.2.
Ministerens svar ad forslag 1-4 vedrørende  

 artikel 16, stk. 2 De fire første forslag angår som nævnt artikel 16, stk. 2, der   

 med den mindre ændring i 2004  har været gældende EU-ret siden 1992.  

 Implementering af direktivbestemmelsen i de enkelte medlemslande er  

 frivillig.
Som det fremgår af statusrapporten, er artikel 16, stk. 2,  

 blevet implementeret i Belgien, Frankrig, Holland, Polen, Tyskland, Spanien  

 og  

 Østrig.
Baggrunden for, at bestemmelsen ikke er blevet gennemført i alle  

 lande,  

 er, at der er store forskelle i tradition og udbredelse af homøopatiske  

 lægemidler  

 inden for EU.
I Danmark er bestemmelsen ikke gennemført, fordi man ved  

 implementeringen af direktiv 2001/83/EF vurderede, at der ikke her var behov,  

 tradition og erfaring med homøopatiske lægemidler i et omfang, som gjorde det  

 muligt at udnytte bestemmelsen.
Det er Lægemiddelstyrelsens vurdering, at der  

 heller ikke i dag er en så etableret empiri (opsamling af erfaringer) eller  

 tradition for homøopatiske lægemidler, at det er muligt at basere nationale  

 bestemmelser på en sådan praksis.
Kommentarer Konkluderende er det DHS opfattelse, at dansk lov vedr.  

 homøopatiske lægemidler skal tage udgangspunkt i:
   

 	  

 Patienternes adgang  

 til den bedst dokumenterede form for homøopati.
   

 	  

 Alternative  

 behandleres og lægers store erfaring med homøopati.
   

 	  

 Branchens behov for  

 rimelige konkurrencevilkår.
DHS finder endvidere ikke, at det er rimeligt, at udformningen  

 af en ny dansk lov tager udgangspunkt i Lægemiddelstyrelsens hidtidige lave  

 prioritering og deraf afledte begrænsede viden om homøopatiske lægemidler.
Vi  

 opfordrer derfor samtidig til, at Lægemiddelstyrelsen styrker sin kompetence  

 på  

 området, således at den kan håndtere homøopati på en god måde.
 Ministeren skriver, at det tidligere er blevet vurderet, at der  

 ikke var behov, tradition eller erfaring med homøopatiske lægemidler i et  

 omfang, som gjorde det muligt at udnytte bestemmelsen i Danmark.  

 Lægemiddelstyrelsen vurderer, at der også i dag ikke er tilstrækkelig empiri  

 eller tradition på området til at muliggøre implementering af artikel 16.2 i  

 dansk lov.
I den forbindelse ønsker DHS at spørge, hvis behov, hvis  

 tradition, og hvis erfaringer ministeren refererer til  og hvis empiri  

 og hvis  

 tradition refererer Lægemiddelstyrelsen til i deres svar til  

 Sundhedsudvalget? DHS kan blot sige, at ministeren og Lægemiddelstyrelsen åbenlyst  

 ikke tager udgangspunkt i de behov og den viden, som i dag findes hos de  

 danske  

 virksomheder, som producerer og/eller importerer homøopatiske lægemidler, og  

 ikke refererer til den omfattende tradition og store erfaring med anvendelse  

 af  

 homøopati, som eksisterer hos de ca. 3000 alternative behandlere og de læger  

 og  

 tandlæger, som dagligt anvender homøopati i deres behandling, således at  

 flere  

 100.000 danske patienter hvert år får denne bivirkningsfri og effektive form  

 for medicin.
I Danmark har homøopatien været anvendt i over 150 år som  

 behandlingsform.
Her har sågar været homøopatiske hospitaler.
 De danske læger og alternative behandlere, som anvender  

 homøopati, har meget betydelig tradition/erfaring/empiri med produkter, som  

 er  

 registreret efter 16.2. Disse midler anvendes meget af behandlerne, således  

 at  

 de købes af deres patienter over internettet eller pr. postordre hos tyske  

 apoteker.  

 På behandlersiden mangler der således ikke tradition for anvendelse af disse  

 midler.
Vi er bekendt med, at den danske Lægemiddelstyrelse ikke prioriterer  

 at vedligeholde eller opbygge viden om homøopatisk medicin.
Den såkaldte  

 manglende empiri kan bl.a. skyldes, at Lægemiddelstyrelsen sjældent har haft  

 problemer med homøopatisk medicin i form af bivirkningsrapporteringer,  

 klagesager, registreringsproblemer etc.
For så vidt angår Lægemiddelstyrelsens egen interne manglende  

 kendskab til empiri/tradition inden for homøopati, vil DHS gerne opfordre  

 Lægemiddelstyrelsen til at ombygge denne empiri om homøopati, bl.a. ved at  

 begynde at deltage i de møder, der afholdes i HOMEOPATHIC MEDICINAL PRODUCT  

 WORKING GROUP, der er en del af samarbejdet i Head of Agencies Group.
Her vil  

 Lægemiddelstyrelsen kunne få del i den rigelige empiri, der foreligger, og  

 som  

 bliver gennemarbejdet på seriøs måde af de europæiske lægemiddelstyrelsers  

 Medicines Agency.
 Det er Dansk Homøopatisk Selskabs opfattelse, at ved at  

 implementere artikel 16, stk. 2, får vi styrket den lovgivning, der regulerer  

 de homøopatiske lægemidler på en for samfundet god måde.
Bemærkningerne er fremsendt til   

 	  

 Indenrigs- og  

 sundhedsministeren   

 	  

 Sundhedsudvalgets  

 medlemmer og stedfortrædere Med venlig hilsen DANSK HOMØOPATISK SELSKAB Gunnar Hvass Formand Dr.med.
Homeopathic Svar:
 Dansk Homøopatisk Selskab (DHS) har i brev af 25. oktober 2005  

 til indenrigs- og sundhedsministeren samt Sundhedsudvalget fremsendt  

 bemærkninger til mine besvarelser af spørgsmål nr. 27 og 29 (ad L 167   

 forslag  

 til lov om lægemidler, 2004-05, 2. samling). Disse besvarelser omhandler  

 forslag fra DHS til en ny eller ændret regulering af homøopatiske lægemidler.
 DHS fremhæver som anført i tidligere henvendelser til  

 Sundhedsudvalget, at en gennemførelse af nationale bestemmelser i henhold til  

 artikel 16, stk. 2, i direktivet om lægemidler til mennesker ville styrke  

 reguleringen af homøopatiske lægemidler.
Foreningen finder desuden, at  

 Lægemiddelstyrelsen  

 s  

 prioritering af og viden på det homøopatiske område er for begrænset.
Det er  

 muligvis derfor, at  

 Lægemiddelstyrelsen, som  

 det er oplyst i ovennævnte folketingssvar, er af den opfattelse, at der ikke  

 er  

 en så etableret empiri i Danmark, at det er muligt at gennemføre regler i  

 henhold til artikel 16, stk. 2. Styrelsens manglende kendskab til empiri kan  

 skyldes, at den sjældent har hørt om problemer med homøopatisk medicin i form  

 af bivirkningsrapporter, klagesager mv.
På den baggrund foreslår DHS, at  

 Lægemiddelstyrelsen  

 styrker sin kompetence på området, således at den kan håndtere homøopati på  

 en  

 god måde.
Viden vil bl.a. kunne opbygges ved deltagelse i møder i Homeopathic  

 Medicinal Product Working Group, der er en del af samarbejdet i Det  

 Europæiske Lægemiddelagentur.
Mine kommentarer Til DHSs forslag om dansk gennemførelse af artikel 16, stk. 2,  

 kan jeg henvise til mine ovennævnte besvarelser af spørgsmål nr. 27 og 29.
 For så vidt angår  

 Lægemiddelstyrelsen  

 s  

 kendskab til det homøopatiske område, har jeg indhentet følgende udtalelse  

 fra  

 Lægemiddelstyrelsen,  

 som jeg kan henholde mig til:
 »Lægemiddelstyrelsen kan oplyse, at styrelsen gennem mange år  

 har stillet krav om, at læger, dyrlæger og tandlæger, der anvender  

 homøopatiske  

 lægemidler på recept, skal orientere  

 Lægemiddelstyrelsen  

 herom gennem en anmeldelse, der er gyldig i 5 år.
 På baggrund af denne anmeldelsesordning har  

 Lægemiddelstyrelsen  

 et kendskab til omfanget af receptudstedere, der anvender homøopatiske  

 lægemidler.
Siden 1998 har  

 Lægemiddelstyrelsen  

 modtaget 13 anmeldelser fra læger vedrørende tilladelse til at anvende  

 homøopatiske lægemidler i deres praksis.
Anmeldelserne fordeler sig således:  

 1998:  

 3; 1999: 3; 2000: 2; 2001: 2; 2002: 1; 2003: 1; 2004: 0 og 2005: 1.
 Anmeldelsesordningen omfatter ikke alternative behandlere, som  

 ikke er receptudstedere.  

 Lægemiddelstyrelsen  

 har således ikke kendskab til antallet af disse i Danmark.
 Ikke-receptpligtige homøopatiske lægemidler er undtaget for  

 apoteksforbehold og er ikke omfattet af bekendtgørelse om varenumre på  

 lægemiddelpakninger.  

 Lægemiddelstyrelsen  

 modtager således ikke indberetning om salget af disse lægemidler og er derfor  

 ikke i besiddelse af oplysninger om forbruget af ikke-receptpligtige  

 homøopatiske lægemidler.
 De læger m.v., der anvender homøopatiske lægemidler i Danmark,  

 har ikke over for  

 Lægemiddelstyrelsen  

 givet  

 udtryk for et behov for at nedskrive eller systematisere særlige principper  

 for  

 brugen af homøopatiske lægemidler i Danmark.  

 Lægemiddelstyrelsen  

 har heller ikke kendskab til, at de alternative behandlere skulle have  

 nedskrevne systematiske eller særlige principper.
Efter styrelsens opfattelse kan det lave antal receptudstedere,  

 som anvender homøopatiske lægemidler, ikke siges at være udtryk for en solid  

 og  

 udbredt anvendelse i Danmark.
Det er på denne baggrund, at  

 Lægemiddelstyrelsen  

 har vurderet, at man ikke hidtil har haft særlige traditioner, der  

 nødvendiggjorde indførelsen af en særlig dansk ordning.« Til DHSs opfordring om, at  

 Lægemiddelstyrelsen  

 styrker sin kompetence på det homøopatiske område, herunder ved deltagelse i  

 Homeopathic  

 Medicinal Product Working Group, kan jeg henvise til mit svar på spørgsmål  

 nr.  

 2 (ad L 7  forslag til lov om lægemidler). Som det fremgår heraf, vil  

 Lægemiddelstyrelsen  

 i den kommende tid indlede en dialog med den homøopatiske branche om, hvilke  

 behov der måtte være for at indføre særlige danske krav.
Jeg kan desuden  

 oplyse, at  

 Lægemiddelstyrelsen  

 løbende holdes  

 orienteret om, hvad der drøftes på møderne i Lægemiddelagenturets  

 arbejdsgruppe  

 om homøopatiske lægemidler.
Som oplyst i mit svar på spørgsmål nr. 2 er jeg indstillet på at  

 overveje gennemførelse af ny eller ændret regulering på det homøopatiske  

 område, såfremt  

 Lægemiddelstyrelsen  

 s  

 drøftelser med branchen viser, at der er et fagligt grundlag herfor.
Jeg vil  

 dog samtidig understrege, at særlige danske krav altid må hvile på princippet  

 om en hensigtsmæssig afbalancering mellem den terapeutiske gevinst samt  

 kvalitet og sikkerhed.
 Spørgsmål 6:
 Ministeren bedes oplyse, hvornår guidelines for miljøkrav i  

 forbindelse med udstedelse af markedsføringstilladelser forventes at  

 foreligge.
 Svar:
 Jeg kan oplyse, at  

 Lægemiddelstyrelsen  

 og Det Europæiske Lægemiddelagentur allerede i dag inddrager hensynet til  

 miljøet i forbindelse med godkendelse af lægemidler til markedsføring.
Med lovforslaget bliver det et udtrykkeligt krav i  

 lægemiddelloven, at myndighederne ved godkendelse af et lægemiddel skal  

 foretage en særskilt miljørisikovurdering i forbindelse med den samlede  

 afvejning af forholdet mellem lægemidlets fordele og mulige ulemper.
Dette er  

 i  

 overensstemmelse med lægemiddeldirektiverne.
For lægemidler til mennesker vil risikoen for en uønsket  

 påvirkning af miljøet dog ikke i sig selv kunne begrunde afslag på en  

 ansøgning  

 om markedsføringstilladelse.
Modsætningsvis vil uønsket miljøpåvirkning kunne  

 være et kriterium for at afslå udstedelse af markedsføringstilladelse til  

 lægemidler  

 til dyr.
 Når en virksomhed indgiver en ansøgning om markedsføringstilladelse,  

 skal den oplyse dels om lægemidlets eventuelle indvirkning på miljøet, dels  

 om  

 de foranstaltninger, der vil blive iværksat for at imødegå den uønskede  

 indvirkning.
De nærmere miljøkrav til virksomhederne vil blive fastsat i retningslinjer  

 på fællesskabsniveau.
En guideline på området har været under udarbejdelse i  

 flere år, og et udkast til guideline har været i offentlig høring.
I  

 forbindelse med høringen er indkommet mange bemærkninger, som er under  

 behandling.  

 Første udgave af denne guideline ventes færdig i 2006.
 Spørgsmål 7:
 Med udgangspunkt i konkrete eksempler bedes ministeren beskrive,  

 hvorledes »trumfreglen« i den foreslåede § 4, stk. 2, forventes anvendt, og  

 herunder  

 bl.a. oplyse, hvilke kriterier der vil blive lagt vægt på ved afgørelser af,  

 om  

 en vare skal reguleres efter lægemiddelloven.
 Svar:
 Jeg kan oplyse, at formålet med den såkaldte »trumfregel«  

 i lovforslagets § 4, stk. 2, er at  

 afklare den regelkonflikt, som opstår i de relativt sjældne tilfælde, hvor et  

 produkt ud fra en samlet vurdering af dets egenskaber kan være omfattet såvel  

 af  

 definitionen på et lægemiddel som af definitionen på en anden type produkt.  

 Sådan »overlapning« af definitioner vil især forekomme for lægemidler,  

 kosttilskud og kosmetiske produkter.
 Hvor denne situation foreligger, får  

 Lægemiddelstyrelsen  

 med forslaget hjemmel til at beslutte, at det pågældende produkt udelukkende  

 skal reguleres efter lægemiddelloven.
Bestemmelsen i § 4, stk. 2, finder ikke anvendelse i forhold til  

 varer, der klart falder ind under anvendelsesområdet for enten  

 lægemiddelloven  

 eller anden tilgrænsende lovgivning.
For disse produkter vil der ikke være  

 tvivl om, hvilken lovgivning de skal reguleres efter.
Lægemiddelstyrelsen vil i sin administration af bestemmelsen  

 være forpligtet til at følge præmisserne i direktiverne om lægemidler til  

 henholdsvis mennesker og dyr.
Heraf fremgår, at et produkt skal reguleres  

 efter  

 lægemiddellovgivningen, når det på samme tid kan være omfattet af såvel  

 definitionen  

 på et lægemiddel som definitionen på en anden type produkt underlagt  

 selvstændig regulering.
 Lægemiddelstyrelsen skal altid inddrage de relevante myndigheder  

 i sådanne grænsedragningsspørgsmål.
 »Trumfreglen«  

 har  

 således ikke til formål at udvide lægemiddelbegrebet, men at afgøre den  

 regelkonflikt,  

 som kan opstå i tilfælde, hvor et produkt kan være omfattet af mere end ét  

 regelsæt.
Jeg kan oplyse, at bestemmelsen i § 4, stk. 2, ikke indebærer  

 nogen ændring i forhold til den nuværende retstilstand.
Det følger således  

 allerede  

 i dag af EF-Domstolens praksis, at lægemiddellovgivningen har forrang frem  

 for  

 anden, tilgrænsende lovgivning.
 Spørgsmål 8:
Hvilke eksperter inddrages i forbindelse med  

 Lægemiddelstyrelsen  

 s  

 afgørelser efter § 4, stk. 2? Svar:
 Jeg har i anledning af spørgsmålet indhentet følgende udtalelse  

 fra  

 Lægemiddelstyrelsen, som jeg kan henholde  

 mig til:
»Lægemiddelstyrelsen vil i forbindelse med afgørelser, der  

 træffes efter § 4, stk. 2, inddrage styrelsens egne eksperter.
Styrelsen vil  

 desuden inddrage eksperter fra andre relevante myndigheder, hvor dette  

 skønnes  

 hensigtsmæssigt.« Spørgsmål 9:
Kan ministeren bekræfte, at i forbindelse med kosttilskud vil en  

 angivelse af, at produktet har en fysiologisk virkning, ikke i sig selv  

 indebære, at det pågældende kosttilskud skal reguleres efter lægemiddelloven? Svar:
På baggrund af indhentet udtalelse fra  

 Lægemiddelstyrelsen  

 kan jeg oplyse, at begrebet  

  

 fysiologisk  

 funktion  

  

 omfatter en lang række af funktioner.
Fysiologi er læren om  

 organismernes livsfunktioner.
 Nogle af disse funktioner ses både ved anvendelse af kosttilskud  

 og lægemidler.
Af lægemiddeldefinitionen i lovforslagets § 2, nr. 2, fremgår,  

 at produkter, der kan anvendes i eller gives til mennesker eller dyr for at  

 påvirke  

  

 fysiologiske funktioner  

  

 vil  

 kunne være omfattet af definitionen på et lægemiddel, forudsat at  

 påvirkningen  

 skyldes en farmakologisk, immunologisk eller metabolisk virkning hos det  

 pågældende produkt.  

 Ved farmakologisk  

 virkning forstås en påvirkning af organ- og cellefunktionen hos  

 mennesker  

 eller dyr.
Ved immunologisk virkning forstås en påvirkning af immunsystemet  

 hos  

 mennesker eller dyr.
Ved metabolisk virkning forstås en påvirkning af  

 stofskiftet hos mennesker eller dyr.
I erkendelse af, at lægemiddeldefinitionen kan omfatte  

 produkter, som ikke er lægemidler, men fx kosttilskud, fødevarer eller  

 kosmetiske produkter, indeholder lovforslagets i § 4, stk. 1, en negativ  

 afgrænsning af lovens anvendelsesområde.
Af bestemmelsen fremgår, at disse  

 produkter som udgangspunkt falder uden for lovens område.
Bestemmelsen kan  

 dog  

 ikke tages til indtægt for, at disse produkter i enhver henseende vil være  

 undtaget fra lovens område.
 Jeg kan således bekræfte, at angivelse af en fysiologisk  

 virkning i forbindelse med kosttilskud ikke i sig selv vil indebære, at  

 produktet er omfattet af lægemiddelloven.
 Spørgsmål 16:
Hvad er ministerens holdning til at hjælpe de blinde og mange  

 svagtseende med at undgå fejlmedicinering og deraf følgende indlæggelser  

 gennem  

 at gøre det til et lovkrav, at lægemidlers emballage skal påføres en label  

 med  

 en mikrochip, som kan aflæses af en »talende« scanner, som den enkelte  

 svagtseende medicinbruger har i sit hjem? Svar:
 På baggrund af indhentet udtalelse fra  

 Lægemiddelstyrelsen  

 kan jeg oplyse, at lovforslaget viderefører en række bestemmelser fra den  

 gældende lægemiddellov, som skal sikre forbrugerne imod fejlmedicinering.  

 Ifølge lovforslagets § 57 kan  

 Lægemiddelstyrelsen  

 fastsætte regler om og stille krav om lægemidlers indlægsseddel, mærkning,  

 emballage og pakningsstørrelse.
 Denne hjemmel vil blive udnyttet til at udstede en ny  

 bekendtgørelse om mærkning m.m. af lægemidler, som vil gennemføre  

 mærkningskravene i direktiverne om lægemidler til henholdsvis mennesker og  

 dyr.  

 Mærkning, herunder emballagens udformning, er udtømmende reguleret i  

 lægemiddeldirektiverne.
 Direktivet om lægemidler til mennesker indeholder en række nye  

 krav til udarbejdelsen og udformningen af lægemiddelpakninger og  

 indlægssedler,  

 herunder at lægemidlets navn skal findes i blindskrift på yderpakningen.
Lægemiddeldirektiverne stiller imidlertid ikke krav om, at  

 emballagen til et lægemiddel skal være udstyret med en mikrochip, som kan  

 aflæses af en »talende« skanner.
Det vil således være en overtrædelse af  

 EU-lovgivningen på området, såfremt de danske myndigheder stiller krav om  

 mikrochips  

 på lægemiddelpakninger.
Hvis lægemiddelvirksomhederne frivilligt ønsker at forsyne  

 lægemiddelemballager med »talechips«, vil  

 Lægemiddelstyrelsen  

 være velvilligt indstillet over for en nærmere drøftelse og eventuel  

 effektuering  

 af en sådan opgave.
Oplysningerne indeholdt i »talechips« vil naturligvis  

 skulle leve op til de almindelige regler for lægemiddelinformation.
