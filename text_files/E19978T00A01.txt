A.1 Godsregistrering A.1.1 Indførsel uden godsregistrering A.1.2 Hvem skal foretage godsregistrering A.1.3 Hæftelse A.1.4 Godsregistreringsstedet A.1.5 Angivelse til godsregistrering A.1.6 Ekspedition hos Told-Skat A.1.7 Ekspeditørens underretning af varemodtageren A.1.8 Frist for fortoldning, udførsel eller  

 EU-forsendelse A.1.9 Ændring af godsregistrering af hele ladninger A.1.10 Ændring af varemodtager A.1.12 Opsplitning A.1.13 Henvendelse til Told Skat om fejl mv.
Formål Formålet med godsregistreringen er:
- at fastslå indførte varers identitet, - at fastslå hvem der hæfter for told og afgifter af de indførte varer, TK art. 4, nr. 15 og 16 - at sikre at indførte varer bliver angivet til en toldmæssig bestemmelse  

 eller anvendelse.
 Registreringen sker i Told-Skat's godsregister.
Det legale grundlag Reglerne om godsregistrering er baseret på artiklerne 37-57 i toldkodeks  

 samt en række artikler i gennemførelsesbestemmelserne.
Desuden gælder §§  

 18-32 i toldbehandlingsbekendtgørelsen.
A.1.1 Indførsel uden godsregistrering Varer skal ikke angives til godsregistrering, hvis der umiddelbart efter  

 varernes ankomst til det danske toldområde eller ved afslutning af en  

 forsendelsesordning afgives en forenklet toldangivelse i medfør af en  

 tilladelse som "godkendt importør", se A.2.3.3.
BKG § 18, stk. 2 Endvidere er visse transitvarer, returvarer, varer der midlertidigt er  

 indført og andre varer fritaget for godsregistrering.
 Dette gælder følgende:
- Transitvarer Jernbanegods og postforsendelser i transit til steder uden for det danske  

 toldområde.
 Flygods i transit til steder uden for det danske toldområde, der tillades  

 omladet i en toldlufthavn, og som genudføres senest 10 hverdage (lørdage ikke  

 medregnet) efter indførslen.
 Varer i transit til steder uden for det danske toldområde eller til  

 Københavns Frihavn, når de forsendes i overensstemmelse med EU's  

 forsendelsesordning eller mod fremlæggelse af TIR-carnet, ATA-carnet eller  

 NATO-tolddeklaration, form 302.
 Varer fra Københavns Frihavn, når de via den øvrige del af det danske  

 toldområde forsendes til steder uden for dette i overensstemmelse med EU's  

 forsendelsesordning eller mod fremlæggelse af TIR-carnet, ATA-carnet eller  

 NATO-tolddeklaration, form 302.
 Varer, der fraføres Københavns Frihavn til den øvrige del af det danske  

 toldområde med toldmæssig status "T2", når det over for Told Skat  

 godtgøres, at der er tale om varer, der er i frit forbrug.
- Returvarer I det omfang varer kan indgå told- og afgiftsfrit efter EU's regler for  

 returvarer, fx ved genindførsel af emballage, firmamærkede varer, biler,  

 klicheer og trykvalser, udstillingseffekter, varer fra Københavns Frihavn og  

 heste.
Se A.20.5.
- Midlertidig indførsel Varer, der tillades midlertidig indført på grundlag af mundtlig angivelse  

 og sikkerhedsstillelse ved fremlæggelse af ATA-carnet, se A.16.4.
 Varer, der efter EU's ordning om midlertidig indførsel tillades  

 midlertidig indført ved mundtlig angivelse og uden sikkerhedsstillelse, se  

 A.16.3.3 og A.16.3.4 med oversigt.
 Transportmidler, der efter EU's ordning om midlertidig indførseltillades  

 midlertidig indført, se A.17.9.
- Andre varer Proviant og andre fornødenheder, der medbringes af skibe og fly ved  

 ankomst fra ikke-EU-lande, og som er bestemt til forbrug om bord under  

 skibets eller flyets rejse til og fra det danske toldområde og under dets  

 ophold her.
 Postforsendelser, som en postvirksomhed, der er godkendt af Told Skat, kan  

 udlevere direkte til varemodtageren efter Told Skats bestemmelser.
 Indskrevet rejsegods, herunder rejsegods, der er indført med ruteskib og  

 er indskrevet til videre befordring med jernbane, når det bringes i land og  

 overgives til jernbanen under toldkontrol.
 Varer i skibe og fly, der ikke oplosses på registreringsstedet, herunder  

 restladninger.
 Varer, der tilføres Københavns Frihavn fra ikke-EU-lande.
 Varer, der tilføres et frilager.
 Donororganer til mennesker.
 Varer, der medføres i persontrafikken, og som ikke indføres i  

 erhvervsøjemed.
 Varer, der er udbytte vedEU fisker- og fangstfartøjers fangst på havet,  

 eller i ubeboede polarområder, og som eventuelt efter bearbejdning eller  

 konservering om bord i de pågældende fartøjer eller andre EU fartøjer  

 indbringes direkte fra fangstpladserne til EU's toldområde, eller  

 transporteres direkte af tredjelandsfartøjer ved anvendelse af et T2 M  

 dokument; se B.1.13.
A.1.2 Hvem skal foretage godsregistrering BKG § 21, stk. 6 og 7 Angivelse til godsregistrering skal foretages af en ekspeditør.  

 Ekspeditøren skal være en her i landet hjemmehørende person eller en  

 offentlig eller privat virksomhed, der har fast bopæl i Danmark, og som kan  

 påtage sig hæftelsen for told ogafgifter af varerne, se A.1.3.
BKG § 21, stk. 10 Såvel private som udenlandske virksomheder kan, uanset de ikke er  

 ekspeditører, godsregistrere varer.
Der kan herefter ikke gives kredit for  

 told og afgifter.
BKG § 21, stk. 12 Enhver, der modtager varer, som ved en fejltagelse ikke er blevet  

 godsregistreret, skal straks angive varerne til godsregistrering.
Registreringspligt BKG § 21, stk. 8 Ekspeditører er pligtige til at lade sig registrere hos Told-Skat.
 Henvendelse om registrering skal ske til ekspeditørens told- og  

 skatteregion.
A.1.3 Hæftelse BKG § 30 Transportøren eller dennes repræsentant hæfter for told og afgifter af  

 varerne, indtil de angives til godsregistrering.
 Varemodtageren hæfter for told og afgifter, når varerne er blevet  

 godsregistreret til den pågældende.
 Ekspeditøren hæfter for told og afgifter af varer, som er angivet til  

 godsregistrering:
- når ekspeditøren ikke er bekendt med varemodtagerens adresse, dvs. de  

 såkaldte til ordresendinger, - når varemodtagerens SE-nummer ikke er angivet.
Ekspeditørens hæftelse ophører, når Told-Skat har modtaget navn, adresse  

 og SE-nummer for en varemodtager, der har ret til kredit for told og  

 afgifter, - når varerne er bestemt til en varemodtager, der ikke er registreret, se  

 A.2.1.1.
- når en varemodtager nægter at have beordret varerne indført eller  

 forsendt her til landet, - når ekspeditøren ønsker at hjemtage varer, der er bestemt for konkurs-  

 eller dødsboer mv.
 Pligten til fortoldning, udførsel eller forsendelse af varerne til et  

 andet medlemsland påhviler den, der hæfter for told og afgifter af varerne.
 Hæftelsen kan overføres til en varemodtager, der har ret til kredit for  

 told og afgifter, se A.1.10.
A.1.4 Godsregistreringsstedet Godsregistrering af varer skal ske på et godsregistreringssted ved  

 grænsen, når varerne ankommer til det danske toldområde.
 Stedet for godsregistrering kan dog forskydes fra grænsen til et andet  

 sted i landet, hvis varerne indføres under EU's forsendelsesordning, TIR  

 forsendelsesordningen eller transporteres af jernbanen eller en  

 postvirksomhed, der er godkendt af Told Skat.
Adresser på godsregistreringssteder, se bilag 31 A.1.5 Angivelse til godsregistrering BKG § 21, stk. 1 Angivelse af varer til godsregistrering sker enten on-line til Told-Skat  

 eller på en blanket, en såkaldt godsdeklaration A 40, se bilag 2.
BKG § 22 Der skal angives oplysninger om:
- ekspeditørens SE-nummer, navn, adresse og tlf., - varernes transportmåde, - transportmidlet, - varernes indladningssted, - afgangsland for varerne, - indførselssted for varerne, - antal godsposter, - varemodtagerens SE-nummer, navn og adresse, - varernes opbevaringssted efter godsregistreringen, - varernes art, bruttovægt, mærker og numre mv., - kolliantal og art.
 For hver enkelt varepost skal angivelsen endvidere indeholde oplysninger  

 om varernes toldmæssige status inden for EU samt om eventuelle særlige  

 bemærkninger i forsendelsesdokumentet.
 Om varernes toldmæssige status , se A.2.5.
Visse sendinger kan godsregistreres summarisk.
Det gælder de såkaldte  

 speditørsamlevogne, dvs. jernbanevogne, containere eller lastbiler, som  

 ifølge et fragtbrev ankommer med samlegods til flere ekspeditører, der hver  

 for sig skal godsregistrere egne kunders varepartier.
 Endvidere de såkaldte konsolideringssendinger, dvs. flygods, der ifølge et  

 manifest ankommer på en Airway bill (AWB) som samlegods, og som af andre end  

 ekspeditøren skal opdeles på flere poster til en eller flere varemodtagere.
 Endelig gælder det de såkaldte enhedssendinger, dvs. skibsgods, der ifølge  

 et manifest ankommer på et Bill of lading (B/L) som samlegods, og som skal  

 opdeles på flere vareposter til en eller flere varemodtagere.
 Speditørsamlevogne, konsolideringssendinger og enhedssendinger skal senere  

 omregistreres, se A.1.9.
Angivelse on-line Ekspeditører, der ønsker at godsregistrere on-line, kan ved henvendelse  

 til deres told- og skatteregion få vejledning om tilslutningsmuligheder og de  

 lettelser som on-line godsregistrering giver.
Der kan også gives adgang til  

 søgeprogrammer, som kan hjælpe virksomheden med godsregistreringen.
Angivelse på blanket Ved angivelse på blanket anvendes godsdeklaration A 40, se bilag 2. Denne  

 skal anskaffes af ekspeditøren.
 Godsdeklarationen består af en registreringsblanket til brug for  

 Told-Skat, en advisblanket til brug for ekspeditørens underretning af  

 varemodtageren og en ekspeditørblanket til ekspeditøren.
A.1.6 Ekspedition hos Told-Skat Ved varernes ankomst til godsregistreringsstedet skal ekspeditøren rette  

 henvendelse til told- og skatteregionen og bekræfte, at varerne er angivet  

 on-line eller indlevere en godsdeklaration for varerne.
Vedrørende godsregistrering af fiskeri- og veterinærkontrolpligtige  

 varergælder en særlig ordning.
Se A.5.
 On-line angivelse til Told-Skat kan ske forud for varernes ankomst.  

 On-line angivelse skal ske senest ved varernes ankomst.
En godsdeklaration kan forudindleveres efter aftale med Told-Skat på  

 godsregistreringsstedet.
Deklarationen skal indleveres senest ved varernes  

 ankomst.
BKG § 23 Ved godsregistreringen er Told-Skat berettiget til at foretage enhver  

 unders gelse af varerne, der er nødvendig for kontrollens udøvelse, og til  

 uden erstatning at udtage prøver af varerne i det omfang, det er nødvendigt  

 for at undersøge disse.
 Ved godsregistreringen skal ekspeditøren på Told-Skat's anmodning foretage  

 ud- og indpakning, opvejning, og opmåling mv. af varerne.
Fraførsel af varer fra godsregistreringsstedet Når godsregistreringen er afsluttet, skal varerne i visse situationer  

 forblive på godsregistreringsstedet.
 I hvilke situationer varerne skal forblive på godsregistreringsstedet, og  

 i hvilke de må fraføres for at blive opbevaret hos ekspeditøren eller  

 varemodtageren indtil fortoldning, udførsel eller forsendelse sker, fremgår  

 affølgende oversigt:
BKG § 29, stk. 3 Ekspeditørens og/eller varemodtagerens opbevaringsadresser for  

 godsregistrerede varer skal anmeldes og godkendes af told- og skatteregionen,  

 hvor den pågældende er registreret.
A.1.7 Ekspeditørens underretning af varemodtageren BKG § 27 Når godsregistreringen er afsluttet, skal ekspeditøren snarest muligt  

 underrette varemodtageren om, at godsregistreringen har fundet sted.
 Sker godsregistreringen på grundlag af en godsdeklaration, kan blankettens  

 advisblanket benyttes hertil.
 Det bør af underretningen tydeligt fremgå, at der er tale om  

 godsregistrerede varer, der skal fortoldes, udføres eller forsendes.
 Ekspeditøren har bevisbyrden for, at underretningen er sket, se A.1.3.
 Ekspeditørens navn, adresse og telefonnummer bør fremgå af underretningen,  

 således at varemodtageren kan se, hvem der har foretaget godsregistreringen.
A.1.8 Frist for fortoldning, udførsel eller EU-forsendelse BKG § 31, stk. 1 Godsregistrerede varer skal senest 10 hverdage - herunder ikke lørdage -  

 efter godsregistreringsdagen angives til fortoldning, se A.2, udførsel, se  

 C.1, eller forsendelse, se B.1.
 Hvis told- og skatteregionen ikke har modtaget en angivelse inden 10-dages  

 fristens udløb, vil regionen fastsætte et beløb, der skønsmæssigt svarer til  

 told- og afgiftsbeløbet af de godsregistrerede varer.
 Overskrides 10-dages fristen, skal der betales en ekspeditionsafgift, der  

 udgør 550 kr. for hver angivelse, som skulle have været afleveret, se  

 A.2.2.2.
A.1.9 Ændring af godsregistrering af hele ladninger I tilfælde hvor speditørsamlevogne, konsolideringssendinger og  

 enhedssendinger er godsregistreret under ét, se A.1.5, skal  

 ekspeditøren inden 10-dages fristens udløb, se A.1.8, omregistrere varerne  

 enten til speditører, der hver for sig skal godsregistrere egne kunders  

 varepartier eller til de enkelte varemodtagere.
 Omregistreringen skal ske ved den told- og skatteregion, hvor  

 speditørsamlevognen, konsolideringssendingen eller enhedssendingen er blevet  

 godsregistreret.
A.1.10 Ændring af varemodtager Godsregistrerede varer kan, inden de fortoldes, udføres eller forsendes,  

 overdrages til en ny varemodtager, hvis den pågældende er importørregistreret  

 og har ret til kredit for told og moms.
BKG § 29, stk.1 Meddelelse til Told-Skat om overdragelse skal ske skriftligt og snarest  

 muligt.
Meddelelsen kan gives til enhver af told- og skatteregionerne.
 Meddelelsen skal indeholde oplysning om:
- godsregistreringsnummer, - SE-nummer for oprindelig varemodtager, - SE-nummer, navn og adresse for den ny varemodtager, - ny opbevaringsadresse.
 Den som de godsregistrerede varer er overdraget til, anses herefter som  

 varemodtager.
 Meddelelse om overdragelse af varer kan fx ske på bagsiden af  

 ekspeditørblanketten.
 Sker overdragelsen ved fortoldningen, skal meddelelsen om overdragelsen  

 ske i fortoldningsangivelsens rubrik 44.
A 1.11 Ændring af opbevaringsadresse for varerne Godsregistrerede varer kan flyttes fra en godkendt opbevaringsadresse til  

 en anden godkendt opbevaringsadresse, se A.1.6.
BKG § 29, stk.3 Meddelelse til Told-Skat om ændring af opbevaringsadresse skal ske  

 skriftligt og gives snarest muligt.
Meddelelse kan ske til enhver af told- og  

 skatteregionerne.
 Meddelelsen skal indeholde oplysning om:
- godsregistreringsnummer, - SE-nummer for varemodtager, - ny opbevaringsadresse.
 Meddelelse om overdragelse af varer kan fx ske på bagsiden af  

 ekspeditørblanketten.
A.1.12 Opsplitning En godsregistreret varepost kan opsplittes i to eller flere.
 Dette kan være aktuelt, hvis en del af varerne skal udføres, mens den  

 resterende del ønskes fortoldet.
 Der skal afgives en ny godsdeklaration for det opsplittede vareparti.
 Godsdeklarationen kan afgives til enhver af told- og skatteregionerne.
 A.1.13 Henvendelse til Told Skat om fejl mv.
 Hvis godsregistreringen viser sig at være forkert, f. eks. at kolliantal,  

 vægt mv. ikke stemmer overens med det, der er angivet til godsregistrering,  

 skal ekspeditøren eller varemodtageren snarestørette henvendelse til den  

 told- og skatteregion, hvor godsregistreringen er sket.
