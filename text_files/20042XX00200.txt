Skriftlig fremsættelse (4. maj 2005) Indenrigs- og  

 sundhedsministeren (  

  

 Lars Løkke Rasmussen):
 Som ordfører for forslagsstillerne tillader jeg mig herved at  

 fremsætte:
Forslag til lov om  

 lægemidler (Lovforslag nr.
L 167).
Hovedformålet med dette lovforslag er dansk gennemførelse af  

 en ny større revision af EU-lovgivningen om lægemidler.
Der er tale om en  

 samlet reform, som omfatter en ny forordning samt ændring af to direktiver om  

 lægemidler til henholdsvis mennesker og dyr.
Hensigten med reformen  og dermed også med lovforslaget   

 er at forbedre borgernes adgang til lægemidler af høj sikkerhed, virkning og  

 kvalitet.
Desuden er tilstræbt hensyntagen til medicinalindustriens udvikling  

 og øvrige virksomhed.
 Lovforslaget omfatter dels en videreførelse af hovedparten  

 af bestemmelserne i den gældende lægemiddellov dels en række nye  

 bestemmelser.  

 Samtidig er gennemført en ny struktur og modernisering af lovens tekst.
 Lægemiddelreformen indebærer først og fremmest følgende  

 væsentlige ændringer eller ny regulering:
  

 	  

 Nye ordninger og mere  

 smidig regulering i forbindelse med markedsføring af lægemidler.
Der indføres  

 bl.a. en ny godkendelsesprocedure med en hurtigere sagsbehandlingstid, og  

 adgang til markedsføringstilladelser uden tidsbegrænsning.
Fremover vil en  

 tilladelse  

 til markedsføring normalt kun skulle fornys 1 gang efter 5 år.
  

 	  

 Styrkelse af  

 lægemidlers kvalitet.
Der indføres bl.a. krav om, at aktive stoffer, som  

 anvendes ved lægemiddelfremstilling, skal fremstilles i overensstemmelse med  

 principper for god fremstillingspraksis for råvarer.
  

 	  

 Styrket overvågning og  

 kontrol af lægemidler.
Lægemiddelvirksomhederne skal bl.a. indsende rapporter  

 til Lægemiddelstyrelsen om sikkerhedsopdatering af deres produkter oftere end  

 i  

 dag, og ved fornyelse af en markedsføringstilladelse skal de forelægge  

 opdateret dokumentation for lægemidlets sikkerhed, virkning og kvalitet.
  

 	  

 Øget offentliggørelse  

 af og information om lægemiddeldata.
Lægemiddelstyrelsen skal fremover  

 offentliggøre sin vurdering af hvert godkendt lægemiddel, idet visse  

 personoplysninger dog først skal fjernes.
  

 	  

 Øget forsyningspligt  

 for markedsførte lægemidler til mennesker.
Alle, der bringer et lægemiddel på  

 markedet, og engrosforhandlere forpligtes til at sikre tilstrækkelig levering  

 af deres produkter.
  

 	  

 Uafhængighed af  

 lægemiddelindustrien.
Der indføres krav om, at ansatte i Lægemiddelstyrelsen,  

 medlemmer af råd og nævn nedsat i henhold til lægemiddelloven og andre, som  

 styrelsen rådfører sig med, ikke må have økonomiske eller andre interesser i  

 lægemiddelindustrien.
Det gælder dog kun personer beskæftiget med  

 godkendelse,  

 kontrol og bivirkningsovervågning af lægemidler.
  

 	  

 Længere  

 beskyttelsestider for data om lægemidler.
Beskyttelsestiden udvides fra 6 til  

 10 år for originale lægemidler omfattet af lægemiddelloven.
Hermed udskydes  

 tidspunktet for kopiprodukters adgang til markedet.
  

 	  

 Brugervenlige  

 indlægssedler.
Der indføres bl.a. særlig mærkning af hensyn til blinde og  

 svagtseende.
 Dele af lægemiddeldirektiverne gennemføres med lovforslaget,  

 mens den resterende gennemførelse vil ske i en række bekendtgørelser.
Foruden gennemførelse af lægemiddeldirektiver indeholder  

 lovforslaget visse andre forslag, herunder en bemyndigelse til indenrigs- og  

 sundhedsministeren til at fastsætte regler om navngivning af  

 parallelimporterede lægemidler.
Desuden foreslås ny regulering, som vil gøre  

 det lettere at få adgang til nødvendig lægemiddelbehandling for personer om  

 bord på danske skibe i udlandet.
Lovforslaget er kompliceret og omfattende.
Såfremt det ikke  

 når at blive færdigbehandlet i indeværende folketingssamling, vil det kunne  

 genfremsættes i oktober I 2005.
