Bekendtgørelse om ændring af  

 bekendtgørelse om kørekort § 1 I Trafikministeriets bekendtgørelse nr. 196 af 11. marts 1997 om  

 kørekort, som ændret ved Trafikministeriets  

 bekendtgørelse nr. 523 af 19. juni 1997 og Trafikministeriets  

 bekendtgørelse nr. 97 af 13. februar 1998, foretages følgende  

 ændringer:
 1. I § 3, stk. 2, indsættes som nr.  

 4:
 »4)	Erklæring om køreundervisning, jf. § 23  

 c.«.
 2. Efter § 23 indsættes:
»Køreundervisningens varighed § 23 a.
Køreundervisningen (dvs. teoriundervisning og  

 praktisk køreundervisning), som ansøgeren skal gennemgå i  

 forbindelse med erhvervelse af kørekort til den valgte kategori, skal  

 omfatte følgende antal lektioner à mindst 45 minutters  

 varighed:
 1)	Kategori A: Mindst 26 lektioner i teorilokale (teoretiske  

 emner) og mindst 22 lektioner i praktisk køreundervisning  

 (øvelseskørsel) i overensstemmelse med undervisningsplanen for  

 køreuddannelsen til kategori A, jf. dog stk. 2, nr. 1.
 2)	Kategori B: Mindst 26 lektioner i teorilokale (teoretiske  

 emner) og mindst 20 lektioner i praktisk køreundervisning  

 (øvelseskørsel) i overensstemmelse med undervisningsplanen for  

 køreuddannelsen til kategori B, jf. dog stk. 2, nr. 2.
 3)	Kategori C eller kategori D: Mindst 16 lektioner i  

 teorilokale (teoretiske emner) og mindst 18 lektioner i praktisk  

 køreundervisning (øvelseskørsel) i overensstemmelse med  

 undervisningsplanen til henholdsvis kategori C og D.
 4)	Kategori C/E: Mindst 13 lektioner i teorilokale (teoretiske  

 emner) og mindst 20 lektioner i praktisk køreundervisning  

 (øvelseskørsel) i overensstemmelse med undervisningsplanen for  

 køreuddannelsen til kategori C/E.
 5)	Kategori D/E: Mindst 10 lektioner i teorilokale (teoretiske  

 emner) og mindst 8 lektioner i praktisk køreundervisning  

 (øvelseskørsel) i overensstemmelse med undervisningsplanen for  

 køreuddannelsen til kategori D/E.
 6)	Kategori B/E: Mindst 4 lektioner i teorilokale (teoretiske  

 emner) og mindst 6 lektioner i praktisk køreundervisning  

 (øvelseskørsel) i overensstemmelse med undervisningsplanen for  

 køreuddannelsen til kategori B/E.
 Stk. 2. Såfremt ansøgeren tidligere har erhvervet  

 kørekort til kategori A eller til kategori B, og der højst er  

 forløbet 2 år fra udstedelsen af kørekortet til  

 tidspunktet for påbegyndelsen af første lektion ved erhvervelse  

 af kørekort enten til kategori B eller til kategori A, skal  

 køreundervisningen (dvs. teoriundervisning og praktisk  

 køreundervisning) omfatte følgende lektioner à mindst 45  

 minutters varighed:
 1)	Kategori A: Mindst 16 lektioner i teorilokale (teoretiske  

 emner) og mindst 19 lektioner i praktisk køreundervisning  

 (øvelseskørsel) i overensstemmelse med undervisningsplanen for  

 køreuddannelsen til kategori A.
 2)	Kategori B: Mindst 16 lektioner i teorilokale (teoretiske  

 emner) og mindst 17 lektioner i praktisk køreundervisning  

 (øvelseskørsel) i overensstemmelse med undervisningsplanen for  

 køreuddannelsen til kategori B.
 Stk. 3. Undervisningsforløbet ved  

 køreuddannelsen til kategorierne A, B, C, D og C/E skal strække  

 sig over mindst 14 undervisningsdage.
 Stk. 4. Undervisningsforløbet ved  

 køreuddannelsen til kategori D/E skal strække sig over mindst 7  

 undervisningsdage.
 Stk. 5. Undervisningsforløbet ved  

 køreuddannelsen til kategori B/E skal strække sig over mindst 3  

 undervisningsdage.
Lektionsplan og erklæring om  

 køreundervisning § 23 b.
Kørelæreren skal før  

 påbegyndelsen af en køreelevs undervisning udfærdige en  

 detaljeret lektionsplan i 2 eksemplarer over uddannelsesforløbet  

 planlagt i nøje overensstemmelse med undervisningsplanen for  

 køreuddannelsen til den omhandlede kategori.
Et eksemplar af  

 lektionsplanen skal udleveres til køreeleven.
 Stk. 2. Lektionsplanen skal indeholde  

 følgende:
 1)	Køreskolens navn, adresse og telefonnummer.
 2)	Køreelevens navn, adresse og telefonnummer.
 3)	Den eller de undervisende kørelæreres navne, adresser  

 og telefonnumre.
 4)	Rækkefølgen af lektionerne i overensstemmelse med  

 undervisningsplanens afsnitsopdeling, jf. § 22, stk. 3 og 4.
 5)	Oplysning om antallet af lektioner i teorilokale (teoretiske emner)  

 og antallet af lektioner i praktisk køreundervisning  

 (øvelseskørsel), som køreundervisningen til den  

 omhandlede kategori mindst skal omfatte, jf. § 23 a.
 6)	Oplysning om antallet af lektioner henholdsvis på lukket  

 øvelsesplads og på køreteknisk anlæg, som  

 køreundervisningen til den omhandlede kategori mindst skal omfatte,  

 jf. § 24 a og § 26 a.
 7)	Oplysning om antallet af undervisningsdage, som  

 undervisningsforløbet mindst skal strække sig over, jf. § 23 a,  

 stk. 3-5.
 8)	Hovedindholdet af hver enkelt lektion opdelt i lektioner i  

 teorilokale (teoretiske emner) og i praktisk køreundervisning  

 (øvelseskørsel) anført med underafsnitsbetegnelsen (dvs.  

 nummerering med tilhørende overskrift) fra den omhandlede  

 undervisningsplan, herunder plads til datoen for hver enkelt lektions  

 gennemførelse og den faktiske anvendte tid samt plads til  

 køreelevens og kørelærerens underskrifter.
 9)	Repetition af tidligere gennemførte lektioner og evaluerende  

 prøver.
 Stk. 3. Den undervisende kørelærer og  

 køreelev skal straks efter afslutningen af hver enkelt lektion med  

 deres underskrifter i kørelærerens og køreelevens  

 eksemplarer af lektionsplanen bekræfte, at der er undervist i indholdet  

 af omhandlede lektion, herunder bekræfte datoen for lektionens  

 gennemførelse og den faktisk anvendte tid.
 Stk. 4. Et eksemplar af lektionsplanen skal medbringes ved  

 køreprøven.
 Stk. 5. Kørelæreren skal på forlangende  

 forevise lektionsplanen for politiet eller anden kontrolmyndighed.
 Stk. 6. Såfremt køreeleven skifter  

 kørelærer i undervisningsforløbet, skal den hidtidige  

 kørelærer udlevere lektionsplanen til den nye  

 kørelærer til brug i køreelevens fortsatte  

 køreundervisning.
 Stk. 7. Lektionsplanen skal opbevares af  

 kørelæreren i 2 år efter afslutningen af  

 køreundervisningen.
§ 23 c.
I et særligt bilag til ansøgningen om  

 kørekort (erklæring om køreundervisning) afgiver  

 køreelev og kørelærer erklæring om, at der i  

 køreundervisningen mindst har været anvendt det i § 23 a,  

 stk. 1-2, foreskrevne antal lektioner henholdsvis i teorilokale  

 (teoretiske emner) og i praktisk køreundervisning  

 (øvelseskørsel) samt, at kravet i § 23 a, stk. 3-5,  

 til undervisningsforløbets udstrækning er opfyldt.
Det skal  

 endvidere erklæres, at kravene i § 24 a og § 26 a til  

 antallet af lektioner henholdsvis på lukket øvelsesplads og  

 på køreteknisk anlæg er opfyldt, samt at der i  

 køreundervisningen har været udfærdiget, udleveret og  

 anvendt en lektionsplan, jf. § 23 b.
Stk. 2. Erklæringen om køreundervisning, der skal  

 opbevares af kørelæreren, skal i behørig udfyldt stand  

 vedlægges ansøgningen om kørekort ved berammelse og  

 afholdelse af køreprøven.
Ved den praktiske prøve skal  

 erklæringen være underskrevet af kørelærer og  

 køreelev.
 Stk. 3. Har flere kørelærere undervist  

 køreeleven, skal den kørelærer, der har foretaget den  

 sidste lektion henholdsvis i teorilokale (teoretiske emner) og i praktisk  

 køreundervisning (øvelseskørsel), underskrive  

 erklæringen om køreundervisning.«.
 3. Efter § 24 indsættes:
»§ 24 a.
Ansøgeren skal som fører mindst  

 gennemføre 4 lektioner à mindst 45 minutters varighed i  

 manøvrer på lukket øvelsesplads ved  

 køreundervisningen til kategorierne A og B.«.
 4. Efter § 26 indsættes:
»§ 26 a.
Ansøgeren skal som fører mindst  

 gennemføre 5 lektioner à mindst 45 minutters varighed i  

 manøvrer på køreteknisk anlæg ved  

 køreundervisningen til kategori A.
 Stk. 2. Ansøgeren skal som fører mindst  

 gennemføre 4 lektioner à mindst 45 minutters varighed i  

 manøvrer på køreteknisk anlæg ved  

 køreundervisningen til kategori B.
 Stk. 3. Ansøgeren skal som fører mindst  

 gennemføre 4 lektioner à mindst 45 minutters varighed i  

 manøvrer på køreteknisk anlæg ved  

 køreundervisningen til kategorierne C, D og C/E.«.
 5. § 27, stk. 3, 1. pkt., affattes  

 således:
 »Ved afholdelse af såvel teoriprøve som  

 praktisk prøve skal ansøgningsblanketten, erklæringen om  

 køreundervisning (bilag til ansøgningen), lektionsplanen og  

 eventuelt tidligere udstedt kørekort medbringes.«.
 6. § 93, nr. 1, affattes således:
 »1)	overtræder § 1, § 13, stk. 2, § 19,  

 stk. 2 og 4, § 22, stk. 1-3, § 23, stk. 1 og 2,  

 §§ 23 a-b, § 23 c, stk. 1, § 24, stk. 1, § 24  

 a, § 25, § 26, stk. 1, § 26 a, § 30, stk. 2,  

 §§ 33-36, § 37, stk. 2, § 38, stk. 1, § 48,  

 stk. 1 og 3, § 59, stk. 1-3, § 72, stk. 1,  

 § 73, § 74, stk. 2, og §§ 75-78, eller«.
 7. I bilag 2 affattes afsnittet »Definitioner«  

 således:
»Definitioner I dette bilag inddeles førerne i to  

 grupper:
 Gruppe 1:	Førere af køretøjer i  

 kategorierne A, B og B/E samt førere af traktor/motorredskab.
 Gruppe 2:	Førere af køretøjer i  

 kategorierne C, C/E, D og D/E samt endvidere førere af  

 køretøjer i kategorierne B og D, som anvendes til  

 erhvervsmæssig personbefordring, og førere som anmoder om  

 udstedelse eller fornyelse af kørekort med påtegning om  

 godkendelse som kørelærer.
 Personer, som før den 1. juli 1996 havde  

 førerret til et køretøj omfattet af gruppe 2, kan dog  

 for så vidt angår kravene til synsstyrke få fornyet  

 kørekort hertil i henhold til de bestemmelser, der var gældende  

 indtil den nævnte dato, jf. herved afsnit B, pkt. 1.1., i  

 Justitsministeriets cirkulære af 29. september 1967 om  

 bedømmelse af førligheden hos personer, der ønsker  

 førerbevis m.v.
 For indehavere af kørekort til erhvervsmæssig  

 personbefordring til kategori B samt kørekort med påtegning om  

 godkendelse som kørelærer til kategorierne A eller B, udstedt  

 før den 1. juli 1996, gælder herudover dette bilags bestemmelser  

 for førere i gruppe 1 i forbindelse med ansøgning om fornyelse  

 af sådanne kørekort.
 Herefter klassificeres enhver, der anmoder om udstedelse  

 eller fornyelse af kørekort, i den gruppe, som vedkommende kommer til  

 at tilhøre, når kørekortet er udstedt eller  

 fornyet.«.
 8. I bilag 3, afsnit II,3) Kategori C, affattes 3. afsnit  

 således:
 »Lastbilen skal på forenden af ladet i hele dets  

 bredde være forsynet med en uigennemsigtig opbygning, der mindst  

 når til underkanten af førerkabinens tag.«.
 9. I bilag 3, afsnit II,5) Kategori B/E, affattes 2. afsnit  

 således:
 »Vogntogets samlede faktiske totalvægt skal lovligt  

 kunne overstige 3.500 kg, eller bilens registrerede egenvægt skal  

 overstige 1.050 kg og påhængskøretøjets faktiske  

 totalvægt skal overstige bilens registrerede egenvægt med mindst  

 200 kg.«.
§ 2 Bekendtgørelsen træder i kraft den 1. juli 1999, jf. dog  

 stk. 2 og 3.
 Stk. 2. Bestemmelserne i § 1, nr. 1-6, får virkning  

 for de køreelever, der påbegynder den første lektion hos  

 en godkendt kørelærer den 1. juli 1999 eller senere.
 Stk. 3. Bestemmelsen i § 1, nr. 7, træder i kraft  

 den 26. april 1999.
