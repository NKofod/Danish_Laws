 En aktionær, der havde opnået stemmemajoriteten i et selskab ved  

 overdragelse af 1 pct. af selskabets aktiekapital fra medaktionæren, ansøgte  

 om tilladelse til skattefri aktieombytning.
 De to aktionærer havde været ligstillet, og da overdragelsen af de 1 %  

 af selskabets aktiekapital fra medaktionæren var sket for at gøre det muligt  

 at foretage den ansøgte ombytning, gav Ligningsrådet afslag på ansøgningen.  

 Det gjorde i den forbindelse ingen forskel, at stemmemajoriteten var opnået i  

 forbindelse med, at medaktionærn var blevet dirketør for selskabet, og at det  

 var tilkendegivet, at det ikke var hensigten, at medaktionæren senere skulle  

 erhverve yderligere aktier i selskabet.
En aktionær X ejede 51 % eller nom. 255.000 kr. af aktiekapitalen på nom.  

 500.000 kr. i et selskab.
Den regnskabsmæssige egenkapital i selskabet  

 udgjorde ved udgangen af 1995 ca. 8,4 mio. kr.
 Selskabet var stiftet som et skuffeselskab og aktiekapitalen var erhvervet  

 af to aktionærer med hver halvdelen i 1990.
I august 1996 erhvervede aktionær X nom. 3.000 kr. aktier (dengang  

 svarende til 1 % af aktiekapitalen) i selskabet fra medaktionæren, hvorved  

 aktionær X fik majoriteten.
Det var ikke aftalt og heller ikke hensigten, at  

 medaktionæren senere skulle erhverve yderligere aktier i selskabet.
Indtil udgangen af 1994 drev selskabet virksomhed med catering.
Dengang  

 blev driftsaktiviteten overdraget til et selskab, som to tidligere ansatte  

 havde stiftet til formålet.
Selskabets aktivitet bestod nu i udleje af en ejendom samt driftsmidler  

 til de to tidligere ansattes selskab.
Selskabets væsentligste aktiv var en  

 fordring på ca. 13 mio kr., der var erhvervet i forbindelse med salget af  

 driftsaktiviteten.
 Ombytningen ønskedes gennemført ved, at aktionæren skulle indskyde sin  

 aktiepost i selskabet i et andet af ham tilhørende selskab mod alene at blive  

 vederlagt med nyudstedte anparter i dette selskab.
 Selskabet, der skulle være holdingselskab, drev virksomhed med  

 finansiering, factoring, leasing og lignende og havde ved udgangen af 1995 en  

 regnskabsmæssig egenkapital på ca. 14 mio. kr.
 Om formålet med ombytningen var der i ansøgningen anført følgende:
 »Etableringen af ..... som holdingselskab ønskes gennemført med  

 det formål at oparbejde kapital i selskabet gennem udlodning fra ..... og for  

 at beskytte denne kapital mod eventuelle fremtidige kreditorkrav mod  

 driftsselskabet.
Desuden ønskes aktieombytningen gennemført, da et eventuelt fremtidigt  

 generationsskifte ..... forventes at kunne ske lettere under gennemførelsen  

 af den påtænkte struktur.
Der er dog på nuværende tidspunkt ingen aktuelle  

 planer om generationsskift.« Der var endvidere henvist til, at selskabets eksistens i høj grad var  

 afhængig af den fortsatte drift af det selskab, der havde erhvervet  

 cateringaktiviteten, og at der på det grundlag var truffet beslutning om at  

 udvide selskabets aktiviteter.
 Med henblik herpå var medaktionæren ansat som direktør i selskabet med  

 virkning fra 1. januar 1997. Påbegyndelsen af nye aktiviteter forventedes  

 rent driftsmæssigt at blive mere risikobetonet.
De to aktionærer havde forskellig interesse med hensyn til udlodning af  

 udbytte fra selskabet.
Aktionæren X havde en betydelig formue og gode  

 indkomstforhold og havde ikke umiddelbart nogen interesse i at hæve udbytte i  

 selskabet med beskatning til følge.
Medaktionæren ønskede derimod i videre  

 udstrækning at hæve udbytte i selskabet.
 Om beskyttelse af den oparbejdede kapital var oplyst, at selskabets grunde  

 bl.a. havde været anvendt til holdepladser for tankbiler, og at selskabet  

 eventuelt kunne blive mødt med et krav om oprensning.
 Der var ikke planer om at ændre på ejerforholdet til det fremtidige  

 datterselskab i de første 3 år efter ombytningen.
 Berørte kommuner og region udtalte, at de kunne tilslutte sig, at der blev  

 givet tilladelse til aktieombytning på vilkår, at det ny moderselskabs  

 ejerskab af det fremtidige datterselskab blev bevaret i mindst 3 år.
 Ligningsrådet fandt, at ansøgningn ikke kunne imødekommes, fordi de to  

 aktionærer havde været ligestillet, og fordi overdragelsen af de 1 % af  

 selskabets aktiekapital var sket for at gøre det muligt at foretage den  

 ansøgte aktieombytning.
 Det gjorde i den forbindelse ingen forskel, at stemmemajoriteten var  

 opnået i forbindelse med, at medaktionæren var blevet direktør for selskabet,  

 og at det var tilkendegivet, at det ikke var hensigten, at medaktionæren  

 senere skulle erhverve yderligere aktier i selskabet.
 Ligningsvejldning 1996 S.G.3.5.
