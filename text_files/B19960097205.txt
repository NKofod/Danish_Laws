I medfør af § 8 i lov nr. 371 af 22. maj 1996 om europæiske samarbejdsudvalg, fastsættes følgende om opgørelse af antallet af lønmodtagere:
 § 1.  Når der skal ske en opgørelse af antal  

 beskæftigede lønmodtagere i Danmark, herunder på danske skibe, jf. lovens §  

 4, § 5, § 11, stk. 5 og § 22, stk. 5 og 8, beregnes antallet som et  

 gennemsnit af antal beskæftigede lønmodtagere i de 24 forudgående måneder.
 Stk. 2.  Hvis en virksomhed eller en bdrift, som indgår  

 i opgørelsen, er yngre end 24 måneder, beregnes antal beskæftigede  

 lønmodtagere som et gennemsnit af de beskæftigede i virksomhedens eller  

 bedriftens levetid.
 § 2.  Ved en beskæftiget lønmodtager forstås i denne  

 bekendtgørelse en person, der i en lønningsperiode har modtaget vederlag for  

 personligt arbejde i tjenesteforhold.
 Stk. 2.  Opgørelsen af antal beskæftigede lønmodtagere  

 sker uden hensyntagen til arbejdstidens længde.
 § 3.  Ved beregningen af det gennemsnitlige antal  

 beskæftigede lønmodtagere efter § 1, stk. 1, opgøres antallet af  

 lønmodtagere, jf. § 2, for hver lønningsperiode for sig, det vil sige  

 særskilt for fx uge-, 14-dages og månedslønnede, i de forudgående 24 måneder.  

 De enkelte tal divideres derefter med antallet af de respektive  

 lønningsperioder, det vil sige fx henholdsvis 104, 52 og 24, og summen af  

 resultaterne udgør det gennemsnitlige antal lønmodtagere.
 Stk. 2.  Hvis referenceperioden i medfør af § 1, stk. 2,  

 er kortere end 24 måneder, beregnes det samlede antal lønmodtagere opgjort  

 efter § 2 forholdsmæssigt efter principperne i stk. 1.
 § 4.  Lønmodtagerne på virksomheden eller bedriften  

 eller disses repræsentanter, hvor sådanne er valgt, har adgang til at gøre  

 sig bekendt med opgørelserne.
 § 5.  Bekendtgørelsen træder i kraft den 1. december  

 1996.
