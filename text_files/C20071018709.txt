Cirkulære om sikkerheds- og sundhedsarbejde i kriminalforsorgen (til kriminalforsorgens tjenestesteder) Organisering af sikkerheds- og sundhedsarbejdet i kriminalforsorgen § 1. I Justitsministeriet, Direktoratet for Kriminalforsorgen, skal der være et hovedsikkerhedsudvalg til varetagelse af sikkerheds- og sundhedsarbejdet i hele kriminalforsorgen.
§ 2. På hvert fængsel skal der være et sikkerhedsudvalg.
Der skal endvidere være en sikkerhedsgruppe for hver arbejdsleder eller arbejdsområde.
 § 3. I Justitsministeriet, Direktoratet for Kriminalforsorgen, skal der være tre centrale sikker-hedsudvalg: Ét for samtlige arresthuse, ét for samtlige afdelinger i den fri kriminalforsorg og ét for samtlige pensioner.
Stk. 2. I arresthuse, afdelinger i den fri kriminalforsorg og pensioner organiseres sikkerheds- og sundhedsarbejdet ved oprettelsen af lokale sikkerhedsgrupper.
Der skal være en sikkerhedsgruppe for hver arbejdsleder eller arbejdsområde.
 § 4. På Kriminalforsorgens Uddannelsescenter og i Justitsministeriet, Direktoratet for Kriminalforsorgen, organiseres sikkerheds- og sundhedsarbejdet i et sikkerhedsudvalg.
Fælles § 5. Sikkerhedsudvalget søger for at der udpeges en daglig leder af sikkerhedsarbejdet, der kan handle på udvalgets vegne.
 § 6. Sikkerhedsudvalget skal afholde ordinære møder mindst en gang i kvartalet.
 Stk. 2. Der skal udarbejdes referater af sikkerhedsudvalgets møder.
Ikrafttræden § 7. Cirkulæret træder i kraft den 1. november 2007.
 Stk. 2. Direktoratet for Kriminalforsorgens cirkulære nr. 11257 af 19. juni 1984 om sikkerheds- og sundhedsarbejde i kriminalforsorgen ophæves samtidig hermed.
