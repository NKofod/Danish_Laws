(Til samtlige stempelmyndigheder og  

 tinglysningskontorer) Landbrugsministeriet har overfor Skattedepartementet rejst spørgsmål om  

 stempelfrihed i forbindelse med ombytning af tidligere ydede lån med nye  

 refinansieringslån, jfr. lov nr. 372 af 6. juli 1988 om refinansiering af  

 realkreditlån m.v. i landbrugsejendomme.
 Til orientering for samtlige stempelmyndigheder og tinglysningskontorer  

 skal man som Skattedepartementets opfattelse meddele følgende:
 Der er tale om 2 slags dispositioner, nemlig statens indtræden som debitor  

 i de hidtidige lån og landmændenes optagelse af refinansieringslån hos  

 realkreditinstitutionerne.
 Statens indtræden som debitor i de hidtidige lån, herunder de i ovennævnte  

 lovs § 11 omtalte »andre lån«, må anses for omfattet af  

 stempellovens § 81, stk. 1, nr. 1, om stempelfrihed for dokumenter udstedt i  

 anledning af optagelse af danske statslån.
Den lånoptagelse, der sker ved refinansieringslånene, må anses for  

 omfattet af § 62, stk. 1, nr. 3, om stempelfrihed for ombytning af visse lån.  

 Er det nye låns pålydende større end det hidtidige lån, vil der dog skulle  

 betales stempelafgift af forskellen.
Det er en betingelse for stempelfrihed,  

 at refinaniseringslånet optages i det realkreditinstitut, der ydede det  

 hidtidige lån til den pågældende låntager.
 Skattedepartementet, den 31. januar  

 1989.
