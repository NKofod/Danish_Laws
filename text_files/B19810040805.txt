 I henhold til § 115a, stk. 7, i lov om rettens pleje, jfr.  

 lovbekendtgørelse nr. 1 af 2. januar 1980, som ændret senest ved lov nr. 270  

 af 10. juni 1981 fastsættes:
Valg og udpegelse af medlemmer af lokalnævn § 1.  Valgperioden for kommunale medlemmer af  

 lokalnævn og disses stedfortrædere afgøres efter reglerne i lov om  

 kommunernes styrelse og lov om Københavns kommunes styrelse.
 § 2.  Valgperioden for politipersonalets medlemmer af  

 lokalnævn er 4 år. 1 medlem vælges af og blandt det i politikredsen  

 stationerede ordenspolitipersonale, medens 1 medlem vælges af og blandt det  

 øvrige politipersonale, der er stationeret i politikredsen.
Stk. 2.  Nyvalg skal finde sted ved udløbet af den i  

 stk. 1 nævnte valgperiode og Stk. 3.  For valg af stedfortrædere til at give møde  

 under et medlems forfald gælder reglerne i stk. 1 og 2.
 § 3.  De i retsplejelovens § 115, stk. 4, nævnte  

 advokater udpeges af advokatrådet for en periode svarende til de kommunale  

 medlemmers valgperiode.
Stk. 2.  Udpegelse sker ved udløbet af den i stk. 1  

 nævnte periode, og Stk. 3.  For udpegelse af stedfortræder til at give møde  

 under et medlems forfald gælder reglerne i stk. 1 og 2.
Oprettelsen af lokalnævn og almindelige  

 regler for deres virksomhed § 4.  Lokalnævnet er beslutningsdygtigt, når mindst  

 halvdelen af medlemmerne, herunder formanden eller næstformanden, er til  

 stede.
For så vidt angår klagesagsbehandling skal tillige advokatmedlemmet  

 være til stede.
Et udvalg, der nedsættes i henhold til retsplejelovens §  

 115a, stk. 6, er beslutningsdygtigt, når mindst 4 medlemmer, herunder  

 formanden og advokatmedlemmet, er til stede.
Stk. 2.  Beslutninger træffes ved stemmeflertal.
I  

 tilfælde af stemmelighed er formandens og under dennes forfald næstformandens  

 stemme afgørende.
§ 5.  På det konstituerende møde, og når vedkommende  

 medlemmers valgperiode er udløbet, vælger lokalnævnet sin formand og  

 næstformand blandt de kommunale medlemmer.
I tilfælde af stemmelighed træffes  

 afgørelsen ved lodtrækning.
 § 6.  Lokalnævnets sekretariatsforretninger varetages  

 efter nævnets bestemmelse af en af de kommuner, der er repræsenteret i  

 nævnet.
 Stk. 2.  Lokalnævnets sekretær skal have gennemført en  

 juridisk eller forvaltningsfaglig uddannelse eller beklæde en stilling, der  

 forudsætter tilsvarende kundskaber.
 § 7.  Møde i lokalnævnet afholdes 3 gange om året og i  

 øvrigt efter anmodning fra formanden, næstformanden, politimesteren  

 (politidirektøren), advokatmedlemmet eller mindst 2 andre medlemmer.
§ 8.  Offentligheden har ikke adgang til at overvære  

 lokalnævnets møder.
Der kan dog gives sagkyndige, der ikke er medlemmer af  

 nævnet, adgang til at deltage i behandlingen af bestemte sager uden  

 stemmeret.
 Stk. 2.  Lokalnævnet kan, såfremt tavshedspligt ikke  

 allerede følger af regler i lovgivningen, bestemme, at medlemmer ikke må  

 videregive bestemte oplysninger til offentligheden om forhold, som de har  

 fået kendskab til i nævnet.
 § 9.  Politimesteren (politidirektøren) kan afvise at  

 give oplysninger i henhold til retsplejelovens § 115 a, stk. 1, såfremt  

 adgangen til oplysninger bør vige for væsentlige hensyn til statens  

 sikkerhed, landets forsvar, forholdet til fremmede magter eller  

 mellemfolkelige institutioner, forbrydelsers forebyggelse, opklaring og  

 forfølgning eller enkeltpersoners personlige og økonomiske forhold.
§ 10.  Har lokalnævnet fremsat en henstilling i  

 henhold til retsplejelovens § 115a, stk. 4, påhviler det politimesteren  

 (politidirektøren) at underrette nævnet om de forholdsregler, han træffer med  

 henblik på at efterkomme henstillingen.
Såfremt politimesteren  

 (politidirektøren) ikke anser det for muligt at følge nævnets henstilling,  

 skal han snarest muligt og senest på næste møde afgive en motiveret  

 redegørelse om baggrunden herfor.
 § 11.  Lokalnævnet skal på begæring underrettes af  

 politimesteren (politidirektøren) om ansættelser, forfremmelser,  

 forflyttelser og afskedigelser i politikredsen.
 § 12.  Lokalnævnet fastsætter i øvrigt selv sin  

 forretningsorden.
Undersøgelse af klager over  

 politipersonalets adfærd under udførelsen § 13.  I hver politikreds føres en journal  

 (klagejournalen), hvori alle klager, der er indgivet til politiet, indføres.  

 Lokalnævnet har efter begæring adgang til at få journalen til gennemsyn.
 § 14.  Der føres tillige en klagejournal af  

 lokalnævnets sekretariat, hvori såvel alle klagesager som sager, der rejses  

 af nævnet i medfør af retsplejelovens § 1019, stk. 2, indføres.
Stk. 2.  Denne journal fremlægges til eftersyn på  

 lokalnævnets ordinære møder.
I øvrigt har et medlem af nævnet til enhver tid  

 adgang til i sekretariatet at gennemse nævnets klagejournal samt akterne i  

 klagesager, hvis behandling ved nævnet ikke er afsluttet.
 § 15.  Klager, der ønskes fremsat mundtligt til  

 politiet, må ikke modtages af den, der klages over, men skal så vidt muligt  

 fremsættes over for hans foresatte.
Stk. 2.  Den, der modtager en mundtlig klage, skal  

 snarest muligt udfærdige et notat om klagen.
Dette gælder, uanset om klageren  

 efter fremsættelsen tilkendegiver, at han ikke ønsker videre foretaget.
§ 16.  Meddeler en klager, forinden fremsendelse af  

 klagen er sket til lokalnævnet, at han ikke ønsker videre foretaget, skal han  

 gøres bekendt med adgangen til at få klagen indgivet til lokalnævnet.
Gøres  

 han mundtligt bekendt hermed, skal der udfærdiges et notat herom.
§ 17.  Er en klage indgivet til lokalnævnet, påhviler  

 det sekretariatet at sende en kopi til politimesteren (politidirektøren) og  

 den, der klages over.
Politimesteren (politidirektøren) sender eventuelle  

 akter vedrørende klagen til nævnet samt kopier til den, der klages over.
Stk. 2.  Er en klage indgivet til politiet, sender  

 politimesteren (politidirektøren) klagen eller det i § 15, stk. 2, nævnte  

 notat bilagt eventuelle akter til lokalnævnet samt kopier til den, der klages  

 over.
Har klageren forinden fremsendelsen tilkendegivet, at han ikke ønsker  

 videre foretaget, sendes klagen og tilbagekaldelsen til gennemsyn i nævnet.
Stk. 3.  Er en klage fremsat til retsbogen, jfr.  

 retsplejelovens § 1019 a, 2. pkt., sender retten en udskrift af retsbogen til  

 vedkommende lokalnævn, til politimesteren (politidirektøren) og til den, der  

 klages over.
Politimesteren (politidirektøren) sender eventuelle akter  

 vedrørende klagen til nævnet samt kopier til den, der klages over.
§ 18.  Parterne i en klagesag har ret til ved  

 personligt fremmøde for lokalnævnets formand eller sekretær at redegøre for  

 deres syn på sagen.
Det påhviler sekretariatet at gøre klageren bekendt  

 hermed ved modtagelsen af klagen.
 § 19.  Det påhviler vedkommende politimester  

 (politidirektøren) eller rigspolitichefen at foretage indstilling til  

 justitsministeren, hvis en klage som følge af bestemmelsen i retsplejelovens  

 § 1019, stk. 3, ikke skønnes at burde undersøges efter reglerne i  

 retsplejelovens kapitel 93 b.
 § 20.  Lokalnævnets formand kan efter forhandling med  

 politimesteren (politidirektøren) og den advokat, der er medlem af nævnet, på  

 nævnets vegne afvise at iværksætte en undersøgelse af en klage, såfremt  

 betingelserne i retsplejelovens § 1019 b, stk. 1, er opfyldt.
 Stk. 2.  Bør undersøgelsen af en klage ikke afvente et  

 møde i lokalnævnet eller i et klageudvalg, der er nedsat i medfør af  

 retsplejelovens § 115 a, stk. 6, 2. pkt., træffer nævnets formand efter  

 forhandling med politimesteren (politidirektøren) og den advokat, som er  

 medlem af nævnet, afgørelse efter retsplejelovens § 1019 b, stk. 2, om på  

 hvilken måde undersøgelse skal finde sted.
 Stk. 3.  Lokalnævnet eller klageudvalget underrettes  

 efterfølgende om afgørelser efter stk. 1 og 2.
 § 21.  Lokalnævnet, et klageudvalg eller nævnets  

 formand, jfr. § 20, kan opfordre klageren til at fremkomme med nærmere  

 oplysninger om grundlaget for klagen eller på anden måde, herunder ved  

 bistand fra politiet, søge indhentet de oplysninger, der er nødvendige for at  

 træffe afgørelse i henhold til retsplejelovens § 1019 b.
 § 22.  Såfremt lokalnævnet, et klageudvalg eller  

 nævnets formand, jfr. § 20, stk. 1, har afvist at iværksætte en undersøgelse  

 af en klage i medfør af retsplejelovens § 1019 b, stk. 1, kan politimesteren  

 (politidirektøren) bemyndiges til at underrette klageren om, at nævnet har  

 afvist sagen, samtidig med afgørelsen af selve klagen.
 § 23.  Bestemmes det, at undersøgelse af en klage skal  

 foretages af statsadvokaten, foretages undersøgelsen af den statsadvokat,  

 inden for hvis forretningsområde det påklagede forhold har fundet sted.
 Stk. 2.  Statsadvokaten sender den i retsplejelovens §  

 1019 d nævnte fremstilling af sagens faktiske omstændigheder til den, der  

 klages over, og gør ham bekendt med hans rettigheder i henhold til denne  

 bestemmelse og bestemmelsen i retsplejelovens § 1019 e, stk. 1.  

 Fremstillingen kan bestå i kopier af de af sagens akter, som den pågældende  

 ikke allerede har modtaget i medfør af § 17.
 Stk. 3.  Til brug ved gennemførelsen af en undersøgelse  

 kan statsadvokaten anmode om bistand fra politipersonale, der udpeges af  

 rigspolitichefen.
§ 24.  Møder, herunder afhøringer, som led i  

 statssadvokatens undersøgelse er ikke offentlige.
Dog kan justitsministeren  

 bestemme, at offentligheden skal have adgang til at overvære en undersøgelse,  

 hvis den, der klages over, med tilslutning fra sin faglige organisation  

 fremsætter begæring herom.
§ 25.  Skal en undersøgelse foretages ved retten,  

 eller skal forklaring afgives i retten, kan statsadvokaten, hvis  

 omstændighederne særlig taler herfor, bemyndige en politimester eller en af  

 dennes fuldmægtige til at give møde i retten på sine vegne.
Politimesteren  

 eller dennes fuldmægtig må dog ikke gøre tjeneste i samme politikreds som  

 den, der klages over.
§ 26.  Statsadvokatens redegørelse til lokalnævnet i  

 henhold til retsplejelovens § 1019 l, stk. 1, skal indeholde en gennemgang af  

 de faktiske omstændigheder af betydning for sagens afgørelse.
Redegørelsen  

 kan tillige indeholde en vurdering af vægten af de fremkomne beviser.
 § 27.  Afgørelsen af en klage træffes på grundlag af  

 det undersøgelsesmateriale, der er modtaget fra lokalnævnet, jfr.  

 retsplejelovens § 1019 l, stk. 2. Såfremt vedkommende myndighed finder, at  

 yderligere undersøgelser bør foretages, forinden der træffes afgørelse,  

 sendes begæring herom til lokalnævnet tillige med sagens akter.
 Stk. 2.  Når afgørelse af en klage er truffet, sendes  

 der underretning om afgørelsen til lokalnævnet, til den, der klages over, og  

 til dem, der har forestået undersøgelsen af klagen.
Ikrafttrædelse § 28.  Bekendtgørelsen træder i kraft ved kundgørelsen  

 i Lovtidende.
Samtidig ophæves bekendtgørelse nr. 506 af 13. september 1973  

 om lokalnævn vedrørende politiets virksomhed.
 Stk. 2.  Den første funktionsperiode for de i § 3  

 omtalte advokatmedlemmer begynder den 1. august 1981 og ophører på samme  

 tidspunkt som for de kommunale medlemmer, der indtræder efter kommunalvalgene  

 i november 1981.
