Bekendtgørelse om dyrlægers indførsel af  

 lægemidler  

1) I medfør af § 50, stk. 1, og § 104, stk. 2,  

 i lov nr. 1180 af 12. december 2005 om lægemidler og i medfør af § 9,  

 stk. 2,  

 og § 72, stk. 2, i lov om apoteksvirksomhed, jf. lovbekendtgørelse  

 nr. 657 af 28. juli 1995, som ændret ved lov nr. 1228 af 27. december 1996,  

 fastsættes:
§ 1.  

  

 En dyrlæge, der har etableret sig  

 i et andet EU/EØS-land, må til brug for dyr, den pågældende har i behandling,  

 her til landet medbringe lægemidler til dyr, der ikke er omfattet af en  

 markedsføringstilladelse i Danmark.
Dette gælder dog ikke sera og vacciner.
 § 2.  

  

 Udvalget og mængden af  

 lægemidler, der medbringes, må ikke overstige, hvad der er nødvendigt for at  

 imødekomme et normalt dagligt behov.
 § 3.  

  

 Det enkelte lægemiddels  

 sammensætning skal kvantitativt og kvalitativt svare til sammensætningen af  

 et  

 lægemiddel, der er omfattet af en markedsføringstilladelse i Danmark.
 Stk. 2.  

  

 Lægemidlet skal være omfattet af en gyldig  

 markedsføringstilladelse udstedt af den kompetente myndighed i det land, hvor  

 dyrlægen har etableret sig, eller være omfattet af en tilladelse fra den  

 kompetente myndighed udstedt i henhold til artikel 7 i direktiv 2001/82/EF.
 Stk. 3.  

  

 Lægemidlet skal transporteres af dyrlægen i  

 den originale pakning.
 Stk. 4.  

  

 Dyrlægen skal på forlangende kunne  

 dokumentere, at betingelserne i stk. 1 og 2 er opfyldt.
§ 4.  

  

 Dyrlægen må kun udlevere  

 lægemidler, indført efter bestemmelserne i denne bekendtgørelse, til brug for  

 dyr, den pågældende har i behandling, og kun i sådanne mængder, som er  

 nødvendige for at afslutte behandlingen af dyrene.
Lægemidlerne må kun  

 udleveres til personer, som ejer eller har ansvaret for de dyr, der  

 behandles,  

 og kun i den udstrækning, det efter de til enhver tid herom gældende regler  

 er  

 tilladt at udlevere lægemidlerne til disse personer.
 § 5.  

  

 Med bøde straffes den, der  

 overtræder § 2, § 3, stk. 4, eller § 4.
 Stk. 2.  

  

 Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 6.  

  

 Bekendtgørelsen træder i kraft  

 den 17. december 2005.
 Stk. 2.  

  

 Bekendtgørelse nr. 997 af 30. november 1994 om  

 dyrlægers indførsel af lægemidler ophæves.
Lægemiddelstyrelsen, den 7. december  

 2005 Jytte Lyngvig /Anne Marie Vangsted 1)  

 Bekendtgørelsen indeholder bestemmelser, der gennemfører dele af  

 Europa-Parlamentets og Rådets direktiv 2001/82/EF af 6. november 2001 om  

 oprettelse af en fællesskabskodeks for veterinærlægemidler (EF-Tidende 2001  

 nr.  

 L 311, s. 1), som ændret ved direktiv 2004/28/EF (EU-Tidende 2004 nr.
L 136,  

 s.  

 58).
