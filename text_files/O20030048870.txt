 Resumé  



  

 En familie havde fået anvist en husvildebolig af kommunen efter servicelovens  

 §  

 66. Familien underskrev ved anvisningen en erklæring om at der udelukkende  

 var  

 tale om et midlertidigt indkvarteringssted, at familien var indforstået med  

 at  

 flytte når kommunen tilbød en anden bolig, at de almindelige regler om tre  

 boligtilbud derfor ikke gjaldt, og at lejelovens regler ikke gjaldt for  

 husvildeboligen.
 Da kommunen tilbød familien en permanent bolig, afviste familien  

 tilbuddet hvorefter kommunen orienterede familien om at den skulle fraflytte  

 husvildeboligen.
 På baggrund af en gennemgang af udviklingen i retsgrundlaget  

 for husvildebestemmelsen konkluderede ombudsmanden at det ved 2  

 landsretsdomme  

 fra 1959 blev slået fast at anvisning af en husvildebolig efter den  

 dagældende  

 bestemmelse om husvildeboliger ikke var et lejemål i lejelovens forstand.
 Ombudsmanden mente ikke at de senere ændringer i  

 husvildebestemmelsen havde ændret den retsstilling som blev fastslået med de  

 to  

 landsretsdomme.
 Ombudsmanden var herefter enig med kommunen og det sociale  

 nævn i at retsforholdet ved anvisning af boliger efter servicelovens § 66  

 ikke  

 er omfattet af lejelovens regler.
 Herefter havde ombudsmanden ikke grundlag for at kritisere  

 kommunens afgørelse om at familien skulle flytte ud af husvildeboligen som en  

 konsekvens af at familien havde afslået tilbuddet om permanent bolig. (J.nr.  

 2002-0238-059).
Udsættelse af husvildebolig Den 12. marts 2001 bad A og B  

 Lyngby- Taarbæk Kommune om at få anvist en bolig idet de i løbet af foråret  

 ville komme til at stå uden bolig.
 Den 8. maj 2001 underskrev A  

 og B en erklæring om at de havde fået anvist en husvildebolig pr. 10. maj  

 2001. Af erklæringen fremgik bl.a. følgende:
 Undertegnede, (A) og (B), ( ),  

 har efter lov om social service § 66 fået anvist en husvildebolig, som er et  

  

 midlertidigt indkvarteringssted,  

  

 beliggende:
(X)-vej, 2800 Kgs.
Lyngby Jeg/vi er indforstået med:
at flytte når Lyngby-Taarbæk  

 Kommune tilbyder en anden bolig og at de almindelige regler om 3 boligtilbud  

 derfor ikke er gældende, Jeg/vi er underrettet om, at lejelovens regler ikke  

 gælder for ovennævnte husly. A og B flyttede herefter ind  

 i husvildeboligen.
Den 9. juli 2001 tilbød  

 Lyngby-Taarbæk Kommune A og B en permanent bolig på Y- vej, Kgs.
Lyngby.
I brev af 11. juli 2001 til  

 kommunen klagede A over boligtilbuddet.
A skrev bl.a. således:
 Vi har netop set lejligheden  

 og vi er meget skuffede og forundrede over, at man fra Boliganvisningens  

 side,  

 overhovedet ikke tager hensyn til, at vi har en baby.
Toilettet er på ca. 2 (to)  

 kvm, hvor der er monteret en bruser på væggen.
Hvordan tror De  

 bademulighederne  

 er for ens baby? Som minimum behøver man da en bruseniche, hvor babykarret  

 kan  

 stå.
Vi betragter ikke dette  

 boligtilbud som et reelt tilbud og vi ser meget gerne et tilbud  

 om en lejlighed  

 i et normalt boligselskab, da vi nu, kun alt for godt, kender til standarden  

 i  

 kommunens egne boliger. Den 12. juli 2001 skrev  

 Lyngby-Taarbæk Kommune følgende til A:
Tak for Deres brev af  

 11.7.2001 vedrørende vores tilbud om en bolig på (Y)-vej, 2800 Kgs.
Lyngby.
 Den 12.3.2001 blev De skrevet  

 op til en kommunal anvist bolig i Lyngby-Taarbæk Kommune.
Den 8.5.2001 underskrev De en  

 erklæring i forbindelse med indflytningen i husvildeboligen på (X)-vej.
I  

 denne erklæring stod, at De skulle fraflytte husvildeboligen, når  

 Lyngby-Taarbæk Kommune tilbød Dem en anden bolig.
De almindelige regler om 3  

 boligtilbud  

 var derfor ikke gældende.
 Vi må derfor meddele Dem, at  

 De ikke vil modtage flere tilbud om bolig fra Lyngby- Taarbæk Kommune.
 De skal fraflytte  

 husvildeboligen senest fredag den 20.7.2001 kl. 12.00. De bedes derfor  

 omgående  

 tage kontakt til ejendomskontorets distrikt Lyngby, tlf. ( ) hverdage mellem  

 kl. 8-9 for at aftale tid til udfærdigelse af en fraflytningsrapport og  

 aflevering af nøgler.
Vi skal gøre Dem opmærksom  

 på, at såfremt De ikke fraflytter husvildeboligen vil udsættelse ved fogeden  

 blive iværksat. Den 15. juli 2001 klagede A  

 og B til mig over kommunens afgørelse af 12. juli 2001.
 I brev af 19. juli 2001  

 sendte jeg A og Bs klage til Det Sociale Nævn for Københavns Amt som en  

 anmodning fra A og B om at det sociale nævn tog stilling til om nævnet kunne  

 behandle deres sag, herunder om nævnet kunne tage stilling til Lyngby-Taarbæk  

 Kommunes betingelser for husvildeboligen.
 Lyngby-Taarbæk Kommune skrev  

 således til A og B den 1. august 2001:
 Da vi i dag fortsat ikke har  

 modtaget Deres accept af vores tilbud om at overtage ovennævnte lejemål  

[(Y)-vej; min bemærkning], meddeler vi Dem hermed, at denne bolig vil blive  

 udlejet til anden side.
 Da De således ikke ønsker at  

 gøre brug af vores tilbud om en passende bolig, ser vi os nødsaget til at  

 gøre  

 Deres nuværende midlertidige bolig permanent.
 De vil snarest modtage en  

 lejekontrakt, som De hurtigst muligt bedes underskrive og tilbagesende til  

 ejendomskontoret.
Vi gør Dem endnu en gang  

 opmærksom på, at De ikke vil modtage flere boligtilbud fra Lyngby-Taarbæk  

 Kommune. Ønsker De efterfølgende en anden eller større bolig, skal De rette  

 henvendelse til de boligselskaber, hvor De er skrevet op. I e-mail af 6. august 2001  

 orienterede A kommunen om at han aldrig havde accepteret tilbud om permanent  

 leje af husvildeboligen.
På baggrund af ombudsmandens  

 oversendelse af A og Bs klage til Det Sociale Nævn for Københavns Amt  

 genvurderede Lyngby-Taarbæk Kommune den 14. august 2001 sagen.
Kommunen  

 fastholdt  

 sin afgørelse af 12. juli 2001 om at A og B skulle fraflytte husvildeboligen.  

 Kommunen skrev endvidere følgende:
 Som begrundelse herfor  

 henvises til den erklæring De underskrev den 8.5.01 i forbindelse med  

 tildeling af husvildebolig.
 Af erklæringen fremgår det  

 bl.a., at De er indforstået med at flytte, når kommunen tilbyder en anden  

 bolig.
Kommunen har den 9.7.01 fremsendt  

 et permanent boligtilbud til Dem på (Y)-vej på  

 69 m², indeholdende 2 værelser  

 og 2 kamre.
Tilbuddet har De imidlertid ikke ønsket at modtage, idet De var  

 utilfreds med toilet og bademulighederne.
 Efter kommunens opfattelse  

 var det et passende boligtilbud.
Den 1.8.01 fremsendte  

 kommunen derfor skrivelse om, at ovennævnte bolig ville blive udlejet til  

 anden  

 side og tilbød at De kunne leje husvildeboligen som permanent bolig.
De ville  

 høre nærmere fra Ejendomskontoret vedr. lejekontrakt.
 Efterfølgende har  

 Ejendomskontoret i skrivelse af 3.8.01 meddelt, at lejekontrakten skulle  

 underskrives,  

 husleje samt depositum indbetales senest den 10.8.01.
 Hvis lejekontrakten ikke var  

 underskrevet og det nævnte beløb ikke indbetalt senest denne dato ville  

 Ejendomskontoret se sig nødsaget til at anmode fogeden om udsættelse af  

 husvildeboligen.
Da De ikke har underskrevet  

 kontrakten og ikke indbetalt beløbet, går kommunen ud fra at De ikke ønsker  

 at  

 tage imod dette boligtilbud.
Sagen er derfor dags dato sendt til  

 Ejendomskontoret  

 med henblik på, at anmode fogeden om at udsætte Dem af lejligheden.
De vil  

 høre nærmere fra Ejendomskontoret.
 Vi gør Dem samtidig opmærksom  

 på, at De ikke vil modtage flere boligtilbud fra kommunen.
 Den 13. september 2001  

 meddelte det sociale nævn følgende:
 AFGØRELSE:
 Det blev på det foreliggende  

 grundlag besluttet at tiltræde kommunens afgørelse i henhold til lov om  

 social  

 service § 66.
 Begrundelsen er, at kommunen  

 har opfyldt sin forpligtelse med at skaffe Dem husly ved at tilbyde Dem en  

 lejlighed på 2 værelser og 2 kamre på i alt  

 69 m².
 Det skal dog bemærkes, at  

 kommunen har pligt til at skaffe Dem husly, såfremt De står akut boligløs.
 Kommunen har i denne  

 situation kun pligt til at være Dem behjælpelig med at skaffe den bedst  

 egnede  

  

 midlertidige  

  

 indkvartering i form af  

 hotelværelse, pensionat, herberg eller lignende.
Kommunen kan således ikke  

 skaffe Dem en lejlighed efter lov om social service § 66, men alene den bedst  

 egnede midlertidige bolig.
Endvidere kan denne bestemmelse ikke skabe nogen  

 varig løsning af Deres boligproblem.
 Efter nævnets opfattelse er  

 bestemmelsen i lov om social service § 66 derfor heller ikke til hinder for,  

 at  

 kommunen gør et tilbud efter denne bestemmelse betinget af, at De fraflytter,  

 når De tilbydes en permanent bolig.
 Med hensyn til kommunens  

 anvisning af lejligheden beliggende på (Y)-vej kan nævnet ikke behandle denne  

 del af klagen, som derfor må afvises.
 Det kan hertil bemærkes, at  

 det af sagen fremgår, at den lejlighed, De er blevet tilbudt, er beliggende i  

 en ejendom, der ejes af Lyngby-Taarbæk kommune.
 Anvisningsretten til sådanne  

 boliger tilhører kommunen, og Det Sociale Nævn er ikke i lovgivningen tillagt  

 kompetence til at behandle klager over det skøn over ansøgerens boligbehov  

 som  

 kommunen foretager i forbindelse med anvisningsrettens udøvelse, idet  

 kommunens afgørelser herom ikke kan indbringes for anden administrativ  

 myndighed.
 Det skal endvidere bemærkes,  

 at Det Sociale Nævn heller ikke har kompetence til at behandle klager over  

 boliganvisning af almene boligselskabers lejligheder, som kommunen i medfør  

 af lov om almene boliger § 59 har overtaget anvisningsretten til.
 Den 7. oktober 2001 klagede A  

 og B over nævnets afgørelse til Den Sociale Ankestyrelse.
Den 21. november 2001 afviste  

 Ankestyrelsen at behandle A og Bs sag idet styrelsen ikke mente at  

 sagen  

 havde principiel eller generel betydning.
Ankestyrelsen skrev i den  

 forbindelse  

 bl.a. følgende:
 Begrundelsen herfor er, at  

 der med bestemmelsen i servicelovens § 66 alene er pålagt kommunen en  

 forpligtelse til at anvise en  

  

 midlertidig  

 bolig  

  

 , hvis en enlig eller en familie er husvild.
Nævnets afgørelse strider  

 ikke på det foreliggende grundlag imod Ankestyrelsens praksis.
Den skønnes  

 heller ikke at have generel betydning for retsanvendelsen på området.
 Ankestyrelsen skal på  

 baggrund af det, der er anført i klagen om kommunens praksis om at man, når  

 man er på den akutte boligliste får tre boligtilbud, mens dette ikke er  

 tilfældet når man har underskrevet en husvildeerklæring, ligesom nævnet  

 oplyse  

 Dem om, at der ikke er klageadgang til nævnet over kommunens udøvelse af  

 anvisningsretten til kommunens egne boliger eller til almene boliger efter §  

 59 i lov om almene boliger, og at Ankestyrelsen derfor ikke har hjemmel til  

 at  

 optage en sag om udøvelse af anvisningsretten til de nævnte boliger til  

 principiel behandling, jf. § 63 i lov om retssikkerhed og administration på  

 det sociale område og § 121 i serviceloven.
Ankestyrelsen kan derfor ikke  

 behandle sagen. I brev af 19. januar 2002  

 klagede A og B igen til mig.
A og B skrev bl.a. således i klagen:
 Hovedpunktet i vores klage  

 går på, at man fra Lyngby-Taarbæk kommunes (L-T km.) side behandler  

 borgere  

 diametralt forskelligt, uanset de står i nøjagtig samme situation og med  

 samme problem.
Er man på listen over  

 husvilde, får man 1 boligtilbud, som man med armen på ryggen er  

 tvunget til  

 at modtage, uanset standard og egnethed for børn, idet man ellers bliver sat  

 ud af Fogeden! Står man imidlertid på  

 kommunens akutventeliste, er man berettiget til at modtage op til 3  

 boligtilbud!? Jeg anmodede den 7. februar  

 2002 Den Sociale Ankestyrelse, Det Sociale Nævn for Københavns Kommune samt  

 Lyngby-Taarbæk Kommune om en udtalelse.
Myndighederne blev bl.a. bedt om at  

 udtale  

 sig om hvorvidt afgørelsen om at A og B skulle fraflytte husvildeboligen, er  

 i  

 overensstemmelse med Vestre Landsrets kendelse af 3. juni 1997, optrykt i  

 Ugeskrift  

 for Retsvæsen 1997, s. 1253.
 Lyngby-Taarbæk Kommune  

 udtalte sig den 21. marts 2002 således:
 På baggrund af ovennævnte kan  

 det oplyses at kommunen, under henvisning til lov om social service § 66  

 tilbyder husvilde, husly mod betaling.
I Lyngby Taarbæk kommune tilbydes  

 husvilde et midlertidigt husly på maximalt 6 måneder, samtidig oplyses den/  

 de  

 husvilde om, at de skal flytte når de tilbydes en permanent bolig.
Det  

 forventes, at borgeren selv er aktiv boligsøgende, i ovennævnte periode.
Baggrunden for at borgere,  

 der har fået anvist et midlertidigt husly, generelt skal fraflytte ved første  

 boligtilbud er, at det midlertidige husly ikke er omfattet af lejelovens  

 almindelige regler om opsigelse.
Huslyet, der sjældent opfylder beboernes  

 behov, bliver omfattet af lejeloven efter 12 måneder, hvilket vil sige at der  

 med den nuværende boligsituation ikke er mulighed for at opretholde den  

 normale regel om 3 tilbud, når det vedrører personer i anvist husly.
Med hensyn til spørgsmålet om  

 familien (C)s flytning fra huslyet, er kommunen af den opfattelse at  

 afgørelse  

 truffet den 12.07.01 er i overensstemmelse med Vestre Landsrets dom af  

 03.06.97  

 (U 1997.1253 B). I brev af 10. april 2002  

 udtalte Det Sociale Nævn for Københavns Amt følgende:
 Det Sociale Nævn skal udtale,  

 at nævnet henholder sig dels til sin afgørelse af 13. september 2001 dels til  

 det af kommunen vedrørende Vestre Landsrets kendelse af 3. juni 1997 anførte.
 Det Sociale Nævn har ikke  

 yderligere bemærkninger til sagen.
 Den Sociale Ankestyrelse  

 skrev den 21. maj 2002 bl.a. således:
 Ankestyrelsens bemærkninger:
 Vestre Landsrets kendelse af  

 3. juni 1997 vedrørte den tidligere bistandslovs § 31.
Af kendelsen fremgår: Ifølge  

 den almindelige anvendte retlige definition af leje som  

 brug mod vederlag  

 er de brugsforhold, som etableres i medfør af bistandslovens § 31, stk. 1,  

 generelt omfattet af lejeloven, jf. lovens § 1. Derimod er de brugsforhold,  

 der etableres i medfør af bistandslovens § 31, stk. 2, 1. pkt. som  

 udgangspunkt ikke omfattet af lejeloven, da der er tale om midlertidig  

 indkvartering  

 uden betaling.
Kun hvis der med hjemmel i § 31, stk. 2, jf. herved  

 bekendtgørelse nr. 885 af 21. november 1995, kræves betaling, bliver også  

 disse brugsforhold omfattet af den nævnte lejeretlige definition. Nugældende § 66 i  

 serviceloven svarer til den hidtidige bistandslovs § 31, stk. 1.
 Af lejelovens § 2 fremgår, at  

 loven ikke gælder i det omfang, lejeforholdet er omfattet af særlige regler i  

 anden lovgivning.
 Af servicelovens § 66, 2.  

 pkt. fremgår, at betalingen for husly ikke må overstige lejeværdien af den  

 beboelse, der anvises, eller den sædvanlige boligudgift på stedet for en  

 enlig  

 eller for familie af denne størrelse.
 Servicelovens § 66 indeholder  

 således dels en pligt for kommunen til at anvise husly til husvilde og dels  

 en  

 betalingsregulering.
 (A) og (B)s klage vedrører  

 deres opsigelse, idet de er utilfredse med, at de ikke har fået 3 boligtilbud  

 før de opsiges.
 Nævnet har i sin afgørelse  

 fundet, at (A) og (B) ikke længere var omfattet af personkredsen i  

 servicelovens  

 § 66, da de fik tilbudt en permanent bolig.
 Nævnet har ikke taget  

 stilling til, om (A) og (B) af andre grunde, f.eks regler i  

 boliglovgivningen,  

 som falder uden for nævnets kompetence, ikke kunne siges op på daværende  

 tidspunkt.
Ankestyrelsen finder således  

 ikke, at nævnets afgørelse er i strid med Vestre Landsrets kendelse. Jeg sendte kopi af  

 udtalelserne til A og B den 24. maj 2002, så A og B kunne få lejlighed til at  

 kommentere dem.
A og B har ikke indsendt nogen bemærkninger.
Ombudsmandens udtalelse Gennemgang af de relevante retsregler, forarbejder og domme Lyngby-Taarbæk Kommune tilbød Dem i 2001 en husvildebolig i henhold til  

 servicelovens § 66.
 § 66 i serviceloven (lovbekendtgørelse nr. 944 af 16. oktober 2000) er  

 formuleret således:
§ 66.  

  

 Kommunen anviser husly mod betaling, hvis en enlig eller en familie er  

 husvild.
Betalingen må ikke overstige lejeværdien af den beboelse, der  

 anvises eller den sædvanlige boligudgift på stedet for en enlig eller for en  

 familie af denne størrelse. I et almindeligt lejeforhold gælder lejelovens regler.
For så vidt angår  

 udlejers opsigelse, gælder derfor betingelserne i lejelovens kapitel 13  

 (lovbekendtgørelse nr. 347 af 14. maj 2001).
 Spørgsmålet er om lejelovens  

 regler om bl.a. opsigelse finder anvendelse i tilfælde hvor kommunen efter  

 servicelovens § 66 har pligt til at anvise husly.
 Bestemmelsen om anvisning af  

 husly til husvilde blev i 1891 indsat i Fattiglovens § 66. Ved lov nr.  

 181  

 af 20. maj 1933 afløste forsorgslovens § 279 denne bestemmelse. § 279 var  

 sålydende:
 § 279.  

  

 Naar en Familieforsørger uden egen Skyld er blevet  

  

 husvild  

  

 , men ikke mangler Evne til at  

 udrede den paa vedkommende Egn sædvanlige Husleje paa de samme Steds  

 almindelige Betingelser i Henseende til Forfaldstid, Forudbetaling m.v., er  

 den  

 Kommune, i hvilken han var bosat, da han blev husvild, forpligtet til at  

 forskaffe ham og Familie fornødent husly mod en Betaling, der ikke maa  

 overstige hverken den anviste Beboelses Lejeværdi eller den i Egnen  

 sædvanlige  

 Husleje for en Familie som den omhandlede.
Stk. 4.  

  

 Betaler den husvilde ikke den fastsatte Leje, betragtes  

 hans Gæld i saa Henseende som Kommunehjælp, naar det udtrykkelig er  

 tilkendegivet  

 ham, at Undladelse af at betale Husleje vil have denne Virkning. Forarbejderne til  

 bestemmelsen bidrager ikke til løsningen af spørgsmålet.
 I 1959 afsagde Vestre  

 Landsret dom i en sag om opsigelse fra og udsættelse af en husvildebolig (UfR  

 1959.919). Af dommen fremgår bl.a. følgende:
Af anke ( ) fremgik at  

 appellanten [Herning Kommune; min præcisering] den 6. oktober 1955 af  

 arvingerne  

 i et dødsbo havde lejet en to værelses lejlighed i boets ejendom i Herning,  

 med ret til fremleje, og således at lejemålet af begge parter kunne opsiges  

 med  

 14 dages varsel, idet arvingerne agtede at sælge ejendommen.
Den 15. s.m.  

 stillede appellanten i medfør af forsorgslovens § 279 lejligheden til  

 rådighed  

 for indstævnte, efter at denne var gjort bekendt med, at der ikke forelå et  

 lejemål i lejelovens forstand, og at han var forpligtet til at fraflytte med  

 14  

 dages varsel.
I kontrakten mellem parterne  

 bestemtes det, at undladelse af lejebetaling ville medføre, at skyldig leje  

 ansås som kommunehjælp, og at fremlejemålet i så tilfælde kunne ophæves af  

 appellanten.
Den 7. januar 1959 opsagde ejerne appellantens lejemål pr. 1.  

 februar s.å., og appellanten gav indstævnte tilsvarende opsigelse.
Indstævnte  

 nægtede at flytte og gjorde under en af appellanterne rekvireret  

 udsættelsesforretning  

 gældende, at hans lejemål var beskyttet i henhold til lejelovens § 67.
 Det var oplyst, at  

 appellanten i længere tid havde betalt lejen for indstævnte som kommunehjælp,  

 i  

 alt godt 1100 kr., uden at gøre brug af adgangen til at hæve fremlejemålet.
 Ved fogedrettens kendelse  

 bestemtes det, at udsættelsesforretningen ikke burde nyde fremme.
I  

  

 V.L.D. 5. august 1959  

  

 ( ) udtales, at forholdet under hensyn til,  

 at indstævnte som husvild havde fået lejligheden anvist i medfør af  

 forsorgslovens § 279 og var gjort bekendt hermed før indflytningen, ikke var  

 et  

 lejemål i lejelovens forstand, hvorfor udsættelsesforretningen burde nyde  

 fremme. Samme år afsagde Østre  

 Landsret dom i en lignende sag (UfR 1959.945). Sagen drejede sig om en kvinde  

 der ikke kunne finde en lejlighed, hvorefter Svendborg Kommune henviste hende  

 til en husvildebolig.
Kvinden skrev ved henvisningen under på at den  

 nævnte  

 beboelse kun er overladt mig til midlertidigt brug, samt at jeg er pligtig  

 til  

 ( ) at svare den leje, som udvalget på kommunens vegne fastsætter ( ).  

 Endvidere erkender jeg at være pligtig til på udvalgets anfordring at  

 fraflytte  

 beboelsen. ( ). Ved retssagen påstod  

 Svendborg Kommune kvinden udsat af lejemålet hvilket hun havde afvist.
 Østre Landsrets dom lød  

 således:
 Idet indstævnte efter det  

 foreliggende har fået boligen anvist som husvild, og efter det sociale  

 udvalgs  

 skøn ikke mere opfylder betingelserne i § 279 i lov om offentlig forsorg, må  

 appellanten være berettiget til at fordre det etablerede forhold, der ikke  

 kan  

 anses omfattet af lejelovens regler, ophævet.
Da appellanten endvidere findes  

 berettiget til at kræve forholdet bragt til ophør ved en umiddelbar  

 fogedforretning,  

 vil appellantens påstand være at tage til følge.
 Ved lov nr. 169 af 31. maj  

 1961 blev bestemmelsen i § 279 flyttet til samme lovs § 127. Af  

 bemærkningerne  

 til denne bestemmelse (Folketingstidende 1960-61, Tillæg A, sp. 360) fremgår  

 det at § 127 svarer til den gældende lovs § 279.
 Ved bistandslovens indførelse  

 (lov nr. 333 af 19. juni 1974) blev bestemmelsen overført til bistandslovens  

 §  

 31. Denne bestemmelse var således:
   

  

 § 31.  

  

 Når en familie er husvild, er det sociale udvalg forpligtet  

 til at anvise familien husly mod betaling, der ikke må overstige hverken  

 lejeværdien af den beboelse, der anvises, eller den sædvanlige boligudgift på  

 stedet for en familie af denne størrelse.
 Stk. 2.  

  

 Betalingen inddrives efter de regler, der er nævnt i § 7,  

 stk. 2.
Stk.  

 3.  

  

 Det sociale  

 udvalgs afgørelser efter denne bestemmelse kan indbringes for amtsankenævnet,  

 men ikke for højere administrativ myndighed. Af forarbejderne til loven  

 fremgår at bestemmelsen i § 31 med redaktionelle ændringer svarer til § 127 i  

 lov om offentlig forsorg.
I 1989 blev der indsat et nyt  

 stk. 2 i bestemmelsen.
Det skete ved lov nr. 853 af 20. december 1989, og  

 bestemmelsen havde følgende ordlyd:
  

  

 Stk. 2.  

  

 Socialministeren kan fastsætte regler om betaling for  

 brugen af midlertidige opholdssteder, hvortil hjemløse anvises indkvartering,  

 og hvor det offentlige afholder udgifterne.
Lejelovgivningens regler finder  

 ikke anvendelse, jf. lejelovens § 2, stk.  

 1. Af forarbejderne til denne  

 bestemmelse (Folketingstidende 1989-90, Tillæg A, sp. 1034ff) fremgår  

 følgende:
  

  

 Almindelige bemærkninger Ud over forslaget om den  

 faste revalideringsydelse foreslås det at udbygge husvildebestemmelsen i § 31  

 med henblik på indførelse af mulighed for at fastsætte betaling for enlige  

 personers og flygtninges ophold i midlertidig indkvartering.
Bemærkninger til lovforslagets enkelte bestemmelser Forslaget giver mulighed for,  

 at der kan fastsættes betaling, når enlige indkvarteres midlertidigt, selv om  

 de ikke er omfattet af stk. 1, og for at der kan fastsættes betaling for  

 flygtninges ophold i midlertidig indkvartering, når udgifterne afholdes af  

 det  

 offentlige.
Det foreslås, at lejelovgivningens regler ikke skal finde  

 anvendelse i disse tilfælde.
Herved kan det undgås, at  

 midlertidigt indkvarterede personer i visse tilfælde får en utilsigtet  

 økonomisk  

 fordel.
Bestemmelsen får navnlig betydning i tilfælde, hvor den indkvarterede  

 modtager en kontanthjælpsydelse, der skal dække såvel udgifter til underhold  

 som til bolig, dvs. den foreslåede bruttorevalideringsydelse samt  

 unge-ydelsen  

 efter § 37, stk. 2, 2. pkt.
 Socialministeren fastsatte i  

 bekendtgørelse nr. 705 af 17. oktober 1990 betalingsregler.
Disse regler så  

 således ud:
   

  

 § 1.  

  

 Flygtninge og andre, der har ophold i Flygtningehjælpens  

 midlertidige indkvarteringer, betaler for opholdet pr. måned:
 Enlige med eller uden børn  

 1.200 kr.
 Par uden børn  

 2.200 kr.
 Par med et, to, eller tre børn  

 2.400 kr.
 Par med fire eller flere børn  

 2.600 kr.
 Stk. 2.  

  

 Den betalingssats, der er nævnt i stk. 1, nr. 1, gælder  

 også i andre tilfælde, hvor enlige indkvarteres midlertidigt, og hvor det  

 offentlige afholder udgifterne.
 I Bistandsloven med  

 kommentarer, 3. udgave (1994), s.  

 194f,  

 har Bo Antonsen, Grethe Buss og Anne Lind Madsen skrevet således vedrørende  

 lovens § 31, stk. 1 og 2, som de så ud på det tidspunkt:
  

  

 1) Forpligtelsen til at anvise  

 husly påhviler kommunalbestyrelsen uden hensyn til, hvad der er årsag til  

 ansøgerens trangssituation, og om behovet er selvforskyldt.
Til forpligtelsen  

 til at anvise husly er ikke i sig selv knyttet en pligt til at yde hjælp til  

 boligudgiften eller et krav om, at det anviste husly nødvendigvis skal være  

 en  

 lejlighed.
Afgørende for, om der skal ydes hjælp til dækning af  

 boligudgiften,  

 er, om betingelserne efter afsnit III er opfyldt.
Socialministeriet har  

 udtalt, at bestemmelsen ikke indeholder en forpligtelse for opholdskommunen  

 til at anvise en bolig, men alene til at sørge for husly til husvilde  

 familier,  

 en foranstaltning der må betragtes som en foreløbig ordning, indtil familien  

 har skaffet sig en egentlig bolig.
2)  

  

 Bestemmelsen [i stk. 2; min præcisering] er indsat ved lov nr.  

 853 af 20.12.1989. Den giver mulighed for at fastsætte betaling,  

  

 dels  

  

 når enlige indkvarteres  

 midlertidig, selv om de ikke er omfattet af stk. 1, og  

  

 dels  

  

 for flygtninges ophold i midlertidig indkvartering, når  

 udgifterne afholdes af det offentlige.
Lejelovgivningens regler finder ikke  

 anvendelse i disse tilfælde.
 Ved en lovændring i 1995 (lov  

 nr. 86 af 8. februar 1995) kom bistandslovens § 31, stk. 1, til også at gælde  

 for enlige.
 Af forarbejderne  

 (Folketingstidende 1994-95, Tillæg A, s. 112ff) til denne lovændring fremgår  

 følgende:
 Hovedelementerne i lovforslaget Lovforslaget indeholder  

 forslag om:
 En udvidelse af bestemmelsen  

 om kommunernes forpligtelse til at anvise husly til også at omfatte enlige.
1. Ændring af husvildebestemmelsen Det foreslås at udvide  

 kommunalbestyrelsens grundlæggende forpligtelse efter § 31 til at anvise  

 en familie husly mod betaling til også at omfatte enlige, der er husvilde.  

 Hidtil har § 31 kun nævnt en familie, hvilket i praksis har været forstået  

 som  

 mindst 2 personer.
Samtidig har en vis forpligtelse til at anvise husly til  

 enlige dog også kunnet udledes af § 1. Med den foreslåede ændring præciseres  

 kommunalbestyrelsens forpligtelse over for enlige.
 Kommunalbestyrelsen er  

 således forpligtet til, som efter den gældende bestemmelse, at skaffe en  

 efter omstændighederne bedst egnet bolig, ikke nødvendigvis en lejlighed.  

 Undtagelsesvis  

 kan der henvises til en § 105-institution som en rent foreløbig  

 foranstaltning.
 § 31 i bistandsloven så  

 herefter således ud:
   

  

 § 31.  

  

 Når en enlig eller en familie er husvild, er  

 kommunalbestyrelsen forpligtet til at anvise familien husly mod betaling, der  

 ikke må overstige hverken lejeværdien af den beboelse, der anvises, eller den  

 sædvanlige boligudgift på stedet for en enlig eller for en familie af denne  

 størrelse.
Stk. 2.  

  

 Socialministeren kan fastsætte regler om betaling for  

 brugen af midlertidige opholdssteder, hvortil hjemløse anvises indkvartering,  

 og hvor det offentlige afholder udgifterne.
Lejelovgivningens regler finder  

 ikke anvendelse, jf. lejelovens § 2, stk. 1.
 I vejledning nr. 44 af 31.  

 marts 1995 fremgår bl.a. følgende om § 31:
1. Husvildebestemmelsen i § 31 Det er en forudsætning, at de  

 boligløse i den akutte situation ikke selv har mulighed for at skaffe sig  

 indkvartering, og der kan ikke via § 31 skabes nogen varig løsning af deres  

 boligproblem. I medfør af § 31, stk. 2,  

 fastsatte Indenrigsministeren i bekendtgørelse nr. 885 af 21. november 1995  

 regler der alene gjaldt for midlertidig indkvartering i Flygtningehjælpens  

 indkvarteringer.
Vestre Landsret har i en  

 kendelse af 3. juni 1997 (gengivet i UfR 1997.1253) vurderet hvorvidt leje i  

 medfør af bistandslovens § 31 er omfattet af lejeloven i en  

 opsigelsessituation.  

 Sagen drejede sig om en flygtningefamilie som var indkvarteret midlertidigt i  

 en af Dansk Flygtningehjælps indkvarteringsboliger, og som afviste at flytte  

 i en af Flygtningehjælpen anvist permanent bolig.
Vestre Landsret kom frem  

 til  

 at familien ikke var beskyttet af lejelovens regler og derfor ikke kunne  

 modsætte  

 sig Dansk Flygtningehjælps krav om at familien skulle fraflytte den  

 midlertidige bolig når Flygtningehjælpen kunne anvise en anden, permanent,  

 bolig.
 Vestre Landsret begrundede  

 kendelsen således:
Bistandslovens § 31, stk. 1,  

 omhandler kommunalbestyrelsens pligt til at anvise en husvild familie husly  

 mod  

 betaling, medens bistandslovens § 31, stk. 2, 1. pkt., vedrører tilfælde,  

 hvor  

 hjemløse anvises midlertidig indkvartering, og hvor det offentlige afholder  

 udgifterne.
Ifølge den almindelige anvendte retlige definition af  

 leje som  

 brug mod vederlag er de brugsforhold, som etableres i medfør af  

 bistandslovens § 31, stk. 1, generelt omfattet af lejeloven, jf. lovens § 1.  

 Derimod er de brugsforhold, der etableres i medfør af bistandslovens § 31,  

 stk.  

 2, 1. pkt., som udgangspunkt ikke omfattet af lejeloven, da der er tale om  

 midlertidig indkvartering uden betaling.
Kun hvis der med hjemmel i § 31,  

 stk.  

 2, jf. herved bekendtgørelse nr. 885 af 21. november 1995, kræves betaling,  

 bliver også disse brugsforhold omfattet af den nævnte lejeretlige definition.
 I bistandslovens § 31, stk.  

 2, 2. pkt., er det fastsat, at lejelovgivningens regler ikke finder  

 anvendelse,  

 jf. lejelovens § 2, stk. 1. I forarbejderne til bistandslovens § 31,  

 stk.  

 2, (Folketingstidende 1989-90, tillæg A, sp. 1039 er det bl.a. anført:
Forslaget giver mulighed  

 for, at der kan fastsættes betaling, når enlige indkvarteres midlertidigt,  

 selv om de ikke er omfattet af stk. 1, og for at der kan fastsættes betaling  

 for flygtninges ophold i midlertidig indkvartering, når udgifterne afholdes  

 af det offentlige.
Det foreslås, at lejelovgivningens regler ikke skal finde  

 anvendelse i disse tilfælde. Landsretten finder efter  

 ordlyden og opbygningen af bistandslovens § 31 og forarbejderne til  

 bestemmelsens  

 stk. 2  henset til brugsforholdets karakter af midlertidig  

 indkvartering   

 ikke grundlag for at antage, at det alene har været tilsigtet at undtage  

 brugsforholdene fra lejelovgivningens betalingsregler, men at det derimod har  

 været tilsigtet, at disse midlertidige indkvarteringer, der som udgangspunkt  

 ikke er omfattet af lejeloven, heller ikke skal være omfattet af lejeloven,  

 når  

 der afkræves hjemløse betaling.
 I lov nr. 454 af 10. juni  

 1997 om social service (serviceloven) afløste § 66 bistandslovens § 31.  

 Servicelovens § 66 var formuleret således:
§ 66.  

  

 Kommunen anviser husly mod betaling, hvis en enlig eller en  

 familie er husvild.
Betalingen må ikke overstige lejeværdien af den beboelse,  

 der anvises, eller den sædvanlige boligudgift på stedet for en enlig eller  

 for  

 en familie af denne størrelse.
Stk. 2.  

  

 Indenrigsministeren kan fastsætte regler om betaling for  

 brugen af midlertidige opholdssteder, hvortil hjemløse anvises indkvartering,  

 og hvor det offentlige afholder udgifterne.
Lejelovgivningens regler finder  

 ikke anvendelse, jf. lejelovens § 2, stk.  

 1. Forarbejderne  

 (Folketingstidende 1996- 97, Tillæg A, s. 4975) indeholder følgende om  

 servicelovens  

 § 66:
 Bestemmelsen svarer med  

 redaktionelle ændringer til bistandslovens § 31, stk. 1.
 Kommunen er således fortsat  

 forpligtet til at skaffe familier og enlige, der har mistet en bolig, den  

 efter omstændighederne bedst egnede midlertidige indkvartering, ikke  

 nødvendigvis en lejlighed, men fx midlertidig indkvartering i hotel,  

 pensionat  

 eller  for enlige  et botilbud efter lovforslagets § 92. Det skal  

 understreges, at henvisning til et sådant botilbud kun bør anvendes som en  

 absolut nødløsning for en kortere periode, og at der hurtigst muligt bør  

 tilbydes anden form for indkvartering.
Bistandslovens § 31, stk. 2,  

 angår betaling for indkvartering i Flygtningehjælpens midlertidige boliger.
I  

 forslagets stk. 2 er bestemmelsen videreført, men med bemyndigelse til  

 indenrigsministeren til at fastsætte betalingsregler. På s.  

 43f  

 i Socialministeriets vejledning om  

 den sociale indsats for de mest udsatte voksne fremgår følgende om § 66, stk.  

 1  

 og 2:
 Bestemmelsen svarer til den  

 hidtidige i bistandslovens § 31, stk. 1, dog forudsættes der nu, at klage  

 over  

 kommunens afgørelse i medfør af bestemmelsen følger de almindelige  

 klageregler, og efter stk. 2 om indkvartering i Flygtningehjælpens  

 midlertidige  

 boliger er det nu indenrigsministeren og ikke socialministeren, der er  

 bemyndiget til at fastsætte betalingsregler.
 Kommunen er således fortsat  

 forpligtet til at skaffe familier og enlige, der har mistet en bolig, den  

 efter omstændighederne bedst egnede midlertidige indkvartering, ikke  

 nødvendigvis en lejlighed, men fx midlertidig indkvartering i hotel,  

 pensionat  

 eller  for enlige  et botilbud efter lovens § 94.
Det kan specielt fremhæves,  

 at begrebet husvild forudsætter, at det drejer sig om en person  

 eller en  

 familie, der har mistet sin hidtidige bolig og altså står helt uden tag over  

 hovedet.
Derfor falder fx studerende, der har brug for bolig i nærheden af  

 uddannelsesstedet, ikke ind under § 66.
 Bestemmelsen omfatter derimod  

 fx personer, hvis bolig er brændt eller på anden måde ødelagt, og personer,  

 der bliver sat ud af deres bolig pga. huslejerestance, ulovlig beboelse m.v.
 Det er en forudsætning, at de  

 boligløse i den akutte situation ikke selv har mulighed for at skaffe sig  

 indkvartering, og der kan ikke via bestemmelsen skabes nogen varig løsning af  

 deres boligproblem.
 Ved lov nr. 474 af 1. juli  

 1998 om integration af udlændinge i Danmark (integrationsloven) blev § 66,  

 stk. 2, ophævet.
Bestemmelsen blev flyttet til integrationslovens § 14 som er  

 formuleret således:
Kommunalbestyrelsen skal  

 inden 3 måneder, efter at ansvaret er overgået til kommunalbestyrelsen,  

 anvise  

 boliger til de flygtninge, som Udlændingestyrelsen har visiteret til  

 kommunen.  

 Indtil det er muligt at anvise en bolig, skal kommunalbestyrelsen anvise de  

 pågældende flygtninge et midlertidigt opholdssted.
Reglerne i lejeloven  

 finder ikke anvendelse i forbindelse med indkvartering på midlertidige  

 opholdssteder.
Stk. 2.  

  

 Indenrigsministeren fastsætter nærmere regler om betaling  

 for indkvartering på midlertidige opholdssteder og om inddrivelse  

 heraf. Af forarbejderne  

 (Folketingstidende 1997-98, Tillæg A, s.  

 1674f  

 )  

 til denne bestemmelse fremgår følgende:
Bestemmelsen fastslår, at  

 kommunalbestyrelsen inden tre måneder efter, at ansvaret er overgået til  

 kommunalbestyrelsen, skal anvise permanente boliger til de flygtninge, som  

 Udlændingestyrelsen har visiteret til den pågældende kommune.
Indtil det er  

 muligt at anvise en permanent bolig, skal kommunalbestyrelsen anvise de  

 pågældende flygtninge et midlertidigt opholdssted.
Bestemmelsen fastlægger  

 endvidere, at lejelovens regler ikke finder anvendelse i forbindelse med  

 indkvartering  

 på midlertidige opholdssteder.
Bestemmelsen i stk. 2  

 bemyndiger indenrigsministeren til at fastsætte nærmere regler om betaling  

 for  

 indkvartering på midlertidige opholdssteder og om inddrivelse heraf.
Der er i  

 hovedtræk tale om en videreførelse af § 66, stk. 2, i lov nr. 454 af 10. juni  

 1997 om social service, der ophæves ved denne lov. Konklusion På baggrund af denne  

 gennemgang af udviklingen i retsgrundlaget for husvildebestemmelsen må jeg  

 konkludere at det ved de 2 domme i 1959 fra henholdsvis Østre og Vestre  

 Landsret blev fastslået at anvisning af en husvildebolig efter den dagældende  

 bestemmelse i forsorgslovens § 279 ikke var et lejemål i lejelovens forstand.
 Der er ikke sket ændringer i  

 husvildebestemmelsen ved de senere overførelser af bestemmelsen til først  

 forsorgslovens § 127 og senere bistandslovens § 31. Jeg henviser i den  

 forbindelse til at der i forarbejderne til disse bestemmelser henvises til at  

 forsorgslovens § 127 svarer til forsorgslovens § 279, og at bistandslovens  

 § 31 svarer til forsorgslovens § 127.
Jeg mener ikke at indførelsen  

 af stk. 2 i bistandslovens § 31 i 1989 ændrer den retsstilling som blev  

 fastslået med de to landsretsdomme fra 1959, idet § 31, stk. 2, alene  

 vedrører  

 betalingsregler.
Jeg henviser her til den direkte ordlyd af § 31, stk. 2, og  

 forarbejderne til bestemmelsen hvoraf bl.a. fremgår følgende:
Forslaget giver mulighed  

 for, at der kan fastsættes betaling, når enlige indkvarteres midlertidigt,  

 selv om de ikke er omfattet af stk. 1, og for at der kan fastsættes betaling  

 for flygtninges ophold i midlertidig indkvartering, når udgifterne afholdes  

 af det offentlige.
Det foreslås, at lejelovgivningens regler ikke skal finde  

 anvendelse i disse tilfælde.
Herved kan det undgås, at  

 midlertidigt indkvarterede personer i visse tilfælde får en utilsigtet  

 økonomisk  

 fordel.
Bestemmelsen får navnlig betydning i tilfælde, hvor den indkvarterede  

 modtager en kontanthjælpsydelse, der skal dække såvel udgifter til underhold  

 som til bolig, dvs. den foreslåede bruttorevalideringsydelse samt  

 unge-ydelsen  

 efter § 37, stk. 2, 2. pkt. Den efterfølgende udmøntning  

 af stk. 2 i bekendtgørelse nr. 705/1990 bestod da også i fastsættelse af  

 betalingsregler for flygtninge og enlige.
 Der er ikke sket relevante  

 ændringer i husvildebestemmelsen ved overførelsen af bestemmelsen til først  

 servicelovens § 66, og senere ved overførelse af § 66, stk. 2, til  

 integrationslovens  

 § 14.
 På denne baggrund er jeg enig  

 med Lyngby-Taarbæk Kommune og Det Sociale Nævn for Københavns Amt i at  

 retsforholdet  

 ved anvisning af boliger efter servicelovens § 66 ikke er omfattet af  

 lejelovens  

 regler.
 Kendelsen fra Vestre Landsret  

 (UfR 1997.1253) der vedrørte spørgsmålet om udsættelse af en  

 flygtningefamilie,  

 kan ikke føre til andet resultat.
 De blev før De flyttede ind i  

 husvildeboligen, af kommunen informeret om at der var tale om et midlertidigt  

 indkvarteringssted, at De skulle flytte når Lyngby- Taarbæk Kommune tilbød  

 Dem  

 en anden bolig, at de almindelige regler om 3 boligtilbud derfor ikke var  

 gældende, og at lejelovens regler ikke gjaldt for husvildeboligen.
 Jeg har herefter ikke  

 grundlag for at kritisere Lyngby-Taarbæk Kommunes afgørelse om at De skulle  

 flytte ud af husvildeboligen som en konsekvens af at De havde afslået tilbud  

 om en permanent bolig.
 Jeg henviser endvidere til at  

 De  efter kommunens tilbud om permanent bolig  efter min  

 opfattelse ikke mere  

 var husvild i lovens forstand.
De giver i Deres klage til  

 mig udtryk for at De er utilfreds med at man hvis man har modtaget tilbud om  

 en  

 husvildebolig, skal tage imod kommunens første tilbud om en permanent bolig.  

 Personer  

 på den almene venteliste kan derimod sige nej tak til tre tilbud om boliger  

 før de slettes af ventelisten.
De mener at denne forskel er udtryk for en  

 uberettiget  

 forskelsbehandling.
At kommunen i forbindelse med  

 anvisning af en husvildebolig stiller som betingelse at man skal tage imod  

 kommunens første tilbud om en permanent bolig, skal formentlig ses i  

 sammenhæng  

 med at forpligtelsen til at stille husvildeboligen til rådighed hermed  

 ophører, og at kommunen har behov for at kunne råde over husvildeboligen til  

 anden side.
Da betingelsen således har et sagligt formål, har jeg ikke  

 grundlag  

 for at kritisere dette forhold.
