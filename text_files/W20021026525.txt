 Der blev  

 klaget over, at man ikke sikrede sig, at strålekanonen var indstillet  

 korrekt,  

 inden man iværksatte behandling.
Klage  

 over overdosering ved strålebehandling Nævnet fandt ikke grundlag for at kritisere de læger eller  

 sygeplejersker, som havde været involveret i behandlingen.
Det fremgår af en Kærneårsagsanalyse, udarbejdet den 21. maj  

 2001 efter hændelsen, at der den 6. oktober 2000 skete et nedbrud af  

 acceleratorrøret på apparat nr. 4. Røret blev udskiftet dagen efter, og en  

 fysiker foretog første kalibrering, men anvendte en forkert  

 kalibreringsfaktor.  

 Ved efterfølgende ugecheck, hvor der blev fundet en afvigende referenceværdi,  

 drog fysikeren den fejlagtige konklusion, at det var referenceværdien, der  

 ikke  

 var korrekt, hvorfor denne blev ændret.
Det efterfølgende ugecheck viste  

 herefter ikke afvigende værdier.
Ved patientdosimetri blev det konstateret,  

 at  

 dioden på apparat nr. 4 konsekvent viste for høj dosis, men der blev draget  

 den  

 konklusion, at dioden ikke var korrekt kalibreret, hvorfor den blev justeret.  

 Patienten havde derved fået en for høj stråledosis.
Nævnet oplyste, at størrelsen af overdoseringen skal ses i  

 lyset af, at der generelt accepteres en variation i dosis i såvel den knude,  

 som skal bestråles, som i det normale væv, der så vidt muligt skal beskyttes  

 mod stråler.
Det er ikke altid teknisk gennemførligt at gøre dette mere  

 nøjagtigt, selv om så lille variation som muligt tilstræbes i planlægningen  

 af  

 strålebehandlingen.
Denne almindeligt forekommende variation regnes normalt  

 ikke for at være et væsentligt problem i behandlingen af patienter.
Det fremgår af bekendtgørelse nr. 48 af 25. januar 1999, at  

 ansvaret for vurdering af stråleapparaters funktion påhviler den ansvarlige  

 fysiker.
Ifølge kerneårsagsanalysen har en cheffysiker det overordnede ansvar  

 for apparaturets funktionalitet, dosimetri og kvalitetssikring.
Cheffysikeren  

 har tillige ansvaret for vedligeholdelse af apparater og ansvar for  

 kontinuerlige kontrolmålinger.
Der er således ikke inddraget læger i de meget  

 omfattende målinger og sikkerhedstjek.
Det er derimod en læge, som varetager  

 det kliniske ansvar for anvendelse af strålebehandling og har ansvaret for  

 korrekte  

 vurderinger af, hvornår stråler skal bruges samt for at patienter løbende  

 vurderes i løbet af strålebehandling.
 Det var nævnets opfattelse, at det ikke var muligt for de  

 involverede læger og sygeplejersker i løbet af strålebehandlingen at opdage  

 overdoseringen med stråler af den størrelsesorden, som patienten fik.
