Klage  

 over seponering af digoxin og manglende tilkald af læge Nævnet fandt grundlag for kritik af den overlæge, som  

 den 16. juli 2002 ordinerede psykiatrisk tilsyn, idet det var nævnets  

 vurdering, at denne overlæge burde have foretaget en klinisk undersøgelse af  

 patienten, som omfattede hjerte-lungestetoskopi, herunder registrering af  

 hjerterytmen, og efterfølgende stillingtagen til supplerende kontrol-EKG,  

 idet  

 patienten havde en hurtig uregelmæssig hjerterytme, og netop var ophørt med  

 behandling med Digoxin.
Nævnet fandt ikke grundlag for kritik af den læge, der  

 den 14. juni 2002 besluttede, at patienten skulle ophøre med at tage Digoxin,  

 idet nævnet fandt, at det var i overensstemmelse med normen for almindelig  

 anerkendt faglig standard, at lægen vurderede, at patienten kunne lide af  

 Digoxin-forgiftning.
Nævnet kunne oplyse, at én af  

 bivirkningerne/forgiftningssymptomerne  

 ved Digoxin er diarré. Nævnet kunne videre oplyse, at Digoxinforgiftning er  

 en  

 potentiel livstruende tilstand, og det er derfor almindeligt at holde en  

 pause  

 med Digoxinbehandlingen ved mistanke om forgiftning.
Nævnet fandt endelig grundlag for kritik af den  

 sygeplejerske, som modtog patienten efter at hun havde været på besøg hos  

 familien den 20. juli 2002, idet nævnet fandt det tilstrækkeligt godtgjort,  

 at  

 patienten ved ankomsten til sygehuset den 20. juli 2002 fremstod alment  

 dårlig  

 med hjertegalop, åndenød og kvalme.
Det var således nævnets  

 vurdering, at  

 sygeplejersken burde have foranlediget, at der blev foretaget måling af  

 relevante basale observationer så som puls, blodtryk og respiration, ligesom  

 hun burde have foranlediget, at hun blev tilset af en læge.
Det var endvidere  

 nævnets opfattelse, at sygeplejeskers forpligtigelse til at udvise omhu og  

 samvittighedsfuldhed omfatter en pligt til at føre ordnede optegnelse om  

 patientens tilstand samt pleje- og observationsbehov, således at de  

 efterfølgende sygeplejesker kan udføre en forsvarlig sygepleje.
