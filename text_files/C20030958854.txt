Skrivelse om nye retningslinier for institutionernes  

 opgørelse og anvendelse af overskud fra salg af varer til de indsatte På given foranledning skal direktoratet hermed fastsætte  

 følgende retningslinier for institutionernes  

  

 opgørelse og anvendelse af overskud fra butiksdrift.
 Retningslinierne er alene gældende for de institutioner, der  

 forestår salg til de indsatte af genstande, der indkøbes ved institutionens  

 egen foranstaltning og sælges i en egentlig butiksordning.
 Retningslinierne gælder tillige i situationer, hvor der i  

 forbindelse med salg til de indsatte efter forudgående bestilling på  

 købeliste  

 opnås rabat ved fællesindkøb.
1. Kontering Indtægter og udgifter i forbindelse med salg af varer til de  

 indsatte skal indgå i institutionernes almindelige driftsregnskab.
Det følger  

 heraf, at diverse indtægter og udgifter skal konteres under de respektive  

 konti  

 i driftsregnskabet.
2. Opgørelse af årets overskud Uanset overnævnte konteringsforpligtelse skal der efter hvert  

 regnskabsårs afslutning foretages en særskilt opgørelse af butikkens overskud  

 for det pågældende år.
 Ved opgørelsen medregnes ikke udgifter til medhjælp eller til  

 afskrivning og forrentning af inventar mv.
 Butiksoverskuddet skal således alene udvise differencen mellem  

 det samlede indkøb og det samlede salg i regnskabsårets løb med forbehold for  

 forskydning i beholdning ved årets begyndelse og afslutning.
 Såfremt der er institutioner, hvor der i forbindelse med salg  

 til de indsatte efter bestillingsliste opnås rabat ved fællesindkøb, skal der  

 tilsvarende foretages en opgørelse af overskuddet.
 Direktoratet kan efter en konkret vurdering pålægge den enkelte  

 institution at indbetale en del af overskuddet til en af direktoratet  

 administreret fælles pulje, jf. nedenfor.
3. Dokumentation af overskud Institutionerne er senest 3 måneder efter et regnskabsårs  

 afslutning forpligtet til at udarbejde et internt regnskab, der dokumenterer,  

 hvordan overskuddet fremkommer i overensstemmelse med anvisningerne i punkt  

 2.
 Redegørelsen skal udleveres til repræsentanter for de indsatte  

 umiddelbart efter udarbejdelsen.
4. Disponering af overskud Det opgjorte overskud skal anvendes til formål, der ikke er  

 fastsat ved anden bestemmelse og som kommer de indsatte i almindelighed til  

 gode.
Dette skal ske i forbindelse med fritidsaktiviteter, underholdning,  

 udsmykning, forsorgsmæssig øjemed eller lignende.
 Overskuddet skal disponeres efter samråd med repræsentanter fra  

 de indsatte på baggrund af lokale retningslinier herfor.
5. Dokumentation for overskuddets disponering Overskuddets anvendelse skal dokumenteres i form af en årlig  

 opgørelse, der skal udarbejdes senest 3 måneder efter regnskabsårets  

 slutning.
 Opgørelsen skal redegøre for anvendelse af overskuddet i det  

 pågældende regnskabsår.
 Et eventuelt uforbrugt overskud skal fremgå af det pågældende  

 års interne regnskab for overskuddets dokumentation og overføres næste års  

 beholdning med angivelse heraf.
 Redegørelsen skal udleveres repræsentanter for de indsatte  

 umiddelbart efter udarbejdelsen.
6. Direktoratets pulje til velfærdsfremmende  

 foranstaltninger Som angivet i afsnit 2 kan direktoratet efter en konkret  

 vurdering pålægge den enkelte institution at aflægge en del af overskuddet  

 til  

 en af direktoratet administreret fælles pulje.
 Formålet med puljen er at fordele midler til velfærdsfremmende  

 foranstaltninger for indsatte i kriminalforsorgens institutioner.
Ophævelse af tidligere  

 regler Ved nærværende skrivelse ophæves direktoratets  

 cirkulæreskrivelser af 14. maj 1968 om anstalternes butikskonto samt  

 direktoratets skrivelse af 19. januar 1996 (fejlagtigt dateret 19. januar  

 1995)  

 for så vidt angår ændringen vedrørende velfærdsfremmende foranstaltninger til  

 de indsatte.
