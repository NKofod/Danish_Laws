Bekendtgørelse om uddannelsen til  

 struktør og brolægger I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence inden  

 for et af følgende specialer:
 1)	Anlægsstruktør.
 2)	Bygningsstruktør.
 3)	Brolægger.
 Stk. 2. Speciale vælges ved indgåelse af  

 uddannelsesaftale.
Uddannelsens mål § 2. Den uddannede anlægsstruktør,  

 bygningsstruktør eller brolægger kan løse almindeligt  

 forekommende entreprenøropgaver og kan selvstændigt og på  

 avanceret niveau udføre alle arbejdsprocesser, der forekommer inden  

 for det valgte speciale, henholdsvis anlægsteknisk, bygningsteknisk  

 eller brolægningsteknisk, under iagttagelse af gældende  

 miljø- og sikkerhedsbestemmelser.
Den uddannede kan på avanceret  

 niveau selvstændigt planlægge, tilrettelægge og  

 udføre arbejdet fagligt og økonomisk hensigtsmæssigt  

 under hensyn til gældende praksis, standarder, love og  

 bestemmelser.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Bygge og anlæg, jf. § 14,  

 stk. 2, i lov om erhvervsuddannelser.
 Stk. 2. Det faglige udvalg for uddannelsen er  

 Entreprenørbranchens Fællesudvalg.
§ 4. Uddannelsen varer mindst 3 år og 5  

 måneder og højst 3 år og 11
måneder og afsluttes med svendeprøven i sidste  

 skoleperiode.
Den afsluttende skoleperiode placeres i første eller  

 tredje kvartal.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 35 ugers obligatorisk skoleundervisning for struktører og 30 ugers  

 obligatorisk skoleundervisning for brolæggere.
Eleven kan indlede  

 uddannelsen på skole med et grundforløb eller i en  

 praktikvirksomhed.
Stk. 3. Den obligatoriske undervisning i hovedforløbet  

 er opbygget af skoleperioder på henholdsvis 10, 10, 8 og 5 uger for  

 struktører og 10, 10, 4 og 5 uger for brolæggere og omfatter  

 grundfag, områdefag, bundne specialefag og valgfag.
Undervisningen  

 omfatter desuden valgfri specialefag, 2 uger for struktører og 1 uge  

 for brolæggere, der kan ligge i tilknytning til skoleperioderne eller  

 på et andet tidspunkt under hovedforløbet.
 Stk. 4. Hovedforløbet kan suppleres med valgfri  

 undervisning (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-4 fraviges  

 ved voksenuddannelsesforløb, jf. § 6.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 9.
 Stk. 2. Under tilsvarende forudsætninger kan elever, der  

 har gennemført et grundforløb inden for den  

 fællesindgang, der er nævnt i stk. 1, med fælles  

 områdefag og med de områdefag, der er særlige for  

 træfagenes byggeuddannelse, begynde på skoleundervisningen i  

 hovedforløbet i specialet bygningsstruktør, såfremt  

 eleven gennemfører et supplerende kursus på 2 uger, jf.  

 erhvervsuddannelseslovens § 16.
Voksenuddannelsesforløb § 6. For personer, der er fyldt 25 år, og  

 som har relevant erhvervserfaring, kan skolen i samråd med det faglige  

 udvalg tilbyde et særligt tilrettelagt forløb bestående af  

 praktik og et særligt tilrettelagt skoleforløb.
§ 7. Det i § 6 nævnte  

 forløb kan indledes med et supplerende kursus efter  

 erhvervsuddannelseslovens § 16 på indtil 20 uger, der har til  

 formål, at eleven på grundlag af forudgående uddannelse og  

 relevant erhvervserfaring opnår kvalifikationer mindst svarende til  

 grundforløbet.
Skolen kan i forbindelse hermed foretage afklaring af  

 elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb  

 på indtil 2 uger, jf. hovedbekendtgørelsens § 20,  

 stk. 2. Suppleringskurset og afklaringen kan gennemføres uden  

 uddannelsesaftale.
Fritagelse for dele af uddannelsen § 8. Elever kan fritages for dele af uddannelsen  

 på baggrund af relevant uddannelse eller beskæftigelse efter  

 anvisningerne i vejledningen til bekendtgørelsen.
 Stk. 2. Elever kan i øvrigt fritages for dele af  

 uddannelsen, jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser m.v. (meritbekendtgørelsen).
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
 1)	Byggeteknik 1, begynderniveau, 1,5 uge.
Målet er, at eleven a)	kan udføre mindre forskallingsopgaver ved anvendelse af
forskellige forskallingsmetoder, b)	kan udføre mindre armerings- og betonopgaver, og c)	kan vælge værktøj, materialer og materiel ved  

 udførelsen af mindre arbejdsopgaver inden for området.
 2)	Kloakering 1, begynderniveau, 1,5 uge.
Målet er, at eleven a)	har grundlæggende viden om kloakeringsarbejder, b)	kan udføre mindre kloakeringsopgaver, herunder udføre  

 overgangssamlinger og sætning af nedgangsbrønde og  

 nedløbsbrønde, c)	har viden om metoder til undersøgelse og inspektion af  

 eksisterende ledninger og brønde, og d)	har viden om graveprofiler, sikring af eksisterede ledninger,  

 tilfyldning, komprimering og komprimeringskontrol ved lægning af  

 ledninger og sætning af brønde.
 3)	Vej, anlæg og belægning 1, begynderniveau, 1,5  

 uge.
 Målet er, at eleven kan deltage i udførelse af det  

 praktiske arbejde ved mindre vej- og anlægsarbejder, byggemodning og  

 ledningsarbejder, samt i udførelse af jordarbejde og etablering af  

 byggepladsveje og i udførelse af beton- og  

 naturstensbelægninger.
 4)	Mindre entreprenørmaskiner, begynderniveau, 0,5  

 uge.
 Målet er, at eleven kan udføre arbejdsopgaver, hvortil  

 der kræves brug af mindre entreprenørmaskiner, som fx minigrave-  

 og minilæssemaskiner.
 Stk. 2. Der gives en samlet karakter for fagene i stk. 1.  

 Karakteren betegnes struktør- og brolægningsteknik.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Arbejdsmiljø, 2,0 uger.
 2)	Dansk, niveau F, 2,0 uger.
 3)	Fysik, niveau F, 2,0 uger.
 4)	Informationsteknologi, niveau F, 1,0 uge.
 5)	Matematik, niveau F, 1,0 uge.
 6)	Materialeforståelse, 0,5 uge.
 7)	Produktudvikling, produktion og service, 2,0 uger for  

 struktører og 1,5 uge for brolæggere.
 8)	Stil, form og farve, 1,0 uge.
Stk. 2. De i stk. 1, nr. 4, 5 og 8, nævnte grundfag  

 påbegyndes i grundforløbet § 11. Undervisningen i hovedforløbet  

 omfatter følgende fælles områdefag:
 1)	Afsætning og nivellering, rutineniveau, 0,5 uge.  

 Der gives karakter godkendt/ikke godkendt i faget.
Målet er, at eleven a)	kan benytte sig af almindelige nivelleringsinstrumenter til brug for  

 afsætning, b)	kan foretage afsætning og nivellering ud fra tegninger samt  

 føre målebog, og c)	kan bearbejde målebogsnotater efter endt nivellering og  

 afsætning.
 2)	Kloakering 2, rutineniveau, 3,0 uger.
Målet er, at eleven a)	har viden om kloaksystemer, projektering og  

 lægningsbestemmelser, samt afløbsmaterialer og  

 samlingsmetoder, b)	har viden om den praktiske udførelse af kloakeringsopgaver,  

 der svarer til kravene om uddannelse af udførende medarbejdere i  

 henhold til gældende bekendtgørelse om kloakmestervirksomhed,  

 og c)	kan udføre drænings- og kloakeringsarbejde ved  

 byggemodning, huskloakering og ledningsrenovering i henhold til  

 gældende love, normer og standarder.
 3)	Tegning, rutineniveau, 1,0 uge.
Målet er, at eleven a)	kan arbejde ud fra tegninger og beskrivelser samt udarbejde  

 almindeligt forekommende arbejdstegninger, b)	har kendskab til bygge- og anlægstegninger, normer, standarder  

 og anvisninger, og c)	har sans for og evne til kritisk vurdering af visuelle  

 indtryk.
 4)	Vej, anlæg og belægning 2,  

 rutineniveau, 1,0 uge.
Målet er, at eleven a)	har viden om jordarter og principperne for opbygning af vejkasser og  

 efter tegning kan udføre opbygning af vejkasser, samt udføre  

 afvanding og belægning, b)	kan udføre belægningsarbejde med  

 betonbelægningssten, asfalt og fliser ved brug af både manuelle  

 og tekniske hjælpemidler, c)	kan overholde gældende sikkerhedsforanstaltninger ved  

 udførelse af anlægsopgaver og d)	har kendskab til spunsning og afstivning ved  

 anlægsarbejde.
 Stk. 2. Undervisningen i hovedforløbet omfatter  

 herudover følgende områdefag for struktører:
 1)	Byggeteknik 2, rutineniveau, 1,0 uge.
Målet er, at eleven a)	kan udføre forskallings- og armeringsopgaver efter tegninger  

 og beskrivelser, herunder udsparinger, samt foretage udstøbning og  

 vibrering af beton, b)	kan vurdere behovet for helårsforanstaltninger samt  

 udføre overflade- og efterbehandling og vedligeholdelse af  

 udstøbte betonkonstruktioner, c)	kan udføre støbe- og renoveringsopgaver og i  

 tilknytning hertil udføre modtagekontrol af materialer samt  

 foreskreven kvalitetskontrol, d)	har viden om materialetyper, der anvendes ved montageopgaver og kan  

 medvirke ved montage af præfabrikerede elementer, e)	har viden om arbejdsmetoder indenfor fagene murer, tømrer og  

 maler som er relateret til struktøruddannelsen, og f)	kan arbejde med stillads til eget brug.
2)	Montage og tildannelse, rutineniveau, 0,5 uge.
Der  

 gives karakter godkendt/ikke godkendt i faget.
Målet er, at eleven a)	på grundlag af arbejdstegninger kan indgå i  

 udførelsen af almindeligt forekommende opgaver ved montage af  

 bygningselementer (bygningsstruktør) eller større  

 rørlægning som fx hovedkloakledninger, herunder anhugning  

 (anlægsstruktør), og b)	kan forstå og anvende sikkerhedsforskrifter ved  

 monteringsarbejdet, herunder kommunikationsregler ved løft med  

 kran.
 § 12. Til specialet  

 anlægsstruktør er knyttet følgende bundne  

 specialefag:
 1)	Anlægsteknik, avanceret niveau, 9,0 uger.
Målet er, at eleven a)	kan planlægge og foretage opmåling og afsætning i  

 terræn, b)	kan udføre forekommende kloakerings-, lednings-, vej-,  

 anlægs- og belægningsarbejder samt udføre  

 vedligeholdelses- og reparationsarbejder af samme anlæg, c)	kan udføre kloakeringsopgaver i henhold til love,  

 bekendtgørelser og sikkerhedsforskrifter, herunder udgravning,  

 lægning af gængse rørtyper og sætning af  

 nedløbs- og gennemløbsbrønde svarende til  

 kloakmesterprøvens praktiske del, d)	kan udføre afrømning, udgravning og vejkasseopbygning  

 i henhold til gældende regler og standarder, e)	kan udføre vej- og terrænbefæstelse med  

 betonkantsten, fliser og belægningssten, f)	kan udføre opmåling, tilpasning og skæring af  

 materialerne, og g)	kan udføre modtagekontrol og foreskreven  

 kvalitetskontrol.
 § 13. Til specialet bygningsstruktør  

 er knyttet følgende bundne specialefag:
 1)	Bygningsteknik, avanceret niveau, 9,0 uger.
Målet er, at eleven a)	kan udføre forskallings- og armeringsopgaver, herunder  

 udsparinger efter tegninger og beskrivelser, samt foretage udstøbning  

 og vibrering af alle betontyper, b)	har viden om hærdningsprocesser og kan vurdere behovet for  

 helårsforanstaltninger samt kan udføre overflade- og  

 efterbehandling af betonoverflader, c)	kan udføre alle former for støbe- og  

 renoveringsopgaver og i tilknytning hertil modtagekontrol af materialer samt  

 foreskreven kvalitetskontrol, d)	har kendskab til materialer og udstyr, der anvendes ved  

 montageopgaver og kan medvirke ved montage af præfabrikerede elementer  

 i beton, stål, aluminium, glas m.v., og e)	kan arbejde med stillads til eget brug i henhold til gældende  

 regler, herunder anvende og opstille facadestilladser og svært  

 stålrørsstillads af klasserne 1-6 i den højde,  

 brugsanvisningen angiver, og opstille stilladser, der indeholder  

 portåbninger, portalrammer, gitterdragere, ind- og udvendige  

 hjørner, udkragninger, net, hejs og affaldsskakt.
 § 14. Til specialet brolægger er  

 tilknyttet følgende bundne specialefag:
 1)	Brolægning, avanceret niveau, 7,5 uge.
Målet er, at eleven a)	kan planlægge og foretage opmåling og afsætning i  

 terræn, b)	kan udføre forekommende brolægningsarbejder og  

 terrænbefæstelser i granit, natursten og beton i overensstemmelse  

 med gældende standarder, c)	kan udføre kørebanebrolægning,  

 chaussébrolægning, knolde- og pikstensbrolægning, flise-  

 og klinkebelægning, samt kantstenssætning i lige flugter og  

 kurver, d)	kan udføre opbygning af bærelag, underlagsafretning og  

 tilfyldning, e)	kan udføre opmåling, tilpasning, tilhugning og  

 skæring af betonsten, natursten og klinker, f)	kan udføre opbygning af støttemure og trapper i  

 terræn, og g)	kan udføre modtagekontrol og foreskreven  

 kvalitetskontrol.
 § 15. Undervisningen i hovedforløbet  

 omfatter desuden valgfri specialefag, der har følgende overordnede  

 mål og rammer:
 1)	Målet er, at eleven har færdigheder i en særlig  

 faglig disciplin i tilknytning til uddannelsens obligatoriske fag eller  

 særligt vidtgående kvalifikationer på et af uddannelsens  

 fagområder.
 2)	Valgfri specialefag varer 2 uger for specialerne  

 anlægsstruktør og bygningsstruktør og 1 uge for specialet  

 brolægger.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 16. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer 5,5 uger for specialerne  

 anlægsstruktør og bygningsstruktør og 5,0 uger for  

 specialet brolægger.
Praktikuddannelsen § 17. Praktikuddannelsen skal give eleven praktisk  

 oplæring inden for anlægsstruktørens,  

 bygningsstruktørens eller brolæggerens arbejdsområder.  

 Eleven skal beskæftiges med de i området forekommende  

 arbejdsopgaver, -metoder og  discipliner, værktøjer og maskiner,  

 således at praktikuddannelsen sammen med skoleundervisningen  

 fører til, at eleven kan nå uddannelsens mål og efter endt  

 uddannelse kan påtage sig at udføre arbejde i overensstemmelse  

 med områdets praksis og de gældende normer og standarder.
 Stk.2. Praktikuddannelsen i specialerne skal indeholde  

 følgende arbejdsområder og funktioner:
 1)	I specialet anlægsstruktør skal eleven  

 beskæftiges med afsætning og fundering, vejkasseopbygning,  

 herunder regulering og komprimering af underlag, med almindeligt forekommende  

 belægningsarbejde, med dræning og lægning af kloak og  

 sætning af brønde samt med reparations- og  

 vedligeholdelsesopgaver.
 2)	I specialet bygningsstruktør skal eleven beskæftiges  

 med afsætning og fundering, forskalling og armering, betonarbejde,  

 herunder støbning, vibrering, komprimering og efterbehandling, med  

 montage og aptering samt renovering, reparations- og  

 vedligeholdelsesopgaver.
 3)	I specialet brolægger skal eleven beskæftiges med  

 brolægningsopgaver, herunder afsætning, granitarbejder,  

 kantstenssætning, belægning med fliser, tilhugning, skæring  

 og tilpasning samt underlagsregulering, reparations- og  

 vedligeholdelsesopgaver.
Stk. 3. Uddannelsen i praktikvirksomheden tilrettelægges  

 således, at eleven beskæftiges ved arbejdsopgaver af stigende  

 sværhedsgrad og med stigende grad af selvstændighed.
Eleven  

 beskæftiges og oplæres fortrinsvis med de arbejdsdiscipliner, der  

 er gennemgået i den eller de forudgående skoleperioder.
Eleven  

 skal i praktikperioden have adgang til de i faget anvendte normer,  

 anvisninger, arbejdsbøger og faglitteratur.
 Uddannelsesbog m.v.
 § 18. De skolevejledninger, som skolen skal  

 udstede efter de enkelte skoleperioder, og de praktikerklæringer, som  

 virksomheden skal udstede efter de enkelte praktikperioder, skal indgå  

 i elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 19. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. Karakteren ved svendeprøven udtrykkes ved en af  

 de betegnelser uden tal, som er angivet i nedenstående skala:
1) Under 6 Ikke bestået.
2) 6-8,9 Bestået.
3) 9-9,9 Antaget med Ros.
4) 10-10,9 Antaget med Bronzemedalje.
5) 11-13 Antaget med Sølvmedalje.
Skolens bedømmelse § 20. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved overgang fra grundforløb til  

 hovedforløb og i hovedforløbets tre første skoleperioder  

 udfører eleven en praktisk opgave med dokumentation over opgavens  

 grundbegreber, dimensionering og lovmæssige krav.
Opgaven stilles af  

 skolen inden for skoleperiodens område- og specialefag efter denne  

 bekendtgørelse.
Elevens øvrige fag kan indgå.
En  

 repræsentant for det lokale uddannelsesudvalg gennemgår den  

 udførte opgave sammen med læreren og eleven.
Gennemgangen  

 indgår i lærerens endelige bedømmelse, der som led i den  

 løbende bedømmelse indgår i grundlaget for udstedelse af  

 skolevejledning, jf. grundforløbsbevis eller skolebevis.
Stk. 4. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren, ellers er det en  

 standpunktskarakter.
§ 21. Skolen afholder særskilt  

 eksamen i områdefaget Kloakering i hovedforløbets 2.  

 skoleperiode.
Denne eksamen er en praktisk prøve, der modsvarer  

 myndighedskravene til uddannelse af udførende medarbejdere efter  

 reglerne om kloakmestervirksomhed.
Denne prøve skal være  

 bestået, før eleven kan deltage i den afsluttende eksamen, jf.  

 § 22.
 Afsluttende prøver (eksamen) m.v.
§ 22. Den afsluttende eksamen, der samtidig  

 udgør en svendeprøve, finder sted i sidste skoleperiode.  

 Bekendtgørelse om eksamensordning ved erhvervsskolerne m.v. finder  

 anvendelse.
Eksamen består af en skriftlig prøve og en praktisk  

 prøve i område- og specialefag, i specialet  

 anlægsstruktør aflægges yderligere den praktiske del af  

 kloakmesterprøven.
Stk. 2. Opgaverne stilles af skolen efter samråd med det  

 faglige udvalg.
Elever, der ønsker det, kan få opgaverne  

 læst op.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
§ 23. Den skriftlige prøve varer 8  

 klokketimer.
Alle hjælpemidler må anvendes.
Stk. 2. I specialet anlægsstruktør varer den  

 praktiske prøve 24 klokketimer og kloakmesterprøvens praktiske  

 del 8 klokketimer.
I specialet bygningsstruktør varer den praktiske  

 prøve 40 klokketimer.
I specialet brolægger varer den praktiske  

 prøve 16 klokketimer § 24. Der gives en karakter for hver prøve.  

 Ved bedømmelse af den praktiske prøve lægges vægt  

 på målfasthed, præcision og helhedsindtryk.
 Stk. 2. Der beregnes et vægtet gennemsnit af  

 prøverne således:
 1)	I specialet anlægsstruktør indgår karakteren for  

 den skriftlige prøve med 1/4 og karakteren for hver af de praktiske  

 prøver med 3/8.
 2)	I specialet bygningsstruktør indgår karakteren for den  

 skriftlige prøve med 1/4 og karakteren for den praktiske prøve  

 med 3/4.
 3)	I specialet brolægger indgår karakteren for den  

 skriftlige prøve med 1/6 og karakteren for den praktiske prøve  

 med 5/6.
 Stk. 3. Eleven har bestået, hvis både det  

 vægtede gennemsnit og karakteren for den praktiske prøve er  

 mindst 6. For elever i specialet  

 anlægsstruktør skal også karakteren for hver enkelt af de  

 praktiske prøver være mindst 6.
Sygeeksamen og ny eksamen (eller prøve) § 25. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne m.v.
 Stk. 2. Hvis der er flere delprøver i et fag,  

 aflægges der kun ny prøve i de delprøver, der ikke er  

 bestået.
Skolebevis og afsluttende praktikerklæring § 26. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, og eleven har bestået den  

 prøve, der er nævnt i § 21, og den afsluttende eksamen  

 (svendeprøven), jf. § 24, stk. 3.
 § 27. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
 Uddannelsesbevis.
 § 28. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte  

 speciale, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 26, og afsluttende  

 praktikerklæring(er) for praktikuddannelsen er udstedt, jf.  

 § 27.
Kapitel 5 Ikrafttrædelses- og overgangsbestemmelser § 29. Bekendtgørelsen træder i kraft  

 den 11. januar 2001 med virkning fra den 1. januar 2001.
 Stk. 2. Samtidig ophæves bekendtgørelse nr. 216  

 af 7. april 1998 om uddannelsen til struktør og brolægger.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der er begyndt  

 på 3. skoleperiode  den 1. januar 2001.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
