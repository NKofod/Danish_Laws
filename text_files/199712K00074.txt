Nr LSF 74 Forslag til Lov om ændring af lov om folkehøjskoler, efterskoler,  

 husholdningsskoler og håndarbejdsskoler (Visse tilskud og kommunal elevstøtte  

 på kurser på ungdomshøjskoler) Fremsat af undervisningsministeren (Ole Vig Jensen) den 14. november 1997 Vedtaget ved tredjebehandling den 19. december 1997 Lov nr. 1116 af 29/12/1997 § 1 I lov om folkehøjskoler, efterskoler, husholdningsskoler og  

 håndarbejdsskoler, jf. lovbekendtgørelse nr. 569 af 20. juni 1996, foretages  

 følgende ændringer:
 1. § 28 og overskriften hertil affattes således:
»Tilskud til efteruddannelse og forsøgs- og udviklingsarbejde § 28. Staten kan yde tilskud til kurser til efteruddannelse af  

 forstandere, viceforstandere og lærere.
Staten kan yde tilskud til skolens  

 merudgifter til løn under tjenestefrihed til efteruddannelse af forstander,  

 viceforstander og lærere.
 Stk. 2. Staten kan yde tilskud til forsøgs- og udviklingsarbejde  

 inden for lovens område, jf. § 9.
 Stk. 3. Undervisningsministeren kan bemyndige skoleforeninger, der  

 virker inden for lovens område, til at fordele og administrere tilskuddene.
Stk. 4 . Undervisningsministeren kan fastsætte nærmere regler om  

 ydelse af tilskud efter stk. 1 og 2, om regnskabsaflæggelse og revision m.v.  

 samt om administrationen af ordningen, herunder om udbetaling af forskud og  

 opsparing af ikke forbrugte beløb til brug i følgende finansår.« 2. § 29 og overskriften hertil ophæves.
 3. § 40 a, 3. pkt., affattes således:
»Undervisningsministeren kan fastsætte nærmere regler om fordelingen  

 til skolerne, herunder om udbetaling af forskud, og om opsparing på skolerne  

 af ikke forbrugte beløb til brug på efterfølgende kurser og i efterfølgende  

 finansår.« 4. § 42, stk. 1 og 2, affattes således:
»Den kommune, hvor eleven er tilmeldt folkeregistret ved kursets  

 begyndelse, yder elevstøtte til nedsættelse af elevbetalingen til elever  

 uanset alder på efterskoler og til elever på husholdningsskoler og  

 håndarbejdsskoler, der ikke er fyldt 18 år ved kursets begyndelse.
Er eleven  

 ikke tilmeldt et folkeregister ved kursets begyndelse, ydes støtten af den  

 kommune, hvor eleven er eller bliver tilmeldt, når eleven begynder på kurset.  

 Støtten ydes til elever, der opfylder betingelserne for at få statslig  

 elevstøtte, jf. §§ 37 og 38.
Stk. 2. Den kommune, der er nævnt i stk. 1, yder støtte til  

 nedsættelse af elevbetalingen til elever på ungdomshøjskoler, der ikke er  

 fyldt 18 år ved kursets begyndelse.
Eleven skal opfylde de betingelser, der  

 gælder for statslig elevstøtte på kurser på efterskoler, husholdningsskoler  

 og håndarbejdsskoler, jf. §§ 37 og 38.« 5. I § 42, stk. 4, indsættes efter »beregning«:  

 »og udbetaling«.
§ 2 Loven træder i kraft den 1. januar 1998.
Oprindeligt fremsat forslag § 1 I lov om folkehøjskoler, efterskoler, husholdningsskoler og  

 håndarbejdsskoler, jf. lovbekendtgørelse nr. 569 af 20. juni 1996, foretages  

 følgende ændringer:
 1. § 28 og overskriften hertil affattes således:
»Tilskud til efteruddannelse og forsøgs- og udviklingsarbejde § 28. Staten kan yde tilskud til kurser til efteruddannelse af  

 forstandere, viceforstandere og lærere.
Staten kan yde tilskud til skolens  

 merudgifter til løn under tjenestefrihed til efteruddannelse af forstander,  

 viceforstander og lærere.
 Stk. 2. Staten kan yde tilskud til forsøgs- og udviklingsarbejde  

 inden for lovens område, jf. § 9.
 Stk. 3. Undervisningsministeren kan bemyndige skoleforeninger, der  

 virker inden for lovens område, til at fordele og administrere tilskuddene.
 Stk. 4 . Undervisningsministeren kan fastsætte nærmere regler om  

 ydelse af tilskud efter stk. 1 og 2, om regnskabsaflæggelse og revision m.v.  

 samt om administrationen af ordningen, herunder om udbetaling af forskud og  

 opsparing af ikke forbrugte beløb til brug i følgende finansår.«.
 2. § 29 og overskriften hertil ophæves.
 3. § 40 a, 3. pkt. , affattes således:
 »Undervisningsministeren kan fastsætte nærmere regler om fordelingen  

 til skolerne, herunder om udbetaling af forskud, og om opsparing på skolerne  

 af ikke forbrugte beløb til brug på efterfølgende kurser og i efterfølgende  

 finansår.«.
 4. § 42, stk. 1 og 2, affattes således:
»Den kommune, hvor eleven er tilmeldt folkeregistret ved kursets  

 begyndelse, yder elevstøtte til nedsættelse af elevbetalingen til elever  

 uanset alder på efterskoler og til elever på husholdningsskoler og  

 håndarbejdsskoler, der ikke er fyldt 18 år ved kursets begyndelse.
Er eleven  

 ikke tilmeldt et folkeregister ved kursets begyndelse, ydes støtten af den  

 kommune, hvor eleven er eller bliver tilmeldt, når eleven begynder på kurset.  

 Støtten ydes til elever, der opfylder betingelserne for at få statslig  

 elevstøtte, jf. §§ 37 og 38.
Stk. 2. Den kommune, der er nævnt i stk. 1, yder støtte til  

 nedsættelse af elevbetalingen til elever på ungdomshøjskoler, der ikke er  

 fyldt 18 år ved kursets begyndelse.
Eleven skal opfylde de betingelser, der  

 gælder for statslig elevstøtte på kurser på efterskoler, husholdningsskoler  

 og håndarbejdsskoler, jf. §§ 37 og 38.«.
 5. I § 42, stk. 4, indsættes efter »beregning«:  

 »og udbetaling«.
§ 2 Loven træder i kraft den 1. januar 1998.
Bemærkninger til lovforslaget Almindelige bemærkninger Baggrunden for lovforslaget I henhold til L 504 af 12. juni 1996 om ændring af lov om folkehøjskoler,  

 efterskoler, husholdningsskoler og håndarbejdsskoler blev den statslige  

 elevstøtte til nedsættelse af elevbetalingen ved folkehøjskoler, herunder  

 ungdomshøjskoler, omlagt til driftstilskud. (Folketingstidende 1995-96. FF  

 sp. 4452, 4719, 7092, 7384, Till.
A sp. 4383, Till.
B sp. 1042, 1107, Till.
C  

 sp. 800). Den obligatoriske kommunale elevstøtte til elever på  

 ungdomshøjskoler bortfaldt ved omlægningen af den statslige elevstøtte.
Elever ved ungdomshøjskoler, der ikke er fyldt 18 år ved kursets  

 begyndelse, har til og med skoleåret 1996/97 fået obligatorisk kommunal  

 elevstøtte til nedsættelse af elevbetalingen på lige fod med elever i samme  

 aldersgruppe ved efterskoler, husholdningsskoler og håndarbejdsskoler.
Ved  

 lovændringen blev elever på ungdomshøjskoler ligestillet med elever på  

 folkehøjskolerne.
De fleste af ungdomshøjskolernes elever er under 18 år ved kursusstart.  

 Som følge af denne elevstøttes bortfald er udgifterne for disse elever til  

 højskoleopholdet steget.
I 1997 udgjorde den kommunale elevstøtte 273 kr. pr.  

 uge.
For et kursus på 35 uger vil det svare til en stigning i udgifterne på  

 9.555 kr. for en elev.
Dette har medført den uddannelsespolitiske konsekvens, at  

 ungdomshøjskolerne er blevet bragt i en konkurrencemæssigt vanskelig  

 situation i forhold til efterskolerne, idet disse udbyder kurser, der bl.a.  

 retter sig mod samme målgruppe, og som indholdsmæssigt tager udgangspunkt i  

 folkeoplysningen ligesom ungdomshøjskolerne.
Der er opstået en  

 uhensigtsmæssig forskelsbehandling af elever på under 18 år på  

 ungdomshøjskoler og tilsvarende elever på efterskoler, husholdningsskoler og  

 håndarbejdsskoler, og den forhøjede egenbetaling kan give en uheldig  

 polarisering af elevgruppen.
Lovforslagets indhold Efter forslaget får elever på ungdomshøjskoler, der ikke er fyldt 18 år  

 ved kursets begyndelse, ret til obligatorisk kommunal elevstøtte til  

 nedsættelse af elevbetalingen på lige fod med elever i samme aldersgruppe ved  

 efterskoler, husholdningsskoler og håndarbejdsskoler.
For at opnå den  

 kommunale støtte skal eleverne opfylde samme betingelser, som elever på  

 efterskoler, husholdningsskoler og håndarbejdsskoler skal opfylde for at opnå  

 statslig elevstøtte, og som også er en betingelse for, at disse kan opnå den  

 kommunale elevstøtte.
Muligheden for at yde statstilskud til efteruddannelseskurser til  

 forstandere, viceforstandere og lærere og skolernes merudgifter til  

 kursusdeltagernes tjenestefrihed samt til forsøgs- og udviklingsarbejde inden  

 for lovens område bevares.
Der indsættes hjemmel for undervisningsministeren  

 til at fastsætte regler om fordeling af tilskuddene og udlægning af  

 tilskuddenes administration til foreningerne, som virker inden for loven.  

 Derved kan opnås en bedre tilpasning af behov og ønsker hos  

 tilskudsmodtagerne, som udgør en stor og mangfoldig kreds af personer og  

 skoler.
Frie Kostskolers Fællesråd, Foreningen af Folkehøjskoler i Danmark,  

 Foreningen af Frie Ungdoms- og Efterskoler og Foreningen af Husholdnings- og  

 Håndarbejdsskoler har hidtil administreret tilskud til kurser til  

 efteruddannelse af forstandere, viceforstandere og lærere efter en regel i  

 tilskudsbekendtgørelsen.
Undervisningsministeriet har i samarbejde med  

 skoleforeningerne fordelt tilskud til forsøgs- og udviklingsarbejde inden for  

 lovens område.
 Herudover har der vist sig behov for at indsætte hjemmel til udbetaling  

 til folkehøjskolerne af forskud af beløbet til nedsættelse af elevbetalingen  

 ved folkehøjskolerne.
Lovforslagets økonomiske og administrative konsekvenser Der er tre ungdomshøjskoler, som er folkehøjskoler for unge voksne, dvs.  

 for aldersgruppen 16 1/2 -19 år.
Den samlede kapacitet er 283 sengepladser.  

 Kommunernes årlige udgifter til elevstøtten anslås til maksimalt 2,7 mio. kr.  

 Da ordningen var gældende frem til den 1. august 1997, vil den planlagte - og  

 for perioden 1. august 1997 til 31. december 1997 gennemførte - reduktion af  

 det generelle tilskud til kommunerne (bloktilskud) ikke blive gennemført for  

 1998 og fremover.
Merudgifterne afholdes inden for undervisningsministeriets  

 ramme.
Miljømæssige og erhvervsøkonomiske konsekvenser Lovforslaget har ikke miljømæssige og erhvervsøkonomiske konsekvenser.
Forholdet til EU-retten På baggrund af EF-domstolens afgørelse i en sag 293/83 Gravier, Saml.  

 1985, side 593, må det antages, at EF-traktatens artikel 6 ikke gælder  

 generelt på uddannelsesområdet.
En elev fra et andet EU-medlemsland har  

 derfor efter EF-traktatens artikel 6 i almindelighed ikke krav på elevstøtte  

 på lige fod med danske statsborgere.
I tilfælde, hvor en EU-borger har  

 udnyttet den fri bevægelighed af f.eks. arbejdskraften, jf.
EF-traktatens  

 artikel 48, har EU-borgeren imidlertid krav på ligebehandling også for så  

 vidt angår økonomisk støtte.
Lovforslaget er i overensstemmelse hermed, idet  

 der efter lovforslagets § 1, nr. 4, er adgang til at yde elevstøtte til  

 elever fra et andet EU-medlemsland, når vedkommende har denne ret efter  

 international overenskomst.
På denne baggrund må det antages, at lovforslaget  

 ikke er uforeneligt med EU-retten.
Bemærkninger til lovforslagets enkelte bestemmelser Til § 1 Til nr. 1 ad § 28, stk. 1 og 2.
Forslaget er en sammenskrivning af de hidtidige bestemmelser i §§ 28 - 29,  

 1.pkt.
Som konsekvens heraf foreslås bestemmelsernes overskrifter ligeledes  

 sammenskrevet.
 ad § 28, stk. 3.
 Forslaget bemyndiger undervisningsministeren til eventuelt at lade  

 foreninger, der virker inden for loven, fordele og administrere tilskuddene.
Baggrunden for at lade foreninger inden for området forestå fordeling og  

 administration af disse tilskud er at søge disse inddraget mest muligt, så  

 der opnås en bedre tilpasning af behov og ønsker hos de enkelte  

 tilskudsmodtagere.
Af mulige skoleforeninger kan f.eks. nævnes: Frie  

 Kostkolers Fællesråd, Foreningen af Folkehøjskoler i Danmark, Foreningen af  

 Frie Ungdoms- og Efterskoler og Foreningen af Husholdnings- og  

 Håndarbejdsskoler.
Bemyndigelsen kan til enhver tid trækkes tilbage.
 Administrationen af tilskudsordningen vil blive undergivet lov om  

 offentlighed i forvaltningen, forvaltningsloven og registerlovgivningen.
 ad § 28, stk. 4.
Der indføjes hjemmel for undervisningsministeren til at fastsætte nærmere  

 regler om ydelse af økonomisk støtte i henhold til stk. 1 og 2. Reglerne vil  

 f.eks. omhandle betingelser og vilkår for tilskuddene, regnskabsaflæggelse og  

 revision m.v.
Undervisningsministeren kan fastsætte nærmere regler om  

 skoleforeningernes administration af ordningen.
Reglerne i forvaltningsloven,  

 lov om offentlighed i forvaltningen og registerlovgivningen finder anvendelse  

 for administrationen af tilskud efter § 28.
Til nr. 2 Der henvises til bemærkningerne under nr. 1 Til nr. 3.
Staten yder støtte til nedsættelse af elevbetalingen ved folkehøjskoler.  

 Undervisningsministerens bemyndigelse til at fastsætte nærmere regler om  

 fordelingen til skolerne foreslås udvidet med bemyndigelse til at udbetale  

 beløbet til skolerne som forskud.
Det er herved forudsat, at midlerne ikke  

 kan ophobes over en årrække.
Skulle dette ske, forudsættes midlerne  

 tilbagebetalt til statskassen.
Til nr. 4 ad § 42, stk. 1.
 Forslaget svarer til hidtidige bestemmelser i § 42, stk. 1 og stk. 2.  

 Sammenlægningen er en teknisk ændring som konsekvens af omlægningen af  

 elevstøtten ved L 504 af 12. juni 1996 om ændring af lov om folkehøjskoler,  

 efterskoler, husholdningsskoler og håndarbejdsskoler og forslaget om  

 indførelse af kommunal elevstøtte ved kurser på ungdomshøjskoler.
 ad § 42, stk. 2.
Efter forslaget får elever på ungdomshøjskoler, der ikke er fyldt 18 år  

 ved kursets begyndelse, ret til obligatorisk kommunal elevstøtte til  

 nedsættelse af elevbetalingen.
For at opnå den kommunale elevstøtte skal  

 eleverne opfylde samme betingelser, som elever på efterskoler,  

 husholdningsskoler og håndarbejdsskoler skal opfylde for at opnå statslig  

 elevstøtte.
Betingelserne fremgår af lovens §§ 37 og 38.
§ 37 fastslår, at kurset skal vare mindst 2 uger, og at eleven skal være  

 dansk statsborger eller efter international overenskomst have ret til  

 elevstøtte eller i støttemæssig henseende være ligestillet med danske  

 statsborgere af undervisningsministeren.
Disse støttebetingelser er uddybet i  

 §§ 1-2 og § 11 i bekendtgørelse nr. 598 af 9. juli 1997 om statslig og  

 kommunal elevstøtte til elever på efterskoler, husholdningsskoler og  

 håndarbejdsskoler.
 § 38 opregner en række betingelser for ydelse af statslig elevstøtte,  

 hvilket bl.a. indebærer, at kurset skal opfylde formålsbestemmelserne i  

 lovens §§ 1-4, tilskudsbetingelserne i § 15, stk. 1 og 3-5, om kursuslængde,  

 10 gennemgående elever, et flertal af danske elever og kravet om åbenhed for  

 alle; elevbetalingen skal være i overensstemmelse med reglerne om mindste  

 elevbetaling m.v.
 I 1998 forventes det ugentlige støttebeløb at udgøre 280 kr. for  

 kostelever og 197 kr. for dagelever svarende til det beløb, som ydes til  

 elever på efterskoler, husholdningsskoler og håndarbejdsskoler.
 Fra 1999 vil det ugentlige støttebeløb fremgå af finansloven.
Til nr. 5 Den kommunale elevstøtte udbetales til skolen til nedsættelse af elevens  

 betaling for kursusdeltagelsen.
Forslaget bemyndiger undervisningsministeren  

 til at fastsætte regler herom.
Til § 2 Efter lovforslaget skal loven træde i kraft den 1. januar 1998 for  

 hurtigst muligt at ligestille elever ved ungdomshøjskoler med elever på  

 efterskoler, husholdningsskoler og håndarbejdsskoler i henseende til den  

 obligatoriske kommunale elevstøtte.
Bilag I dette bilag er ( med mindre skrift) indsat den gældende formulering  

 af de bestemmelser, der berøres af lovforslaget § 1 I lov om folkehøjskoler, efterskoler, husholdningsskoler og  

 håndarbejdsskoler, jf. lovbekendtgørelse nr. 569 af 20. juni 1996, foretages  

 følgende ændringer:
 1. § 28 og overskriften hertil affattes således:
»Tilskud til efteruddannelse og forsøgs- og udviklingsarbejde § 28 . Staten kan yde tilskud til kurser til efteruddannelse af  

 forstandere, viceforstandere og lærere.
Staten kan yde tilskud til skolens  

 merudgifter til løn under tjenestefrihed til efteruddannelse af forstander,  

 viceforstander og lærere.
 Stk. 2. Staten kan yde tilskud til forsøgs- og udviklingsarbejde  

 inden for lovens område, jf. § 9.
 Stk. 3. Undervisningsministeren kan bemyndige skoleforeninger, der  

 virker inden for lovens område, til at fordele og administrere tilskuddene.
 Stk. 4 . Undervisningsministeren kan fastsætte nærmere regler om  

 ydelse af tilskud efter stk. 1 og 2, om regnskabsaflæggelse og revision m.v.  

 samt om administrationen af ordningen, herunder om udbetaling af forskud og  

 opsparing af ikke forbrugte beløb til brug i følgende finansår.«.
Tilskud til efteruddannelse § 28. Staten kan yde tilskud til kurser til efteruddannelse af  

 forstandere, viceforstandere og lærere.
 Stk. 2. Undervisningsministeren kan yde tilskud til skolens  

 merudgifter til løn under tjenestefrihed til efteruddannelse for forstander,  

 viceforstander og lærere.
 Stk. 3. Undervisningsministeren kan fastsætte nærmere regler om  

 tilskuddet.
 2. § 29 og overskriften hertil ophæves.
Tilskud til forsøgs- og udviklingsarbejde § 29. Staten kan yde tilskud til forsøgs- og udviklingarbejde  

 inden for lovens område, jf. § 9. Undervisningsministeren kan fastsætte  

 nærmere regler om tilskuddet.
 3. § 40 a, 3. pkt. , affattes således:
 »Undervisningsministeren kan fastsætte nærmere regler om fordelingen  

 til skolerne, herunder om udbetaling af forskud, og om opsparing på skolerne  

 af ikke forbrugte beløb til brug på efterfølgende kurser og i efterfølgende  

 finansår.«.
§ 40 a.
Staten yder støtte til nedsættelse af elevbetalingen ved  

 folkehøjskoler.
Støtten ydes ........ Undervisningsministeren kan fastsætte  

 nærmere regler om fordeling til skolerne og om opsparing på skolerne af ikke  

 forbrugte beløb til brug på følgende kurser og i følgende finansår.
 4. § 42, stk. 1 og 2, affattes således:
»Den kommune, hvor eleven er tilmeldt folkeregistret ved kursets  

 begyndelse, yder elevstøtte til nedsættelse af elevbetalingen til elever  

 uanset alder på efterskoler og til elever på husholdningsskoler og  

 håndarbejdsskoler, der ikke er fyldt 18 år ved kursets begyndelse.
Er eleven  

 ikke tilmeldt et folkeregister ved kursets begyndelse, ydes støtten af den  

 kommune, hvor eleven er eller bliver tilmeldt, når eleven begynder på kurset.  

 Støtten ydes til elever, der opfylder betingelserne for at få statslig  

 elevstøtte, jf. §§ 37 og 38.
Stk. 2. Den kommune, der er nævnt i stk. 1, yder støtte til  

 nedsættelse af elevbetalingen til elever på ungdomshøjskoler, der ikke er  

 fyldt 18 år ved kursets begyndelse.
Eleven skal opfylde de betingelser, der  

 gælder for statslig elevstøtte på kurser på efterskoler, husholdningsskoler  

 og håndarbejdsskoler, jf. §§ 37 og 38.«.
§ 42. Den kommune, hvor elever på efterskoler er tilmeldt  

 folkeregistret ved kursets begyndelse, yder elevstøtte til nedsættelse af  

 elevbetalingen.
Er en elev ikke tilmeldt et folkeregister ved kursets  

 begyndelse, ydes støtten af den kommune, hvor eleven er eller bliver  

 tilmeldt, når eleven påbegynder kurset.
Støtten ydes til elever, der opfylder  

 betingelserne for at få statslig elevstøtte, jf. §§ 37 og 38.
 Stk. 2. Stk. 1 gælder også elever på husholdningsskoler og  

 håndarbejdsskoler, der ikke er fyldt 18 år ved kursets begyndelse.
 5. I § 42, stk. 4, indsættes efter »beregning«:  

 »og udbetaling«.
 Stk. 4. Undervisningsministeren fastsætter nærmere regler om  

 beregning af støtten.
Skriftlig fremsættelse (14. november 1997) Undervisningsministeren ( Ole Vig Jensen):
 Jeg tillader mig herved for det høje Ting at fremsætte:
 Forslag til Lov om ændring af lov om folkehøjskoler, efterskoler,  

 husholdningsskoler og håndarbejdsskoler. (Visse tilskud og kommunal  

 elevstøtte på kurser på ungdomshøjskoler).
(Lovforslag nr.
L 74).
Ved lov nr. 504 af 12. juni 1996 om ændring af lov om folkehøjskoler,  

 efterskoler, husholdningsskoler og håndarbejdsskoler blev den statslige  

 elevstøtte til nedsættelse af elevbetalingen ved folkehøjskoler, herunder  

 ungdomshøjskoler, omlagt til driftstilskud.
Den obligatoriske kommunale  

 elevstøtte til elever på ungdomshøjskoler bortfaldt ved omlægningen af den  

 statslige elevstøtte.
Elever ved ungdomshøjskoler, der ikke er fyldt 18 år ved kursets  

 begyndelse, har til og med skoleåret 1996/97 fået obligatorisk kommunal  

 elevstøtte til nedsættelse af elevbetalingen på lige fod med elever i samme  

 aldersgruppe ved efterskoler, husholdningsskoler og håndarbejdsskoler.
De  

 fleste af ungdomshøjskolernes elever er under 18 år ved kursusstart.  

 Elevstøttes bortfald svarer i 1997 til en stigning i udgifterne på 9.555 kr.
Dette har medført den uddannelsespolitiske konsekvens, at  

 ungdomshøjskolerne er blevet bragt i en konkurrencemæssig vanskelig situation  

 i forhold til efterskolerne.
Der er opstået en uhensigtsmæssig  

 forskelsbehandling af elever på under 18 år på ungdomshøjskoler og  

 tilsvarende elever på efterskoler, husholdningsskoler og håndarbejdsskoler,  

 og den forhøjede egenbetaling kan give en uheldig polarisering af  

 elevgruppen.
Efter forslaget får elever på ungdomshøjskoler, der ikke er fyldt 18 år  

 ved kursets begyndelse, ret til obligatorisk kommunal elevstøtte til  

 nedsættelse af elevbetalingen.
For at opnå kommunestøtten skal eleverne  

 opfylde samme betingelser, som elever på efterskoler, husholdningsskoler og  

 håndarbejdsskoler skal opfylde for at opnå statslig elevstøtte.
Undervisningsministeren kan yde statstilskud til efteruddannelseskurser  

 til forstandere, viceforstandere og lærere og skolernes merudgifter til  

 kursusdeltagernes tjenestefrihed samt til forsøgs- og udviklingsarbejde inden  

 for lovens område.
Forslaget indeholder hjemmel for undervisningsministeren  

 til at fastsætte regler for fordeling af tilskuddene og udlægning af  

 tilskuddenes administrationen til skoleforeninger, som virker inden for  

 loven.
Derved kan opnås en bedre tilpasning af behov og ønsker hos  

 tilskudsmodtagerne, som udgør en stor og mangfoldig kreds af personer og  

 skoler.
Foreningerne er Frie Kostskolers Fællesråd, Foreningen af  

 Folkehøjskoler i Danmark, Foreningen af Frie Ungdoms- og Efterskoler og  

 Foreningen af Husholdnings- og Håndarbejdsskoler.
Der er tre ungdomshøjskoler, som er folkehøjskoler for unge voksne, dvs.  

 for aldersgruppen 16?-19 år.
Den samlede kapacitet er 283 sengepladser.  

 Kommunernes merudgifter til elevstøtten anslås til maksimalt 2,7 mio. kr.  

 Merudgiften for kommunerne ved denne omlægning forudsættes kompenseret ved  

 forhøjelse af det generelle tilskud til kommunerne (bloktilskud).
 Idet jeg i øvrigt henviser til lovforslaget med bemærkninger, tillader jeg  

 mig at anbefale lovforslaget til hurtig og velvillig behandling i det høje  

 Ting.
