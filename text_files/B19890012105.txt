I medfør af § 12, stk. 2, og § 16, stk. 2, i lov om statsautoriserede revisorer, jf. lovbekendtgørelse nr. 56 af 19. januar 1989, samt § 6, stk. 2,  og § 9, stk. 2, i lov om registrerede  

 revisorer, jf.
 lovbekendtgørelse nr. 57 af 19. januar 1989, fastsættes:
Reviderede regnskaber § 1.  En statsautoriseret eller en registreret  

 revisors påtegning på et årsregnskab, et andet regnskab eller en tilsvarende  

 regnskabsopstilling (regnskabet) er den pågældendes erklæring om den udførte  

 revision, hvad enten denne er lovpligtig eller alene er udført efter  

 anmodning, hvor lovpligtig revision ikke er påbudt.
 Stk. 2.  Revisionspåtegningen skal indeholde en  

 bekræftelse af, at regnskabet er revideret samt oplysning om, hvorvidt  

 regnskabet er aflagt i overensstemmelse med lovgivningens og eventuelle  

 vedtægters krav til regnskabsaflæggelsen.
Stk. 3.  Revisionspåtegningen skal dateres og  

 underskrives af den eller de revisorer, der er valgt til at foretage  

 revision.
Hvor en revisionsvirksomhed er valgt, underskrives  

 revisionspåtegningen af den eller de revisorer, til hvem revisionen er  

 overdraget.
 Stk. 4.  Revisor skal i påtegningen meddele oplysninger,  

 som revisor anser det for rigtigt at lade komme til regnskabslæsernes  

 kundskab.
 Stk. 5.  I modervirksomheder afgives en fælles  

 revisionspåtegning til årsregnskabet og koncernregnskabet.
 Stk. 6.  Hvis der for den pågældende virksomhed findes  

 anden lovgivning om revision, skal denne iagttages sideløbende med nærværende  

 bestemmelser.
 § 2.  En revisors »blanke« påtegning  

 indebærer ud over, at regnskabet er revideret og iøvrigt er aflagt i  

 overensstemmelse med lovgivningens og eventuelle vedtægters krav til  

 regnskabsaflæggelsen:
§ 3.  Revisor skal i påtegningen tage forbehold og  

 give nødvendige supplerende oplysninger, Stk. 2.  Bør regnskabet efter revisors opfattelse ikke  

 godkendes, skal revisor tillige oplyse dette i påtegningen.
 Stk. 3.  Tager revisor forbehold, skal dette tillige med  

 de nødvendige supplerende oplysninger klart fremgå af påtegningen.
 Stk. 4.  Har revisor ved sin revision fundet, at der  

 foreligger forhold, som kan medføre ansvar for bestyrelsesmedlemmer eller  

 direktører eller medlemmer af andre ledelsesorganer, skal revisor oplyse  

 dette i påtegningen.
§ 4.  Sker der i påtegningen henvisning til  

 årsberetning eller til regnskabet, skal henvisningen foretages til konkrete  

 afsnit i beretningen, til konkrete poster eller noter i regnskabet.
En  

 henvisning må ikke have karakter af forbehold.
§ 5.  Hvis revisor i særlige tilfælde ikke er i stand  

 til at forsyne regnskabet med en påtegning, skal revisor på regnskabet afgive  

 en erklæring herom.
I erklæringen skal revisor oplyse de omstændigheder, som  

 begrunder, at påtegning ikke kan gives.
Ikke-reviderede regnskaber § 6.  Ønsker en ejer af en virksomhed, hvis regnskab,  

 jf. § 1, ikke underkastes revision, lovpligtig eller efter anmodning,  

 assistance af en statsautoriseret eller registreret revisor i forbindelse med  

 udarbejdelsen af regnskabet, skal revisor i påtegningen anføre, at revision  

 ikke er foretaget.
 Stk. 2.  Hvis regnskabet i væsentlig grad er påvirket af  

 usædvanlige forhold, skal dette anføres i påtegningen.
 Stk. 3.  Revisor skal i sin påtegning tage forbehold og  

 give nødvendige supplerende oplysninger, hvis revisor i forbindelse med sin  

 assistance konstaterer, at regnskabet i væsentlig grad er behæftet med  

 usikkerhed eller fejl og mangler eller ikke er i overensstemmelse med  

 lovgivningen om bogføring og regnskabsaflæggelse.
 Stk. 4.  Hvis det er åbenbart, at virksomheden ikke kan  

 fortsætte driften, skal dette oplyses i påtegningen.
Straffe- og ikrafttrædelsesbestemmelser § 7.  Overtrædelse af bestemmelserne i § 1, stk. 2-4,  

 og §§ 3-6 straffes med bøde.
 § 8.  Denne bekendtgørelse træder i kraft den 1. april  

 1989.
