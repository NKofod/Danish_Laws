Fremsat den 21. oktober 1998 af  

 Jette Gottlieb (EL) og Frank Aaen (EL) Forslag til folketingsbeslutning om at sikre småbørnsfamilier nedsat  

 arbejdstid Folketinget opfordrer regeringen til snarest muligt at  

 tage de nødvendige initiativer til at sikre  

 småbørnsfamilierne nedsat arbejdstid.
Forslaget skal indeholde  

 følgende elementer:
 Fuldtidsansatte forældre til børn under 7  

 år skal have ret til en ugentlig nedsættelse af arbejdstiden med  

 7 timer med en lønkompensation på minimum den maksimale  

 dagpengesats.
 Arbejdstidsnedsættelsen skal aftales med  

 arbejdsgiveren for mindst 13 uger ad gangen.
 Småbørnsfamilier med  

 arbejdstidsnedsættelse skal på alle måder betragtes som  

 værende på fuld tid i forhold til regler om ferie, sygedagpenge,  

 arbejdskrav og optjeningsret til dagpenge og anden relevant lovgivning.
Staten udbetaler kompensation til arbejdsgiveren,  

 når forældre ønsker at gøre brug af deres ret til  

 nedsat arbejdstid.
Denne kompensation udgør den maksimale  

 dagpengesats.
Kompensationen kan kun udbetales til arbejdsgiveren, hvis der  

 ansættes erstatningsarbejdskraft.
Hvor ansættelsen af  

 erstatningsarbejdskraft ikke er mulig, kan der ske omregning til  

 årsnorm.
Bemærkninger til forslaget Forslaget er en uændret genfremsættelse af  

 beslutningsforslag nr.
B 51 fra folketingsåret 1997-98, 2. samling.
Se  

 Folketingstidende 1997-98, Folketingets forhandlinger side 2073 og  

 tillæg A side 2837 og 2838.
Børnefamilierne ønsker mere tid sammen.
Alle  

 er tilsyneladende enige om, at det er godt for børn og forældre,  

 at de har tid og mulighed for både kvantitativt og kvalitativt  

 samvær.
Regeringens børnepakke imødekommer ikke  

 dette behov.
Derfor dette forslag til folketingsbeslutning.
Forslaget giver børnefamilierne ret til mere tid  

 sammen, samtidig med at forældrene bevarer tilknytningen til  

 arbejdsmarkedet, hvilket gør det attraktivt for begge køn.  

 Ordningen er gratis for arbejdsgiveren, såfremt der ansættes  

 erstatningsarbejdskraft.
Forslaget har altså også en  

 beskæftigelsesfremmende virkning.
Forslaget står ikke i modsætning til, at der  

 laves begrænsede aftalebaserede arbejdstidsnedsættelser.  

 Erfaringerne fra det af Socialministeriet støttede projekt »Tid til et  

 bedre liv« på Union-Pak i Køge viser, at produktiviteten steg.  

 Her fik 10 kvinder i tiden 1. september 1997 til 19. december 1997 nedsat den  

 ugentlige arbejdstid til 30 timer samt ret til 4 omsorgsdage.
Kvinderne fik  

 fuld lønkompensation.
Kvinderne oplevede, at den kortere arbejdstid  

 gav mere tid og overskud til børn og familie.
Skriftlig fremsættelse Jette Gottlieb (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om at sikre  

 småbørnsfamilier nedsat arbejdstid.
(Beslutningsforslag nr.
B 15).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
