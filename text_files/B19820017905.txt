 I henhold til § 22, stk. 2, i civilforsvarsloven (lov nr. 253 af 27. maj  

 1981) fastsættes:
 § 1.  Den, der ansættes som civilforsvarsleder, skal  

 enten 1) have bestået afgangseksamen fra ældste sektionslederklasse/  

 mesterklasse på Civilforsvarskorpsets Befalingsmandsskole, Danmarks tekniske  

 Højskole, Danmarks Ingeniørakademi, Ålborg Universitetscenter (akademi- og  

 civilingeniøruddannelserne), en af Danmarks Ingeniørhøjskoler (teknika) eller  

 en af forsvarets officerskoler, eller 2) have bestået den afsluttende prøve  

 på brandinspektørkursus på statens brandskole med tilfredsstillende resultat,  

 eller 3) som fast befalingsmand i det kommunale civilforsvar have gennemgået  

 den for civilforsvarsassistenter fastlagte civilforsvarsuddannelse.
 Stk. 2.  Civilforsvarsstyrelsen kan efter indstilling  

 fra kommunalbestyrelsen godkende, at en person med anden uddannelse kan  

 ansættes som civilforsvarsleder.
 § 2.  Civilforsvarslederen skal gennemgå en  

 efterfølgende uddannelse, der er godkendt af civilforsvarsstyrelsen.
 Stk. 2.  Civilforsvarsstyrelsen kan bestemme, at en  

 civilforsvarsleder, der er ansat inden 15. maj 1982, ikke skal gennemgå den i  

 stk. 1 nævnte efterfølgende uddannelse.
 § 3.  Bekendtgørelsen træder i kraft den 15. maj 1982.
