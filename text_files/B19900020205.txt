 I henhold til § 10, stk. 6, i lov nr. 824 af 19. december 1989 om  

 skattemyndighedernes organisation og opgaver m.v. (Skattestyrelsesloven)  

 fastsættes følgende forretningsorden for skatteankenævn.
Valg af skatteankenævn § 1.  Skatteankenævnets medlemmer og stedfortrædere  

 vælges i henhold til skattestyrelseslovens § 6, stk. 1 og 2, af  

 kommunalbestyrelsen på dennes konstituerende møde.
Nævnets funktionsperiode  

 følger kommunalbestyrelsens funktionsperiode.
Stk. 2.  Skatteankenævnet i Københavns Kommune vælges af  

 borgerrepræsentationen.
Nævnet består af 15-35 medlemmer.
Nævnets  

 funktionsperiode løber fra den 1. april i det år, borgerrepræsentationens  

 funktionsperiode begynder, til den 31. marts i året efter afslutningen af  

 borgerrepræsentationens funktionsperiode.
Valg af formand og næstformand § 2.  Det nyvalgte skatteankenævn afholder snarest  

 muligt efter valget sit første møde.
Indkaldelse til mødet foretages af det  

 medlem, der længst har været medlem af skatteankenævnet eller, hvis flere har  

 været medlem lige længe, af den ældste af disse.
Stk. 2.  På det første møde vælger skatteankenævnet uden  

 for København blandt sine medlemmer en formand.
Valget sker ved et  

 flertalsvalg og ledes af det medlem, der har indkaldt til mødet, og har  

 gyldighed for hele funktionsperioden.
Stk. 3.  Ved valget af formand er den kandidat valgt,  

 som opnår stemmer fra et flertal af skatteankenævnets tilstedeværende  

 medlemmer.
Opnås et sådant flertal ikke ved 1. afstemning, foretages en ny  

 afstemning.
Ved 2. afstemning er en kandidat valgt, hvis pågældende opnår  

 stemmer fra et flertal af de tilstedeværende medlemmer, eller hvis der kun  

 afgives stemmer på den pågældende.
Bringer 2. afstemning heller ikke nogen  

 afgørelse, foretages bundet valg mellem de to, der ved 2. afstemning har fået  

 flest stemmer, således at det ved stemmelighed afgøres ved lodtrækning, på  

 hvilke to der ved det bundne valg (3. afstemning) skal stemmes.
Står  

 stemmerne lige ved 3. afstemning, træffes afgørelse ved lodtrækning.
Stk. 4.  Så snart valget af formand har fundet sted,  

 vælger skatteankenævnet blandt sine medlemmer en eller to næstformænd til at  

 fungere, når formanden er forhindret.
Valgene ledes af den nyvalgte formand  

 eller i dennes fravær af det medlem, der har ledet formandsvalget, og foregår  

 i øvrigt efter samme regler som dette.
Stk. 5.  Skatteankenævnet i København vælger på det  

 første møde et formandskab, der består af en formand og 2-4 næstformænd.  

 Valget foretages under eet efter den i kommunestyrelseslovens § 24, stk. 3,  

 beskrevne forholdstalsvalgmåde.
Valget ledes af det medlem, der har indkaldt  

 til mødet, og har gyldighed for hele funktionsperioden.
Blandt de øvrige  

 medlemmer foretages der derefter valg til et antal udvalg, således at der  

 vælges 4-6 medlemmer til hvert udvalg.
Dette valg ledes af den nyvalgte  

 formand eller i dennes fravær af en næstformand og foretages ligeledes under  

 eet efter forholdstalsvalgmåden.
Stk. 6.  Skatteankenævnet kan efter anmodning fritage  

 formand og næstformænd for deres hverv som sådanne for resten af  

 funktionsperioden.
Når en formand eller en næstformand fritages for sit  

 hverv, dør eller udtræder af skatteankenævnet i funktionsperioden, foretages  

 der nyt valg efter stk. 2-5. Ved dødsfald eller udtræden foretages valget  

 først efter at kom-munalbestyrelsen/borgerrepræsentationen har udpeget et nyt  

 medlem til nævnet efter skattestyrelseslovens § 9.
Indkaldelse af stedfortræder § 3.  Når et medlem af skatteankenævnet er forhindret  

 i at deltage i et møde, skal vedkommende underrette formanden herom, og  

 formanden afgør, om stedfortræderen skal indkaldes.
Hvis det medlem, der er  

 forhindret, forlanger det, skal stedfortræderen indkaldes.
Stedfortræderen  

 skal endvidere indkaldes, hvis medlemmet vil være fraværende i mindst 2  

 måneder.
 Stk. 2.  Når et medlem er forhindret i at deltage i det  

 første møde, jf. § 2, skal stedfortræderen indkaldes.
 Stk. 3.  Den, der indkaldes som stedfortræder for  

 formanden eller en næstformand, deltager som almindeligt medlem i  

 skatteankenævnets afgørelser.
Sekretariatsbistand § 4.  Sekretariatsbistand til skatteankenævnet ydes  

 som udgangspunkt af den kommunale skattemyndighed, jf. skattestyrelseslovens  

 § 11, stk. 1. Nævnet kan anmode sekretariatet om at være repræsenteret i  

 nævnets møder.
Sekretariatets repræsentanter har dog ikke stemmeret.
 Stk. 2.  Nævnet skal påse, at den eller de  

 sekretariatsmedarbejdere, der bistår nævnet i den enkelte sag, ikke har  

 behandlet sagen i 1. instans, jf. skattestyrelseslovens § 11, stk. 2.  

 Konstaterer nævnet, at en medarbejder har behandlet sagen tidligere, skal  

 nævnet anmode sekretariatet om at få stillet en anden medarbejder til  

 rådighed, jf. dog stk. 5.
Stk. 3.  Meddeler sekretariatet, at der ikke kan stilles  

 en medarbejder til rådighed for nævnet, som opfylder betingelsen i  

 skattestyrelseslovens § 11, stk. 2, skal nævnet indstille til  

 kommunalbestyrelsen, at der engageres ekstern bistand til løsning af den  

 konkrete sekretariatsopgave, jf. dog stk. 5. Nævnet udtaler sig i  

 indstillingen om, hvorfra bistanden foreslås hentet, men kommunalbestyrelsen  

 er ikke forpligtet til at følge forslaget.
Nævnet kan, forinden indstillingen  

 afgives, indhente en vejledende udtalelse fra den kommunale skattemyndighed.
 Stk. 4.  Når kommunalbestyrelsen har truffet afgørelse  

 om engagering af ekstern sekretariatsbistand til nævnet i en konkret sag, har  

 den engagerede i enhver henseende de samme funktioner og pligter, som  

 tilkommer sekretariatet efter skattestyrelsesloven og de i medfør af denne  

 udstedte regler.
 Stk. 5.  Klageren kan uanset reglerne i stk. 2 og 3  

 anmode om, at sekretariatsbehandlingen foretages af en medarbejder, som også  

 har deltaget i behandlingen af sagen i 1. instans.
Møder i skatteankenævnet uden for København § 5.  Skatteankenævnet udøver sin virksomhed i møder,  

 herunder møder i eventuelle besluttende led.
Møderne er ikke offentlige.  

 Båndoptagelse af møderne kan ikke finde sted.
Stk. 2.  Formanden fastsætter tid og sted for nævnets  

 møder og foretager indkaldelse hertil.
Mødeindkaldelsen skal så vidt muligt  

 fremsendes med mindst 7 dages varsel.
 Stk. 3.  Når mindst 1/3 af medlemmerne forlanger det,  

 skal formanden inden 14 dage indkalde til møde.
 Stk. 4.  Formanden fastsætter mødets dagsorden, der skal  

 udsendes samtidig med mødeindkaldelsen.
Stk. 5.  Sammen med mødeindkaldelsen skal medlemmerne  

 modtage det nødvendige materiale i de sager, som skal behandles på mødet,  

 herunder de i § 11 nævnte sagsfremstillinger og klagernes eventuelle  

 kommentarer dertil, jf. § 11, stk. 3. Dette gælder dog ikke, hvis medlemmerne  

 tidligere har modtaget materialet.
Nævnet fastsætter retningslinier for,  

 hvilket materiale der som minimum skal udsendes til medlemmerne, og hvilket  

 materiale der alene skal fremlægges til gennemsyn i sekretariatet, samt i  

 hvilket tidsrum materialet skal ligge til gennemsyn.
 Stk. 6.  I dagsordenen skal det angives, om klagerne i  

 de enkelte sager har anmodet om møde med skatteankenævnet, jf. § 13, stk. 3.
Møder i skatteankenævnet i København § 6.  Skatteankenævnet i København udøver sin  

 virksomhed dels i plenarmøder og dels i udvalgsmøder.
Møderne er ikke  

 offentlige.
Båndoptagelse af møderne kan ikke finde sted.
 Stk. 2.  Formanden bestemmer sagernes fordeling på de  

 enkelte udvalg.
Stk. 3.  Formanden fastsætter tid og sted for nævnets  

 møder og foretager indkaldelse hertil.
Formanden kan til enhver tid forlange  

 møder afholdt såvel i det samlede nævn som i de enkelte udvalg.  

 Mødeindkaldelsen skal så vidt muligt fremsendes med mindst 7 dages varsel.
 Stk. 4.  Når mindst 1/3 af medlemmerne eller 2  

 næstformænd forlanger det, skal formanden inden 14 dage indkalde til møde i  

 det samlede nævn.
 Stk. 5.  § 5, stk. 4-6, anvendes tilsvarende ved møder i  

 skatteankenævnet i København.
Beslutningsdygtighed § 7.  For at det samlede skatteankenævn kan træffe  

 nogen afgørelse, skal mindst halvdelen af nævnets medlemmer eller deres  

 stedfortrædere deltage deri.
Formanden eller, hvor denne er forhindret, en  

 næstformand skal deltage i alle afgørelser.
Stk. 2.  Skatteankenævnet kan uden for København opdele  

 sig i besluttende led bestående af mindst 3 medlemmer, deriblandt formanden.  

 Ved opdelingen skal de besluttende led så vidt muligt sikres en alsidig  

 sammensætning.
Ethvert medlem af skatteankenævnet skal have sæde i mindst et  

 besluttende led.
Stk. 3.  For at et besluttende led kan træffe nogen  

 afgørelse, skal mindst 3 medlemmer eller deres stedfortrædere deltage i  

 afgørelsen.
Formanden eller, hvor denne er forhindret, en næstformand skal  

 deltage i afgørelsen.
Når et andet medlem end formanden er forhindret i at  

 deltage i et møde i et besluttende led, kan det pågældende led ved  

 enstemmighed beslutte at supplere sig med et medlem fra et andet besluttende  

 led.
Stk. 4.  For at et udvalg under Københavns  

 skatteankenævn kan træffe nogen afgørelse, skal mindst 3 medlemmer eller  

 deres stedfortrædere deltage i afgørelsen.
Formanden eller efter dennes  

 bestemmelse en af næstformændene skal deltage i afgørelsen.
Når et andet  

 medlem end formanden er forhindret i at deltage i et udvalgsmøde, og  

 stedfortræderen ikke er indkaldt efter § 3, stk. 1, kan udvalget supplere sig  

 med et andet nævnsmedlem, som er valgt af samme gruppe i  

 borgerrepræsentationen.
Stk. 5.  Selv om skatteankenævnet er delt op i  

 besluttende led/udvalg, har alle nævnets medlemmer ret til at deltage i  

 ethvert møde.
Et medlem af skatteankenævnet kan over for formanden fremsætte  

 begæring om at få tilsendt indkaldelser til møder i besluttende led/udvalg,  

 hvoraf vedkommende ikke selv er medlem.
De nævnsmedlemmer, der ikke er medlem  

 af det besluttende led/udvalg, har ikke stemmeret, men har som de øvrige  

 medlemmer ret til at udtale sig og til at forlange sager forelagt til  

 afgørelse for det samlede skatteankenævn.
 Stk. 6.  Skatteankenævnet kan bemyndige formanden til på  

 nævnets vegne at afgøre, om der i en sag skal udarbejdes en sagsfremstilling  

 og forslag til sagens afgørelse, eller om sagen skal forelægges nævnet med  

 indstilling om, at der gives klageren fuldstændigt medhold, jf. § 10, stk. 3.
Mødeledelse og afstemning § 8.  Formanden for skatteankenævnet leder såvel det  

 samlede nævns som eventuelle besluttende leds møder.
Når formanden er  

 forhindret i at deltage i et møde, leder næstformanden mødet, og i  

 skatteankenævn, der har konstitueret sig med 2 næstformænd, træder 2.  

 næstformand i funktion, når såvel formanden som 1. næstformand er forhindret.  

 Møder i udvalg under Københavns skatteankenævn ledes af formanden eller efter  

 formandens bestemmelse af en næstformand.
Stk. 2.  Skatteankenævnet træffer sine afgørelser ved  

 afstemning.
Afstemningen foregår ved håndsoprækning og afgøres ved  

 stemmeflerhed.
I tilfælde af stemmelighed er formandens eller, hvor denne  

 ikke deltager i mødet, næstformandens stemme afgørende.
Undlader et medlem at  

 stemme, anses det for at have stemt for det forslag, der er til afstemning.
Stk. 3.  Skønner formanden eller i dennes fravær  

 næstformanden, at nævnets stilling til et forslag er så entydig, at en  

 afstemning er overflødig, meddeler vedkommende dette med oplysning om den  

 opfattelse, vedkommende har af nævnets stilling til spørgsmålet.
Forlanges  

 der herefter ikke afstemning om forslaget, kan formanden erklære sagen for  

 afgjort i overensstemmelse med den angivne opfattelse.
Mødeprotokol § 9.  Skatteankenævnets beslutninger skal indføres i  

 en mødeprotokol.
I protokollen skal desuden indføres oversigter, der kan  

 danne tilstrækkeligt grundlag for identifikation af alle afgørelser, som  

 nævnet træffer.
Protokollen skal således indeholde den skattepligtiges navn,  

 adresse, CPR- eller SE-nummer, den kommunale skattemyndigheds afgørelse og  

 nævnets tilsvarende afgørelse.
Stk. 2.  Hvis et medlem på grund af inhabilitet er  

 blevet udelukket fra at deltage i forhandlingen og afgørelsen af en sag, skal  

 protokollen indeholde oplysning herom.
Det medlem, som er blevet anset for  

 inhabilt, kan kræve sin indvendinger mod nævnets beslutning om  

 inhabilitetsspørgsmålet tilført protokollen.
 Stk. 3.  Hvis et medlem er uenig i en afgørelse, der er  

 truffet af nævnet, kan medlemmet kræve sine indvendinger tilført protokollen.
 Stk. 4.  Et medlem, som efter stk. 2 eller 3 har fået  

 tilføjet sine indvendinger til protokollen, kan forlange, at en kopi af  

 protokollatet indsendes til Told- og Skattestyrelsen.
Stk. 5.  Hvis et medlem af skatteankenævnet i København  

 efter stk. 2 eller 3 har fået tilføjet sine indvendinger til en  

 udvalgsafgørelse til protokollen, forelægges en kopi af protokollatet snarest  

 formandskabet, som beslutter, hvorvidt sagen skal genoptages til behandling i  

 et plenarmøde.
Hvis det besluttes ikke at genoptage sagen, kan medlemmet  

 forlange, at en kopi af protokollatet indsendes til Told- og Skattestyrelsen.
Stk. 6.  Protokollen skal ved hvert mødes afslutning  

 underskrives af samtlige tilstedeværende medlemmer.
Ved plenarmøder i  

 skatteankenævnet i København skal protokollen dog kun underskrives af de  

 tilstedeværende medlemmer af formandskabet.
Medlemmerne kan ikke under  

 henvisning til deres stemmeafgivning eller af andre grunde vægre sig ved at  

 underskrive protokollen.
Sagens forberedelse § 10.  Klage over en kommunal skattemyndigheds  

 ansættelse af indkomst eller formue indgives til den kommunale  

 skattemyndighed.
Hvis denne ikke på grundlag af klagen finder anledning til  

 at genoptage sagen og give klageren fuldstændigt medhold, overgives klagen  

 til skatteankenævnet.
Med klagen skal følge en udtalelse fra den kommunale  

 skattemyndighed og de bilag, som har ligget til grund for afgørelsen.
 Stk. 2.  Sekretariatet udarbejder et kortfattet referat  

 af sagen og indstiller, om der efter sekretariatets vurdering skal gives  

 klageren fuldstændigt medhold i klagen eller ej.
Stk. 3.  Sekretariatets referat og indstilling, jf. stk.  

 2, forelægges for skatteankenævnet.
Nævnet beslutter på grundlag heraf, om  

 der straks kan gives klageren fuldstændigt medhold i klagen, eller om der  

 skal udarbejdes sagsfremstilling, jf. § 11.
Stk. 4.  Klage over en kommunal skattemyndigheds afslag  

 på en anmodning om genoptagelse af en ansættelse af indkomst eller formue  

 indgives til den kommunale skattemyndighed.
Stk. 1-3 og §§ 11-12 anvendes  

 tilsvarende.
 § 11.  I tilfælde, hvor det er besluttet efter § 10,  

 stk. 3, skal der udarbejdes en sagsfremstilling.
 Stk. 2.  Sagsfremstillingen skal som minimum indeholde  

 følgende punkter:
Stk. 3.  Sagsfremstillingen og et forslag til sagens  

 afgørelse godkendes af skatteankenævnet i et møde og tilsendes herefter  

 klageren.
Klageren skal samtidig underrettes om, at vedkommende har ret til  

 at kommentere sagsfremstillingen og forslaget skriftligt eller mundtligt.  

 Klagerens skriftlige udtalelse eller anmodning om lejlighed til en mundtlig  

 udtalelse skal foreligge inden for en frist, der almindeligvis fastsættes til  

 14 dage.
Fremkommer der ingen henvendelse fra klageren, viderebehandles sagen  

 på det foreliggende grundlag.
 § 12.  I de i § 10, stk. 1, nævnte sager er  

 skatteankenævnet uanset klagens indhold berettiget til at optage ansættelsen  

 i sin helhed til bedømmelse, jf. dog fristerne i skattestyrelseslovens § 35.
Stk. 2.  Hvis nævnet beslutter at tage ikke påklagede  

 dele af ansættelsen op til bedømmelse, eller hvis der fremkommer nye  

 oplysninger om sagens faktiske omstændigheder, som klageren ikke er gjort  

 bekendt med tidligere, skal en redegørelse herfor indgå i den i § 11 nævnte  

 sagsfremstilling.
Er sagsfremstillingen tidligere tilsendt klageren,  

 udarbejdes der et supplement til sagsfremstillingen og et nyt forslag til  

 sagens afgørelse, og § 11, stk. 3, anvendes tilsvarende.
Stk. 3.  Hvis det oplyses over for skatteankenævnet, at  

 revisionsmyndighederne, jf. skattestyrelseslovens § 14 og § 16, stk. 2, har  

 indledt en revisionsmæssig undersøgelse af den påklagede afgørelse, skal  

 nævnet midlertidigt standse klagebehandlingen.
Klageren skal snarest  

 underrettes skriftligt herom.
Sagens afgørelse § 13.  Skatteankenævnets afgørelse meddeles ved en  

 kendelse, der afsiges under et møde som nævnt i §§ 5 eller 6.
 Stk. 2.  Nævnet kan bemyndige formanden til at afsige  

 kendelse på nævnets vegne i overensstemmelse med det til klageren fremsendte  

 forslag til sagens afgørelse i sager, hvor klageren ikke er fremkommet med en  

 skriftlig udtalelse eller har anmodet om lejlighed til at fremsætte en  

 mundtlig udtalelse inden for den i § 11, stk. 3, fastsatte frist.
Stk. 3.  Hvis klageren har anmodet om lejlighed til at  

 forelægge sagen for en beslutningsdygtig del af nævnet, eller hvis nævnet  

 anser det for hensigtsmæssigt at indhente en mundtlig udtalelse fra klageren,  

 indkaldes klageren skriftligt til mødet med mindst 14 dages varsel.
Klageren  

 skal samtidig underrettes om, at vedkommende i stedet kan vælge at udtale sig  

 skriftligt.
 Stk. 4.  Klageren må ikke være til stede under nævnets  

 drøftelser og afstemning.
Stk. 5.  Hvis nævnet i en sag, som efter § 10, stk. 3,  

 er forelagt nævnet med indstilling om, at der gives klageren fuldstændigt  

 medhold, beslutter, at indstillingen ikke skal følges, udsættes sagen, og §  

 11 anvendes tilsvarende.
Endelig afgørelse træffes på et nyt møde, der  

 afholdes efter udløbet af den i § 11, stk. 3, nævnte frist.
 § 14.  Skatteankenævnets kendelse skal være dateret og  

 underskrevet af formanden og skal, medmindre der gives klageren fuldstændigt  

 medhold, indeholde en begrundelse.
 Stk. 2.  Af kendelsen må det fremgå, om ansættelsen i  

 sin helhed eller kun en del af denne er påkendt, jf. § 12, stk. 1.
Stk. 3.  Kendelsen tilsendes klageren.
Hvis kendelsen  

 ikke giver klageren fuldstændigt medhold, skal den ledsages af en kopi af  

 sagsfremstillingen, jf. § 11, og klageren skal vejledes om fristerne for at  

 indbringe nævnets afgørelse for Landsskatteretten.
Stk. 4.  I sager som nævnt i § 10, stk. 4, skal det  

 fremgå af kendelsen, om nævnet stadfæster det tidligere meddelte afslag.
Hvis  

 nævnet finder, at genoptagelse burde have fundet sted, skal nævnet i  

 kendelsen pålægge den kommunale skattemyndighed at genoptage ansættelsen.
Tilbagekaldelse § 15.  Klageren kan til enhver tid tilbagekalde en  

 klage.
Tilbagekaldelsen kan ske skriftligt eller mundtligt.
Sker  

 tilbagekaldelsen under et møde med skatteankenævnet, jf. § 13, gøres der  

 notat herom i protokollen.
Ved enhver tilbagekaldelse skal nævnet skriftligt  

 meddele klageren, at klagen er henlagt i skatteankenævnet efter  

 tilbagekaldelsen af klagen.
Stk. 2.  Hvis klageren indbringer sagen for  

 Landsskatteretten efter skattestyrelseslovens § 21, stk. 5, anses klagen til  

 skatteankenævnet for bortfaldet.
Nævnet meddeler skriftligt klageren, at  

 sagen herefter er henlagt i nævnet.
Genoptagelse § 16.  Hvis en klager efter skattestyrelseslovens § 22  

 anmoder om genoptagelse af en påkendt klage, afgør skatteankenævnet i et  

 møde, jf. §§ 5-6, om genoptagelse kan tillades.
Tillades genoptagelse,  

 anvendes §§ 10-15 tilsvarende.
 Stk. 2.  Afslag på en anmodning om genoptagelse kan  

 påklages til Landsskatteretten efter reglen i skattestyrelseslovens § 23.  

 Beslutter Landsskatteretten, at genoptagelse burde have fundet sted, meddeler  

 retten dette til skatteankenævnet, som genoptager sagen. §§ 10-15 anvendes  

 tilsvarende.
Repræsentation § 17.  Klageren kan til enhver tid bemyndige en anden  

 person til at varetage klagerens interesser under sagen.
Skatteankenævnet  

 betragter herefter - indtil klageren meddeler nævnet, at bemyndigelsen er  

 tilbagekaldt - den bemyndigede som legitimeret til at optræde på klagerens  

 vegne.
 Stk. 2.  Fra reglen i stk. 1 gælder dog følgende  

 undtagelser:
Skatteankenævnets medvirken i landsskatterets- og ligningsrådssager § 18.  Når en kendelse, der er afsagt af  

 skatteankenævnet, er påklaget til Landsskatteretten, underretter  

 Landsskatteretten nævnet om klagen.
Nævnet skal herefter inden for en frist  

 på 1 måned indsende det materiale, som har dannet grundlag for afgørelsen.  

 Hvis Landsskatteretten anmoder om det, skal nævnet tillige indsende sine  

 kommentarer til sagen.
Stk. 2.  Hvis det fremgår af materiale modtaget fra  

 Landsskatteretten, at der vil være basis for en genoptagelse af  

 skatteankenævnets kendelse, jf. skattestyrelseslovens § 22, meddeles dette  

 skriftligt klageren.
Det skal så vidt muligt angives, hvilke ændringer der  

 påtænkes.
Klageren opfordres til inden en frist på 14 dage at tilkendegive,  

 om vedkommende ønsker genoptagelse.
Det meddeles klageren, at genoptagelse  

 vil medføre, at klagen til Landsskatteretten betragtes som tilbagekaldt.  

 Tilkendegiver klageren, at genoptagelse ønskes, meddeler nævnet straks dette  

 til Landsskatteretten.
Fremkommer der ingen henvendelse fra klageren, kan  

 genoptagelse ikke finde sted.
Stk. 3.  I de i skattestyrelseslovens § 26, stk. 4,  

 nævnte tilfælde underretter Landsskatteretten skatteankenævnet om klagen.  

 Nævnet indhenter en udtalelse fra vedkommende kommunale skattemyndighed og  

 anmoder samtidig myndigheden om at indsende det materiale, der har dannet  

 grundlag for afgørelsen.
Materialet og den kommunale skattemyndigheds  

 udtalelse samt skatteankenævnets kommentarer dertil skal indsendes til  

 Landsskatteretten inden for en frist på 1 måned.
Landsskatteretten kan  

 forlange, at nævnets udtalelse skal afgives i den i skattestyrelseslovens §  

 21, stk. 2, angivne form, og at nævnet skal fremkomme med et forslag til  

 sagens afgørelse.
 Stk. 4.  Stk. 3 anvendes tilsvarende, hvor  

 Landsskatteretten undtagelsesvis i andre tilfælde beslutter at behandle en  

 sag, som ikke har været påkendt af skatteankenævnet, jf.  

 skattestyrelseslovens § 26, stk. 4.
 Stk. 5.  Kommer skatteankenævnet eller sekretariatet i  

 besiddelse af nye oplysninger, som kan være af betydning for en sag, der er  

 påklaget til Landsskatteretten, skal oplysningerne straks videregives til  

 Landsskatteretten til brug for dennes behandling af sagen.
 § 19.  Har Landsskatteretten anmodet om, at  

 skatteankenævnet er til stede ved en forhandling med klageren, træffer  

 nævnets formand eller, når denne er forhindret, en næstformand bestemmelse  

 om, hvem der skal repræsentere nævnet, herunder om nævnet skal være  

 repræsenteret af sekretariatet.
 Stk. 2.  Stk. 1 anvendes tilsvarende, når Ligningsrådet  

 har anmodet nævnet om at være til stede under et møde i rådet.
Ikrafttræden § 20.  Bekendtgørelsen træder i kraft den 1. april  

 1990. Samtidig bortfalder følgende bekendtgørelser:
 Stk. 2.  Fra 1. oktober 1990 bortfalder følgende  

 bekendtgørelser:
