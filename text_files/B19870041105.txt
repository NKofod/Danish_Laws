 I medfør af § 1, stk. 1 og 2, og § 7 i lov om administration af Det  

 europæiske økonomiske Fællesskabs forordninger om m.v. jf. lovbekendtgørelse  

 nr. 487 af 13. september 1984, fastsættes:
 § 1.  Denne bekendtgørelse vedrører ydelse af  

 godtgørelse for definitivt ophør med mælkeproduktion i medfør af Det  

 europæiske økonomiske Fællesskabs forordninger herom.
 Stk. 2.  Der indføres i henhold til art. 2, stk. 5, i  

 forordning (EØF) nr. 1336/86 en supplerende ophørsordning.
 Stk. 3.  De bestemmelser, der gælder for godtgørelse i  

 henhold til den i stk. 1 nævnte ordning, anvendes tilsvarende vedrørende den  

 i stk. 2 nævnte supplerende ophørsordning.
§ 2.  EF-direktoratet varetager administrationen af de  

 i § 1 nævnte ordninger.
Behandlingen af ansøgningerne foretages af Danske  

 Mejeriers Mælkeudvalg på EF-direktoratets vegne.
 § 3.  Ansøgning om godtgørelse skal af producenten  

 indsendes til Danske Mejeriers Mælkeudvalg, Frederiks Alle 22, 8000 Århus C,  

 på en formular, der rekvireres hos dette.
Stk. 2.  Ansøgninger om godtgørelse kan indsendes Stk. 3.  En ansøgning som nævnt under stk. 2, litra a),  

 kan dog indeholde angivelse af, at såfremt den ikke imødekommes, skal den  

 betragtes som indsendt i perioden nævnt under stk. 2, litra b). Ansøgningen  

 betragtes i så fald som indgivet den 1. december 1986.
 Stk. 4.  Ansøgning om at betragte en ansøgning omfattet  

 af stk. 2, litra b), som værende indsendt i henhold til stk. 5, litra a), kan  

 indsendes til mælkeudvalget indenfor den i stk. 5, litra a), nævnte frist.  

 Hvis ikke samtlige ansøgninger kan imødekommes, anvendes § 4, stk. 1 og 3,  

 tilsvarende.
Stk. 5.  Ansøgning om godtgørelse kan endvidere  

 indsendes Stk. 6.  En ansøgning som angivet i stk. 5, litra a) kan  

 dog indeholde angivelse af, at såfremt den ikke imødekommes, skal den  

 betragtes som indgivet i henhold til stk. 2, litra b) eller stk. 5, litra b).  

 Skal ansøgningen betragtes som indgivet efter stk. 5, litra b) betragtes den  

 som indgivet den 5. april 1988.
 Stk. 7.  Ansøgning om godtgørelse for en mælkemængde,  

 som er tilknyttet et areal omfattet af en forpagtningskontrakt, kan kun  

 imødekommes, hvis bortforpagteren skriftligt har godkendt, at ansøgningen  

 omfatter denne mælkemængde.
 Stk. 8.  Ansøgning fra sammenslutninger af fysiske  

 og/eller juridiske personer, skal underskrives af samtlige deltagere i  

 sammenslutningen.
 § 4.  Ansøgningerne om godtgørelse imødekommes i den  

 rækkefølge, de modtages.
 Stk. 2.  Ansøgninger, som modtages før de i § 3, stk. 2  

 og 5 nævnte ansøgningsperioder, anses for modtaget ved pågældende  

 ansøgningsperiodes begyndelse.
Stk. 3.  Ansøgninger, der er modtaget samme dag, anses  

 for modtaget samtidig.
Hvis ikke samtlige de ansøgninger, der er modtaget  

 samtidig, kan imødekommes, prioriteres ansøgningerne efter ansøgernes alder,  

 således at den ældre ansøger imødekommes fremfor den yngre.
I tilfælde af, at  

 ansøgningen er en sammenslutning af personer, er den ældste persons alder  

 afgørende.
 Stk. 4.  Producenter, som indgiver ansøgning i henhold  

 til § 3, stk. 5, vil modtage meddelelse om hvorvidt ansøgningen er accepteret  

 inden for to måneder efter den pågældende ansøgningsperiodes udløb.
 § 5.  Godtgørelsen udgør 12 øre pr. kg mælk pr. år.
 Stk. 2.  Godtgørelse vedrørende ansøgninger indgivet i  

 henhold til § 3, stk. 5, udbetales over syv år, med første udbetaling i  

 december måned i året for ansøgningens accept og de resterende udbetalinger i  

 2. kvartal i hver af de følgende seks år.
 § 6.  Statskontrollen med Mejeriprodukter og Æg m.m.  

 foretager kontrol med overholdelse af de i § 1 nævnte ordningers  

 bestemmelser.
 § 7.  Ansøgninger om ydelse af godtgørelse i henhold  

 til de i § 1 nævnte ordninger kan kun imødekommes i det omfang, ansøgningerne  

 kan finansieres af det beløb, som stilles til rådighed efter forordning (EØF)  

 nr. 1336/86.
 § 8.  Afgørelser truffet af Danske Mejeriers  

 Mælkeudvalg i henhold til denne bekendtgørelse kan af ansøgeren indbringes  

 for EF-direktoratet inden 4 uger efter, at afgørelsen er meddelt klageren.
 Stk. 2.  Afgørelser truffet af EF-direktoratet i henhold  

 til denne bekendtgørelse kan af vedkommende indbringes for  

 Landbrugsministeriet inden 4 uger efter, at afgørelsen er meddelt klageren.
 § 9.  Bekendtgørelse nr. 568 af 29. august 1986  

 ophæves.
