(Til alle amtsråd og  

 kommunalbestyrelser) Hermed følger Undervisningsministeriets cirkulære af 1. juli 1991 om  

 normering af tjenestemandsstillinger mfl. i folkeskolen.
 I forhold til det hidtidige cirkulære af 20. maj 1988 er indarbejdet  

 ændringerne ved cirkulærerne af 21. januar og 26. marts 1991 om henholdsvis:
 Opmærksomheden henledes endvidere på de ændrede bestemmelser i §§ 3 og 4  

 (om forholdet mellem antallet af stillinger som lærer/overlærer og timelærer)  

 og § 6 (om antallet af stillinger som børnehaveklasseleder).
 For amtskommunernes vedkommende er der endvidere i § 21 gennemført en  

 ophævelse af pligten til at normere 1 tjenestemandsstilling i folkeskolen som  

 leder af amtscentralen for undervisningsmidler.
 Om samordnet indskoling, jf. § 3, stk. 1, nr. 2 og 3, og § 6, stk. 1, nr.  

 2 og 3, bemærkes følgende:
Bestemmelserne er en følge af gennemførelsen af samordnet indskoling.
Der  

 henvises til lov nr. 270 af 6. juni 1985 om ændring af lov om folkeskolen mm.  

 (Skolegangens påbegyndelse mv.) og afsnit 1 i Undervisningsministeriets  

 cirkulære af 14. november 1985 om ændring af lov om folkeskolen (Skolegangens  

 påbegyndelse mv.).
 Der henvises endvidere til Undervisningsministeriets cirkulære af 23. juni  

 1987 om tjenestetid, afspadsering af overtimer, afvikling af undertimer,  

 overtimebetaling og aflønning af børnehaveklasseledere.
Ved samordnet indskoling i årgangsdelte skoler forudsættes det, at  

 undervisningen i det samordnede indskolingsforløb varetages af både  

 børnehaveklasseledere og lærere.
Det har ikke været hensigten med  

 lovændringen at begrænse børnehaveklasseledernes samlede timetal.  

 Børnehaveklasseledere/vakancevikarer kan således som led i et samordnet  

 indskolingsforløb undervise elever fra 1. og/eller 2. klassetrin, og lærere  

 kan undervise børnehaveklasseelever.
 Samordnet indskoling i ikke-årgangsdelte skoler kan om nødvendigt  

 gennemføres, uden at både børnehaveklasseleder og lærer medvirker.
 Undervisningstimer på 1. og 2. klassetrin, som efter § 1, stk. 1, nr. 7, i  

 cirkulæret af 23. juni 1987 om børnehaveklasseledernes tjenestetid mv.  

 tillægges børnehaveklasseledere, og som således ikke indgår i et samordnet  

 indskolingsforløb, kan alene varetages af heltidsansatte  

 børnehaveklasseledere ansat før den 1. august 1987.
 I disse tilfælde er det dog en forudsætning, at lærerne - i kommunen som  

 helhed - varetager et tilsvarende antal timer i børnehaveklasserne, således  

 at det ugentlige antal skematimer multipliceret med 40, der tillægges lærere  

 i børnehaveklasserne, mindst skal være lig med det samlede årlige antal  

 skematimer, der efter nr. 7 tillægges børnehaveklasseledere på 1. og 2.  

 klassetrin.
 Der henvises til § 1, stk. 1, nr. 7, i cirkulæret af 23. juni 1987 om  

 børnehaveklasseledernes tjenestetid mv. og bemærkningerne til bestemmelsen i  

 følgeskrivelsen af samme dato hertil.
Modersmålslærere I henhold til § 12 i Undervisningsministeriets bekendtgørelse nr. 583 af  

 20. november 1984 om folkeskolens undervisning af fremmedsprogede elever  

 påhviler det kommunen at tilbyde fremmedsprogede elever, der er optaget i  

 folkeskolen som undervisningspligtige, undervisning i deres modersmål  

 (nationalsprog), medmindre de undervises heri på anden måde.
 I forbindelse med kommunernes mulighed for nu at fastsætte antallet af  

 stillinger som timelærer fra 1/10 op til 1/8 af timetalsopgørelsen efter § 3,  

 stk. 1, indgår timer i modersmålsundervisning i den almindelige beregning af  

 timelærerstillinger ved kommunens skolevæsen.
 Der kan (selvsagt) indgås aftale om udlånsordninger, hvorefter en  

 modersmålslærer læser timer i det pågældende sprog ved andre kommuners  

 skolevæsen.
 Der henvises endvidere til bemærkningerne til § 4, stk. 4.
 Bemærkninger til de enkelte paragraffer:
Til § 2 Ligesom andre beslutninger, som kommunalbestyrelsen har truffet vedrørende  

 skolestrukturen mv., optages oversigten over normeringen af stillinger i et  

 bilag til vedtægten for styrelsen af kommunens skolevæsen, jf.  

 folkeskolelovens § 39b, stk. 3.
Til § 3 I stk. 1 omfatter »den ugentlige timetalsopgørelse for lærere  

 mfl.« følgende stillingskategorier: Lærere/overlærere (herunder  

 øvelsesskolelærere i lønramme 18/24/28 ved øvelsesskoler), timelærere,  

 småbørnslærerinder, skoleledere, viceskoleinspektører, skolepsykologer og  

 skolekonsulenter.
 I nr. 10 medregnes tillæg for afspadsering i det timetal, som overføres.
 I nr. 15 henvises til ministeriets cirkulære af 5. december 1989 om  

 tjenestetiden for tjenestemandsansatte øvelsesskolelærere mfl. ved de faste  

 kommunale øvelsesskoler.
 Efter stk. 2 fastsætter kommunalbestyrelsen nu antallet af stillinger som  

 lærer/overlærer inden for størrelsesordenen 7/8 op til 9/10.
 Ministeriet anmoder om, at der ikke normeres så få stillinger som  

 lærer/overlærer efter stk. 2, at der af den lokale kreds af Danmarks  

 Lærerforening rejses tvivl om, hvorvidt der er normeret færre  

 tjenestemandsstillinger end det antal, der følger af 7/8 af  

 timetalsopgørelsen (efter stk. 1) divideret med det pligtige ugentlige  

 timetal.
 Finder kommunalbestyrelsen, at der ikke bør normeres det antal stillinger,  

 som der efter stk. 2 er grundlag for, må sagen forelægges for ministeriet,  

 hvis bestemmelsen i stk. 3 ikke kan finde anvendelse.
 De kommunale skolemyndigheder anmodes om, at sager vedrørende anvendelse  

 af stk. 3 forhandles med den lokale kreds af Danmarks Lærerforening forud for  

 sagernes forelæggelse for kommunalbestyrelsen.
Til § 4 ad stk. 2. I tilfælde af, at en kommune har ansat flere timelærere, end  

 der efter normeringsberegningen er grundlag for, er forelæggelse for  

 Undervisningsministeriet om tilladelse til at opretholde stillingerne på  

 oversigten unødvendig, hvis der kan tillægges de pågældende timelærere timer  

 fx i forbindelse med varetagelse af årsvikariater.
 Det er en forudsætning, at det på oversigten anføres, at et dertil  

 svarende antal stillinger nedlægges ved ledighed.
ad stk. 4. I forbindelse med fx modersmålsundervisning kan der være  

 grundlag for at oprette stillinger med mindre end halvt timetal, ligesom  

 timer i enkelte fag vil kunne varetages af faglærere.
Der henvises til  

 folkeskolelovens § 27, stk. 2, jf. § 32 i bekendtgørelse nr. 2 af 3. januar  

 1991 om ansættelse og afskedigelse af tjenestemænd mfl. i folkeskolen og § 24  

 i bekendtgørelse nr. 250 af 22. april 1991 om timelærere, vakancevikarer og  

 vikarer i folkeskolen uden for København.
Til § 6 I stk. 1, nr. 12, medregnes tillæg for afspadsering i det timetal, som  

 overføres.
 Efter stk. 3 fastsætter kommunalbestyrelsen nu antallet af stillinger som  

 børnehaveklasseleder inden for størrelsesordenen 3/4 op til 4/5.
 Ministeriet anmoder om, at der ikke normeres så få stillinger som  

 børnehaveklasseleder efter stk. 3, at der af den lokale kreds af Danmarks  

 Læreforening rejses tvivl om, hvorvidt der er normeret færre  

 tjenestemandsstillinger end det antal, der følger af 3/4 af timetalsopgørelse  

 (efter stk. 1 og 2) divideret med pligtige årlige timetal.
 Finder kommunalbestyrelsen, at der ikke bør normeres det antal stillinger,  

 som der efter stk. 3 er grundlag for, må sagen forelægges for ministeriet,  

 hvis bestemmelserne i stk. 4 og 5 ikke kan finde anvendelse.
 De kommunale skolemyndigheder anmodes om, at sager vedrørende anvendelse  

 af stk. 5 forhandles med den lokale kreds af Danmarks Lærerforening forud for  

 sagernes forelæggelse for kommunalbestyrelsen.
Til §§ 11 og 12 Pligten er bortfaldet for en kommune til enten at normere en stilling som  

 ledende skoleinspektør eller som skoledirektør.
Der henvises til den ændrede  

 styrelseslovgivning for folkeskolen i 1989, hvorefter bl.a. bestemmelserne i  

 skolestyrelseslovens § 58 (om ledende skoleinspektør og skoledirektør) og  

 bestemmelserne om skolekommissioner blev ophævede Ved § 1 i lov nr. 220 af 5. april 1989 om ændring af de kommunale  

 styrelseslove er der tillige bl.a. gennemført ændringer, som muliggør en  

 forenklet udvalgsstruktur i kommunerne.
 Der henvises til Indenrigsministeriets vejledning af 19. juni 1989 om  

 ændringerne i de kommunale styrelseslove, særligt afsnit 3 om »Forenklet  

 udvalgsstruktur«.
 Som et eksempel herpå anføres i afsnit 3, at »Med virkning fra den  

 nye valgperiodes begyndelse vil det således være muligt at oprette fx et  

 samlet social- og kulturudvalg, der varetager de opgaver, som hidtil har  

 været tillagt socialudvalget og kulturudvalget, eller .......«.
 Affattelsen af §§ 11 og 12 i normeringscirkulæret giver imidlertid  

 kommunerne mulighed for fortsat at normere 1 tjenestemandsstilling i  

 folkeskolen enten som ledende skoleinspektør, som forvaltningschef eller som  

 leder af den del af forvaltningen, som omfatter skolevæsenet.
Kommunalbestyrelsen kan fortsat pålægge den ledende skoleinspektør at  

 varetage en del af sine funktioner i forhold til ledelsen af skolevæsenet og  

 anden undervisningsvirksomhed mv. i kommunen.
Tilsvarende gælder for  

 chefstillinger normeret efter § 11, stk. 2, eller § 12.
 Stillingsbetegnelsen for en stilling normeret efter § 11, stk. 2, kan  

 fortsat være skoledirektør, men også andre betegnelser som kulturdirektør,  

 forvaltningschef eller lignende kan benyttes efter kommunalbestyrelsens  

 nærmere bestemmelse.
 Stillingsbetegnelsen for en stilling normeret efter § 12 kan være  

 skolechef, afdelingsleder eller lignende, men også andre stillingsbetegnelser  

 kan benyttes efter kommunalbestyrelsens nærmere bestemmelse.
 En kommune skal altså ikke længere normere 1 tjenestemandsstilling i  

 folkeskolen som leder af skolevæsenet, men kan vælge en anden løsning  

 angående administrationen af kommunens skolevæsen, herunder kommunal  

 tjenestemandsansættelse eller ansættelse på andre vilkår.
I forbindelse med lederstillinger normeret efter § 11, stk. 2, eller § 12  

 gøres der opmærksom på muligheden for at kunne besætte disse stillinger på  

 åremål.
Undervisningsministeriet vil snarest udsende de nærmere regler herom.
Til § 13 Det er henlagt til en kommunalbestyrelses nærmere bestemmelse efter  

 reglerne i § 13, stk. 1, at afgøre, hvorvidt der normeres 1 eller flere  

 tjenestemandsstillinger i folkeskolen vedrørende ledelse af skolevæsenet, fx  

 som stedfortræder og/eller som leder af en afdeling, der omfatter  

 skolevæsenet eller dele deraf.
 Stillingsbetegnelsen for en stilling normeret efter § 13 kan fortsat være  

 viceskoledirektør, men også andre betegnelser som viceskolechef,  

 afdelingsleder eller lignende kan benyttes efter kommunalbestyrelsens nærmere  

 bestemmelse.
 I forbindelse med lederstillinger normeret efter § 13 gøres der opmærksom  

 på muligheden for at kunne besætte disse stillinger på åremål.  

 Undervisningsministeriet vil snarest udsende de nærmere regler herom, jf.  

 ovenfor.
Til § 14 Ad stk. 1. Kommunalbestyrelsen træffer nærmere bestemmelse om, hvorvidt  

 stillingsbetegnelsen »Ledende skolepsykolog« eller »Ledende  

 psykolog« benyttes.
Stillingen som leder af et pædagogisk-psykologisk rådgivningskontor har  

 hidtil været besat med skolepsykologer.
Stillingen kan imidlertid med  

 Undervisningsministeriets godkendelse besættes med en psykolog uden  

 læreruddannelse, jf. § 18 i Undervisningsministeriets bekendtgørelse nr. 2 af  

 3. januar 1991 om ansættelse og afskedigelse af tjenestemænd mfl. i  

 folkeskolen.
Kommunen må således indsende ansøgning herom, hvis stillingen  

 ønskes besat af en psykolog uden læreruddannelse.
 Ministeriet vil ved behandlingen af en ansøgning om godkendelse af en  

 sådan ansøger lægge vægt på, om den pågældende har alsidig erfaring fra  

 arbejde med pædagogisk-psykologisk rådgivning og tillige har relevant  

 efteruddannelse.
 Ministeriets holdning skal bl.a. ses som en konsekvens af den anførte  

 igangværende udvikling i retning af også at overskride sektorgrænserne i det  

 pædagogisk-psykologisk rådgivningsarbejde med henblik på fællesbetjening af  

 alle kommunens institutioner mv.
 Ad stk.2. Et børnetal på over 3.000 er efter stk. 1 underlaget for et  

 selvstændigt pædagogisk-psykologisk rådgivningskontor i en kommune (eller et  

 forbund af kommuner).
 Dette børnetal er af Undervisningsministeriet anset for en nødvendig  

 forudsætning for at kunne ansætte det fornødne specialpædagogiske og  

 psykologiske personale med kvalifikationer på et rimeligt højt  

 specialiseringsniveau.
I de tilfælde, hvor normeringsgrundlaget for stillingen som ledende  

 skolepsykolog bortfalder på grund af nedgang i børnetallet, vil stillingen  

 med Undervisningsministeriets godkendelse kunne opretholdes.
De ændrede  

 kommunale styrelsesregler er omtalt ovenfor under bemærkningerne til §§ 11 og  

 12.
 Undervisningsministeriet vil som følge af de anførte ændrede  

 styrelsesregler, som muliggør en forenklet udvalgsstruktur i kommunerne, være  

 indstillet på at give en kommune dispensation fra normeringsgrundlaget (på  

 over 3.000 børn) for at kunne oprette en stilling som ledende  

 skolepsykolog/ledende psykolog og dermed oprette en selvstændig rådgivning.
Der kan eksempelvis være tale om, at Etablering af et selvstændigt rådgivningskontor med et grundlag på 3.000  

 børn eller derunder vil som oftest ske i form af en opsplitning af  

 eksisterende flerkommunale ordninger.
Ved overvejelser om opløsning af eksisterende samarbejdsordninger om  

 pædagogisk-psykologisk rådgivning vil det være naturligt, at  

 kommunalbestyrelserne har opmærksomheden henledt på, hvilken organisation den  

 pædagogisk-psykologiske rådgivning i området der kan være hensigtsmæssig på  

 længere sigt.
Her tænkes på de igangværende overvejelser om opgavefordelingen  

 mellem kommuner og amter vedrørende den vidtgående specialundervisning, jf.  

 ministerens brev af 26. april 1990 til alle kommuner og amtskommuner.
 I de tilfælde, hvor en kommune ønsker at udtræde af en overenskomst om  

 pædagogisk-psykologisk virksomhed med henblik på at oprette et selvstændigt  

 rådgivningskontor forudsættes det, at der er enighed om opdelingen mellem de  

 hidtidige samarbejdspartnere.
 Ministeriet vil i forbindelse med behandlingen af sådanne sager endvidere  

 lægge vægt på, at der bliver truffet tilfredsstillende afgørelse om  

 personalets forhold i forbindelse med opløsningen.
Til §§ 16, 22 og 23 Undervisningsministeriet har ved en ændring af 3. marts 1988 af  

 normeringscirkulæret af 24. april 1978 gennemført en ophævelse af  

 normeringsgrænserne for skolekonsulentstillinger.
Som konsekvens heraf  

 anføres funktionsområder ikke længere i normeringscirkulæret.
 Ved normering af stillinger som skolekonsulent skal der således tillige  

 træffes beslutning om, hvilket funktionsområde der henlægges til stillingen.  

 Som udgangspunkt herfor kan ministeriet henvise til ændringen af 3. marts  

 1988 og følgeskrivelsen hertil af samme dato.
 Opmærksomheden henledes på cirkulærets § 2.
Heraf fremgår, at oversigten over antallet af stillinger ved henholdsvis  

 en kommunes skolevæsen og en amtskommunes skole- og undervisningsvæsen skal  

 indeholde bestemmelser om funktionsområdet for de enkelte  

 skolekonsulentstillinger.
Opslås en stilling til besættelse, skal  

 stillingsbeskrivelsen være i nøje overensstemmelse med det fastsatte om  

 funktionsområdet på oversigten.
Der henvises endvidere til kapitel 15 om  

 ansættelsesbrev mv. i Undervisningsministeriets bekendtgørelse nr. 2 af 3.  

 januar 1991 om ansættelse og afskedigelse af tjenestemænd mfl. i folkeskolen.
I forbindelse med skolekonsulentstillinger gøres der opmærksom på  

 muligheden for at kunne besætte disse stillinger på åremål (bortset fra visse  

 undtagne funktionsområder), jf.
Undervisningsministeriets cirkulære af 4.  

 august 1989 herom.
Til § 17 Faste vikarer skal fortrinsvis varetage undervisning i forbindelse med  

 tjenestemandsansatte læreres og timelæreres fravær på grund af sygdom eller  

 andet forfald af kortere varighed end et skoleår.
Særligt angående amtskommunale stillinger Til § 20 En amtskommune skal ikke længere normere 1 tjenestemandsstilling i  

 folkeskolen som amtsskolepsykolog, men kan i stedet vælge en anden løsning  

 for varetagelse af rådgivningsopgaver vedrørende den amtskommunale  

 specialundervisning, herunder amtskommunal tjenestemandsansættelse eller  

 ansættelse på andre vilkår.
 Selvom amtsrådet har ansat en leder på andre vilkår end en  

 tjenestemandsstilling i folkeskolen, kan der fortsat normeres stillinger som  

 skolepsykolog efter cirkulærets § 21 og som skolekonsulent efter § 22 med et  

 funktionsområde som medhjælp.
Til § 21 Pligten til at normere 1 tjenestemandsstilling i folkeskolen som leder af  

 amtscentralen, ophæves med virkning fra den 1. august 1991 for en  

 amtskommune.
Der henvises til den ændrede styrelseslovgivning i 1989 for  

 folkeskolen og ophævelsen af lov nr. 419 af 13. juni 1973 om en landscentral  

 for undervisningsmidler, jf. bekendtgørelse nr. 123 af 4. marts 1991 herom.
 Den ændrede affattelse af § 21 i normeringscirkulæret giver imidlertid  

 amtskommunerne mulighed for fortsat at normere 1 tjenestemandsstilling i  

 folkeskolen som amtscentralleder ved amtscentralen for undervisningsmidler.
 Med virkning fra 1. august 1991 skal en amtskommune altså ikke længere  

 normere 1 tjenestemandsstilling i folkeskolen som amtscentralleder, men kan i  

 stedet vælge en anden løsning for varetagelse af stillingen som leder af  

 amtscentralen, herunder amtskommunal tjenestemandsansættelse eller ansættelse  

 på andre vilkår.
 Selvom amtsrådet har ansat en leder af amtscentralen på andre vilkår end  

 en tjenestemandsstilling i folkeskolen, kan der fortsat normeres stillinger  

 som skolekonsulent med opgaver ved amtscentralen efter cirkulærets § 22.
Til § 22 Der er som følge af nedlæggelsen af stillingen som amtskonsulent for  

 folkeskolen ikke længere grundlag for at normere stillinger som skole  

 konsulent med et funktionsområde som medhjælp for amtskonsulenten for  

 folkeskolen.
Som det vil være amtsrådene bekendt, har Finansministeriet ved aktstykke  

 nr. 292 af 3. august 1990 fået Finansudvalgets tilslutning til, at der på  

 Finansloven - under § 42. Tekstanmærkninger.
Til § 26 Pensionsvæsenet.
Andre  

 bestemmelser - tilføjes følgende til nr. 50 ad 01.049.24. Andre  

 indbetalinger:
»Udgifterne til pension til amtskonsulenter i folkeskolen og  

 medhjælpere for amtskonsulenter i folkeskolen, der efter 1. januar 1990 gør  

 tjeneste i en amtskommune, men som personlig ordning opretholder den  

 ansættelsesmæssige status som tjenestemand i folkeskolen, deles mellem staten  

 og amtskommunen i forhold til den pensionsalder, der er optjent pr. 1. januar  

 1990 og i tiden derefter.« Med venlig hilsen Ole H Trønning kontorchef konst.
Cirkulære om normering af tjenestemandsstillinger mfl. i folkeskolen (Til alle amtsråd og kommunalbestyrelser) I medfør af folkeskolelovens §§ 23 og 29a samt § 3 i lov om amtscentraler  

 for undervisningsmidler fastsættes - om normering af stillinger som  

 tjenestemand, timelærer og fast vikar i folkeskolen bortset fra stillinger  

 ved heldagsskoler samt observationsskoler og andre selvstændige  

 (amts)kommunale skoler for vidtgående specialundervisning - følgende:
Kapitel I.
Regler om fremgangsmåde mv.
 § 1.  Ved normering af stillinger forstås i dette  

 cirkulære fastsættelse af antallet af stillinger af en bestemt kategori  

 tillagt en særlig stillingsbetegnelse.
 Stk. 2.  Normeringen af stillinger ved en kommunes  

 skolevæsen foretages hvert år pr. 1. august og sker samlet for kommunens  

 skolevæsen.
 Stk. 3.  Skal elevtal lægges til grund, anvendes det  

 antal elever, der pr. 1. april er tilmeldt for det følgende skoleår.
 § 2.  Oversigten over normeringen af stillinger ved en  

 kommunes skolevæsen skal indeholde oplysning om antallet af stillinger af de  

 i kapitel II anførte kategorier, for skolekonsulenters vedkommende tillige  

 med angivelse af funktionsområde.
 Stk. 2.  Oversigten over normeringen af stillinger ved  

 en amtskommunes skole- og undervisningsvæsen skal indeholde oplysning om  

 antallet af stillinger af de i kapitel IV anførte kategorier, for  

 skolekonsulenters vedkommende tillige med angivelse af funktionsområde.
 Stk. 3.  Det skal af oversigterne fremgå, hvilke  

 stillinger der skal omdannes eller nedlægges ved ledighed.
Kapitel II.
Stillinger ved kommunernes skolevæsen Lærer/overlærer § 3.  Stillinger som lærer/overlærer normeres på  

 grundlag af kommunens samlede løntimetal og beregnes ud fra følgende  

 ugentlige timetalsopgørelse for lærere mfl.:
 Følgende timetal fradrages:
 Stk. 2.  Antallet af stillinger som lærer/overlærer  

 fastsættes af kommunalbestyrelsen inden for størrelsesordenen 7/8 op til 9/10  

 af  timetalsopgørelsen efter stk. 1 det pligtige ugentlige timetal.
 Eventuelle resterende timer indgår i normeringen af timelærerstillinger,  

 jf. § 4, stk. 1.
 Stk. 3.  Viser beregninger over antallet af elever, at  

 der i kommunen i de nærmest følgende år vil ske en nedgang i behovet for  

 lærere, nedsættes antallet af stillinger som lærer/overlærer som beregnet  

 efter stk. 2. Antallet af stillinger nedsættes i det omfang, som det skønnes  

 nødvendigt for at undgå normering af flere stillinger som lærer/overlærer,  

 end der på længere sigt vil være behov for.
Timelærer § 4.  Stillinger som timelærer normeres på grundlag af  

 følgende ugentlige timetalsopgørelse:
 Stk. 2.  Antallet af stillinger som timelærer beregnes  

 som  timetalsopgørelsen efter stk. 1 det pligtige ugentlige timetal.
 Er antallet af stillinger som lærer/overlærer nedsat efter § 3, stk. 3,  

 forhøjes antallet af timelærerstillinger tilsvarende.
Stk. 3.  Ved oprettelse af stillinger som timelærer med  

 mindre end det pligtige ugentlige timetal forhøjes antallet af stillinger  

 tilsvarende.
Antallet af stillinger med mindre end det pligtige ugentlige  

 timetal må ikke overstige antallet af skoler i kommunen.
 Stk. 4.  Der kan herudover i særlige tilfælde oprettes  

 stillinger med mindre end halvdelen af det pligtige ugentlige timetal.
Småbørnslærerinde § 5.  Der kan efter kommunalbestyrelsens nærmere  

 bestemmelse normeres stillinger som småbørnslærerinde.
Børnehaveklasseleder § 6.  Stillinger som børnehaveklasseleder normeres på  

 grundlag af kommunens samlede løntimetal og beregnes ud fra følgende årlige  

 timetalsopgørelse for børnehaveklasseledere/vakancevikarer:
 Følgende timer fradrages:
 Stk. 2.  Antallet af skematimer efter stk. 1 omregnes  

 efter reglerne i Undervisningsministeriets cirkulære om tjenestetid,  

 afspadsering af overtimer, afvikling af undertimer, overtimebetaling og  

 aflønning af børnehaveklasseledere.
Stk. 3.  Antallet af stillinger som børnehaveklasseleder  

 fastsættes af kommunalbestyrelsen inden for størrelsesordenen 3/4 op til 4/5  

 af  timetalsopgørelsen efter stk. 1 og 2 det pligtige årlige timetal, jf. dog stk. 4 og 5.
 Stk. 4.  Har skolen ikke en skolefritidsordning, kan  

 antallet af stillinger, der er beregnet efter stk. 3, begrænses til det  

 antal, som kan tillægges det pligtige årlige timetal ved samme skole i  

 forbindelse med varetagelse af arbejdsopgaver efter stk. 1, nr. 1-4 og 7.
 Stk. 5.  Viser beregninger over antallet af elever, at  

 der i kommunen i de nærmest følgende år vil ske en nedgang i behovet for  

 børnehaveklasseledere, nedsættes antallet af stillinger som  

 børnehaveklasseleder som beregnet efter stk. 3 og 4. Antallet af stillinger  

 nedsættes i det omfang, som det skønnes nødvendigt for at undgå normering af  

 flere stillinger som børnehaveklasseleder, end der på længere sigt vil være  

 behov for.
Vakancevikarer § 7.  Til varetagelse af timer, som efter § 6 ikke  

 tillægges børnehaveklasseledere, ansættes vakancevikarer.
Pointtal for skolerne § 8.  For hver skole beregnes et pointtal som summen  

 af:
 Pointtallet forhøjes med:
Skoleleder (Skoleinspektør/førstelærer) § 9.  Ved hver selvstændig skole normeres 1 stilling  

 som leder.
Lederen benævnes:
 Stk. 2.  Ved nyoprettelse af en skole, der senest året  

 efter påregnes at have et pointtal på over 250, kan der normeres en stilling  

 som skoleinspektør, indtil 6 måneder før skolen tages i brug med et rimeligt  

 antal klasser.
Viceskoleinspektør § 10.  Stillinger som viceskoleinspektør ved en skole  

 normeres således:
Antal stillinger skolevæsen omfatter 1.100 elever eller derover...... 2 Ledelse af skolevæsenet § 11.  En af skolelederne i kommunen kan efter  

 kommunalbestyrelsens nærmere bestemmelse ansættes som ledende skoleinspektør.
 Stk. 2.  I stedet for en stilling som ledende  

 skoleinspektør kan der normeres 1 stilling som chef for den forvaltning, der  

 omfatter skolevæsenet.
 § 12.  Omfatter forvaltningen også andre områder end  

 skolevæsenet, kan kommunalbestyrelsen i stedet for den i § 11, stk. 2,  

 anførte stilling normere 1 stilling som leder af den del af forvaltningen,  

 der omfatter skolevæsenet.
 § 13.  Der kan efter kommunalbestyrelsens nærmere  

 bestemmelse yderligere normeres stillinger vedrørende ledelse af  

 skolevæsenet.
I kommuner med-Antal stillinger 3.500 - 10.000 elever eller 25.000 - 59.999 indbyggere ......................... 1 10.001 - 20.000 elever eller 60.000 indbyggere og derover ....................... 2 Over 20.000 elever .................................-3 Stk. 2. Skal  

 indbyggertal lægges til grund, anvendes det antal indbyggere, der pr. 1.  

 april er tilmeldt kommunen.
Ledende skolepsykolog/ledende psykolog § 14.  I kommuner med mere end 3000 børn kan der efter  

 kommunalbestyrelsens nærmere bestemmelse normeres 1 stilling som ledende  

 skolepsykolog/ledende psykolog.
 Stk. 2.  Hvor særlige forhold taler for det, kan  

 stillingen som ledende skolepsykolog/ledende psykolog dog med  

 Undervisningsministeriets godkendelse også normeres i kommuner med et  

 børnetal på 3.000 eller derunder.
 Stk. 3.  Ved normering af stillingen medregnes:
 Stk. 4.  Er der i bilaget til vedtægten for styrelsen af  

 kommunens skolevæsen optaget bestemmelse om, at elever ved statsskoler,  

 amtskommunale skoler eller private skoler - bortset fra elever, der allerede  

 er medregnet i henhold til stk. 3, nr. 2 - er inddraget under kommunens  

 pædagogisk-psykologiske rådgivningsvirksomhed, kan disse medregnes i  

 normeringsgrundlaget.
Skolepsykolog § 15.  Der kan efter kommunalbestyrelsens nærmere  

 bestemmelse normeres stillinger som skolepsykolog som medhjælp for den  

 ledende skolepsykolog/ledende psykolog.
Skolekonsulent § 16.  Der kan efter kommunalbestyrelsens nærmere  

 bestemmelse normeres stillinger som skolekonsulent.
 Stk. 2.  I kommuner, hvor der er oprettet et  

 undervisningscenter for svært handicappede elever, normeres 1 stilling som  

 skolekonsulent med funktionsområde opgaver ved et undervisningscenter for  

 svært handicappede elever.
 Stk. 3.  I kommuner, der opfylder betingelserne i § 13  

 for at kunne normere een eller flere af disse stillinger, kan der dog kun  

 normeres stillinger som skolekonsulent med funktionsområde  

 pædagogisk-administrative opgaver ved skoleforvaltningen, hvis der tillige er  

 normeret mindst een sådan stilling.
Fast vikar § 17.  Der kan efter kommunalbestyrelsens nærmere  

 bestemmelse normeres stillinger som fast vikar.
Kapitel III.
Overenskomst om skolepsykolog- og skolekonsulentvirksomhed § 18.  Virksomhed efter § 14 som ledende  

 skolepsykolog/ledende psykolog, efter § 15 som skolepsykolog og efter § 16  

 som skolekonsulent kan være fælles for to eller flere kommuner bortset fra  

 funktionsområdet skolebiblioteksvirksomhed og funktionsområdet  

 pædagogisk-administrative opgaver ved skoleforvaltningen.
Den fælles  

 betjening etableres ved overenskomst mellem to eller flere kommuner, jf. stk.  

 2 og 3, herunder ved aftale med amtskommunen om driften, jf. stk. 4.
Stk. 2.  Den fælles betjening kan etableres ved  

 indgåelse af fællesskabsoverenskomst i henhold til den kommunale  

 styrelseslovs § 60.  De under fællesskabet normerede stillinger  

 opføres på oversigten over normeringen af stillinger ved fællesskabet, der  

 optages som bilag til normeringsoversigten for en af de deltagende kommuner.
 Stk. 3.  Den fælles betjening kan endvidere etableres  

 ved en betalingsoverenskomst, hvorved de omhandlede funktioner henlægges til  

 de normerede stillinger i en af de deltagende kommuner.
 Stk. 4.  Endelig kan den fælles betjening af de  

 deltagende kommuner etableres ved en betalingsoverenskomst efter aftale om  

 driften med amtskommunen, således at stillingerne opføres på oversigten over  

 normeringen af stillinger ved amtskommunens skole- og undervisningsvæsen.
 Stk. 5.  Stillingen som ledende skolepsykolog/ledende  

 psykolog, jf. § 14, stk. 1, normeres på grundlag af antallet af børn i de  

 kommuner, der er omfattet af overenskomst eller aftale efter stk. 1-4.
Kapitel IV.
Stillinger ved amtskommunernes skole- og undervisningsvæsen Amtsskolepsykolog § 19.  Der kan efter amtsrådets nærmere bestemmelse  

 normeres 1 stilling som amtsskolepsykolog vedrørende den amtskommunale  

 specialundervisning.
Skolepsykolog § 20.  Der kan efter amtsrådets nærmere bestemmelse  

 normeres stillinger som skolepsykolog som medhjælp for amtsskolepsykologen.
Amtscentralleder § 21.  Der kan efter amtsrådets nærmere bestemmelse  

 normeres 1 stilling som amtscentralleder ved amtscentralen for  

 undervisningsmidler.
Skolekonsulent § 22.  Der kan efter amtsrådets nærmere bestemmelse  

 normeres stillinger som skolekonsulent.
 § 23.  Der kan i amtskommunen oprettes stillinger med  

 funktionsområder som nævnt i §§ 14-16, hvis der er indgået aftale om driften  

 med amtskommunen om fælles betjening af to eller flere kommuner af eet eller  

 flere af de pågældende funktionsområder, jf. § 18, stk. 4 og 5.
Kapitel V.
Ikrafttræden § 24.  Cirkulæret har virkning fra den 1. august 1991.
 Stk. 2.  Cirkulære af 20. maj 1988 om normering af  

 tjenestemandsstillinger mfl. i folkeskolen som ændret ved cirkulærer af 21.  

 januar og 26. marts 1991 samt cirkulæreskrivelse af 27. januar 1978 om  

 modersmålslærere i folkeskolen ophæves.
Undervisnings- og Forskningsministeriet,  

 den 1. juli 1991 P. m. v.
 e. b.
Ole H Trønning kontorchef konst.
