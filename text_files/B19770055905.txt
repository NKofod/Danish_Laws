 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet herved følgende regler for anløb af Nykøbing Falster  

 havn:
 § 1.  Tankskibe skal på strækningen mellem Skelle Rev  

 og Nykøbing Falster have lods om bord.
 Stk. 2.  Bestemmelsen finder ikke anvendelse på skibe,  

 hvis fører mindst 5 gange inden for de sidste 6 måneder har anløbet Nykøbing  

 Falster med det pågældende skib.
 § 2.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 3.  Bekendtgørelsen træder i kraft den 1. januar  

 1978.
 Handelsministeriet, den 11. november  

 1977.
 Ivar Nørgaard.
/T.
R.
Funder.
