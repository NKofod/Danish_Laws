Medarbejderaktier/obligationer   

 kombineret med aftale om kontantlønsnedgang Spørgsmål Svar Beskrivelse af de faktiske forhold Selskabet X  

 ønsker både på egne og medarbejdernes vegne at få klarlagt de skattemæssige  

 aspekter af en generel medarbejderaktie- og medarbejderobligationsordning  

 kombineret med en kontantlønsnedgang.
 X ønsker at  

 tilbyde medarbejderne følgende generelle medarbejderordninger:
Udover de  

 påtænkte generelle medarbejderordninger har X i forvejen en generel ordning,  

 hvorefter selskabets ansatte kan få tildelt gratisaktier op til kr. 8.000,  

 når  

 en nærmere række betingelser er opfyldt.
Betingelserne relaterer sig til,  

 hvorledes X resultatmæssigt har klaret sig i forhold til en nærmere fastsat  

 referencegruppe.
 X ønsker, at  

 medarbejderordningerne forbliver omkostningsneutrale, således at den samlede  

 værdi af de tildelte obligationer (inkl. afgift) og aktier modsvares af en  

 kontantlønsnedgang hos medarbejderen.
Medarbejderobligationer X ønsker at  

 udlodde obligationer til medarbejderne efter reglerne i ligningslovens §  

 7 A, stk. 1, nr. 3.
 Ordningen skal  

 have virkning for kalenderåret 2007.
 Beslutning om en  

 eventuel videreførelse i efterfølgende år, vil blive truffet på  

 bestyrelsesmødet i november i året forud for det år, ordningen skal have  

 virkning for.
 Ordningen vil  

 blive tilbudt alle medarbejdere i X, som opfylder de nedenfor anførte  

 betingelser:
 Udstedes der  

 obligationer for et beløb, der overstiger 4.700 kr., vil X indbetale en  

 afgift  

 på 45 % af den del af værdien, der overstiger de 4.700 kr. til statskassen.
 Værdien af de  

 pågældende medarbejderobligationer vil (inklusiv afgift) ikke overstige 10 %  

 af  

 medarbejderens årsløn.
 Beregningen af  

 det beløb, den enkelte medarbejder kan få tildelt, foretages med udgangspunkt  

 i  

 medarbejderens løn for januar 2007 ganget med 12.
Januar måned er  

 valgt, fordi denne månedsløn vil være en normal månedsløn for alle  

 medarbejdere  

 i X.
Der udbetales med sikkerhed ikke bonus eller lignende engangsbeløb med  

 denne månedsløn.
 Månedslønnen for  

 januar opgøres som medarbejderens bruttoløn inklusiv personlige tillæg, som  

 funktionstillæg, specialisttillæg og lignende.
I årslønnen  

 medregnes således ikke skattepligtige personalegoder som fri bil, fri telefon  

 og medarbejderbredbånd.
Arbejdsgivers pensionsbidrag medregnes heller ikke i  

 årslønnen.
 Når  

 medarbejderen har accepteret X' tilbud om medarbejderobligationer, har  

 medarbejderen erhvervet ret til at få udstedt obligationer i december 2007  

 svarende til det ved bruttotrækordningen opsparede beløb (dog reduceret med  

 en  

 eventuel afgift).
 Det opsparede  

 beløb udgør maksimalt 10 % af den ovenfor angivne beregnede årsløn.
 Medarbejderobligationer  

 vil i overensstemmelse med reglerne i ligningslovens §  

 7 A, st. 1, nr. 3 blive båndlagt i en 5-årig periode fra  

 udløbet af 2007.
 Det er  

 frivilligt for den enkelte medarbejder, om vedkommende ønsker at deltage i  

 ordningen.
 Det er X' ønske,  

 at tildelingen af medarbejderobligationer skal holdes  

 omkostningsneutral.
 Lønnedgangen  

 agtes gennemført således, at den ikke får betydning for beregningsgrundlaget  

 for  

 pension, feriepenge og overtidsbetaling.
 Bruttotrækordningen  

 vil i forbindelse med medarbejderobligationsordningen fungere som en slags  

 opsparingsordning, idet medarbejderen ved årets udgang får tildelt  

 obligationer  

 (inkl. en eventuel afgift) svarende til det ved lønnedgangen opsparede beløb.
 Fratræder den  

 enkelte medarbejder sin stilling inden udstedelsen af obligationerne, vil  

 medarbejderen få det opsparede beløb udbetalt, efter X har indeholdt den  

 pligtige A-skat.
 Kompensation vil  

 udelukkende blive givet i de tilfælde, hvor medarbejderen selv opsiger sin  

 stilling eller opsiges af X uden at have misligholdt sin stilling.
Medarbejderaktier Sideløbende med  

 tildelingen af medarbejderobligationer ønsker X at udlodde aktier til  

 markedskurs  

 efter reglerne i ligningslovens §  

 7 A, stk. 1, nr. 2.
 Ordningen skal  

 ligeledes have virkning for kalenderåret 2007.
 Ligesom for  

 medarbejderobligationsordningen vil bestyrelsen kunne træffe beslutning om en  

 ny tilsvarende ordning for efterfølgende år på bestyrelsesmødet i november  

 forud for det år, hvori ordningen skal gælde.
 Medarbejdergruppen,  

 der vil blive tilbudt de pågældende aktier er den samme, som får tilbud om at  

 deltage i medarbejderobligationsordningen.
Det er  

 hensigten, at den enkelte medarbejder bliver tilbudt aktier til markedskurs i  

 X  

 for et samlet beløb på enten 6.000 kr. eller 12.000 pr. år.
Herved  

 overskrides  

 beløbsgrænsen på 21.500 kr. (2007) i ligningslovens §  

 7 A, stk. 1, nr. 2, ikke, når X i 2007 udlodder  

 gratisaktier op til 8.000 kr. pr. medarbejder.
Vurderingen af  

 hvor mange aktier medarbejderen kan få for det valgte beløb (6.000 kr. eller  

 12.000 kr.) træffes den dag, medarbejderen accepterer tilbuddet om at deltage  

 i  

 den generelle medarbejderaktieordning.
Der tages udgangspunkt i  

 gennemsnitskursen af alle handler den pågældende dag på Købehavns Fondsbørs  

 oprundet til nærmeste kurs, der går op i 6.000 kr. med et helt tal.
De aktier,  

 medarbejderen får tildelt, har samme stemmeværdi som de øvrige aktier i  

 selskabet.
Tildelingen foretages i øvrigt fra X' beholdning af egne aktier.
 Medarbejderaktierne  

 båndlægges i 7 år fra og med udgangen af det kalenderår, hvori medarbejderen  

 har fået de pågældende aktier udloddet.
 Det er  

 frivilligt for den enkelte medarbejder, om denne ønsker at deltage i  

 medarbejderaktieordningen.
 Da X ønsker, at  

 udlodningen af aktierne skal være omkostningsneutral, er det hensigten, at  

 værdien af de udloddede aktier skal modsvares af en lønnedgang i den enkelte  

 medarbejders grundløn.
 For så vidt  

 angår aktieordningen vil lønnedgangen udgøre enten 6.000 kr. eller 12.000 kr.  

 for 2007 alt efter hvilket beløb medarbejderen vælger at få tildelt aktier  

 for.
 Lønnedgangen  

 agtes gennemført således, at den ikke får betydning for beregningsgrundlaget  

 for pension, feriepenge og overtidsbetaling.
 Bruttotrækordningen  

 vil i forbindelse med aktieordningen fungere som en efterfølgende  

 finansiering  

 af de aktier, vedkommende medarbejder får tildelt i forbindelse med accepten  

 af  

 at deltage i ordningen.
 Fratræder  

 medarbejderen sin stilling inden de tildelte aktier er finansieret via  

 lønnedgangen, vil det resterende beløb blive trukket i medarbejderens sidste  

 lønudbetaling.
Alternativ til  

 den ovenfor beskrevne ordning med udlodning af aktier til markedskurs I stedet for  

 ovennævnte medarbejderaktieordning overvejer X at tilbyde medarbejderne  

 aktier  

 til markedskurs på sådanne vilkår, at medarbejderen accepterer en lønnedgang  

 mod at modtage aktier til markedskurs i december 2007 svarende til det ved  

 lønnedgangen opsparede beløb.
 Ordningen skal  

 have virkning for kalenderåret 2007 og skal ligesom ovennævnte ordninger  

 kunne  

 forlænges efter beslutning fra bestyrelsen på bestyrelsesmødet i november  

 måned  

 året forud for det år, hvori ordningen skal gælde.
 Det er således  

 hensigten, at samme medarbejdergruppe som anført ovenfor skal tilbydes aktier  

 til markedskurs til en samlet værdi af enten 6.000 kr. eller 12.000 kr.
 Vurderingen af  

 hvor mange aktier medarbejderen kan få for det valgte beløb (6.000 kr. eller  

 12.000 kr.) træffes den 15. december 2007. Der tages udgangspunkt i  

 gennemsnitskursen af alle handler den pågældende dag på Købehavns Fondsbørs  

 oprundet til nærmeste kurs, der går op i det beløb den pågældende medarbejder  

 har opsparet via lønnedgangen, med et helt tal.
De aktier,  

 medarbejderen får tildelt, har samme stemmeværdi som de øvrige aktier i  

 selskabet.
Tildelingen foretages i øvrigt fra X' beholdning af egne aktier.
 Medarbejderaktierne  

 båndlægges i 7 år fra og med udgangen af det kalenderår, hvori medarbejderen  

 har fået de pågældende aktier udloddet.
 Det er frivilligt  

 for den enkelte medarbejder, om denne ønsker at deltage i  

 medarbejderaktieordningen.
 Da det er X'  

 ønske, at ordningen med tildeling af medarbejderaktier, skal holdes  

 omkostningsneutral, vil medarbejderen ved accepten af at deltage i den  

 pågældende ordning ligeledes acceptere en lønnedgang svarende til de værdier,  

 vedkommende får tildelt i form af aktier.
 Lønnedgangen vil  

 for så vidt angår denne aktieordning udgøre enten 6.000 kr. eller 12.000 kr.
 Har  

 medarbejderen valgt at få tildelt aktier for 12.000 kr., vil den årlige  

 lønnedgang udgøre de 12.000 kr.
 Lønnedgangen  

 agtes alene gennemført i medarbejderens grundløn, hvorfor beregning af  

 pension,  

 feriepenge og overtidsbetaling ikke bliver påvirket heraf.
 Bruttotrækordningen  

 vil i forbindelse med denne aktieordning fungere som en slags  

 opsparingsordning,  

 idet medarbejderen ved årets udgang får tildelt aktier til markedskurs  

 svarende  

 til det ved lønnedgangen opsparede beløb.
 Fratræder den  

 enkelte medarbejder sin stilling inden vedkommende har fået tildelt aktierne,  

 vil medarbejderen få det opsparede beløb udbetalt, efter X har indeholdt den  

 pligtige A-skat.
 Kompensationen  

 vil udelukkende blive givet i de tilfælde, hvor medarbejderen opsiges uden at  

 have misligholdt sin stilling eller hvor medarbejderen selv opsiger sin  

 stilling.
Både  

 medarbejderaktieordningen og medarbejderobligationsordningen tilbydes  

 medarbejderne i X samt i datterselskaberne Y A/S, samt M A/S.
X har herudover  

 2  

 datterselskaber, som ikke ønskes omfattet af medarbejderordningerne.
 Holding A/S har  

 ingen ansatte medarbejdere og deltager derfor ikke i de generelle ordninger.
 Da en generel  

 medarbejderaktieordning kombineret med en kontantlønsnedgang er baseret på  

 danske  

 regler og kombinationen alene giver medarbejdere, der er fuldt skattepligtige  

 til Danmark, de skattemæssige fordele, bliver ordningen ikke tilbudt til  

 medarbejderne i C AG.
 Datterselskaberne,  

 som deltager i medarbejderordningerne refunderer X de ved ordningerne  

 forbundne  

 omkostninger til køb af aktier/obligationer samt til løbende etablering og  

 løbende administration af ordningerne.
Spørgers eventuelle opfattelse ifølge anmodning og bemærkninger til  

 sagsfremstilling Medarbejderobligationer Af  

 ligningslovens §  

 7 A  

 stk. 1 nr. 3  

 fremgår det, at værdien af udbytteandele og lignende som udloddes til den  

 ansatte i form af obligationer udstedt af virksomheden, ikke skal medregnes i  

 den ansattes skattepligtige indkomst.
 I ligningslovens  

 §  

 7 A  

 stk. 2 er det  

 videre anført, at skattefritagelsen efter bestemmelserne i stk. 1 er betinget  

 af, at adgangen til at erhverve obligationer skal stå åben for alle ansatte i  

 virksomheden samt at der dog kan fastsættes begrænsninger ud fra almene  

 kriterier.
Ligningsvejledningen  

 for 2006, Almindelig del afsnit 1.10 beskriver, hvad der nærmere ligger i  

 dette  

 krav.
Det er her anført, at adgangen til at erhverve medarbejderaktier og  

 obligationer skal stå åben for alle medarbejdere i arbejdsgiverselskabet.  

 Ingen  

 medarbejdergruppe må favoriseres.
 Betingelsen for  

 at begrænse ordningen efter almene kriterier er, at ordningen ikke mister sin  

 generelle karakter, samt at der ikke sker en favorisering af de medarbejdere,  

 der indgår i ordningen.
 I en afgørelse  

 fra 2005 (  


  

 SKM2005.382.LR  


  

 )  

 har Ligningsrådet tiltrådt, at arbejdsgiverselskabet kunne undlade at tilbyde  

 den generelle medarbejderordning til medarbejdere, der havde en gennemsnitlig  

 ugentlig arbejdstid på mindre end 8 timer.
 Ligningsrådet  

 har i en anden afgørelse fra 2005 (  


  

 SKM2005.382.LR  


  

 )  

 godkendt, at en medarbejderobligationsordning alene blev tilbudt  

 medarbejdere,  

 der havde en anciennitet på 36 måneder på det tidspunkt,  

 medarbejderobligationerne blev udstedt.
 Under henvisning  

 til den ovenfor anførte praksis finder X således, at udelukkelsen af de  

 medarbejdere,  

 der har en gennemsnitlig ugentlig arbejdstid på 8 timer eller derunder samt  

 de  

 der er ansat efter 1. november 2005, er foretaget efter anerkendte almene  

 kriterier.
 Betingelsen i  

 ligningslovens §  

 7 A  

 stk. 2, om at  

 medarbejderen skal sidde i uopsagt stilling på erhvervelsestidspunktet, vil  

 ligeledes være opfyldt, idet ordningen ikke tilbydes medarbejdere i opsagt  

 stilling.
For så vidt  

 angår medarbejderobligationsordningen kan der udelukkende tildeles  

 obligationer  

 vis værdi inklusiv en eventuel afgift maksimalt udgør 10 % af den ansattes  

 årsløn.
Dette fremgår af ligningslovens §  

 7 A  

 stk. 1 nr. 3 I  

 Ligningsvejledningen, Almindelig del, afsnit 1.10 er det anført, at en  

 beregning af årslønnen skal foretages ud fra objektive kriterier, der sikrer  

 en  

 realistisk opgørelse af lønnen for det år, hvori medarbejderobligationerne  

 tildeles.
 Som et eksempel  

 herpå nævner ligningsvejledningen  


  

 SKM2001.3.LR  


,  

 hvor ligningsrådet godkendte, at arbejdsgiveren havde opgjort årslønnen som  

 den  

 faktiske månedsløn for oktober (den måned hvori bestyrelsen traf endelig  

 beslutning om at tilbyde medarbejderobligationerne) multipliceret med tolv.  

 Arbejdsgiverselskabet havde defineret lønnen som løn før ATP,  

 arbejdsmarkedsbidrag,  

 A-skat og evt. lønmodtagerbidrag til pensionsordning.
 I  


  

 SKM2001.4.LR  


  

 tiltrådte Ligningsrådet, at fri bil, fri telefon og andre skattepligtige  

 personalegoder kunne medregnes i opgørelsen af medarbejderens årsløn.
 At eventuelle  

 bonusbeløb ikke skal indgå i årslønnen fremgår af afgørelsen  


  

 SKM2003.68.LR  


.  

 I denne afgørelse tiltrådte Ligningsrådet Told- og Skattestyrelsens  

 bemærkning  

 om, at der skal findes et beløb, der er et objektivt udtryk for  

 medarbejderens  

 indtjening, renset for enkeltstående større udsving som følge af  

 bonusbetalinger m.v.
 Under henvisning  

 til de ovenfor nævnte afgørelser, det i ligningsvejledningen anførte om  

 årslønnen,  

 samt til at januar lønnen må anses for en normal-månedsløn, finder X, at  

 medarbejdernes januar løn for 2007 eksklusiv skattepligtige personalegoder og  

 arbejdsgivers pensionsbidrag må kunne anvendes som beregningsgrundlag for  

 årslønnen.
 Om medarbejderen  

 får tildelt obligationer indenfor de 10 % af årslønnen vil i sagens natur  

 først  

 kunne vurderes i december 2007, hvor medarbejderen modtager obligationer og  

 en  

 eventuel afgift bliver betalt af X.
 Da  

 obligationerne bliver båndlagt i de 5 år ligningslovens §  

 7 A  

 stk. 1 nr. 3 påkræver samt da den efter samme  

 bestemmelse påkrævede afgift bliver erlagt finder X således, at spørgsmål 1  

 bør  

 besvares med et "ja".
 Af afgørelsen  


  

 SKM2004.200.LR  


  

 fremgår det, at der i forbindelse med en medarbejderobligationsordning kan  

 indgås aftale om, at medarbejderen accepterer en lønnedgang svarende til de  

 værdier, som vedkommende får tildelt gennem medarbejderobligationsordningen  

 (obligation og afgift).
 Af afgørelsen  

 fremgår det endvidere, at lønnedgangen kan aftales op til de 10 % samt de  

 yderligere  

 omkostninger, der måtte være til at etablere og administrere ordningen.
 Endelig  

 godkendte Ligningsrådet i den pågældende afgørelse, at medarbejderen kunne  

 modtage en skattepligtig kompensation, når retten til obligationerne  

 bortfalder, fordi medarbejderen bliver opsagt.
 At det er muligt  

 at aftale en lønnedgang i grundlønnen, som ikke har afsmittende effekt på  

 beregningen  

 af feriepenge, pensions, overtidsbetaling m.v. fremgår af  


  

 SKM2005.356.DEP  


,  

 hvor departementet skitserer praksisændringen som følge af, at  

 Skatteministeriet har taget bekræftende til genmæle i 4 Østre Landsretssager  

 om  

 kontantlønnedgang.
 Under henvisning  

 til ovenstående finder X herefter, at spørgsmål 2 bør besvares med  

 "ja".
Udlodning af  

 aktier til markedskurs Af  

 ligningslovens §  

 7 A  

 stk. 1 nr. 2  

 fremgår det, at værdien af udbytteandele eller lignende, som udloddes til den  

 ansatte i form af aktier, ikke skal medregnes ved opgørelsen af den ansattes  

 skattepligtige  

 indkomst.
 Udlodningen må  

 dog højst udgøre 20.900 kr. (i 2006) og aktierne skal båndlægges i 7 år.
Adgangen til at  

 erhverve aktier skal stå åben for alle ansatte i virksomheden.
Det er dog  

 muligt at fastsætte begrænsninger herfor ud fra almene kriterier.
 Da udlodningen  

 af aktier til markedskurs vil blive tilbudt samme kreds af ansatte, som får  

 tilbudt medarbejderobligationer, henvises der til argumentationen ovenfor i  

 afsnittet om medarbejderobligationer.
 At medarbejdere  

 i datter- og datterdatterselskabet ligeledes kan få tildelt aktier, fremgår  

 direkte af bestemmelsen i ligningslovens § 7 stk. 1 nr. 2. X ser derfor ingen  

 problem i at tilbyde aktierne til de ansatte i datterselskaberne.
 For så vidt  

 angår tidspunktet for vurderingen af om medarbejderen har fået tildelt mere  

 end  

 20.900 kr. aktier, kan der henvises til  


  

 SKM2004.415.LR  


.  

 I denne afgørelse slog Ligningsrådet fast, at vurderingen skal foretages på  

 den  

 dag, hvor medarbejderen accepterer tilbuddet om at deltage i ordningen.
 Ifølge  

 ligningsvejledningen Almindelig del afsnit A.B.10.2 skal den af Københavns  

 Fondsbørs beregnede gennemsnitskurs "Alle handler" kursen kl. 17 på  

 dagen for medarbejderens accept anvendes ved afgørelsen af, hvor mange aktier  

 medarbejderen kan få tildelt.
 Muligheden for  

 at runde kursen op til nærmeste kurs der går op i henholdsvis 6.000 kr. eller  

 12.000 kr. med et helt tal, fremgår af  


  

 SKM2004.415.LR  


,  

 hvor ligningsrådet godkendte et sådant princip.
 Under henvisning  

 til det ovenfor anførte samt til at medarbejdernes aktier har samme  

 rettigheder  

 som de øvrige aktier i selskabet finder X, at ordningen opfylder  

 betingelserne  

 i ligningslovens §  

 7 A  

 stk. 1 nr. 2.
 Spørgsmål 3 bør  

 derfor besvares med et "ja".
 Af ovennævnte  

 afgørelse,  


  

 SKM2004.200.LR  


,  

 fremgår det endvidere, at der i forbindelse med en tildeling af aktier til  

 markedskurs kan indgås aftale om, at medarbejderen accepterer en lønnedgang  

 svarende til de værdier, som vedkommende får tildelt via aktierne.
 Der ses ikke i  

 praksis afgørelser på, hvorledes arbejdsgiver og arbejdstager skal forholde  

 sig  

 i de tilfælde, hvor medarbejderen opsiger sin stilling, inden aktierne er  

 endeligt finansieret gennem lønnedgangen.
 Da  

 arbejdsgiveren tilsyneladende kan kompensere medarbejderen, hvor denne ikke  

 når  

 at få tildelt obligationer, der finansieres via lønnedgang, er det X  

 opfattelse, at samme princip må kunne lægges til grund, når medarbejderen  

 opsiges eller selv opsiger sin stilling inden der er sket fuld finansiering  

 af  

 aktierne.
 At det er muligt  

 at aftale en lønnedgang i grundlønnen, som ikke har afsmittende effekt på  

 beregningen  

 af feriepenge, pensions, overtidsbetaling m.v. fremgår af  


  

 SKM2005.356.DEP  


,  

 hvor departementet redegør for praksisændring som følge af, at  

 Skatteministeriet har taget bekræftende til genmæle i 4 Østre Landsretssager  

 om  

 kontantlønnedgang.
 Under henvisning  

 til ovenstående finder X herefter, at spørgsmål 4 bør besvares med  

 "ja".
Alternativ til  

 den ovenfor beskrevne ordning med udlodning af aktier til markedskurs Af  

 administrative årsager ønsker X at tilbyde medarbejderne aktier til  

 markedskurs  

 kombineret med en aftale om, at den enkelte medarbejder accepterer en  

 lønnedgang svarende til de tildelte aktier.
Som udgangspunkt  

 ønskes ordningen gennemført som den ovenfor beskrevne ordning om tildeling af  

 aktier til markedskurs.
Eneste forskel er, at X ønsker at afvente med at  

 tildele aktierne til medarbejderne den 15. december 2007, i stedet for på det  

 tidspunkt, hvor medarbejderen accepterer at deltage i ordningen.
Ved at udskyde  

 udlodningen af aktierne til december 2007, opnås samme  

 "forretningsgang" som medarbejderobligationsordningen.
Tildeling af  

 aktier og obligationer kan herved foretages på samme tidspunkt,  

 bruttotrækordningerne bliver identiske og den enkelte medarbejder vil få  

 lettere ved at overskue konsekvenserne.
Endvidere vil X,  

 i tilfælde hvor medarbejderen fratræder sin stilling, kunne kompensere den  

 manglende  

 tildeling af aktier.
Dette vil ud fra en rimelighedsbetragtning være en bedre  

 fremgangsmåde end ved den ordinære ordning med tildeling af aktier til  

 markedskurs,  

 hvor det er medarbejderen, der skal trækkes i sin sidste lønudbetaling ved  

 fratræden.
 Endelig er X ved  

 den alternative ordning med tildeling af aktier til markedskurs sikker på, at  

 ordningen forbliver omkostningsneutral.
 Da lønnedgangen  

 foretages efter samme principper som for medarbejderobligationsordningen,  

 henvises  

 der til argumentationen i ovenstående afsnit.
 X henstiller at  

 spørgsmål 5 og 6 besvares med "ja".
SKATs indstilling og begrundelse Ad spørgsmål 1 Det følger af  

 ligningslovens §  

 7 A  

 stk. 1 nr. 3,  

 at værdien af udbytteandele og lignende som udloddes til den ansatte i form  

 af  

 obligationer udstedt af virksomheden, ikke skal medregnes i den ansattes  

 skattepligtige indkomst.
 Det er en  

 betingelse for skattefriheden, at adgangen til at erhverve obligationer står  

 åben for alle i virksomheden, dog kan der fastsættes begrænsninger ud fra  

 almene kriterier. jf. ligningslovens §  

 7 A, stk. 2.
 X tilbyder  

 obligationsordningen til samtlige medarbejdere i uopsagt stilling, der har en  

 gennemsnitlig ugentlig arbejdstid på 8 timer, og som er tiltrådt deres  

 stilling  

 senest 1. november 2006.
 Holding A/S og C  

 AG holdes uden for medarbejderordningerne.
 Det er SKATs  

 opfattelse, at den skitserede medarbejderobligationsordning opfylder  

 betingelserne  

 i ligningslovens §  

 7 A, stk. 1, nr. 3  

 og stk. 2.
 Ordningen  

 tilbydes alene medarbejdere i uopsagt stilling.
 Ordningen  

 tilbydes alle medarbejdere med undtagelse af medarbejderne i C AG.
 Skatterådet har  

 i  


  

 SKM2006.514.SR  


,  

 fastslået, at selskaber frit kan vælge, om de vil inddrage udenlandske  

 datterselskaber i en ordning omfattet af ligningslovens §  

 7 A.
Det bemærkes, at  

 Holding A/S ikke har ansatte medarbejdere De af X  

 fastsatte begrænsninger; kravet om minimum 8 timers ugentlig arbejdstid, samt  

 kravet om 2 måneders ansættelse er i overensstemmelse med praksis på området.
Obligationers  

 værdi overstiger efter det oplyste ikke 10 % af medarbejderens løn inklusiv  

 afgift,  

 og obligationerne båndlægges i 5 år.
SKAT henleder opmærksomheden på, at  

 vurderingen af om 10 % 's grænsen er overholdt, skal foretages med  

 udgangspunkt  

 i lønnen efter bruttotrækket.
 SKAT finder som  

 følge af ovenstående, at betingelserne i ligningslovens §  

 7 A, stk. 1, nr. 3 og stk. 2 er opfyldt.
 SKAT indstiller,  

 at der svares ja til spørgsmål 1.
Ad spørgsmål 2 Ligningsrådet  

 har i  


  

 SKM2004.200.LR  


,  

 godkendt, at en aftale om kontantlønsnedgang kombineres med en  

 medarbejderobligationsordning  

 omfattet af ligningslovens §  

 7 A.
 Der stilles  

 efter praksis følgende betingelser for, at skattemyndighederne ikke  

 tilsidesætter ændringer af en allerede eksisterende vederlagsaftale, der  

 indebærer en fremtidig lavere kontant løn samtidig med at den ansatte får  

 stillet et personalegode til rådighed af arbejdsgiveren:
 Se  


  

 SKM2006.185.SR  


.
 Det er SKATs  

 opfattelse, at den beskrevne ordning opfylder ovenstående betingelser.
 Der er tale om  

 en reel fremadrettet lønnedgang.
 Den aftalte  

 lønreduktion løber over kalenderåret og udgør et på forhånd fast beløb, der  

 ikke afhænger af arbejdstagerens forbrug af naturalgodet eller udviklingen i  

 omkostningerne for arbejdsgiveren.
Det er SKATs  

 vurdering, at den beskrevne ordning opfylder kravet om økonomisk risiko for  

 arbejdsgiveren,  

 idet lønnedgangen aftales for en periode svarende til kalenderåret Ligningsrådet  

 har godkendt, at der i forbindelse med medarbejderes fratræden ydes en  

 skattepligtig  

 kompensation for bortfald af retten til obligationer, jf.  


  

 SKM2004.200.LR  


.
 SKAT indstiller,  

 at der svares ja til spørgsmål 2.
Ad spørgsmål 3 Den beskrevne  

 medarbejderaktieordning tilbydes til samme medarbejdergruppe, som får tilbud  

 om  

 at deltage i medarbejderobligationsordningen.
Betingelserne i ligningslovens  

 §  

 7 A, stk. 2, er således opfyldt.
Se besvarelsen af  

 spørgsmål 1.
 Aktierne  

 båndlægges i 7 år, har samme stemmeværdi, som de øvrige aktier i selskabet og  

 det oplyses, at beløbsgrænsen i §  

 7 A, stk. 1, nr. 2,  

 ikke overskrides.
 Det er derfor  

 SKATs vurdering, at den beskrevne ordning opfylder betingelserne i  

 ligningslovens §  

 7 A, og det indstilles,  

 at spørgsmål 3 besvares med ja.
Ad spørgsmål 4 Som nævnt under  

 besvarelsen af spørgsmål 2, er det efter praksis en betingelse for, at  

 skattemyndighederne  

 anerkender en aftale om kontantlønsnedgang i forbindelse med, at den ansatte  

 modtager et personalegode, at arbejdsgiveren skal have en økonomisk risiko i  

 forbindelse med ordningen.
Dette indebærer, at den ansattes lønnedgang skal  

 være et på forhånd fastsat beløb, der ikke reguleres i takt med den ansattes  

 brug af godet.
 Det er SKATs  

 opfattelse, at den beskrevne ordning ikke opfylder denne betingelse.
Det fremgår, at  

 den ansatte modtager aktierne i januar måned med aftale om en kontant  

 lønreduktion  

 i 12 måneder.
Imidlertid skal medarbejderen ved fratrædelse midt i perioden  

 indbetale restbeløbet for aktierne.
Arbejdsgiveren har således ingen  

 økonomisk  

 risiko i forbindelse med ordningen og reduktionen i medarbejderens månedlige  

 lån må karakteriseres som en afdragsvis betaling af aktierne.
En sådan  

 betaling  

 er i strid med kildeskattelovens § 46, stk. 3, idet et allerede erhvervet  

 krav  

 på kontantløn ikke kan konverteres til en naturalieydelse.
 SKAT indstiller,  

 at der svares nej til spørgsmål 4.
Ad spørgsmål 5 Den beskrevne  

 alternative medarbejderaktieordning adskiller sig alene fra den førstnævnte  

 ordning ved, at tildelingstidspunktet flyttes til udgangen af kalenderåret.
 SKAT finder  

 ikke, at denne ændring påvirker vurderingen af, om ordningen anses for  

 omfattet  

 af ligningslovens §  

 7 A.
 SKAT indstiller  

 således, at der svares ja til spørgsmål 5 og henviser i den forbindelse til  

 begrundelse under besvarelsen af spørgsmål 3.
Ad spørgsmål 6 Den beskrevne  

 alternative medarbejderaktieordning udbydes på samme vilkår som  

 medarbejderobligationsordningen.  

 Tildelingstidspunktet er det samme og lønreduktionen sker efter samme  

 principper.
 SKAT indstiller,  

 at der svares ja til spørgsmål 6 og henviser til argumentationen under  

 besvarelsen  

 af spørgsmål 2.
Skatterådets  

 afgørelse og begrundelse Skatterådet  

  

 tiltræder SKATs  

 indstilling.
