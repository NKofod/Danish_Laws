 Bekendtgørelse om det kommunale  

 redningsberedskabs  

 dimensionering m.v.
 I medfør af § 14, § 15, stk. 2, § 16,  

 § 18, stk. 3, og § 33, stk. 2, nr. 2, i beredskabsloven,  

 jf. lovbekendtgørelse nr. 912 af 2. oktober 2000,  

 fastsættes:
Kapitel 1 Redningsberedskabets opgaver § 1. Det kommunale redningsberedskab skal kunne  

 yde en forsvarlig indsats ved brand eller overhængende fare for brand,  

 ved sammenstyrtningsulykker, togulykker, flyulykker til lands, skibsulykker  

 ved kaj, naturkatastrofer og akutte uheld med farlige stoffer på  

 landjorden, i søer, i vandløb samt i havne.
Det kommunale  

 redningsberedskab skal endvidere kunne modtage, indkvartere og forpleje  

 evakuerede og andre nødstedte.
 § 2. Kommunalbestyrelsen skal stille personel og  

 materiel fra sit redningsberedskab til rådighed for en anden kommunes  

 redningsberedskab, når der fremsættes anmodning herom, jf.  

 § 16.
 § 3. Det kommunale redningsberedskabs opgaver kan  

 udføres ved kommunens egen foranstaltning eller ved, at  

 kommunalbestyrelsen indgår aftale om opgavevaretagelsen med en anden  

 kommunalbestyrelse, et privat redningsvæsen eller frivillige  

 brandværn.
 Stk. 2. Kommunalbestyrelsen kan endvidere indgå aftale  

 med Beredskabsstyrelsen om, at det statslige regionale redningsberedskab  

 (Beredskabskorpset) udfører de opgaver, der er nævnt i  

 § 1.
 Stk. 3. Aftaler, der indgås med en anden  

 kommunalbestyrelse, et privat redningsvæsen eller frivillige  

 brandværn, skal godkendes af Beredskabsstyrelsen, jf. beredskabslovens  

 § 13, stk. 1.
Kapitel 2 Beredskabet til indsats ved brandslukning og akutte  

 uheld med farlige stoffer på landjorden m.v.
 § 4. Kommunalbestyrelsen skal sikre, at  

 udrykningsområdet for en beredskabsstation fastlægges  

 således, at de udrykningstider, der er nævnt i § 6, kan  

 overholdes.
 Stk. 2. Såfremt de udrykningstider, der er nævnt i  

 § 6, ikke kan overholdes, skal der etableres en  

 hjælpeberedskabsstation med det materiel, der er nævnt i  

 § 7, stk. 3.
 Stk. 3. Beredskabsstyrelsen kan i særlige tilfælde  

 fritage kommunalbestyrelsen for at etablere en  

 hjælpeberedskabsstation.
 Stk. 4. Beredskabsstyrelsen kan godkende, at to eller flere  

 kommunalbestyrelser indgår aftale om fælles  

 udrykningsområde under forudsætning af, at de udrykningstider,  

 der er nævnt i § 6, kan overholdes.
 § 5. Dimensioneringen af materiellet til  

 brandslukning fastsættes under hensyn til udrykningsområdets  

 indbyggertal således:
1)	Indtil 20.000 indbyggere: 1 slukningstog, 2)	20.000-30.000 indbyggere: 1 slukningstog samt 1 reduceret  

 slukningstog, 3)	30.000-60.000 indbyggere: 2 slukningstog, 4)	60.000-100.000 indbyggere: 2 slukningstog samt 1 reduceret  

 slukningstog og 5)	100.000-200.000 indbyggere: 3 slukningstog.
 Stk. 2. Indenrigs- og sundhedsministeren fastsætter  

 dimensioneringen af materiellet til udrykningsområder med mere end  

 200.000 indbyggere efter forhandling med de pågældende  

 kommunalbestyrelser.
 Stk. 3. Beredskabsstyrelsen kan i særlige tilfælde  

 godkende en dimensionering på et lavere niveau end det, der er  

 nævnt i stk. 1.
§ 6. Udrykningstiden, regnet fra alarmcentralens  

 afgivelse af alarmen til førsteudrykningens fremmøde på  

 skadestedet, må ikke overstige 1)	10 minutter i områder med tættere bebyggelse og 2)	15 minutter i områder med spredt bebyggelse.
 § 7. Førsteudrykningen til et skadested  

 skal omfatte et slukningstog, der sammensættes under hensyn til  

 bebyggelsens karakter og vandforsyningen inden for  

 udrykningsområdet.
 Stk. 2. Et slukningstog sammensættes  

 således:
1)	I byområder med et større antal bygninger med mere end  

 3 etager eller med større industribebyggelse og med et udbygget  

 brandhanenet består slukningstoget af 1 automobilsprøjte 16 og 1  

 automobildrejestige, 2)	i byområder uden højere bebyggelse eller større  

 industribebyggelse og med et udbygget brandhanenet består  

 slukningstoget af 1 automobilsprøjte 16 og 1 vandtankvogn og 3)	i andre områder består slukningstoget af 1  

 automobilsprøjte 16 eller 8 samt 1 vandtankvogn.
 Stk. 3. I udrykningsområder med  

 hjælpeberedskabsstation udgør udrykningen et slukningstog, der  

 består af 1 automobilsprøjte 16 eller 8 eller tilsvarende.
 Stk. 4. Et reduceret slukningstog, jf. § 5, stk. 1,  

 nr. 2 og 4, består af 1 automobilsprøjte 16 eller 8.
 § 8. Førsteudrykningen, jf. § 7,  

 stk. 1, skal ud over indsatslederen bemandes med 1 holdleder og et  

 brandmandskab på mindst 5 personer.
 Stk. 2. Udrykning fra en hjælpeberedskabsstation skal ud  

 over 1 holdleder bemandes med et brandmandskab på mindst 3 personer.  

 Samtidig skal der udover indsatsleder, jf. stk. 1, afsendes en  

 førsteudrykning bemandet med 1 holdleder og et brandmandskab på  

 mindst 3 personer fra udrykningsområdets beredskabsstation, jf. dog  

 stk. 4.
 Stk. 3. Ved udrykning til alarmer modtaget fra et automatisk  

 brandsikringsanlæg kan førsteudrykningen udover indsatsleder  

 reduceres til 1 holdleder og et brandmandskab på mindst 3 personer.
 Stk. 4. Ved en melding om brand, hvor det klart fremgår  

 af meldingen, at branden er af begrænset omfang, og at der ikke er  

 risiko for spredning af branden, kan førsteudrykningen reduceres til 1  

 holdleder og et brandmandskab på 3 personer.
 Stk. 5. I udrykningsområder med objekter, der  

 indebærer en særlig risiko i tilfælde af brand, eller med  

 objekter, for hvilke der i tilfælde af brand af andre grunde er  

 udarbejdet særlige møde- og alarmeringsplaner, bemandes  

 førsteudrykningen i overensstemmelse med disse planer.
§ 9. Førsteudrykningen skal afgå  

 hurtigst muligt efter alarmcentralens afgivelse af alarmen.
Stk.2. For  

 beredskabsstationer med et udrykningsområde med mere end 100.000  

 indbyggere skal første slukningstog være  

 døgnbemandet.
 § 10. Slukningstogene, jf. § 5, stk. 1,  

 skal indrettes og udstyres med ensartet slukningsmateriel samt personlig  

 udrustning og fornødent værktøj i overensstemmelse med de  

 krav, der fremgår af bilag 1.
 § 11. Kommunalbestyrelsen skal sørge for,  

 at der i ethvert tættere bebygget område af kommunen kan  

 præsteres en vedvarende vandforsyning på mindst 400  

 liter/min.
 Stk. 2. Kommunalbestyrelsen kan pålægge ejeren af  

 særligt brandfarlige eller værdifulde bygninger og grundarealer  

 eller af bygninger og grundarealer, hvor der samles mange mennesker, at  

 etablere særskilte vandforsyningssteder til brug for brandslukning.
 Stk. 3. Kommunalbestyrelsen kan pålægge ejeren af  

 bygningen eller grundarealet at afholde udgifterne til etablering og  

 vedligeholdelse af den særskilte vandforsyning.
 § 12. Beredskabet skal råde over opsamlings-  

 og tætningsmateriel, personlig udrustning og fornødent  

 værktøj i overensstemmelse med de krav, der fremgår af  

 bilag 2, pkt. 1, med henblik på at kunne yde en forsvarlig indsats ved  

 akutte uheld med stoffer, som er til fare for omgivelserne (farlige stoffer)  

 på landjorden, i søer, i vandløb samt i havne.
 Stk. 2. Beredskabsstationer, hvorfra der skal kunne ydes en  

 udvidet indsats ved akutte uheld med farlige stoffer, der er mere omfattende  

 end de uheld, der er nævnt i stk. 1, skal råde over  

 opsamlings- og tætningsmateriel, personlig udrustning og  

 fornødent værktøj i overensstemmelse med de krav, der  

 fremgår af bilag 2, pkt. 2.
 Stk. 3. Førsteudrykningen til de uheld, der er  

 nævnt i stk. 1 og 2, skal bemandes i overensstemmelse med kravene  

 i § 8, stk. 1 og 2, og skal overholde de i § 6 fastsatte  

 udrykningstider.
 Stk. 4. Ved en melding om et akut uheld med farlige stoffer,  

 hvor det klart fremgår af meldingen, at uheldet vedrører et  

 mindre spild af et kendt stof, kan førsteudrykningen reduceres til 1  

 holdleder og et brandmandskab på 3 personer.
Kapitel 3 Indkvarterings- og forplejningsberedskabet § 13. Indkvarterings- og forplejningsberedskabet,  

 jf. § 1, stk. 1, skal kunne modtage, indkvartere og forpleje  

 evakuerede og andre nødstedte i et antal, der svarer til 5 pct. af  

 kommunens samlede indbyggertal.
 Stk. 2. Beredskabsstyrelsen fastsætter vejledende  

 retningslinier for indkvarterings- og forplejningsberedskabets opgaver,  

 organisering, materiel og bemanding.
Kapitel 4 Den tekniske ledelse af indsatsen på et  

 skadested § 14. Det påhviler kommunalbestyrelsen ved  

 ulykker m.v., jf. § 1, at sørge for varetagelsen af den tekniske  

 ledelse af indsatsen på skadestedet.
 Stk. 2. Den tekniske ledelse af indsatsen kan varetages enten  

 af en person, der er ansat af kommunalbestyrelsen, eller, såfremt  

 kommunalbestyrelsen i medfør af beredskabslovens § 13,  

 stk. 1, har indgået aftale med andre om denne indsatsledelse, af  

 en anden person med de fornødne uddannelsesmæssige  

 kvalifikationer.
 Stk. 3. Såfremt indsatslederen endnu ikke er ankommet  

 til skadestedet, eller der er tale om en reduceret udrykning, jf. § 8,  

 stk. 4, og § 12, stk. 4, varetager holdlederen den tekniske  

 ledelse af indsatsen på skadestedet.
 § 15. Indsatslederen skal afgå fra sit  

 opholdssted til skadestedet i et særskilt køretøj og skal  

 møde på skadestedet, således at udrykningstiderne, jf.  

 § 6, overholdes.
 Stk. 2. Indsatslederens køretøj, jf.  

 stk. 1, skal afhængig af de lokale forhold, herunder  

 mødeplaner angående objekter, der indebærer en  

 særlig risiko i tilfælde af brand eller uheld med farlige  

 stoffer, medføre nødvendigt informationsmateriale og udstyr  

 samt personlig udrustning i overensstemmelse med de krav, der fremgår  

 af bilag 1.
 § 16. Indsatslederen skal tilkalde assistance fra  

 en anden kommunes redningsberedskab, det statslige regionale  

 redningsberedskab eller et privat redningsvæsen, hvis det  

 skønnes påkrævet på grund af ulykkens karakter og  

 omfang.
 Stk. 2. Indsatslederen udøver sin kommando gennem  

 holdlederne for det fremmødte mandskab.
Kapitel 5 Øvrige bestemmelser § 17. En kommune, der får personel og  

 materiel stillet til rådighed af en anden kommune, jf. § 2, skal  

 afholde udgifterne i forbindelse med indsatsen, medmindre der er  

 indgået anden aftale mellem de pågældende kommuner.
 Stk. 2. Beredskabsstyrelsen træffer afgørelse i  

 tilfælde af uenighed om, hvem der skal afholde udgifterne i forbindelse  

 med assistance efter stk. 1.
 § 18. Kommunalbestyrelsen har ansvaret for, at der  

 afholdes øvelser med redningsberedskabet efter regler, som  

 fastsættes af Beredskabsstyrelsen.
 § 19. Kommunalbestyrelsen indsender til  

 Beredskabsstyrelsen oplysninger om redningsberedskabets virksomhed.  

 Beredskabsstyrelsen kan fastsætte nærmere bestemmelser  

 herom.
Kapitel 6 Ikrafttrædelses- og  

 ophævelsesbestemmelser § 20. Bekendtgørelsen træder i kraft  

 den 1. januar 2003.
 Stk. 2. Samtidig ophæves bekendtgørelse nr. 730  

 af 10. august 1994 om det kommunale redningsberedskabs organisation,  

 virksomhed, materiel og dimensionering og bekendtgørelse nr. 207 af 6.  

 april 1999 om vandforsyning til brandslukning.
Indenrigs- og Sundhedsministeriet, den 11.  

 december 2002 Lars Løkke Rasmussen /Henrik Grosen Nielsen Bilag 1 Materiel til brandslukning 1. Automobilsprøjte 16 Pumpe: Højtryks-/lavtrykspumpe:
 Mindst 1600 l/min. ved 80 m v.s.
 Mindst 250 l/min. ved 400 m v.s.
 eller lavtrykspumpe:
 Mindst 1600 l/min. ved 80 m v.s.
 Vandtank: Mindst 1200 liter.
 I forbindelse med vandtank og pumpe monteres 2 kommuterede  

 slangevinder, hver med 60 m vandfyldt slange og  

 tågestrålerør (HT eller LT).
Pakning: Pakningen skal omfatte det materiel, der -  

 afhængig af lokale forhold - er nødvendigt for  

 køretøjets udnyttelse.
Følgende materiel skal dog mindst  

 medføres:
 Slanger: 500 m B- og C-slanger.
Strålerør: 2 B-strålerør  

 og 6 C-strålerør.
Alle strålerør skal være  

 forsynet med hane.
C-rørene skal være forsynet med anordning for  

 spredt stråle eller tågestråle.
 Skumudstyr: 1 luftskumrør for tungt skum, 2  

 luftskumrør for mellemskum.
 Medført skumkapacitet svarende til mindst 90 liter  

 syntetisk skumvæskekoncentrat.
 Ildslukkere: 1 stk. kulsyresneslukker, 6 kg,  

 og 1 stk. pulverslukker, 6 kg.
 Røgdykkerudstyr: 6  

 stk. trykluftapparater og 6 sæt reserveflasker.
 Stigemateriel: 1 stk. 9 m eller 11 m stige,  

 afhængig af bebyggelsen, jf. bygningsreglementet.
 Reservemateriel:
 Slanger: Mindst 500 m B- og C-slanger, eventuelt - med  

 Beredskabsstyrelsens godkendelse - opbevaret i slangecentral.
 Skumkapacitet svarende til mindst 90 liter syntetisk  

 skumvæskekoncentrat.
2. Automobilsprøjte 8 Pumpe: Mindst 800 l/min. ved 80 m v.s.
 Vandtank: Mindst 800 liter.
 I forbindelse med vandtank og pumpe monteres 1-2  

 kommuterede slangevinder, hver med 60 m vandfyldt slange og  

 tågestrålerør.
Pakning: Pakningen skal omfatte det materiel, der -  

 afhængig af lokale forhold - er nødvendigt for  

 køretøjets udnyttelse.
Følgende materiel skal dog mindst  

 medføres:
 Slanger: 350 m B- og C-slanger.
Strålerør: 2 B-strålerør  

 og 6 C-strålerør.
Alle strålerørene skal være  

 forsynet med hane.
C-rørene skal være forsynet med anordning for  

 spredt stråle eller tågestråle.
Skumudstyr: 1 luftskumrør for tungt skum, 2  

 luftskumrør for mellemskum.
Medført skumkapacitet svarende til  

 mindst 90 liter syntetisk skumvæskekoncentrat.
 Ildslukkere: 1 stk. kulsyresneslukker, 6 kg,  

 og 1 stk. pulverslukker, 6 kg.
 Røgdykkerudstyr: 4  

 stk. trykluftapparater og 4 sæt reserveflasker.
 Stigemateriel: 1 stk. 9 m eller 11 m stige,  

 afhængig af bebyggelsen, jf. bygningsreglementet.
 Reservemateriel:
 Slanger: Mindst 350 m B- og C-slanger, eventuelt - med  

 Beredskabsstyrelsens godkendelse - opbevaret i slangecentral.
 Skumkapacitet svarende til mindst 90 liter syntetisk  

 skumvæskekoncentrat.
3. Vandtankvogn Vandtank: Mindst 6.000 liter.
 Pumpe: Fastmonteret eller bærbar pumpe til  

 brug ved fyldning og tømning af vandtankvogn.
4. Automobildrejestige Stige: Hydraulisk, trinpalløs.
 Stigekonstruktionen skal med hensyn til benyttelsesfelt og  

 sikkerhedsmæssige forhold opfylde de gældende normer.
5. Materiel på hjælpeberedskabsstation På en hjælpeberedskabsstation skal  

 forefindes:
 1 automobilsprøjte 16 eller 8 eller 1  

 vandtankvogn, udstyret med en pumpe med en kapacitet på mindst 800  

 l/min. ved 80 m v.s. og med så meget materiel, at der fra  

 vandtankvognen kan udlægges mindst 2 C-rør.
6. Indsatslederens køretøj I indsatslederens køretøj skal -  

 afhængig af de lokale forhold - medføres nødvendigt  

 udstyr, herunder kommunikationsudstyr og informationsmateriale m.v.
Til brug  

 for indsats ved akutte uheld med farlige stoffer kan f.eks. medbringes  

 »Førsteindsats ved kemikalieuheld« og »Indsatskort for  

 kemikalieuheld«.
 Følgende skal dog mindst medføres:
 Fortegnelse over vandforsyningssteder.
 Mødeplaner.
 1 stk. pulverslukker, 6 kg.
Indsatsudrustning: Indsatsdragt, hjelm, støvler, handsker og trykluftapparat.
Bilag 2 Materiel m.v. til indsats ved akutte uheld med farlige  

 stoffer 1. (Trin 1) Opsamlingsmateriel:
5 stk. mindre opsamlingsenheder såsom bakker og  

 spande 1 eller flere stk. større opsamlingsenheder  

 med en samlet kapacitet på mindst 500 liter Øse- og pumpekapacitet (gnistfri) svarende til  

 mindst 40 liter væske pr. minut Opsugningsmateriale (f.eks. til olie).
 Tætningsmateriel:
Flydespærringer 2 stk. lederender 2 stk. enheder til afdækning eller  

 afspærring af afløbssystem Presenninger og plastfolie til afdækning Tovværk af kunststof Spændebånd, kiler og propper til tætning  

 af huller.
 Personlig udrustning:
2 sæt udstyr til beskyttelse mod tilsmudsning 2 sæt waders 2 sæt stænktætte beskyttelsesudstyr mod  

 udsættelse for faste og væskeformige stoffer Førstehjælpskasse.
 Værktøj:
2 stk. koste, skovle (gnistfri) og skrabere 2 stk. advarselstavler »Eksplosionsfare« Afspærringsmateriel 2 stk. eksplosionssikre lygter Diverse håndværktøj.
(Trin 2) På beredskabsstationer, hvorfra der kan ydes en  

 udvidet indsats ved akutte uheld med farlige stoffer, forefindes  

 følgende materiel:
 Opsamlingsmateriel:
5 stk. mindre opsamlingsenheder såsom bakker og  

 spande 1 eller flere større opsamlingsenheder med en  

 samlet kapacitet på mindst 12m3 med tilhørende afdækning Øse- og pumpekapacitet (gnistfri) svarende til  

 mindst 40 liter væske pr. minut Lænsepumpe (eksplosionssikret) med tilhørende  

 sugeudstyr Opsugningsmateriale og neutraliserende midler.
 Tætningsmateriel:
Flydespærringer 4 stk. lederender 4 stk. enheder til afdækning eller  

 afspærring af afløbssystem Presenninger og plastfolie til afdækning Tovværk af kunststof Spændebånd, kiler og propper til tætning  

 af huller.
 Personlig udrustning:
4 sæt udstyr til beskyttelse mod tilsmudsning 2 sæt waders 4 sæt stænktætte beskyttelsesudstyr mod  

 udsættelse for faste og væskeformige stoffer 2 sæt gastætte totalbeskyttelsesudstyr mod  

 udsættelse for giftige og ætsende stoffer Førstehjælpskasse.
 Værktøj:
4 stk. koste, skovle (gnistfri) og skrabere 2 stk. advarselstavler »Eksplosionsfare« Afspærringsmateriel Jordforbindelseskabler med spyd 4 stk. eksplosionssikre lygter Håndslukningsmidler Diverse håndværktøj (gnistfrit) 2 stk. kloakdækselnøgler Udstyr til detektion af farlige gasser med henblik  

 på beskyttelse af mandskab og påvisning af udslip Genoplivningsudstyr.
