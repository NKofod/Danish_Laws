 I medfør af § 11 i lov om udøvelse af lægegerning, jf.
lovbekendtgørelse nr. 632 af 20. juli 1995 samt, efter bemyndigelse fra sundhedsministeren, § 19, stk. 4 i lov om lægemidler, jf.
 lovbekendtgørelse nr. 656 af 28. juli 1995, fastsættes:
 § 1.  Vaccinationskomplikationer skal anmeldes  

 skriftligt.
 § 2.  Den læge, der får en patient med  

 vaccinationskomplikationer til behandling, skal anmelde tilfældet til  

 Sundhedsstyrelsens Lægemiddelafdeling.
 Stk. 2.  Til den skriftlige anmeldelse anvendes skema  

 til brug ved indberetning om mistænkt lægemiddelbivirkning til  

 Bivirkningsnævnet.
 Stk. 3.  Der må kun anmeldes et sygdomsforløb på hvert  

 skema.
Stk. 4.  Anmeldelse foretages ved sygdomsforløb med  

 tidsmæssig forbindelse til vaccination og uden anden kendt ætiologi.
Undtaget  

 herfra er forventelige reaktioner.
§ 3.  Patientens indlæggelse på sygehus fritager den  

 indlæggende læge for anmeldelsespligten.
Den skriftlige anmeldelse påhviler i  

 disse tilfælde den behandlende læge på sygehuset.
 § 4.  Bekendtgørelsen træder i kraft den 31. december  

 1996.
 Stk.2  Samtidig ophæves bestemmelsen i § 4 i  

 Sundhedsstyrelsens bekendtgørelse nr. 1012 af 14. december 1993 om lægers  

 anmeldelse af smitsomme sygdomme mv. vedrørende anmeldelse af  

 vaccinationskomplikationer.
