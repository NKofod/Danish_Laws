Der er den 13. februar 1995 indgået en overenskomst i Bruxelles mellem  

 Danmark og Østrig om refusion af udgifter til social sikring.
I  

 overenskomsten, som er indgået i tilslutning til EØF-rådsforordning 1408/71  

 om social sikring af vandrende arbejdstagere m.fl., samt  

 gennemførelsesforordning 574/72, er fastsat, at landene gensidigt giver afkald på refusion af  

 behandlingsudgifter vedrørende sikrede fra et land, som har bopæl i det andet  

 land, samt at der gensidigt gives afkald på refusion af udgifter til  

 administrativ og lægelig kontrol.
 Mellem Danmark og Østrig foretages således alene refusion af udgifter til  

 lægebehandling m.m., som ydes til sikrede fra et land under midlertidigt  

 ophold i det andet land, samt ved henvisning af sikrede fra et af landene til  

 behandling i det andet land.
 Aftaleteksten kan rekvireres ved henvendelse til Sundhedsministeriet,  

 Herluf Trolles Gade 11, 1052 København K.
 Danmark har indgået aftaler om helt eller delvis afkald på refusion af  

 behandlingsudgifter efter ovennævnte EØF-rådsforordning med samtlige EU-lande  

 (dog undtaget Italien), samt med Norge og Island.
