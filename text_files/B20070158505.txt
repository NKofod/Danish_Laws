Bekendtgørelse om ændring af bekendtgørelse om svovlindholdet i faste og flydende brændstoffer (Ændrede strafbestemmelser) § 1 I bekendtgørelse nr. 1663 af 14. december 2006 om svovlindholdet i faste og flydende brændstoffer foretages følgende ændringer:
 1. Indledningen affattes således:
»I medfør af § 7, stk. 1, nr. 4, § 44, stk. 1, § 51, stk. 1, nr. 6, § 67, § 73, § 80 og § 110, stk. 3 og 4, i lov om miljøbeskyttelse, jf. lovbekendtgørelse nr. 1757 af 22. december 2006, § 24, § 32, § 45, § 48, § 61 og § 62 i lov om beskyttelse af havmiljøet, jf. lovbekendtgørelse nr. 925 af 28. september 2005, som ændret ved § 1 i lov nr. 474 af 31. maj 2006 og § 2 i lov nr. 1571 af 20. december 2006, samt § 30, stk. 1, § 45, stk. 1, § 59, stk. 4, og § 60 i lov om kemiske stoffer og produkter, jf. lovbekendtgørelse nr. 1755 af 22. december 2006, efter forhandling med transport- og energiministeren og under hensyn til bilag VI i 73/78 Marpol konventionen, fastsættes:« 2. § 25, stk. 3, affattes således:
»Stk. 3. Stk. 2 finder ikke anvendelse på overtrædelser begået fra udenlandske skibe, medmindre overtrædelsen er begået i indre territorialt farvand.
For overtrædelser begået fra udenlandske skibe i ydre territorialt farvand kan straffen stige til fængsel i indtil 2 år, hvis der er tale om forsætlig og alvorlig forurening af havmiljøet.« § 2 Bekendtgørelsen træder i kraft den 15. januar 2008.
