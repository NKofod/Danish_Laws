 I henhold til § 5, stk. 3, i lov nr. 309 af 4. juni 1986 om frikommuner  

 meddeles:
 § 1.  Undervisningsministeren har den 6. oktober 1986  

 godkendt frikommuneregulativ nr. 3 for Nordjyllands amtskommune om erstatning  

 af skoleråd ved gymnasieskolen med et skole-hjem samråd.
 § 2.  Det i § 1 nævnte frikommuneregulativ indebærer,  

 at følgende bestemmelser ikke gælder i Nordjyllands amtskommune: § 41 og §  

 42, stk. 1, 2, 4, 5, 6, 8 og 9 i lov om styrelsen af kommunernes skolevæsen  

 og af virksomhed efter lov om fritidsundervisning m.v., jf. lovbekendtgørelse  

 nr. 492 af 25. juli 1986.
 § 3.  Det i § 1 nævnte frikommuneregulativ træder i  

 kraft den 1. november 1986. Frikommuneregulativet gælder til og med den 31.  

 december 1989.
 Stk. 2.  Det i § 1 nævnte frikommuneregulativ vil være  

 fremlagt de samme steder som amtsrådets mødedagsordener, jf. lov om  

 kommunernes styrelse § 9, stk. 3.
Undervisningsministeriet, den 6. oktober  

 1986 P.M.V.
 E.B.
