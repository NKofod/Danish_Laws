Vedtaget af Folketinget ved 2. (sidste) behandling den 26. marts 2009 Folketingsbeslutning om ændring af forretningsorden for Folketinget (Elektronisk Folketingstidende, prøvelse af valgene, Folketingets valg til kommissioner, råd og nævn samt løn- og ansættelsesvilkår i Statsrevisorernes Sekretariat m.v.) § 1 I forretningsorden for Folketinget, som vedtaget den 17. december 1953 og senest ændret den 1. juni 2007, foretages følgende ændringer:
 1. I § 1, stk. 3, 1. pkt., ændres »Indenrigsministeriets« til: »Velfærdsministeriets« og »indenrigsministeren« til: »velfærdsministeren«, og i 2. pkt. indsættes efter »valgene«: », herunder om godkendelse af bedst berettigede i tilfælde af, at en valgt kandidat ikke er i stand til eller ønsker at modtage mandatet«.
 2. I § 1, stk. 5, 1. pkt., ændres »foreligge omdelt til medlemmerne« til: »være offentliggjort på en af Folketingets hjemmesider«.
 3. § 8, stk. 1, 3. pkt., affattes således:
 4. I § 8 a, stk. 2, 1. pkt., ændres »omdeles til Tingets medlemmer« til: »offentliggøres på en af Folketingets hjemmesider«.
 5. I § 8 a, stk. 2, 2. pkt., ændres »omdelingen« til: »offentliggørelsen«.
 6. I § 8 a, stk. 6 , indsættes som  3. pkt.:
»Beretninger fra udvalg offentliggøres på en af Folketingets hjemmesider« 7. I  § 10, stk. 1, 1. pkt., indsættes efter »indhold«: », og med forslagsnummer«.
 8. I § 10, stk. 1, 4. pkt., indsættes efter »Tinget«: »ved at oplæse navn(e) på forslagsstiller(e) i kort form og forslagsnummer og i øvrigt henvise til offentliggørelsen på en af Folketingets hjemmesider«.
 9. I § 10, stk. 2, 1. pkt., indsættes efter »møde«: », idet anmeldelsen og lovforslaget offentliggøres på en af Folketingets hjemmesider«.
 10. I § 11, stk. 1, 1. pkt., ændres »foreligger omdelt i Tinget« til: »er offentliggjort på en af Folketingets hjemmesider«.
 11. I § 11, stk. 1, 3. pkt., ændres »efter forslagets omdeling i Tinget« til: », efter at forslaget er offentliggjort på en af Folketingets hjemmesider«.
 12. I § 15, stk. 4, ændres »indenrigsministeren« til: »velfærdsministeren«.
 13. § 17, stk. 1, 1. pkt., affattes således:
»Andre selvstændige forslag end lovforslag skal være affattet i beslutningsform og forsynet med forslagsnummer, og de anmeldes i et møde på samme måde som lovforslag.« 14. I § 17, stk. 2, 3. pkt., ændres »omdelt« til: »offentliggjort på en af Folketingets hjemmesider«.
 15. I § 18, stk. 2, 1. pkt., ændres »have foreligget omdelt« til: »være offentliggjort på en af Folketingets hjemmesider«.
 16. I § 18, stk. 2, 2. og 3. pkt., ændres »har foreligget omdelt« til: »er offentliggjort på en af Folketingets hjemmesider«.
 17. I § 18, stk. 3, ændres »omdeles« til: »offentliggøres på en af Folketingets hjemmesider«.
 18. § 19, stk. 1, 2. pkt., ophæves.
 19. I § 19, stk. 4, 1. pkt., indsættes efter »i Tinget«: »ved at oplæse, hvem der afgiver redegørelsen, og redegørelsens nummer og i øvrigt henvise til offentliggørelsen på en af Folketingets hjemmesider«.
 20. I § 19, stk. 5, 1. pkt., ændres »omdelt« til: »offentliggjort på en af Folketingets hjemmesider«.
 21. I § 19, stk. 6, 3. og 6. pkt., ændres »omdelt til Tingets medlemmer« til: »offentliggjort på en af Folketingets hjemmesider«.
 22. § 19, stk. 6, 5. pkt., affattes således:
 23. § 20, stk. 5 og 6, affattes således:
»Stk. 5. Har spørgeren udbedt sig mundtligt svar, kan spørgsmålet opføres på listen over spørgsmål i Tingets førstkommende spørgetid, for så vidt det er modtaget af Lovsekretariatet senest kl. 12 den tredje hverdag forinden (lørdag ikke medregnet). Folketingets formand fastsætter den endelige rækkefølge og kan udelade spørgsmål, der anses for omfattet af en hasteforespørgsel.
Medmindre formanden i særlige tilfælde bestemmer andet, må spørgetiden til en enkelt minister ikke vare længere end 1 time.
Stk. 6. Før besvarelsen af spørgsmålet i spørgetiden gengiver spørgeren det mundtligt.« 24. I § 20, stk. 10, indsættes efter 5. pkt.:
»Formanden kan i særlige tilfælde inddrage spørgsmål fra medlemmer, som ikke senest ved spørgetimens start har meddelt, at de ønsker at stille spørgsmål.« 25. I § 21, stk. 1, indsættes som  2. pkt.:
»Anmeldelsen sker, ved at formanden oplæser navn(e) på forespørger(ne) i kort form og nummeret på forespørgslen og i øvrigt henviser til offentliggørelsen på en af Folketingets hjemmesider.« 26. I § 21, stk. 2, 2. pkt., indsættes efter »ministre: »og offentliggøres på en af Folketingets hjemmesider«.
 27. § 32, stk. 1, affattes således:
»Medlemmerne indkaldes til Tingets første møde i hver samling ved formandens/den fungerende formands foranstaltning.
Indkaldelsen udsendes i elektronisk form eller i papirform direkte til medlemmerne og offentliggøres på en af Folketingets hjemmesider.« 28. § 32, stk. 2, 2. pkt., affattes således:
»Meddelelse om dagsordenens indhold kan gives ved henvisning til en af Folketingets hjemmesider eller til den snarest muligt udsendte dagsorden.« 29. § 32, stk. 2, 3. pkt., affattes således:
»Indkaldelse til møde kan endvidere ske ved udsendelse af dagsorden i elektronisk form eller i papirform.« 30. § 32, stk. 5, affattes således:
»Stk. 5. På Tingets sidste mødedag i en uge offentliggøres så vidt muligt en ugeplanmed angivelse af formandens foreløbige planer for arbejdet i de nærmest følgende dage på en af Folketingets hjemmesider.« 31. I § 35, stk. 2, 3. pkt., ændres »anføres i Folketingstidende« til: »anføres det i referatet af Folketingets forhandlinger«.
 32. I § 36, stk. 1,10. pkt., ændres »optages i Folketingstidende« til: »indgår i referatet af Folketingets forhandlinger«.
 33. I § 36, stk. 3, indsættes som  3. pkt.:
»Udpegningen sker umiddelbart ved folketingsgruppens indstilling.« 34. Overskriften til kapitel XIV affattes således:
»Mødernes offentlighed, offentliggørelse af dokumenter relateret til arbejdet i Folketingssalen« 35. § 39 affattes således:
»§ 39 Stk. 1. Der udarbejdes referat af Folketingets forhandlinger, som offentliggøres på en af Folketingets hjemmesider.
Stk. 2. Formanden kan bestemme, at udsendelse i elektronisk form eller omdeling i papirform til medlemmerne af et dokument relateret til arbejdet i Folketingssalen kan træde i stedet for offentliggørelse på en af Folketingets hjemmesider med den virkning, at forretningsordenens frist for offentliggørelse af det pågældende dokument anses for overholdt.« 36. I § 45, stk. 2, ændres »sekretær« til: »sekretariatschef«.
 37. I § 46, stk. 1, indsættes efter »Folketinget«: », hos Statsrevisorerne«.
 38. § 48, stk. 1, 1. pkt., ophæves, og i stedet indsættes:
»Tjenestemænd, ansatte på tjenestemandslignende vilkår og ikketjenestemænd hos Statsrevisorerne ansættes på løn- og andre ansættelsesvilkår svarende til de vilkår, som gælder for de tilsvarende personalegrupper i Folketinget, jf. §§ 46 og 47. Aftaler kan dog ikke indgås om forhold, der angår opgaver, organisation og personalebehov, ligesom afgørelser efter § 46, stk. 7, træffes af Statsrevisorerne.« 39. I § 52, stk. 3, ændres »der optages et sammendrag i Folketingstidende« til: »der offentliggøres et sammendrag på en af Folketingets hjemmesider«.
§ 2 Folketingsbeslutningen træder i kraft fra begyndelsen af folketingsåret 2009-10. Ændringen af § 20, stk. 5 og 6, og § 20, stk. 10, jf. § 1, nr. 23 og 24, træder dog i kraft den 1. april 2009.
