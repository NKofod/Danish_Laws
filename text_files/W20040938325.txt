Landsskatteretskendelse vedr. afskrivningsgrundlag for  

 blandet benyttet bygninger anskaffet før 1999 Klagen vedrører opgørelsen af indkomsten på følgende  

 punkter:
Indkomståret 1999 Ikke godkendt fradrag for afskrivning på blandet benyttet  

 bygning 5.524 kr.
 Ikke godkendt nedrivningsfradrag på blandet benyttet bygning  

 55.523 kr.
Det fremgår af sagen, at klageren den 1. januar 1993  

 erhvervede landbrugsejendommen B.
Ejendommen er på 4,3 ha, og ejendommens  

 drift  

 har siden købet bestået af planteavl og et mindre dyrehold.
Ved købet i 1993  

 var der på ejendommen opført en sammenbygget bygning bestående af et stuehus  

 opført i 1880 på 90 m2  

 , en staldbygning opført i 1880 på 189 m2  

 samt en ladebygning opført i 1930 på 150 m2  

 , i alt 429 m2.  

 Derudover var der på ejendommen i 1930 opført et fritliggende maskinhus på 62  

 m2.
Klageren erhvervede ejendommen for en kontant pris på  

 688.200 kr.
Heraf udgjorde grundens værdi 48.674 kr.
Den samlede  

 bygningsværdi  

 udgjorde 639.526 kr., der fordelte sig på det fritliggende maskinhus med  

 22.800  

 kr. og de sammenbyggede bygninger med 616.726 kr.
I 1996 blev der foretaget en ombygning og udvidelse af  

 stuehuset og dermed ændring af arealerne for den sammenbyggede bygning.
Efter  

 ombygningen bestod den sammenbyggede bygning af stuehuset, staldbygningen og  

 ladebygningen  

 med et areal på i alt 454 m2  

 , hvoraf stuehuset var på 204 m2  

 ,  

 mens driftsbygningsarealet var på 250 m2  

 , hvor ladebygningen  

 udgjorde 150 m2  

 og staldbygningen 100 m2.  

 Forbedringsudgiften beløb til 525.726 kr.
Der blev endvidere foretaget en forbedring af stuehuset i  

 1998. Denne ombygning medførte ingen ændring af arealerne i den sammenbyggede  

 bygning.
Forbedringsudgiften beløb sig til 108.409 kr.
Ladebygningen på 150 m2  

 blev i 1999 nedrevet.
I  

 1999 blev endvidere det fritliggende maskinhus på 62 m2  

 nedrevet.
Et  

 nyt maskinhus på 204 m2  

 blev derefter opført.
 Ejendommen blev ved vurderingen pr. 1. januar 1993 og pr. 1.  

 januar 1999 ansat med følgende værdier:
 Vurdering pr.
1.1.1993 1.1.1999 Ejendomsværdi 550.000 kr.
 760.000 kr.
Grundværdi 38.900 kr.
 57.100 kr.
stuehusets ejendomsværdi 300.000 kr.
 525.300 kr.
stuehusets grundværdi 1.500 kr.
 2.200 kr.
stuehusets bygningsværdi 475.272 kr.
 Klageren har for indkomståret 1999 foretaget fradrag for  

 afskrivning på den blandet benyttede bygning med 5.524 kr.
Klageren har endvidere foretaget nedrivningsfradrag med  

 70.115 kr.
Heraf vedrører de 55.523 kr. nedrivningen af ladebygningen.
Det  

 resterende beløb på 14.592 kr. angår nedrivning af maskinhuset.
 Skatteankenævnet har ikke godkendt den ovennævnte foretagne  

 afskrivning, da det er ankenævnets opfattelse, at der med den nye  

 afskrivningslovs ikrafttræden pr. 1. januar 1999 skal opgøres et nyt  

 afskrivningsgrundlag pr. 1. januar 1999. Afskrivningsgrundlaget for den  

 blandet  

 benyttede bygning skal ifølge ankenævnet opgøres ud fra ejendomsvurderingen  

 pr.  

 1. januar 1999, hvorefter følgende afskrivningsgrundlag kan beregnes:
Kontant anskaffelsessum for den blandet benyttede bygning  

 udgør 616.726 kr.
- ejerboligdel 525.300/702.900 x 616.726 460.900 kr.
Reguleret afskrivningsgrundlag for driftsbygningerne  

 (laden og stalden) 155.826 kr.
 Da der allerede er afskrevet 218.898 kr. på den blandede  

 bygning, vil der efter ankenævnets opfattelse ikke kunne afskrives i 1999.
 På denne baggrund har ankenævnet hverken godkendt fradrag  

 for afskrivning eller nedrivningsfradrag på den blandet benyttede bygning.
 For A har hans repræsentant klaget over skatteansættelsen  

 for indkomståret 1999 med påstand, at der godkendes afskrivning på  

 staldbygningen med 4.828 kr., samt godkendes nedrivningsfradrag vedrørende  

 ladebygningen på 66.314 kr.
 Til støtte for påstanden har repræsentanten bl.a. anført, at  

 principperne bag det i 1999 selvangivne afskrivningsgrundlag skal lægges til  

 grund, herunder anvendelsen af intervalafskrivningsreglerne, jf.  

 afskrivningslovens § 19. Efter repræsentantens opfattelse er fordelingsnøglen  

 ved opgørelsen af det nye afskrivningsgrundlag vurderingen på  

 anskaffelsestidspunktet, dvs. vurderingen pr. 1. januar 1993. Endvidere er  

 det  

 repræsentantens opfattelse, at reglerne om intervalafskrivning kan anvendes.
 Regelsættet for de såkaldte blandet benyttede bygninger blev  

 ændret ved lov nr. 433 af 26. juni 1998 (den nye afskrivningslov), jf. denne  

 lovs § 19. Lovens § 19 blev igen ændret i forbindelse med den såkaldte  

 justeringspakke, jf. lov nr. 958 af 20. december 1999.
For blandet benyttede bygninger med ejerboligfordeling kunne  

 man efter regelsættet, der var gældende indtil udgangen af 1998, opgøre  

 afskrivningsgrundlaget ud fra arealfordelingsreglerne.
Efter dette princip  

 indgik hele bygningens (stuehusdel og driftsbygningsdel) værdi og areal i  

 fordelingsgrundlaget.
Afskrivningsgrundlaget blev herefter opgjort ud fra det  

 forholdsmæssige erhvervsmæssige areal.
Dette fordelingsprincip for opgørelse  

 af  

 afskrivningsgrundlag gjaldt både ved købet af ejendommen og ved  

 ombygninger/forbedringer, uanset om ombygningen/forbedringen vedrørte  

 stuehusdelen eller driftsdelen.
I den nye afskrivningslovs § 19 er der indført et  

 fordelingsprincip, der ofte benævnes værdifordelingsprincippet eller  

 ejerboligprincippet.
Fra og med indkomståret 1999 indgår hverken ejerboligens  

 værdi eller areal i forbindelse med opgørelsen af afskrivningsgrundlaget.  

 Forbedringsudgifter, der afholdes på ejerboligdelen, kan der ikke afskrives  

 på.  

 Forbedringsudgifter, der afholdes på den afskrivningsberettigede  

 driftsbygningsdel, kan derimod afskrives fuldt ud.
 For blandet benyttede bygninger, der er anskaffet før 1999,  

 skal der opgøres et nyt afskrivningsgrundlag efter de nye fordelingsregler,  

 da  

 der ikke er indført nogen overgangsregler for disse bygninger.
 For disse bygninger skal ejerboligens værdi således udgå af  

 afskrivningsgrundlaget, ligesom afskrivningsgrundlag vedrørende  

 forbedringsudgifter på ejerboligen ikke længere er afskrivningsberettigede.
 Det nye afskrivningsgrundlag skal opgøres efter  

 afskrivningslovens § 19, stk. 5, 2. og 3. pkt.:
  I andre tilfælde indgår i anskaffelsessummen efter stk. 1  

 ikke den del, der efter en ejerboligfordeling på ejendommen efter  

 vurderingslovens § 33 kan henføres til ejerboligen.
Tilsvarende medregnes  

 etagearealet af denne bygningsdels ikke efter stk. 1. Ovenstående formulering af afskrivningslovens § 19, stk. 5,  

 har virkning fra og med indkomståret 1999, jf. § 21, stk. 5, i lov nr. 958 af  

 20. december 1999.
 Afskrivningsgrundlaget for den blandet benyttede bygning  

 skal efter ankenævnets afgørelse opgøres ud fra ejendomsvurderingen pr. 1.  

 januar 1999.
Efter repræsentantens opfattelse er fordelingsnøglen ved  

 opgørelsen af det nye afskrivningsgrundlag vurderingen på  

 anskaffelsestidspunktet, dvs. vurderingen pr. 1. januar 1993. Det har hidtil  

 været et fasttømret princip, at der ved opgørelsen af afskrivningsgrundlaget  

 altid tages udgangspunkt i den faktiske kontantomregnede købesum og den  

 offentlige vurdering på anskaffelsestidspunktet.
I den forbindelse henvises  

 til  

 SD-cirk. 1978-40 samt cirkulære nr. 188 af 22. november 1983 bl.a. punkt 206,  

 hvoraf det blandet andet fremgår:
  Den beregnede kontantpris fordeles herefter mellem  

 afskrivningsberettigede bygninger m.v. og den øvrige del af ejendommen.  

 Fordelingen sker efter sædvanlig praksis.
En vejledning ved fordelingen af  

 købesummen på henholdsvis jord og bygninger kan findes i forholdet mellem  

 forskelsværdi og ejendomsværdi ved sidste ejendomsvurdering   Landsskatteretten har efterfølgende slået fast, at  

 vurderingen, som skal anvendes som fordelingsnøgle, er den vurdering, der  

 ligger tættest på handelstidspunktet, forudsat at denne er kendt på  

 tidspunktet  

 for indgivelse af selvangivelse, jf.
TfS 1997.915. Der kan endvidere henvises  

 til ligningsvejledningen 1998, hvoraf følgende fremgår:
Det er prisforholdene ved ejendommens erhvervelse, der skal  

 lægges til grund ved fastlæggelse af afskrivningsgrundlaget. I lovforslagene L 102 fra juni 1998 og L 85 fra november  

 1999 ses spørgsmålet om fordelingsnøgle ikke omtalt, hvorfor man må gå ud  

 fra,  

 at hidtidig praksis fortsætter.
 Ovenstående praksis har også været gældende, hvor man  

 efterfølgende har ønsket at opgøre et afskrivningsgrundlag (dvs. på et andet  

 tidspunkt end købstidspunktet).
Hvis vurderingen pr. 1. januar 1999 altid skal benyttes som  

 fordelingsnøgle, bryder man med det hidtidige princip.
Der vil således være  

 tale om et klart principskifte.
Spørgsmålet er herefter, om der er hjemmel  

 til  

 at skifte princip, da cirkulære nr. 188 af 22. november 1983 først er ophævet  

 ved cirkulære af nr. 172 af 20. september 2001.
I Landsskatterettens ikke offentliggjorte kendelse af 12.  

 marts 2003  2-7-1803-0990  har Landsskatteretten taget stilling  

 til  

 beregningsgrundlaget for straksfradrag i de tilfælde, hvor der er  

 forlodsafskrevet med investeringsfondsmidler eller etableringskontomidler.  

 Landsskatteretten udtaler blandt andet i kendelsen af 12. marts 2003, at  

 cirkulære nr. 172 af 20. september 2001 ikke kan ophæve cirkulære nr. 188 af  

 22. november 1983 med tilbagevirkende kraft.
Allerede derfor giver  

 Landsskatteretten klageren medhold i, at de tidligere foretagne forlods  

 afskrivninger ikke skal fragå i beregningsgrundlaget for straksfradrag for  

 indkomstårene 1999 og 2000. Told- og Skattestyrelsen har endvidere i  

 SKM2003.148.TSS meddelt, at praksisændringen gælder fra og med indkomståret  

 2002.
 Ovenstående bør derfor medføre, at det hidtidige knæsatte  

 princip fortsat kan anvendes ved opgørelse af det nye afskrivningsgrundlag  

 primo 1999.
 Told- og Skattestyrelsen har i en skrivelse til Told- og  

 Skatteregionen besvaret et spørgsmål om, hvilken fordelingsnøgle der skal  

 anvendes ved opgørelse af det nye afskrivningsgrundlag, når ejendommen er  

 anskaffet før 1999.
Told- og Skattestyrelsen svarer, at fordeling bør ske på  

 grundlag af vurderingen pr. 1. januar 1999. Told- og Skattestyrelsen tilføjer  

 endvidere, at Uanset at det i visse situationer ville give et mere  

 rimeligt resultat at anvende den ejerboligfordeling, der ligger nærmest  

 købstidspunktet, er det Styrelsens opfattelse, at det må fastholdes, at det  

 er  

 ejerboligfordelingen pr. 1. januar 1999, der bør anvendes.
Dersom man  

 besluttede at anvende ejerboligfordelingen nærmest købstidspunktet, ville det  

 bl.a. være problematisk, fordi Skattemyndighederne vanskeligt kan tillade at  

 pålægge borgerne at anvende oplysninger, der kan ligge mange år tilbage i  

 tiden. Repræsentanten påpeger, at såvel i denne sag som i andre  

 sager anvender man en række oplysninger, der ligger en del år tilbage i  

 tiden.  

 Dette er dog ikke noget problem, så længe oplysningerne rent faktisk  

 forefindes.
Dette bør efter repræsentantens opfattelse medføre, at det bør  

 være  

 valgfrit, om man anvender vurderingen nærmest købstidspunktet, eller man  

 anvender  

 1999-vurderingen som fordelingsnøgle.
Om stuehusværdien har klagerens repræsentant anført, at den  

 stuehusværdi, der forholdsmæssigt indgår i afskrivningsgrundlaget ultimo  

 1998,  

 hidrører fra fordelingen af anskaffelsessummen i 1993, hvor vurderingen pr.  

 1.  

 januar 1993 blev anvendt som fordelingsnøgle.
Formålet med de nye regler er  

 at  

 fjerne stuehusværdien, der er indgået i det opgjorte afskrivningsgrundlag på  

 anskaffelsestidspunktet.
Dette opnås netop ved at benytte vurderingen pr. 1.  

 januar 1993 som fordelingsnøgle ved reguleringen.
Stuehusandelen ved  

 vurderingen pr. 1. januar 1993 udgjorde 54,50 % (300.000/550.000), mens  

 stuehusandelen ved vurderingen pr. 1. januar 1999 udgjorde 69,1 %  

 (525.300/760.000). Stigningen i vurderingen fra 1993 til 1999 er fortrinsvis  

 sket på stuehusandelen, hvilket naturligvis skyldes de afholdte  

 forbedringsudgifter på stuehuset i 1996 og 1998, som er registreret af  

 kommunen  

 ifølge BBR-oplysninger af 16. september 1997 og 15. maj 2000. Anvendes  

 vurderingen pr. 1. januar 1999 som grundlag for reguleringen af  

 stuehusværdien,  

 vil der reelt blive reguleret med for en stor andel.
Reelt vil der være tale  

 om  

 dobbeltregulering, da afskrivningsgrundlaget reguleres med en for stor  

 stuehusandel samtidig med, at afskrivningsgrundlagene vedrørende  

 stuehusforbedringerne i 1996 og 1998 ikke længere er afskrivningsberettigede.
Klagerens repræsentant har yderligere anført, at reglerne om  

 intervalafskrivning kan anvendes, da der ikke er anvist særlige  

 overgangsregler  

 for bygninger før 1. januar 1999. Det vil derfor være de gældende regler for  

 indkomståret 1999, der skal anvendes.
Afskrivningslovens § 19, stk. 1 og §  

 19,  

 stk. 5, 2. pkt., har virkning fra og med indkomståret 1999. Endvidere  

 henviser  

 § 19, stk. 5, 3. pkt., til reglerne i § 19, stk. 1. Det ændrede  

 afskrivningsgrundlag pr. 1. januar 1999 for staldbygning og ladebygningen  

 udgør  

 efter repræsentantens opfattelse 241.382 kr.
Afskrivningsgrundlaget pr. 1.  

 januar 1999 udgør for staldbygningen således 96.553 kr., hvorfor der bør  

 godkendes afskrivning med 5 % svarende til 4.828 kr.
Repræsentanten har endelig anført, at der i 1999 blev  

 foretaget en fuldstændig nedrivning af ladebygningen.
Nedrivningsfradraget  

 kan  

 opgøres efter forholdet 150 m2  

 ud fra 250 m2. Da den  

 nedskrevne værdi er opgjort til 110.524 kr., kan der efter repræsentantens  

 opfattelse foretages nedrivningsfradrag med 66.314 kr.
 Landsskatteretten  

 skal udtale:
 I afskrivningslovens § 19, stk. 5, fremgår det, hvordan  

 anskaffelsessummen for en blandet benyttet bygning skal opgøres.
 Afskrivningslovens § 19, stk. 5, har følgende ordlyd:
Stk. 5. Er den del af bygningens samlede anskaffelsessum,  

 der kan henføres til bolig, fastsat efter § 45, indgår denne del ikke i den  

 del  

 af anskaffelsessummen, der berettiger til afskrivning efter stk. 1. I andre  

 tilfælde indgår i anskaffelsessummen efter stk. 1, ikke den del, der efter en  

 ejerboligfordeling på ejendommen efter vurderingslovens § 33 kan henføres til  

 ejerboligen.
Tilsvarende medregnes etagearealet af denne bygningsdel ikke  

 efter  

 stk. 1. Bestemmelsen i § 19, stk. 5, 2. pkt., i den her anførte  

 affattelse har virkning fra og med indkomståret 1999, jf. § 21, stk. 5, 2.  

 pkt., i lov nr. 958 af 20. december 1999.
 I bemærkningerne til justering af pinsepakken - L 85 - er  

 det anført, at det er ejerboligfordelingen ultimo indkomståret, der skal  

 anvendes, jf.:
For allerede anskaffede bygninger, hvorpå der findes en  

 ejerboligfordeling, følger det af bestemmelsen, at den del af bygningens  

 anskaffelsessum, der efter en ejerboligfordeling kan henføres til ejerbolig,  

 skal udgå af afskrivningsgrundlaget.
Det følger af den gældende  

 afskrivningslov, at det skulle ske allerede fra og med indkomståret 1999, og  

 at  

 den ejerboligfordeling, der skal anvendes, er ejerboligfordelingen ultimo  

 indkomståret, jf.
Told- og Skattestyrelsens vejledning  

 Afskrivningsloven  

 indkomståret 1999, afsnit 5.4.5. Dette foreslås opretholdt. I Told- og Skattestyrelsens vejledning er følgende anført:
 Bestemmelsen i AL § 19, stk. 5, er en specialregel, hvorfor  

 den har forrang frem for de almindelige regler i AL § 45, stk. 2-4, om  

 fordeling af anskaffelsessummen.
 Det følger af princippet i TfS 1997.915 LSR, at den  

 ejerboligfordeling, der skal lægges til grund ved fordelingen i købsåret, er  

 den ejerboligfordeling, der er foretaget ved den vurdering, der ligger  

 nærmest  

 salgstidspunktet, forudsat at denne vurdering er kendt på  

 selvangivelsestidspunktet.
For de efterfølgende år skal man ved fordelingen lægge den  

 vurdering til grund, der er gældende ultimo indkomståret. I henhold til afskrivningslovens § 19, stk. 5, samt  

 bemærkningerne til justering af pinsepakken, L 85, er det Landsskatterettens  

 opfattelse, at det er vurderingen pr. 1. januar 1999, der skal anvendes som  

 fordelingsnøgle ved opgørelsen af nyt afskrivningsgrundlag pr. 1. januar 1999  

 for blandet benyttede bygninger.
 Dermed kan kontoret ikke imødekomme den fremsatte påstand  

 om, at vurderingen pr. 1. januar 1993 skal anvendes som fordelingsnøgle.
Det er endvidere rettens opfattelse af stuehusets værdi ved  

 opgørelsen af afskrivningsgrundlaget bør indgå uden boligmoment.
Pr. 1.  

 januar  

 1999 blev stuehusværdien ansat til 525.300 kr.
Heri indgik et boligmoment på  

 50.000 kr. jf. vurderingsmeddelelsen indhentet fra kommunen.
De tekniske  

 værdier er oplyst til følgende:
Stuehusets bygningsværdi 475.300 kr.
Teknisk værdi, stalden 42.000 kr.
Teknisk værdi, laden 78.750 kr I alt 596.050 kr.
 Anskaffelsessummen for den blandet benyttede bygning  

 udgjorde i alt 616.726 kr.
 Afskrivningsgrundlaget for den afskrivningsberettigede del  

 af den blandet benyttede bygning skal efter bestemmelsen i § 19, stk. 5,  

 efter  

 rettens opfattelse herefter opgøres til 124.939 kr.  

 Afskrivningsgrundlaget pr. 1. januar 1999 for  

 stalden og laden udgør således 124.939 kr.
Klagerens repræsentant har til sagen oplyst, at der samlet  

 er foretaget afskrivninger med 254.536 kr.
Heraf er der foretaget forlods  

 afskrivninger med 151.000 kr.
I årene 1993-1996 har et areal på ca. 79 % været anvendt til  

 afskrivningsberettiget formål, svarende til et afskrivningsgrundlag på  

 487.342  

 kr.
I årene 1996-1998 har arealet alene været på ca. 55 %, svarende til et  

 afskrivningsgrund på 339.607 kr.
 På baggrund heraf er Retten enig med klagerens repræsentant  

 i, at reglerne om interval-afskrivninger kan anvendes.
Det er rettens opfattelse, at forlods afskrivningen, 151.000  

 kr., skal fragå i afskrivningsgrundlagene, altså i de enkelte intervaller, da  

 det er oplyst af repræsentanten, at der alene er afskrevet på den  

 forholdsmæssige anskaffelsessum fratrukket forlods afskrivningsbeløbet på  

 151.000 kr.
Fratrækkes forlods afskrivningsbeløbet på 151.000  

 (afskrivningsgrundlag herefter 336.342 og 188.607), er intervallerne som  

 neden  

 for angivet:
 intervaller:  

 afskrevet:
0  

   

 188.607  

 6 år *3  

 x 6 %, i alt  

 36 % 188.607   

 336.342  

 4 år *4  

 x 6 %, i alt 24 % *3  

 : årene 1993, 1994, 1995, 1996, 1997 og 1998 *4  

 : årene 1993, 1994, 1995, 1996 Pr. 1. januar 1999 opstår der som følge af  

 ejerboligfordelingen, § 19, stk. 5, endnu et  

 afskrivningsgrundlag, nemlig på  

 124.939 kr.
Der er derfor pr. 1. januar 1999 følgende intervaller:
 interval  

 afskrivnings-  

 afskrevet i %  

 afskrevet i kr.
grundlag 0  

   

 124.939  

 124.939  

 6 år x 6 %, 36 %  

 44.978 124.939  188.607  

 63.668  

 6 år  

 x 6 %, 36 %  

 22.920 188.607  336.342  

 147.735  

 4 år  

 x 6 %, 24 %  

 35.456 For så vidt angår afskrivningsgrundlaget på 124.939 kr., er  

 der foretaget afskrivninger med 44.978 kr., hvorfor den nedskrevne værdi  

 udgør  

 79.961 kr.
 Nedrivningsfradraget for laden skal herefter beregnes på  

 baggrund af den nedskrevne værdi på 79.961 kr.
 Da betingelserne for nedrivningsfradrag som foreskrevet i  

 afskrivningslovens § 22 forudsættes opfyldt, godkender retten herefter et  

 nedrivningsfradrag på 47.977 kr.
 Afskrivningsgrundlag for stalden er herefter på 49.976 kr.,  

 hvorpå retten godkender afskrivning med 5 %, svarende til et fradrag på 2.499  

 kr.
