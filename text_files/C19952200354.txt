To håndbøger - mere målrettet Et af de klareste signaler fra både de studerende og SU-medarbejderne på  

 uddannelsesstederne har i de senere år været, at man ønskede materialet om SU  

 gjort mere målrettet.
Nu var chancen der.
Ny lov og ny bekendtgørelse med en klar opdeling.
 Det har gjort det lettere at opfylde ønsket om et mere målrettet  

 informationsmateriale - både til de studerende og til medarbejderne på  

 uddannelsesstederne.
 Til 1996 foreligger der:
------------------------------------------- Håndbog om SU til ungdomsuddannelser 1996 Håndbog om SU til videregående uddannelser 1996 To brochurer til de uddannelsessøgende:
 Det er ikke nok at drømme....
til dem, der starter på en ungdomsuddannelse Når du skal videre...
til dem, der skal begynde på en videregående uddannelse.
 Dertil kommer en række temafoldere:
SU - når du er udlænding SU - når du skal læse i udlandet SU - når du tjener penge SU - når du skal have barn SU - når du bliver forsinket SU - når du er færdig SU - satser i 96 SU - fra gamle til nye regler 1. januar 96 SU - og sund mad -------------------------------------------- Satser 96 Bemærk at alle satser er i 95-niveau.
Beløbene her i håndbogen vil  

 derfor være markeret med en *.
Efter SU-loven skal satserne reguleres hvert år.
Det sker på grundlag af  

 en tilpasningsprocent for finansåret, som Finansministeriet beregner efter  

 oplysninger fra Dansk Arbejdsgiverforening om lønudviklingen.
Da håndbogen  

 gik i trykken 1. september 95, forelå disse oplysninger ikke.
Når de korrekte  

 satser til 96 foreligger, sender vi meddelelse til alle uddannelsessteder og  

 får lavet en særlig folder med 96-satserne til de studerende. »SU - så  

 meget kan du få«.
 Redaktionen af begge håndbøger er sluttet 1. september 1995. Kommer der  

 nye regler, vil vi orientere uddannelsesstederne, så de studerende kan blive  

 underrettet.
 I tilfælde, hvor der er uoverensstemmelse mellem håndbøgerne og gældende  

 regler, er det reglerne, der er gældende.
 På SUstyrelsens servicetelefon 33 25 11 55 kan man døgnet rundt taste  

 sig ind på generelle oplysninger om SU, herunder eventuelle nye regler.
Med venlig hilsen SUstyrelsen Indhold Nye regler 15 Stikordsregister Nye regler for videregående uddannelser SU-reglerne er blevet ændret på en række områder.
En enkelt ændring er  

 gældende allerede fra 1995. De øvrige ændringer gælder fra 1. januar 1996.
 Ændringen fra 1995:
 En studerende, der bliver mor, har mulighed for at få dobbeltklip, hvis  

 fødslen/adoptionen er sket efter 1. april 1995.
 Ændringer fra 1. januar 1996:
1. Kort om SU til videregående uddannelser Statens uddannelsesstøtte består af - stipendium - studielån - slutlån ----------------------------------------------------- Studerende, der bor hos forældrene, kan få 1.745 kr.* i stipendium om månden.
Studerende, der er udeboende, kan få 3.458 kr.* i stipendium om måneden.
 Studielånet er på 1.797 kr.* om måneden.
 Slutlånet er på 4.634 kr.* om månden.
----------------------------------------------------- Stipendium og studielån tildeles sammen.
Slutlån tildeles alene.
SUstyrelsen giver SU til studerende fra kvartalet efter, at de er fyldt 18  

 år.
Se kapitel 2 og 3 .
Studerende på en videregående uddannelse får stipendium og studielån i  

 klippekortet.
Der gives som udgangspunkt støtte i en periode svarende til den  

 normerede studietid for uddannelsen + 12 måneder.
Støtte tildeles inden for  

 et 6-årigt klippekort med 70 klip.
Se kapitel 5 om støttetid .
 Der er nogle betingelser, som skal være opfyldt:
Den studerende skal gå på en uddannelse, der giver ret til støtte.
Se  

 kapitel 4 . Der er mulighed for støtte til uddannelser i udlandet.
Se  

 kapitel 9 .
Den studerende skal være studieaktiv.
Det betyder bl.a., at den studerende  

 skal gå til prøver, følge obligatorisk undervisning og aflevere obligatoriske  

 opgaver m.v.
Se kapitel 6 .
Den studerende må ikke samtidig få anden form for offentlig støtte, der  

 sigter på at dække de almindelige leveomkostninger.
Se kapitel 8 .
Den studerende skal være dansk statsborger eller sidestillet med danske  

 statsborgere.
Se kapitel 10 om udlændinges mulighed for at få SU .
Der er loft over, hvor meget den studerende må tjene ved siden af SU.  

 Overskrides det, bliver noget af det overskydende beløb krævet tilbagebetalt  

 efter støtteårets udløb.
Se kapitel 7 .
2. Stipendium Der tildeles ikke stipendium for mindre end en måned.
Stipendium tildeles  

 tidligst fra den måned, hvor uddannelsen begynder.
Begynder en uddannelse  

 senere end den 20. i en måned, kan der dog tidligst gives støtte fra måneden  

 efter.
 SUstyrelsen udbetaler stipendier forud i månedlige rater til den  

 studerendes konto i et pengeinstitut i Danmark.
Den endelige tildeling af støtte er dog afhængig af, hvor meget den  

 studerende tjener.
Se kapitel 7 .
Hjemmeboende eller udeboende Studerende, der i folkeregistret står tilmeldt den ene eller begge  

 forældres adresse, eller som rent faktisk bor hos forældrene, er  

 hjemmeboende.
 Studerende, der står tilmeldt en adresse forskellig fra begge forældres,  

 og som ikke, udover ferier og søn- og helligdage, jævnligt bor hos  

 forældrene, er udeboende.
 Det er den studerendes bopælsstatus den 1. i måneden, der er afgørende  

 for, om der tildeles støtte som hjemmeboende eller udeboende.
 Når der første gang søges støtte, eller når støtteudbetalingen søges  

 genoptaget eller ændret, bekræfter den studerende under strafansvar med sin  

 underskrift på ansøgningen, at oplysningerne om bopælsstatus på det  

 ovennævnte tidspunkt er rigtige.
Ændrer den studerende bopælsstatus til hjemmeboende efter at have været  

 udeboende, skal styrelsen straks have besked.
Bliver den studerende  

 udeboende, kan stipendiet forhøjes efter ansøgning, se side 39 .
 En studerende skal når som helst ved fremlæggelse af huslejekvittering  

 eller på anden måde kunne dokumentere at være udeboende i perioder, hvor  

 støtte er modtaget som udeboende.
 Studerende, der får støtte til uddannelse eller studieophold i udlandet er  

 udeboende, uanset hvilken adresse de er tilmeldt i folkeregistret, hvis de  

 ikke bor hos forældrene eller den ene af forældrene i udlandet.
Stipendium til undervisningsafgift Uddannelser, hvor der betales undervisningsafgift, kan godkendes som  

 støtteberettigende, enten alene for så vidt angår leveomkostningerne, eller  

 både for så vidt angår leveomkostninger og undervisningsafgift.
 Stipendiet til undervisningsafgift svarer pr. måned til 85 procent af 1/12  

 af den faktiske undervisningsafgift beregnet på årsbasis, dog højst 1.370  

 kr.* pr. måned med støtte.
Der kan gives et ekstra stipendium som tilskud til undervisningsafgift til  

 private, erhvervsrettede uddannelser i Danmark.
Dog gives der ikke stipendium  

 til undervisningsafgift til uddannelser, hvor det er besluttet at erstatte  

 stipendiet med et tilskud til uddannelsesstederne.
Stipendiet gives heller  

 ikke til uddannelser ved uddannelsessteder, som i forvejen modtager  

 offentlige tilskud.
Endelig gives der ikke stipendium til undervisningsafgift  

 til offentligt anerkendte, private uddannelser.
Specielt med hensyn til støtte til uddannelse i udlandet gælder, at  

 stipendium til undervisningsafgift kun gives til uddannelser, der dækker et  

 særligt erhvervsbehov i Danmark, og hvis der ikke findes en uddannelse med  

 samme erhvervssigte her i landet.
Se side 36 .
 Man kan godt få stipendium til undervisningsafgift til de uddannelser i  

 udlandet, der er opført på positivlisten.
 Der gives ikke stipendium til undervisningsafgift under studieophold i  

 udlandet.
Overgangsregler Stipendium til undervisningsafgift til en række uddannelser her i landet  

 er faldet bort fra 1. juli 1993. Studerende, der er begyndt på en sådan  

 uddannelse inden da, kan dog fortsat få stipendium til dækning af  

 undervisningsafgift til resten af uddannelsen.
Ph.d.-stipendium Højere læreanstalter, som tilbyder ph.d.-studier, og en række andre  

 institutioner, råd mv. kan give ph.d.-stipendium til studerende, som er  

 indskrevet til et ph.d.-studium.
Der kan gives op til 149 stipendierater, bortset fra supplerende  

 stipendierater i forbindelse med sygdom, fødsel eller adoption.
Der kan gives  

 flere stipendierater pr. måned.
En stipendierate svarer til en støtterate for  

 en udeboende SU-støttemodtager, dvs. 3.458* kr. i 96.
Ph.d.-stipendium gives normalt for en 3-års periode efter opnået  

 kandidatgrad.
Men studerende kan, også før de har opnået kandidatgraden,  

 blive optaget på ph.d.-studiet og få ph.d.-stipendium samtidig med almindelig  

 uddannelsesstøtte.
Se side 29 om ph.d.-stipendium i forhold til  

 egenindkomst og fribeløb   .
Skat af SU SU-stipendier er skattepligtig A-indkomst.
SUstyrelsen har derfor trukket  

 skat af stipendiet, inden det udbetales.
 Stipendium til dækning af undervisningsafgift i udlandet er skattefrit.
Forskudsregistrering Hvis det af de oplysninger, som SUstyrelsen har registreret om den  

 pågældende, fremgår, at der skal tildeles støtte i 1996, foretager  

 SUstyrelsen i efteråret 1995 en foreløbig beregning af SU-stipendiet og  

 indberetter det til skattevæsenets forskudsregistrering.
Det er derfor kun  

 nødvendigt, at den studerende indsender et forskudsskema for det kommende år  

 til sin kommune, hvis der i 1996 er væsentlige ændringer i forhold til 1994 i  

 indkomster/fradrag ved siden af SU-stipendiet, eller hvis den studerende  

 forventer at få væsentligt mere i stipendium i 1996, end styrelsen  

 umiddelbart kan tildele, fx fordi den pågældende begynder på en ny uddannelse  

 efter sommerferien.
I december måned får de studerende en forskudsopgørelse fra skattevæsenet.  

 Heraf fremgår, hvilke skatteoplysninger SUstyrelsen bruger, når der skal  

 trækkes skat fra 1. januar det følgende år.
Bemærk , at de oplysninger  

 om SU, som Told- og Skattestyrelsen giver på forskudsopgørelsen, kun er til  

 brug for skattevæsenet ved fastlæggelse af en foreløbig trækprocent, og ikke  

 en tildeling af SU.
Når der trækkes skat af stipendium, er det hovedreglen, at SUstyrelsen  

 bruger oplysningerne fra hovedkortet, og den studerende får udleveret  

 bikortet.
Hvis den studerende i stedet ønsker, at styrelsen skal bruge  

 bikortets oplysninger (trækprocent alene), skal den pågældende henvende sig  

 til den lokale skatteforvaltning.
Hvis den studerende skal have frikort, får  

 den studerende selv et frikort svarende til forventet A-indkomst ud over  

 stipendium.
SUstyrelsen får automatisk resten af frikortet til brug ved  

 udbetalingen af stipendiet.
 Søger den studerende først stipendium for 1996 efter at have fået sin  

 forskudsopgørelse, vil hovedkortet normalt automatisk blive overført til  

 SUstyrelsen, og den studerende vil selv få tilsendt bikortet.
Har den studerende frikort, når SU søges, skal den studerende helst i god  

 tid aflevere det på det lokale skattekontor.
Sker det ikke, giver  

 skatteforvaltningen dog den studerende besked, når frikortet skal afleveres.  

 Men det kan så betyde, at støtteudbetalingen bliver forsinket.
Den studerende  

 vil herefter få en ændret forskudsopgørelse.
Hvis den studerende stadig skal have frikort, vil frikortet blive delt  

 mellem den studerende og SUstyrelsen.
Den studerende får et frikort, der  

 lyder på det beløb, som pågældende er forskudsregistreret til at tjene ved  

 siden af SU-stipendiet, og SUstyrelsen vil få resten af frikortet.
 For at få ændret skattetrækket med virkning fra første støtteudbetaling  

 pr. 1. januar 1996 skal den studerende henvende sig til det lokale  

 skattevæsen i så god tid, at det ændrede skattekort kan være indberettet til  

 SUstyrelsen senest den 22. december 1995. Skatteforvaltningen kan have en vis  

 ekspeditionstid.
For lidt eller for meget skat SUstyrelsen udbetaler ikke for meget trukket skat.
Det er altid den lokale  

 skatteforvaltning, der skal tage stilling til, om der er trukket for lidt  

 eller for meget i skat af stipendiet.
Det kan fx ske, hvis trækgrundlaget er  

 ændret så sent, at ændringen ikke kan nå at få virkning for den kommende  

 udbetaling.
 Ændringer skal normalt foretages senest den 15. i måneden for at få  

 virkning for den kommende måneds udbetaling.
Det er også den lokale skatteforvaltning, der regulerer for lidt eller for  

 meget trukket skat, og det er skatteforvaltningen, der bestemmer, hvordan  

 reguleringen skal ske.
Skatteforvaltningen udbetaler normalt kun for meget  

 trukket skat, hvis den studerende opfylder en række betingelser - nærmere  

 oplysninger fås hos skatteforvaltningen.
Skattekort Den studerende skal ikke aflevere sit (papir-) skattekort, hovedkort,  

 bikort eller frikort til SUstyrelsen eller uddannelsesstedet.
Styrelsen får  

 automatisk oplysninger om trækgrundlaget fra skattemyndighederne i  

 elektronisk form.
Støttemeddelelsen Støttemeddelelsen vil udover oplysninger om tildelt støtte og grundlaget  

 herfor også indeholde oplysninger om, hvad der vil blive udbetalt i  

 stipendium pr. måned, og hvad der eventuelt er eller vil blive trukket i  

 skat.
Ændring i støtten Ved ændring af uddannelsesstøtten (fravalg, dobbeltklip, fra hjemmeboende  

 til udeboende eller andet) skal den studerende henvende sig til  

 uddannelsesstedet.
Skattemyndighederne får oplysning om det nye  

 stipendiebeløb direkte fra styrelsen.
Perioder uden støtte I perioder uden støtte (fx lønnet praktik, fravalgsmåneder) vil den  

 studerende af skattemyndighederne få tilsendt sit skattekort til brug hos en  

 eventuel anden arbejdsgiver.
Når støtten genoptages, vil styrelsen automatisk  

 få skattekortet igen i elektronisk form.
 Uddannelsens ophør m.v.
Når uddannelsen afsluttes eller afbrydes, giver SUstyrelsen besked til  

 skattevæsenet om, at den studerende ikke i resten af året får SU-stipendium,  

 således at skattevæsenet kan sende den studerende et eventuelt revideret  

 skattekort.
Det samme sker, hvis retten til støtte af andre grunde ophører  

 (fx alle klip er brugt).
Ændring i anden indkomst/fradrag Ved ændret indkomst, bortset fra stipendium, eller ændret fradrag skal den  

 studerende henvende sig til sit lokale skattevæsen og kun til skattevæsenet.  

 Styrelsen får automatisk de nye skatteoplysninger fra skattemyndighederne og  

 udskriver en ny støttemeddelelse til den studerende, hvoraf det ændrede  

 trækgrundlag fremgår.
Krav om tilbagebetaling af stipendium fra indeværende støtteår Det drejer sig om følgende krav:
ophørskrav inaktivitetskrav andre krav, forudsat kravene rejses inden udgangen af støtteåret.
Denne type krav rejses normalt efter et nettoprincip.
Det betyder, at  

 alene det udbetalte stipendium (efter skattetrækket) kræves tilbagebetalt fra  

 den studerende.
Rejses disse krav efter støtteårets udgang, rejses de efter  

 et bruttoprincip.
Se nedenfor.
Krav om tilbagebetaling af stipendium fra tidligere støtteår Det drejer sig om følgende krav:
indkomstkontrolkrav andre krav, som rejses efter udgan- gen af det støtteår, kravet vedrører.
Disse krav rejses normalt efter et bruttoprincip.
Det betyder, at både det  

 udbetalte stipendium og den skat, styrelsen har trukket, kræves tilbagebetalt  

 fra den studerende.
Den studerende skal så henvende sig til skattevæsenet for  

 at få reguleret eventuelt for meget betalt skat.
Kravet kan både for tidligere og nuværende støtteår omfatte  

 tilbagebetaling af lån.
Men lån er ikke skattepligtige.
Se også side  

 32 .
3. Lån Den studerende kan få 1.797 kr.* i studielån (lån 6) pr. måned sammen med  

 stipendium.
Der gælder de samme betingelser for at modtage studielån som for  

 at modtage stipendium, se side 7 .
Slutlån Hvis en studerende har opbrugt sine støttemuligheder i klippekortet og er  

 i det sidste år af en videregående uddannelse, har den pågældende mulighed  

 for at søge slutlån.
 Slutlånet er i 1996 på 4.634 kr.* om måneden.
En studerende kan få slutlån i højst 12 måneder.
Perioden kan dog  

 forlænges, hvis den studerende bliver forsinket på grund af sygdom eller  

 andre særlige forhold.  Se side 22 .
Når slutlåneraterne er udbetalt, administreres slutlånet som et  

 almindeligt studielån af låntype 6, både med hensyn til forrentning og  

 tilbagebetaling.
Har den studerende i forvejen studielån af låntype 6, bliver  

 et slutlån lagt oven i dette studielån.
I alle opgørelser fra SUstyrelsen vil  

 et slutlån fremtræde som (en del af) lån 6.
Udbetaling Udbetaling af studielån og slutlån sker forud i månedlige rater til den  

 studerendes pengeinstitut i Danmark.
Første udbetaling af lån sker ca. en uge  

 efter, at det underskrevne gældsbrev er modtaget i SUstyrelsen.
Lånetilsagnet  

 bortfalder normalt, hvis den studerende ikke har sendt gældsbrevet retur med  

 sin underskrift senest den 15. december 1996.
Forrentning Låneraterne forrentes fra den 1. i måneden efter udbetalingen.
Lånet og de  

 påløbne renter forrentes i uddannelsesperioden med 4 procent om året.
Denne  

 rente kan ved lov ændres for den resterende del af uddannelsesperioden, hvis  

 udviklingen i renteniveauet taler for det.
Efter uddannelsesperiodens ophør  

 forrentes den til enhver tid værende gæld med en årlig rente, der svarer til  

 Nationalbankens diskonto med et procenttillæg eller -fradrag.  

 Procenttillægget eller fradraget fastsættes hvert år på finansloven.  

 Tillægget kan ikke overstige 1. Det er for 1995 fastsat til 0. Den 1.  

 september 1995 var diskontoen - og dermed renten efter uddannelsesperiodens  

 ophør - 5 procent om året.
Uddannelsesperioden Ved uddannelsesperioden forstås den tid, hvor den studerende gennemgår en  

 uddannelse, der enten giver ret til uddannelsesstøtte eller er en offentligt  

 anerkendt uddannelse, ulønnet eller lønnet, som er af mindst 3 måneders  

 sammenhængende varighed og tilrettelagt på heltidsbasis.
 Ph.d-studiet medregnes i uddannelsesperioden.
 Uddannelser i udlandet kan medregnes i uddannelsesperioden, hvis  

 uddannelsen er offentligt anerkendt i uddannelseslandet og er af en sådan  

 art, at den vil kunne offentligt anerkendes i Danmark, forudsat de øvrige  

 betingelser er opfyldt.
 Uddannelsesperioden ophører, når uddannelsen afsluttes eller afbrydes.  

 Genoptager låntager uddannelsen eller begynder på en ny uddannelse, som  

 opfylder de nævnte betingelser, herunder et Ph.d.-studium, vil studielånet  

 blive forrentet med en uddannelsestidsrente på 4 procent om året i den nye  

 uddannelsesperiode, og tilbagebetalingen af lånene vil blive udskudt til  

 efter uddannelsens ophør.
 Får låntager på ny SU eller ph.d.-stipendium, vil dette ske automatisk.  

 Får låntager derimod ikke SU eller ph.d.-stipendium, skal SUstyrelsen have  

 dokumentation for, at uddannelsen opfylder de ovennævnte betingelser og  

 oplysning om, hvornår låntager genoptog/begyndte uddannelsen, og hvornår den  

 forventes afsluttet.
 Er der gået 15 måneder eller mindre, fra den forrige uddannelse ophørte,  

 til uddannelsen bliver genoptaget, eller til en ny uddannelse påbegyndtes,  

 vil den mellemliggende periode blive betragtet som uddannelsesperiode med  

 hensyn til forrentningen af lånet.
 Styrelsen kan bestemme, at låntagers uddannelsesperiode skal betragtes som  

 ophørt, selvom låntager ikke har afsluttet eller afbrudt uddannelsen, hvis  

 låntager ikke længere kan anses for at være studieaktiv.
Indkomstkontrol Når året er gået, kontrollerer SUstyrelsen alle støttemodtageres indkomst  

 i det pågældende år.
Der sker herefter en endelig beregning og tildeling af  

 den enkelte støttemodtagers uddannelsesstøtte.
Viser det sig, at lånet, som  

 støttemodtager fik udbetalt, er modtaget helt eller delvis med urette, vil  

 SUstyrelsen kræve det for meget udbetalte lånebeløb tilbagebetalt straks med  

 tillæg af 7 procent, se afsnittet om indkomstkontrol på side 31 .  

 Lånets hovedstol vil blive nedsat med det tilbagekrævede lånebeløb, og  

 forrentningen af lånet vil blive korrigeret på grundlag af den ændrede  

 hovedstol.
Det er således kun et evt. resterende lånebeløb, der skal  

 tilbagebetales som lån.
-------------------------------------------------------- Lån 4 er statslån ydet i støtteårene 1982/83 - 1987/88.
Lån 5 er studielån ydet i støtteårene 1988/89 - 1990.
 Lån 6 er studielån ydet fra og med støtteåret 1991.
-------------------------------------------------------- Tilbagebetaling af statslån, studielån og slutlån Slutlån, som er ydet fra og med 1994, administreres som lån 6.
Forrentning Låneraterne forrentes fra den 1. i måneden efter udbetalingen.
Lån 4 forrentes i uddannelsesperioden med den til enhver tid gældende  

 diskonto minus 3 procent om året.
Efter uddannelsesperiodens ophør forrentes  

 gælden med diskontoen plus 1 procent om året.
Lån 5 og lån 6 (inkl. evt. slutlån) forrentes i uddannelsesperioden med 4  

 procent om året.
Efter uddannelsesperiodens ophør forrentes gælden med  

 diskontoen plus et tillæg (på højst 1) eller minus et fradrag.  

 Tillægget/fradraget fastsættes på finansloven for et år ad gangen.
Det er for  

 1995 fastsat til 0.
Tilbagebetalingstidspunkt Tidspunktet for, hvornår tilbagebetalingen af lånet/lånene skal begynde,  

 afhænger af, i hvilket støtteår låntager har afsluttet eller afbrudt den  

 senest påbegyndte uddannelse, og hvilke låntyper der er tale om, se  

 oversigten side 14.
 Låntagere med lån 4 og/eller lån 5 - og evt. lån 6 (inkl. evt. slutlån) -  

 skal begynde tilbagebetalingen af lånet/lånene med påløbne renter 1 år efter  

 udløbet af det støtteår, hvor uddannelsesperioden er ophørt, dog tidligst 1.  

 august.
 Låntagere, som alene har lån 6 (inkl. evt. slutlån), dvs. som kun har fået  

 lån efter 1. januar 1991, skal begynde tilbagebetalingen af lånet med påløbne  

 renter 1 år efter udløbet af det støtteår, hvor uddannelsesperioden er  

 ophørt, dvs. en 1. januar.
Der kan ikke fastsættes tidligere tilbagebetalingstidspunkter.
Men der er  

 altid mulighed for at foretage frivillige indbetalinger, før  

 tilbagebetalingstidspunktet er indtrådt, se afsnittet om frivillige  

 indbetalinger på side 15.
Tilbagebetalingsperiode og ydelse SU-lån skal tilbagebetales med lige store ydelser hver anden måned.
Det er  

 gældens størrelse for det enkelte lån på tilbagebetalingstidspunktet, der  

 bestemmer tilbagebetalingsperiodens længde og ydelsens størrelse for hvert  

 lån for sig.
 For låntagere med både lån 5 og lån 6 fastsættes tilbagebetalingsperiodens  

 længde og ydelsens størrelse for hvert af disse to lån ud fra den samlede  

 gæld for de to lån.
Den længste tilbagebetalingsperiode er 15 år, og ved gæld under 10.000 kr.  

 er perioden højst 7 år.
Ydelsen kan dog ikke være mindre end 200 kr. hver  

 anden måned for hvert lån.
For låntagere med både lån 5 og lån 6 gælder det  

 for den samlede ydelse for de to lån.
Låntager kan, efter at  

 tilbagebetalingen er begyndt, aftale en højere ydelse for at afkorte  

 tilbagebetalingsperioden.
 Indbetalinger på lånet dækker først evt. gebyrer, dernæst tilskrevne  

 renter og endelig hovedstolen (det lånte beløb).
 Tilbagebetalingen skal begynde på følgende tidspunkt:
Udsættelse/lempelse Styrelsen kan efter ansøgning give udsættelse med tilbagebetalingen eller  

 lempe i tilbagebetalingsvilkårene, hvis låntager på grund af arbejdsløshed,  

 sygdom, fødsel, værnepligt, store afdragsbyrder på anden studiegæld eller  

 andre særlige omstændigheder ikke kan overholde den fastsatte  

 tilbagebetalingsordning.
De forhold, der ligger til grund for ansøgningen,  

 skal så vidt muligt dokumenteres.
Frivillige indbetalinger Vil låntager gerne betale af på sit/sine lån før det  

 tilbagebetalingstidspunkt, som er fastsat i loven, kan låntager når som helst  

 indbetale beløb efter eget ønske til SUstyrelsens girokonto nr. 9 68 15  

 66 Det sker på almindelige indbetalingskort fra posthuset eller et  

 pengeinstitut.
Låntager skal skrive personnummer og låntype på  

 indbetalingskortet.
Sådanne beløb vil blive brugt til først at dække de  

 tilskrevne renter og dernæst hovedstolen.
Rentefradrag Spørgsmål om fradrag for renteudgifter skal rettes til det lokale  

 skattevæsen.
 Frivilligt betalte renter kan fra og med 1994 trækkes fra på  

 selvangivelsen for det år, hvor renterne er betalt.
Tilbagebetaling af statsgaranterede studielån Tildeling af uddannelsesstøtte i form af statsgaranti for studielån i  

 pengeinstitutter ophørte den 31. juli 1993.
Hypotekbanken (se side 49) administrerer statens garantiforpligtelser for  

 studielån i pengeinstitutterne.
Disse lån forrentes under og efter  

 uddannelsen med en variabel rente, der til enhver tid fastsættes af det  

 pågældende pengeinstitut.
 Låntager er normalt først forpligtet til at begynde tilbagebetalingen af  

 lånet et år efter det tidspunkt, hvor uddannelsen afsluttes eller afbrydes.
 Hypotekbanken kan bestemme, at tilbagebetalingen skal begynde på et  

 tidligere tidspunkt, hvis låntager ikke længere kan anses for at være  

 studieaktiv.
 I garantierklæringen er angivet et forventet afslutningstidspunkt, som  

 pengeinstituttet retter sig efter.
 Hvis der er udstedt flere garantierklæringer, retter pengeinstituttet sig  

 efter det forventede afslutningstidspunkt i den senest udstedte erklæring.  

 Hvis låntager ikke har afsluttet uddannelsen på det forventede tidspunkt, kan  

 Hypotekbanken fastsætte et nyt, hvis låntager retter henvendelse herom med  

 dokumentation for stadig at være under uddannelse.
 Aftale om tilbagebetalingen skal inden tilbagebetalingstidspunktet indgås  

 skriftligt mellem låntageren og pengeinstituttet på en formular, der er  

 forhåndsgodkendt af Hypotekbanken.
Tilbagebetalingen skal ske med passende rater i forhold til gældens  

 størrelse og inden for garantiperioden.
Garantien ophører senest 15 år efter,  

 at uddannelsen er afsluttet eller afbrudt, men kan forlænges af  

 Hypotekbanken, når omstændighederne taler for det.
Pengeinstituttet kan træffe afgørelse om at udsætte indgåelsen af en  

 tilbagebetalingsordning, hvis låntager på grund af arbejdsløshed, sygdom,  

 fødsel eller værnepligt ikke kan indgå en tilbagebetalingsordning.
Låntager  

 skal rette henvendelse herom til pengeinstituttet med dokumentation for det  

 pågældende forhold.
 Udsættelse gives for højst 6 måneder ad gangen og indtil maksimalt 4 år  

 efter uddannelsens ophør.
Hvis låntager ikke kan overholde en allerede indgået  

 tilbagebetalingsordning, kan en midlertidig nedsættelse af ydelsen eller en  

 midlertidig udsættelse med tilbagebetalingen ligeledes aftales direkte med  

 det pågældende pengeinstitut uden henvendelse herom til Hypotekbanken.
Indgår  

 låntager ikke aftale om tilbagebetaling, eller betaler låntager ikke  

 ydelserne til tiden, forfalder gælden til fuld indfrielse, og  

 pengeinstituttet kan forlange lånet indfriet af Hypotekbanken.
Tilskud til tilbagebetaling Låntager kan efter ansøgning og på visse betingelser få tilskud til  

 afvikling af lånet.
Ansøgning skal være Hypotekbanken i hænde senest den 1. februar forud for  

 tilskudsårets begyndelse.
Tilskudsåret går fra 1. april - 31. marts.
Tilskud  

 tildeles for et år ad gangen.
 Ansøgningsskema med nærmere oplysninger om ordningen, herunder om  

 betingelserne for tildeling af tilskud, fås i alle pengeinstitutter fra  

 begyndelsen af december forud for tilskudsåret.
4. Videregående uddannelser der giver ret til støtte --------------------------------------------------------------------- Godkendte uddannelser A fspændingspædagog agrarøkonom agronom arkitekt B andagist beklædningsdesigner (Margrethe-Skolen,Københavns Mode- og Design-skole,  

 Columbine Skolen, Hillevi van Deurs, Nordsjællands Sy-, Design- og  

 Tilskæreskole og Else Saran Skolen) bevægelsespædagog bibliotekar billedjournalist billedkunst ved kunstakademierne blomsterbinderkursus byggetekniker bygningskonstruktør C and.pæd. (Danmarks Lærerhøjskole) civilingeniør D atamatiker designuddannelsen (Danmarks Design Skole og Kunsthåndværkerskolen i  

 Kolding) diplomingeniør dyrlæge (veterinær) E ksportingeniør eksportskoleuddannelsen eksporttekniker elektroinstallatør/stærkstrømstekniker elektroniktekniker ergoterapeut ergoterapeut, videreuddannelse erhvervssproglige uddannelser på handelshøjskolerne, bachelor- og  

 kandidatuddannelser erhvervsøkonomiske uddannelser på handelshøjskolerne, bachelor- og  

 kandidatuddannelser ernærings- og husholdningsøkonom eurytmist export/management engineer F armaceut filmskoleuddannelsen fiskeriteknolog fiskeskipper af 1. grad fysioterapeut fysioterapeut, videreuddannelse G artneritekniker gastekniker grafonom (Grafisk Højskole) gvs-mesterkursus H andelsakademiuddannelser (ikke alle er godkendt) hortonom hospitalslaborant, ledende/instruerende hotel- og restaurationsuddannelsen husholdningsvidenskab (Nordisk Højskole) håndarbejdslærer I drætslærer (Paul-Petersens institut) J ordbrugsøkonom jordemoder journalist K emotekniker kirkemusikskoler (Vestervig og Løgumkloster) klinisk tandtekniker konservator (Kunstakademiets Konservatorskole) konserveringstekniker (Kunstakademiets Konservatorskole) kort og landmålingstekniker kunstpædagog Kvalitets- og måletekniker L aborant laboratorietekniker landbrugstekniker landbrugsuddannelser driftsleder m/grønt bevis driftsleder m/grønt diplom landinspektør levnedsmiddelingeniør levnedsmiddelkandidat levnedsmiddeltekniker lærer M arkedsøkonom maskinmester maskintekniker mejeritekniker miljøtekniker modeltekniker moderne dans (Danseprojektet) musikkonservatorieuddannelserne muskelterapeut (Roskilde Muskelterapeut Skole) P astoralseminariet pilot (Skolen for Luftfartsuddannelserne) produktudvikler pædagog R evisorkandidat rytmikpædagog sceneinstruktør/scenograf (Statens Teaterskole) skibsfører skovbrug (forstkandidat) skovtekniker skuespiller socialrådgiver specialkursus i husholdning ved Århus Universitet sygeplejerske sygeplejerskehøjskole, videreuddannelse ved Danmarks T andlæge tandplejer teatertekniker (Statens Teaterskole) tegnsprogstolk (Handelshøjskolen i København) textil- og beklædningstekniker træneruddannelse (Trænerskolen Aalborg) trætekniker tv-uddannelse (Den Danske Filmskole) U niversiteternes bachelor-, kandidat- og magisteruddannelser V vs-tekniker.
--------------------------------------------------------------------- Godkendelse af uddannelser SUstyrelsen godkender videregående uddannelser, der er offentligt  

 anerkendte, som støtteberettigende.
Uddannelsen skal foregå ved et offentligt  

 anerkendt uddannelsessted, være tilrettelagt som heltidsundervisning, være af  

 mindst 3 måneders sammenhængende varighed og være ulønnet.
 Ansøgning om godkendelse som støtteberettigende uddannelse sendes til  

 SUstyrelsen af uddannelsesstedet eller af den myndighed eller organisation,  

 der er ansvarlig for tilrettelæggelsen af uddannelsen.
 Med ansøgningen skal sendes oplysninger om uddannelsens indhold.  

 Ansøgningen skal være ledsaget af oplysninger om, hvilken offentlig myndighed  

 der har anerkendt den.
Undervisningsministeriet kan herudover godkende en privat uddannelse i  

 Danmark som støtteberettigende, selv om den i øvrigt ikke er offentligt  

 anerkendt.
Uddannelsen skal være tilrettelagt som ulønnet heltidsundervisning  

 af mindst 3 måneders sammenhængende varighed.
Uddannelsen skal desuden være en videregående uddannelse og give en  

 erhvervskompetence, der umiddelbart og påviseligt kan finde almindelig  

 anvendelse i Danmark.
Den skal have et indhold og en kvalitet, der står mål  

 med dansk undervisningsstandard, og må ikke have et snævert erhvervssigte.
Og endelig må uddannelsestiden maksimalt svare til den normerede  

 uddannelsestid for lignende offentligt anerkendte uddannelser i Danmark, hvis  

 sådanne findes.
Se om stipendium til undervisningsafgift side 8.
Løn under uddannelsen SUstyrelsen godkender en uddannelse, der efter reglerne for uddannelsen  

 omfatter lønnet praktik, hvis der indgår mindst en sammenhængende ulønnet  

 måned i uddannelsen.
Uddannelsen godkendes som støtteberettigende i  

 undervisningsperioderne.
Disse perioder fastsættes i hele måneder og afrundes  

 opad til nærmeste antal hele måneder.
Styrelsen kan bestemme, hvordan  

 ferieperioder fordeles mellem undervisning og lønnet praktik.
Se side 23  

 om muligheden for at få dobbeltklip i måneden før første lønnede  

 praktikperiode i uddannelsen.
5. Støttetid --------------------------------------------------------------------- Klippekortet er det populære navn for den ordning, hvorefter man til en videregående uddannelse får tildelt et bestemt antal måneders støtte, som man kan bruge som et klippekort.
Man får dog aldrig et kort i hånden, der skal klippes i.
Der er alene tale om en målestok for, hvor lang tid man kan få støtte.
 Et klip = En måneds stipendium og studielån.
Når klippene er brugt, kan den studerende få slutlån i de sidste 12 måneder af en videregående uddannelse En studerende kan normalt få slutlån i højst 12 måneder.
--------------------------------------------------------------------- Støtte i klippekortet Støtte i klippekortet gives til videregående uddannelser Den studerende får et klippekort til 6 års videregående uddannelse (rammen  

 på 70 klip). Til den enkelte uddannelse kan der dog højst tildeles støtte til  

 normeret studietid + 12 måneder (støttetiden).
 Hver gang den studerende begynder på en ny videregående uddannelse,  

 tildeles der klip til den normerede studietid + 12 måneder, så længe der er  

 plads inden for rammen på 70 klip.
 Ved beregningen af normeret tid tages der hensyn til, at der ikke  

 udbetales støtte i august, hvis uddannelsen begynder i september, og heller  

 ikke for juli, når uddannelsen slutter i juni.
 Er den normerede studietid på mere end 58 måneder, udvides rammen på 70  

 klip, så den kommer til at svare til normeret studietid + 12 klip.
 Støttetiden kan efter ansøgning forlænges med klip, der er sparet op i en  

 tidligere gennemført uddannelse, ved at den studerende i den tidligere  

 uddannelse har brugt færre klip end uddannelsen var normeret til med tillæg  

 af dispensationsklip og forbrugte fødselsklip.
Klip brugt på forhånd Klip, der er brugt i tidligere uddannelser (afbrudte eller afsluttede),  

 trækker fra i rammen på 70 klip.
 Perioder, hvor den studerende har fået visse former for anden offentlig  

 støtte til videregående uddannelse, trækker også fra i klippekortet.
 Er støtten ydet til en tidligere uddannelse, trækkes perioden fra i den  

 samlede ramme på 70 klip.
 Er støtten ydet i den nuværende uddannelse, trækkes perioden samtidig fra  

 i støttetiden i den nuværende uddannelse.
Det drejer sig om uddannelsesydelse fra A-kassen.
Det gælder for studerende, der har begyndt  

 en uddannelse med uddannelsesydelse efter den 13. december 1988 uddannelsesgodtgørelse efter lov om en aktiv arbejdsmarkedspolitik, som  

 erstatter uddannelsesydelse orlovsydelse til uddannelse efter lov om orlov (ikrafttrædelsesdato 1.  

 januar 1994) Perioder med orlovsydelse efter loven fra 1992 om orlovsydelse  

 til uddannelse trækker ikke fra.
 fast revalideringsydelse efter bistandslovens § 43, stk. 2.
 SUstyrelsen kan endvidere trække perioder fra, hvor der er ydet støtte  

 efter færøske eller grønlandske regler.
Et klip svarer til udbetaling af en måneds stipendium og studielån.
Når  

 støtten er udbetalt, er klippet brugt.
Det gælder også, selv om støtten  

 kræves tilbagebetalt i forbindelse med indkomstkontrollen efter årets udløb,  

 eller den tilbagebetales frivilligt.
 Trindelte uddannelser mv.
Studerende, der begynder på en uddannelse, hvori der indgår  

 deluddannelser, får tildelt et antal klip, der svarer til den normerede  

 studietid på første del af uddannelsen + 12 klip.
Når de begynder på  

 overbygningsuddannelsen, får de tildelt et antal klip, der svarer til den  

 normerede studietid på overbygningsuddannelsen + 12 klip.
For studerende, der begynder på en bacheloruddannelse, betyder dette, at  

 de får tildelt et antal klip svarende til den normerede studietid for  

 bacheloruddannelsen + 12 klip.
Når de begynder på kandidatoverbygningen, får  

 de tildelt klip svarende til den normerede studietid til denne uddannelse +  

 12 klip.
 Den samlede tildeling til en bachelor- og kandidatuddannelse kan dog ikke  

 overstige rammen på 70 klip, medmindre den samlede normerede studietid for  

 bachelor- og kandidatuddannelsen overstiger 58 måneder.
Der tildeles SU i en sommerferie, der ligger umiddelbart efter, at  

 bacheloruddannelsen er afsluttet, hvis den studerende efter ferien begynder  

 på overbygningsuddannelsen.
SUstyrelsen kan bestemme, at der på tilsvarende  

 måde gives uddannelsesstøtte i ferieperioden mellem uddannelser i lignende  

 uddannelsesforløb.
Rammen på de 70 klip kan udvides, hvis den studerende har gennemført en  

 videregående uddannelse, der er adgangsgivende til den nye videregående  

 uddannelse, den studerende nu skal i gang med.
Det er en betingelse, at den  

 studerende ikke har gennemført den gymnasiale uddannelse, der normalt er  

 adgangsgivende.
Styrelsen bestemmer, ved hvilke uddannelser rammen udvides, og hvor mange  

 klip rammen udvides med.
Hvis der er perioder i den adgangsgivende  

 videregående uddannelse, der gives merit for i den nye uddannelse, udvides  

 rammen ikke med klip brugt i disse perioder.
Rammen kan således udvides for studerende, der har gennemført en  

 uddannelse som maskinmester eller skibsfører, hvis de senere begynder på  

 uddannelsen til diplomingeniør.
Det er en betingelse, at de studerende ikke  

 har en gymnasial uddannelse, der er adgangsgivende til uddannelse til  

 diplomingeniør.
Tilsvarende gælder, at støttetid brugt i uddannelsen til  

 bygningskonstruktør medfører, at rammen udvides, når den studerende senere  

 begynder på en uddannelse til arkitekt.
Det er også her en betingelse, at den  

 studerende ikke har en gymnasial uddannelse, der er adgangsgivende til  

 arkitektuddannelsen.
Dispensationsklip Der er mulighed for at dispensere fra støttetidsreglerne, hvis den  

 studerende er blevet forsinket i en periode med uddannelsesstøtte,  

 uddannelsesydelse, uddannelsesgodtgørelse, orlovsydelse til uddannelse eller  

 fast revalideringsydelse.
Støttetiden og rammen kan forlænges med indtil 12 måneder, hvis den  

 studerende er blevet forsinket på grund.af deltagelse i uddannelsesstedets  

 styrelse eller arbejde i forbindelse med de studerendes sociale og  

 uddannelsesmæssige forhold.
Det er en udtrykkelig betingelse, at studiet er  

 forsinket på grund af de nævnte forhold.
 Støttetiden og rammen kan også forlænges, hvis den studerende er blevet  

 forsinket p.g.a. sygdom eller andre særlige forhold.
 Rammen kan endvidere forlænges hvis sygdom eller andre særlige forhold har  

 medført, at den studerende ikke kan gennemføre uddannelsen og derfor skifter  

 til en ny uddannelse.
Det er styrelsen, der tager stilling til, hvor mange klip rammen udvides  

 med.
Rammeudvidelsen gælder kun for den uddannelse, den studerende er i gang  

 med.
Klip ved fødsel Ved fødsel eller adoption kan moderen få tildelt 12 fødselsklip og faderen  

 kan få 6 fødselsklip.
Moderen Ved fødsel eller adoption får moderen indtil 12 fødselsklip som tillæg til  

 rammen og støttetiden.
Det er en betingelse, at hun har ret til  

 uddannelsesstøtte.
Faderen Ved fødsel eller adoption får faderen indtil 6 fødselsklip som tillæg til  

 rammen og støttetiden.
Det er en betingelse, at han har ret til  

 uddannelsesstøtte.
Det er ikke en betingelse, at moderen har ret til  

 uddannelsesstøtte.
Moderen kan give indtil 6 af sine fødselsklip til faderen efter fødslen  

 eller adoptionen.
Det er en betingelse, at både moderen og faderen har ret  

 til SU.
 Det er ikke en betingelse for at få tildelt fødselsklip, at den studerende  

 er forsinket i sin uddannelse.
Begge forældre Hvis fødslen eller adoptionen finder sted inden for 12 måneder før  

 uddannelsens begyndelse for moderens vedkommende, eller 6 måneder før for  

 faderens vedkommende, reduceres antallet af fødselsklip med de måneder, der  

 ligger imellem fødslen og uddannelsens start.
Har den studerende på baggrund  

 af samme fødsel fået dobbelt fødselsklip i en tidligere uddannelse - eller  

 støtte med dobbelt beløb uden for klippekortet - reduceres antallet af  

 fødselsklip endvidere med et antal, der svarer til antallet af måneder med  

 dobbelt fødselsklip.
Se nedenfor.
 De nævnte begrænsninger betyder, at fødselsklip normalt bortfalder, hvis  

 de ikke bruges i den uddannelse, den studerende får dem til.
Udbetaling af fødselsklip Fødselsklip kan udbetales på 3 forskellige måder.
Enten som almindelige enkeltklip til forlængelse af uddannelsen med 12 måneder for  

 moderen og 6 måneder for faderen, som dobbeltklip i 6 måneder for moderen og 3 måneder for faderen eller som enkeltklip sammen med et almindeligt klip i 12 måneder for moderen og 6  

 måneder for faderen (dvs. 2 klip pr. måned) Hvis faderen har fået overført fødselsklip fra moderen, kan udbetalingen  

 af disse overførte klip også ske efter ovennævnte retningslinier.
Fødselsklip til moderen kan udbetales fra 2 måneder før fødslen, mens  

 fødselsklip til faderen først kan udbetales efter fødslen.
Det er i øvrigt  

 den studerende, der bestemmer, hvornår fødselsklippene skal udbetales.
Ved fødsel eller adoption, der fandt sted før 1. januar 1996, forlænges  

 støttetiden og rammen for moderen med op til 12 klip og for faderen med op  

 til 6 klip, hvis henholdsvis moderen og faderen var berettiget til støtte.  

 Moderen kan give op til 6 af sine fødselsklip til faderen, hvis han var  

 berettiget til uddannelsesstøtte.
Fødselsklip til faderen er betinget af, at  

 han bor sammen med barnet.
Ved fødsel eller adoption, der fandt sted i perioden fra 1. april til 31.  

 december 1995, kan moderen få fødselsklippene udbetalt som dobbeltklip (dvs.  

 2 fødselsklip om måneden) i op til 6 måneder.
Denne ordning gælder ikke for  

 faderen.
 Sker fødslen eller adoptionen i slutningen af 1995, vil en del af disse  

 dobbeltklip blive udbetalt i begyndelsen af 1996.
Slutlån Studerende, der ikke har flere klip tilbage, kan få slutlån, hvis de  

 opfylder visse betingelser:
Slutlån gives til studerende, som er i en videregående uddannelse som ikke længere kan få stipendium og studielån som er studieaktive - se side 26 og som kan afslutte uddannelsen inden for 12 måneder.
Der kan gives slutlån i de sidste 12 måneder af uddannelsen på grundlag af  

 en erklæring fra uddannelsesstedet om, at uddannelsen kan afsluttes inden for  

 12 måneder.
Perioder med lønnet praktik skal ikke regnes med i de 12 måneder.
Den studerende kan normalt højst få 12 slutlånerater.
Slutlåneperioden kan  

 dog forlænges, hvis den studerende bliver forsinket i uddannelsen på grund af  

 sygdom eller andre særlige forhold, der forhindrer den studerende i at være  

 studieaktiv.
Forsinkelsen skal være indtrådt i en periode med slutlån.
En studerende, der får slutlån, kan fravælge en eller flere slutlånerater.  

 Derved forhøjes fribeløbet til det højeste fribeløb.
Se side 28. Men  

 de fravalgte rater kan ikke opspares for senere at blive udbetalt med dobbelt  

 sats.
Dobbeltklip - opsparing af klip Den studerende kan selv bestemme, hvornår der skal udbetales støtte  

 (bruges klip) i perioder, hvor betingelserne er opfyldt.
 Den studerende kan vælge at spare klip op til senere brug.
Opsparingen kan ske på 2 måder ved at fravælge klip ved at gennemføre uddannelsen på kortere tid end den normerede.  

 Opsparingen svarer til det antal måneder, som den normerede studietid er  

 afkortet med efter 1. august 1989.
Den studerende kan anvende opsparede klip til at fordoble støtten de  

 sidste 12 måneder af uddannelsen.
Uddannelsesstedet skal afgive en erklæring  

 om, at uddannelsen kan afsluttes inden for 12 måneder.
Perioder med lønnet  

 praktik skal ikke medregnes i de 12 måneder.
 Den studerende skal have klip til gode svarende til det antal måneder, der  

 er tilbage af uddannelsen, og derudover have opsparet et antal klip.
Der kan kun tildeles dobbeltklip, hvis det samlede antal forbrugte klip  

 (inkl. dobbeltklip) til den igangværende uddannelse ikke kommer til at  

 overstige det antal klip, som uddannelsen er normeret til.
Hertil skal dog  

 lægges klip, der er brugt i en periode, hvor der er givet dispensation fra  

 støttetidsreglerne, og forbrugte fødselsklip.
Se side 21. Endvidere  

 skal der lægges klip til, som støttetiden er forlænget med ved overførsel af  

 klip, der er sparet op i en tidligere gennemført uddannelse.
Der er sparet  

 klip op i en tidligere uddannelse, hvis den studerende til denne uddannelse  

 har brugt færre klip end svarende til normeret studietid med tillæg af  

 dispensationsklip og fødselsklip, der er brugt.
Klip, der er sparet op i  

 perioden 1. august 1989 - 31. december 1995, kan kun bruges som dobbeltklip,  

 hvis de er sparet op i den igangværende uddannelse eller på et tidligere trin  

 i en trindelt uddannelse som fx bachelor/kandidatuddannelsen.
Det samlede  

 forbrug af klip, incl. dobbeltklip, må dog ikke overstige rammen på 70 klip,  

 medmindre uddannelsen har en normeret studietid på mere en 58 måneder.
Se  

 ovenfor om støttetid.
Hertil skal også lægges dis-pensationsklip og klip  

 brugt ved fødsel.
Dobbeltklip før en periode med lønnet praktik I uddannelser, hvor der indgår måneder med lønnet praktik, kan den  

 studerende i den sidste måned før første praktikperiode få udbetalt et  

 dobbeltklip.
Det er en betingelse, at den pågældende er bagudlønnet i  

 praktikperioden.
 Formålet med ordningen er at forbedre den studerendes likviditet ved  

 overgangen fra en periode med SU, som udbetales forud, til en periode med  

 løn, som udbetales bagud.
Dobbeltklippet afholdes af de klip, den studerende har til rådighed til  

 sin uddannelse.
Der skal således være mindst to klip tilbage på det  

 tidspunkt, hvor dobbeltklippet ønskes udbetalt.
Hvis den studerende ikke har  

 valgt klip fra eller i øvrigt sparet klip op, udbetales der ikke støtte i den  

 første måned efter den sidste lønnede praktikperiode i uddannelsen, hvis  

 dobbeltklippet udbetales efter 1. januar 1996.
Overgangsregler Studerende, der er i gang med en videregående uddannelse den 1. januar  

 1996, eller som tidligere har været i gang med en videregående uddannelse,  

 bliver indplaceret i det nye klippekort med en ramme på 70 klip og en  

 støttetid, der svarer til uddannelsens normerede studietid + 12 klip.
Er  

 uddannelsen normeret til mere end 58 klip forhøjes rammen.
Studerende, der er  

 i gang med en trindelt uddannelse (fx bachelor/ kandidatuddannelse) får kun  

 tildelt klip svarende til det normerede antal måneder for det pågældende  

 uddannelsestrin + 12 klip.
Styrelsen kan dog bestemme, at der skal tildeles  

 støtte til det samlede uddannelsesforløb.
 Ikke fået SU til videregående uddannelse i perioden 1. august 1989 -  

 31. december 1995.
Hvis den studerende ikke tidligere har fået uddannelsesstøtte i  

 klippekortet til en videregående uddannelse, sker indplaceringen uden fradrag  

 i ramme og støttetid.
Dog fradrages det antal måneder, hvor den studerende i  

 perioden fra 1. august 1989 til 31. december 1995 har modtaget visse former  

 for anden offentlig støtte til en videregående uddannelse, der giver ret til  

 uddannelsesstøtte.
Det drejer sig om 1. uddannelsesgodtgørelse efter lov om en aktiv  

 arbejdsmarkedspolitik, 2. orlovsydelse til uddannelse efter lov om orlov, 3. fast revalideringsydelse efter lov om social  

 bistand eller 4. uddannelsesydelse efter lov om arbejdstilbud til  

 ledige.
 Fradraget sker altid i rammen.Fradraget sker endvidere i støttetiden, hvis  

 den anden offentlige støtte er givet til den igangværende uddannelse.
 Har fået SU til videregående uddannelse i perioden 1. august 1989 -  

 31. december 1995.
 Hvis den studerende har fået støtte i klippekortet i perioden fra 1.  

 august 1989 til 31. december 1995 til en videregående uddannelse, sker  

 indplaceringen i det nye klippekort med nedenstående tillæg og fradrag i  

 rammen og støttetiden:
 I rammen trækkes følgende fra:
1. Klip , der er brugt til videregående uddannelser  

 efter 1. august 1989 (forbruget nedsættes ikke med forsinkelsesklip tildelt  

 til studieskift, prøver der ikke er beståede, eller lignende forsinkelse.) 2. Klip, der er brugt til videregående uddannelse i  

 perioder med forældreindkomstafhængig støtte.
 3. Klip, som svarer til det antal måneder, hvor den  

 studerende har fået uddannelsesgodtgørelse, orlovsydelse, fast  

 revalideringsydelse eller uddannelsesydelse til en videregående uddannelse,  

 der giver ret til uddannelsesstøtte. (Månederne trækkes kun fra, hvis de ikke  

 allerede er omregnet til klip og trukket fra efter nr. 1).
 4. Det forbrug studerende, der er begyndt en  

 videregående uddannelse før 1. august 1989, blev indplacerede med, da de  

 første gang efter 1. august 1989 søgte støtte til en videregående uddannelse.
 Rammen udvides med klip, som er tildelt:
ved dispensation på grund af rådsarbejde mv., sygdom eller andre særlige  

 forhold på grund af fødsel I støttetiden fratrækkes:
 1. Klip, der er brugt til den igangværende uddannelse  

 (forbruget sættes ikke ned med forsinkelsesklip tildelt ved prøver, der ikke  

 er beståede, eller lignende forsinkelse).
 2. Klip, der er brugt i den igangværende uddannelse i  

 perioder med forældreindkomst afhængig støtte.
 3. Klip, der svarer til det antal måneder, hvor den  

 studerende til den igangværende uddannelse, har fået uddannelsesgodtgørelse,  

 orlovsydelse, fast revalideringsydelse eller uddannelsesydelse. (Månederne  

 trækkes kun fra, hvis de ikke allerede er omregnet til klip og trukket fra  

 efter nr. 1).
 Støttetiden forlænges med klip, der tidligere er tildelt i den  

 igangværende uddannelse:
ved dispensation på grund af rådsarbejde mv., sygdom eller andre særlige  

 forhold på grund af fødsel.
 SUstyrelsen kan bestemme, at perioder efter 1. august 1989 hvor den  

 studerende har fået uddannelsesstøtte efter færøske eller grønlandske regler,  

 trækker fra i rammen og støttetiden.
 Begyndt på en videregående uddannelse før 15. marts 1988.
Studerende, der er begyndt på en videregående uddannelse før 15. marts  

 1988, og som er blevet indplaceret i klippekortet med udgangspunkt i  

 sædvanlig studietid plus et år, er ikke omfattet af de nye klippekortsregler  

 i den uddannelse, de er i gang med den 1. januar 1996. De er også omfattet af  

 de hidtige regler, hvis de afbryder uddannelsen før 1. januar 1996 og  

 begynder igen på den samme uddannelse den 1. januar 1996 eller senere.  

 Starter de derimod på en ny videregående uddannelse efter 1. januar 1996, er  

 de omfattet af de nye klippekortregler.
Tillæg og fradrag i ramme og  

 støttetid bliver i så fald beregnet efter ovenstående regler.
Klip brugt til ungdomsuddannelse Klip brugt til ungdomsuddannelse, trækker ikke fra i det nye klippekort.
 Har den studerende i en tidligere ungdomsuddannelse fået anden offentlig  

 støtte, der har trukket fra i klippekortet, får den studerende efter  

 ansøgning dette klipforbrug annulleret.
 Studerende, der har opbrugt deres klip i det tidligere klippekort, kan  

 søge støtte fra 1. januar 1996, hvis der efter de nye regler er klip tilbage  

 inden for ramme og støttetid.
6. Studieaktivitet Der kan kun tildeles SU til studerende, der er studieaktive.
 En studerende er studieaktiv, indtil den studerende er mere end 12 måneder  

 forsinket i sin uddannelse.
En studerende er forsinket, når den studiemæssige fremgang målt i måneder  

 er mindre end det antal klip, der er brugt til uddannelsen.
Den studiemæssige  

 fremgang måles i forhold til de regler, der gælder for uddannelsen.
Det  

 betyder, at den studerende skal deltage i obligatorisk undervisning, aflevere  

 opgaver, gennemføre prøverne m.m.
 En studerende, der er mere end 12 måneder forsinket i sin uddannelse, er  

 studieinaktiv.
 En studerende anses for at være studieaktiv indtil andet konstateres.
Det er uddannelsesstedet, som tager sig af studieaktivitetskontrollen og  

 træffer afgørelse om studieaktiviteten.
Uddannelsesstedet skal snarest muligt  

 efter uddannelsens start kontrollere, at den studerende er begyndt på  

 uddannelsen og senest 7 måneder efter uddannelsens start skal  

 uddannelsesstedet kontrollere, at den studerende fortsat er i gang med den.  

 Herefter skal studieaktiviteten kontrolleres løbende.
Indtil 31. december  

 1996 kan en uddannelse eller et uddannelsessted fritages for kravet om, at  

 studieaktiviteten skal kontrolleres senest 7 måneder efter uddannelsens  

 begyndelse.
 Uddannelsesstedet kan fastsætte nærmere betingelser om studieaktivitet på  

 de enkelte uddannelser på uddannelsesstedet.
Sygdom En studerende, der er 12 måneder forsinket og derfor skulle have været  

 er-klæret studieinaktiv, kan få uddannelsesstøtte frem til en sygeeksamen.  

 Det kræver dog, at den studerende har meldt fra til de oprindelige prøver på  

 grund af sygdom, og at sygdommen er dokumenteret med en lægeerklæring.
Går  

 den studerende ikke op til sygeeksamen, eller går den studerende op, men ikke  

 består, er den pågældende studieinaktiv.
Afholdes der ingen sygeeksamen, træder førstkommende ordinære eksamen i  

 stedet.
Den studerende vil herefter kun fortsat kunne få uddannelses-støtte,  

 hvis den pågældende ud over at gå op til den manglende prøve også deltager i  

 foreskrevne prøver, som er nødvendige for, at uddannelsen kan afsluttes til  

 normeret tid plus 12 måneder.
Uddannelser med mødepligt En studerende, der ikke deltager i obligatorisk undervisning i et sådant  

 omfang, at uddannelsen kan afsluttes inden for den normerede studietid plus  

 12 måneder, betragtes som inaktiv.
Der ses bort fra perioder uden støtte Ved bedømmelse af, om en studerende er studieaktiv, ses der bort fra  

 perioder, hvor den studerende ikke har fået støtte, herunder perioder, hvor  

 der er fravalgt klip.
Perioder med dispensations- og fødselsklip Ved beregningen af, om den studerende er studieaktiv, ses der også bort  

 fra klip brugt i perioder, hvor der er dispenseret fra støttetidsreglerne  

 pga. deltagelse i uddannelsesstedets styrelse, arbejde i forbindelse med de  

 studerendes sociale og uddannelsesmæssige forhold, sygdom eller andre særlige  

 forhold.
 Der ses endvidere bort fra forbrugte fødselsklip.
 Endelig ses der bort fra klip der er sparet op i en tidligere uddannelse,  

se side 23.
Studerende, der har begyndt en videregående uddannelse før 15. marts  

 1988 Studerende, der har begyndt en videregående uddannelse før 15. marts 1988,  

 betragtes som studieaktive i en periode, hvor de får stipendium og studielån,  

 indtil det ved prøver eller på anden måde af uddannelsesstedet konstateres,  

 at den studerende ikke yder en studiemæssig indsats, der gør det muligt at  

 gennemføre uddannelsen uden væsentlig overskridelse af den sædvanlige  

 studietid.
Reglerne gælder kun for studerende, som er blevet indplaceret i  

 klippekortet for de videregående uddannelser med udgangspunkt i sædvanlig  

 studietid plus 1 år.
Disse aktivitetsregler gælder endvidere kun under den  

 uddannelse, den studerende er i gang med den 1. januar 1996. Se side  

 25.
Slutlån En studerende, der får slutlån, er studieaktiv, når den studiemæssige  

 fremgang, målt i måneder, svarer til det antal slutlånerater, der bruges til  

 uddannelsen.
Den studiemæssige fremgang måles i forhold til de regler, der  

 gælder for uddannelsen.
Hvis der i første omgang er tildelt mindre end 12  

 rater, kan antallet af slutlånrater dog efter ansøgning forhøjes til 12, hvis  

 den studerende bliver forsinket i slutlånstiden.
Uddannelsesstedet varetager  

 studieaktivitetskontrollen og træffer afgørelse om studieaktivitet i perioden  

 med slutlån.
Hvis den studerende bliver forsinket på grund af sygdom eller andre  

 særlige forhold, der forhindrer den studerende i at være studieaktiv, kan  

 slutlåneperioden forlænges.
Forsinkelsen skal være indtrådt i en periode med  

 slutlån.
De rater, slutlånsperioden er forlænget med, regnes ikke med, når  

 der skal tages stilling til, om den studerende er studieaktiv.
Uddannelsesstedet skal underrette styrelsen om inaktivitet Hvis uddannelsesstedet finder, at en studerende ikke er studieaktiv, skal  

 dette straks meddeles styrelsen.
Det gælder også, når der gives slutlån.
Uddannelsesstedet skal samtidig give den studerende besked om  

 indberetningen, så den studerende har mulighed for at fremsætte eventuelle  

 bemærkninger hertil.
Den studerende skal have at vide, at støtten bliver  

 stoppet og fra hvilken måned.
 Når en studerende bliver inaktiv, skal støtten stoppes fra måneden efter,  

 at der er givet meddelelse om inaktivitet.
 Studerende, der får støtte til uddannelse i udlandet, skal sørge for, at  

 styrelsen mindst to gange om året får meddelelse om deres studieforløb,  

 herunder studieaktivitet.
 Studerende, der er indskrevet ved et dansk uddannelsessted, og som er på  

 studieophold i udlandet, skal dog sende meddelelse til det danske  

 uddannelsessted, der så skal kontrollere, om de er studieaktive.
7. Egne økonomiske forhold Stipendium og studielån, herunder slutlån, udbetales i månedlige rater med  

 foreløbige beløb.
I første omgang udbetales stipendie- og studielånsraterne  

 med de månedlige støttesatser, afhængig af, om den studerende er ude- eller  

 hjemmeboende mv., men uden hensyn til den studerendes egne indkomster.
Den endelige tildeling af støtte, der finder sted, når året er omme,  

 afhænger dog af den studerendes egne indkomstforhold i støtteåret.
Fribeløb  

 og indkomst beregnes for hele året.
Den studerende har selv ansvaret for at  

 tilpasse støtteudbetalingerne til sit årsfribeløb og sin egenindkomst.
Vælger  

 man støtte fra, kan man forhøje sit årsfribeløb.
Fribeløbet Årsfribeløbet angiver grænsen for, hvor stor egenindkomst man kan have i  

 et kalenderår, uden der sker reduktion af den udbetalte støtte.
Har man en  

 større indkomst end årsfribeløbet, får det indflydelse på støttens endelige  

 størrelse, se side 30.
Årsfribeløbet opgøres på grundlag af de oplysninger, som SUstyrelsen har  

 registreret, evt. suppleret med oplysning indhentet fra den studerende om  

 dennes forhold i støtteåret.
Fribeløbet er fastsat på månedsbasis, afhængigt  

 af den studerendes uddannelsesmæssige situation.
De månedlige fribeløb sætter ikke grænsen for, hvor høj indkomsten må være  

 i den enkelte måned.
Månedsbeløbene lægges sammen til et årsfribeløb.
Det er  

 årsfribeløbet, der ikke må overskrides.
--------------------------------------------------------------------- Hvis den studerende får slutlån, kan princippet ikke bruges.
Man kan kun vælge hele måneder fra.
Vælger man støtte fra, vælger man også  

 studielånsraten fra.
 Når man vælger klip fra for en eller flere måneder, skal man være  

 opmærksom på, at hvis man har fået for meget udbetalt støtte, skal man af de  

 første 7.665 kr.* kun betale halvdelen tilbage, og af beløb derover det hele.
Fravalg af støtte kan kun søges for fremtiden, ikke med tilbagevirkende  

 kraft.
Fristen for fravalg er den 15. i måneden før den måned, man ønsker at  

 vælge fra.
Seneste fravalg for støtteåret 1996 er 15. november 1996.
Fribeløbet forhøjes Egne børn SUstyrelsen forhøjer automatisk årsfribeløbet med 16.135 kr.* om året for  

 hver af den studerendes egne børn eller adoptivbørn, som er under 18 år.  

 Stedbørn sidestilles ikke med egne børn.
Er betingelserne til stede blot i en  

 del af året, forhøjer styrelsen fribeløbet for hele året.
Ph.d. stipendium SUstyrelsen forhøjer automatisk fribeløbet med det beløb, som er modtaget  

 fra uddannelsesstedet som ph.d-stipendium, før den studerende har opnået  

 kandidatgrad.
 Ph.d-stipendium, udbetalt efter opnået kandidatgrad, giver ingen  

 forhøjelse af fribeløbet, som da er 19.918 kr.* Det regnes som øvrige  

 skatteplig-tige indkomster med i indkomstopgørelsen for støtteåret.
Legater og erstatning Den studerende kan efter ansøgning få forhøjet årsfribeløbet hvis den studerende har modtaget skattepligtige legater, stipendier eller  

 lignende, som er givet med uddannelsesformål for øje, herunder tilskud efter  

 § 22, stk. 4, i udligningsloven (ø-støtte).
hvis den studerende har fået udbetalinger i medfør af loven om  

 arbejdsskadeforsikring eller loven om erstatningsansvar.
Det er en betingelse  

 for forhøjelsen, at indkomsten skattemæssigt indgår i den studerendes  

 indkomst.
Årsfribeløbet kan forhøjes med et beløb, der svarer til indkomsten.  

 Ansøgning om forhøjelse af fribeløbet skal sendes til SUstyrelsen med  

 dokumentation for legatet, erstatningen mv.
SUstyrelsen kan kun forhøje  

 årsfribeløbet i de nævnte tilfælde.
Forsvarstjeneste i udlandet - Den Internationale Brigade (DIB) SUstyrelsen forhøjer automatisk årsfribeløbet for studerende, der har  

 indgået kontrakt med forsvaret om fredsskabende/bevarende og humanitære  

 opgaver i udlandet.
Ordningen gælder for løn mv., tjent i udlandet efter den  

 1. januar 1994, og som beskattes i 1996. Forhøjelsen sker efter indberetning  

 fra Forsvarsministeriet.
Fribeløbet forhøjes ikke med indtægter i forbindelse  

 med øvelse og uddannelse eller med rådighedstillæg.
Egenindkomst Den studerendes egenindkomst er alle positive indkomster, der beskattes i  

 støtteåret, hvis de indgår i den personlige indkomst, kapitalindkomsten eller aktieindkomsten - uden fradrag af nogen art.
 Det betyder, at indkomster, der er negative (fx underskud af virksomhed)  

 og fradrag i personlig indkomst eller kapitalindkomst (fx renteudgifter) og  

 ligningsmæssige fradrag i øvrigt, ikke trækkes fra i beregningen.
 Følgende indkomster indgår dog ikke:
SU-stipendier renter af beløb, der er opsparet 31. december 1993 og ikke senere hævet i  

 henhold til loven om uddannelsesopsparing.
overskud af danske ejendomme, beskattet efter personskattelovens § 4, stk.  

 1, nr. 6, fx lejeværdi af ejerlejlighed eller hus, arbejdsmarkedsbidrag, (7% i 1996) samt ATP, der fragår ved opgørelsen af  

 den personlige indkomst, andre særlige fradrag, som styrelsen i enkelte tilfælde godkender fx  

 belønning for tapperhed.
Bortset herfra indgår alle øvrige positive indkomster, hvis de er  

 skattepligtige, i egenindkomsten.
Det er den samlede indkomst i hele året,  

 uanset støtteperiodens længde, der indgår i beregningen.
Det vil fx også sige  

 indkomst i perioder, hvor den pågældende ikke er under uddannelse, fx før  

 uddannelsen starter, eller efter den slutter eller mellem 2 uddannelser.
Den studerendes formue indgår ikke.
Giver formuen et afkast fx renter,  

 skal disse dog medregnes i indkomsten. Ægtefællens formue- og indkomstforhold  

 er uden betydning for støttetildelingen.
 Oversigt over indkomster, der indgår i egenindkomsten:
(bemærk: Listen er ikke fuldkommen) --------------------------------------------------------------------- POSITIVE PERSONLIGE INDKOMSTER - BORTSET FRA SU-STIPENDIUM:
 Løn og anden indkomst fra ansættelsesforhold, herunder feriepenge,  

  der beskattes i 1996.
Overskud af virksomhed/udlejningsejendomme Dagpenge, arbejdsløsheds-, syge- og barselsdagpenge Fast revalideringsydelse Bistandshjælp, der er skattepligtig, fx kontanthjælp Pension, herunder enke- og børnepension Honorarer, legater mv., herunder ophævet pension- eller etableringsopsparing Underholdsbidrag, værdi af fri bolig mv.
Personlig indkomst fra virksomhed (positive beløb) Indkomst som medarbejdende ægtefælle mv.
Anden personlig indkomst --------------------------------------------------------------------- --------------------------------------------------------------------- POSITIVE KAPITALINDKOMSTER:
Renter af indestående på bank-, sparekasse- og girokonti (bortset fra renter af beløb opsparet på uddannelseskonti pr. 31. december  

 1993.
 Man bør være opmærksom på, at beløbet ikke altid svarer til beløbet på  

 årsopgørelsen fra pengeinstituttet).
Renter af obligationer, pantebreve og andre fordringer Kapitalindkomst fra virksomhed Andet --------------------------------------------------------------------- POSITIVE SKATTEPLIGTIGE AKTIEINDKOMSTER --------------------------------------------------------------------- --------------------------------------------------------------------- Indkomster, der ikke beskattes, medregnes ikke, fx boligsikring og  

 børnetiskud, skattefri hjælp i særlige tilfælde i henhold til bistandsloven.
--------------------------------------------------------------------- Egen virksomhed Hvis den studerende har selvstændig erhvervsvirksomhed eller ejer en  

 udlejningsejendom, indgår overskud fra den selvstændige erhvervsvirksomhed i  

 egenindkomsten, når overskuddet beskattes som personlig indkomst eller  

 kapitalindkomst.
De fradrag, skattemyndighederne har godkendt i den  

 personlige indkomst, kapitalindkomsten eller som ligningsmæssige fradrag,  

 anerkendes derimod ikke som fradrag i relation til SU.
Kun hvis den studerende er tilmeldt virksomhedsordningen, bliver de  

 erhvervsmæssige renteudgifter fratrukket i den skattemæssige opgørelse af den  

 personlige indkomst.
Et eventuelt underskud af virksomheden kan ikke  

 modregnes i anden indkomst, fx lønindkomst.
Beskatningstidspunktet er afgørende Indkomsten, herunder eventuelle feriepenge, medregnes efter de  

 skatteretlige regler.
A-indkomst beskattes i princippet i det år, hvor man  

 erhverver endelig ret til indtægten/lønnen.
Men af praktiske grunde udskydes  

 beskatningstidspunktet til det indkomstår, hvor udbetaling rent faktisk  

 finder sted.
Dette sker med hjemmel i kildeskattelovens § 46 og er nærmere  

 beskrevet i bekendtgørelse nr. 795 af 1. oktober 1993 om opkrævning mv. af  

 indkomst- og formueskat.
 Bekendtgørelsen omfatter almindelige lønindtægter og enhver form for anden  

 A-indkomst, der i henhold til faglig overenskomst eller som led i  

 arbejdsgiverens sædvanlige forretningsgang kommer til udbetaling efter  

 indtjeningsperiodens udløb, herunder vederlag for overarbejde, forskudt  

 arbejdstid, ak- kordarbejde, provision og lignende indkomst.
 Har man for eksempel optjent løn i december 1995, men først får lønnen  

 udbetalt i januar 1996 - så skal der ske beskatning i 1996. Skattevæsenet har  

 således ikke mulighed for at tilbageregulere indkomsten i ovennævnte tilfælde  

 til 1995.
Det kan forekomme, at der medregnes feriepenge for 2 år i samme  

 støtteår.
Dette er fx tilfældet, når man fratræder en stilling med ret til  

 løn under ferie uden på det tidspunkt at have afholdt al tilgodehavende  

 ferie.
I et sådant tilfælde beskattes feriepenge efter de skatteretlige  

 regler både for det foregående og løbende år og medregnes derfor i  

 egenindkomsten i samme støtteår.
 Da SUstyrelsen baserer sin støttetildeling på grundlag af indkomster, der  

 oplyses af skattevæsenet, har styrelsen heller ikke mulighed for at regulere  

 for løn, der er udbetalt i det følgende år.
Indkomstkontrol for støtteåret 1996 Indkomstkontrolkrav (IK-krav) Når 1996 er gået, foretager SUstyrelsen den endelige støttetildeling ved  

 at sammenholde den studerendes egenindkomst i støtteåret med årsfribeløbet.  

 Oplysning om støttemodtagerens indkomst i støtteåret indhenter styrelsen fra  

 Told- og Skattestyrelsen.
Oplysningerne indhentes i 1997, når  

 skattemyndighederne har afsluttet årsopgørelserne for 1996. Er indkomsten  

 højere end årsfribeløbet, omberegnes for meget udbetalt stipendium og  

 studielån.
Dækker stipendiet ikke, nedsættes dernæst studielånet.  

 Nedsættelsen sker altid, som om der er søgt højst mulig støtte.
Er der  

 tildelt yderligere studielån for 18 og 19-årige på grund af for høj  

 forældreindkomst, nedsættes først det yderligere studielån.
Dækker det  

 yderligere studielån ikke, sker nedsættelsen dernæst i stipendiet, derefter i  

 det almindelige lån.
Evt. slutlån nedsættes også og kræves tilbage straks,  

 hvis indkomsten overstiger fribeløbet.
 Af det beløb der er udbetalt for meget, kræves af de første 7.665 kr.*  

 halvdelen tilbage, og af beløb derover det hele.
Henvender man sig til skattevæsenet med kravet, kan man få reguleret  

 indkomsten og skatten for støtteåret - og få evt. overskydende skat tilbage.  

 Man kan ikke fravælge klip med tilbagevirkende kraft for derved at forhøje  

 sit fribeløb.
Klippene er forbrugt, selv om den studerende har betalt kravet  

 tilbage.
Se side 29 om fravalg.
7 procent tillæg Konstaterer SUstyrelsen ved den endelige støttetildeling efter støtteårets  

 udgang, at den studerende har fået udbetalt for meget stipendium og  

 studielån, herunder slutlån, tillægger styrelsen det beløb, som kræves betalt  

 tilbage 7 procent.
Det er et fast tillæg, ikke en rente.
Det sker, uanset om  

 den studerende har betalt beløbet helt eller delvist tilbage.
Afbrudskrav (AF-krav) Kravene rejses løbende, når der i forbindelse med uddannelsens afslutning eller afbrydelse, orlov fra uddannelse, lønnet praktik som led i uddannelsen, modtagelse af anden offentlig støtte, som sigter at dække  

 leveomkostningerne, studieinaktivitet, for få timer mv.
 udbetalt en eller flere rater for meget.
Rejses afbrudskravene umiddelbart efter, at ændringen er sket, og før den  

 endelige tildeling sker ved indkomstkontrollen, betragtes klippene ikke som  

 forbrugte.
Det for meget modtagne beløb tilbagebetales fuldt ud.
Beløbet  

 tillægges ikke 7 procent gebyr.
Se også side 11 om skat.
Tilbagebetaling af for meget udbetalt støtte (FM-gæld) Det for meget udbetalte stipendium og studielån skal tilbagebetales senest  

 den 1. i måneden, to måneder efter, at SUstyrelsen har fremsat kravet.
Det  

 gælder både indkomstkontrolkrav (IK-krav) og afbudskrav (AF-krav).
Kan den studerende ikke betale det hele på en gang, kan den studerende få  

 en afdragsordning, der maksimalt kan løbe over 3 år.
Gælden tilbagebetales  

 med lige store beløb over perioden.
SUstyrelsen opkræver dog ikke mindre end  

 200 kr. pr. måned.
Er gælden ikke betalt efter 3 år, opkræves det resterende  

 beløb straks.
Den studerende kan søge SUstyrelsen om at få lempet  

 betalingsvilkårene, herunder om at få udsættelse med tilbagebetalingen, hvis  

 man på grund af arbejdsløshed, sygdom, fødsel, værnepligt, store afdragsbyrder på anden studiegæld eller andre særlige omstændigheder ikke kan overholde tilbagebetalingsordningen.
Betaler den studerende ikke hele beløbet tilbage med det samme, forrentes  

 beløbet med den officielle diskonto med tillæg af for tiden 5 procent.
Renten  

 var den 1. september 1995 10 procent.
Gælden forrentes fra forfaldsdagen den  

 1. i måneden, to måneder efter at styrelsen har fremsat kravet.
SUstyrelsen  

 beregner rentes rente.
Betaler den studerende ikke, eller betales der for  

 sent, kan SUstyrelsen sende gælden til inddrivelse gennem advokat (retslig  

 inkasso) eller give en eventuel arbejdsgiver pålæg om at inddrive gælden ved  

 at holde 15 procent evt. 20 procent af den studerendes løn mv. tilbage.  

 SUstyrelsen kan også gennem Det Centrale Fordringsregister (CFR) modregne  

 gælden i for eksempel overskydende skat.
Hver rykkergiro, SUstyrelsen sender,  

 koster 35 kr. i gebyr, mens opsigelse af gælden koster 100 kr. i gebyr.
Tilbagebetaling af for meget udbetalt støtte (FM-gæld) for tiden før  

 1. januar 1991 For meget udbetalt stipendium, studielån og statslån tildelt for tiden før  

 den 1. januar 1991 skal tilbagebetales straks, når kravet fremsættes.
Det  

 gælder både krav rejst som indkomstkontrolkrav (IK-krav) og krav rejst som  

 følge af afbrud m.m. (AF-krav).
Styrelsen kan dog ud fra gældens størrelse fastsætte en periode, over  

 hvilken gælden skal betales.
Den længste tilbagebetalingsperiode er 5 år.  

 SUstyrelsen opkræver dog ikke mindre end 200 kr. pr. måned.
SUstyrelsen kan  

 efter ansøgning give lempelser i tilbagebetalingen, når forholdene i det  

 konkrete tilfælde taler herfor.
Der gælder samme regler som nævnt ovenfor.  

 Gælden forrentes fra kravets fremsættelse med 1 procent over den til enhver  

 tid gældende diskonto.
Renten var den 1. september 1995 6 procent.
Styrelsen  

 beregner rentes rente.
I øvrigt gælder samme regler om gebyr og om  

 inddrivelse gennem advokat mv. som nævnt for gæld for tiden efter 1. januar  

 1991. Indkomstkontrolkrav (IK-krav) er tillagt 7 procent efter støtteåret  

 1989/90.
Kontrol af tildelingsgrundlaget SUstyrelsen vil i løbet af støtteåret, og når støtteåret er slut, foretage  

 forskellige kontroller af, om det grundlag, den enkelte studerende fik SU på,  

 er korrekt.
Til det brug får styrelsen oplysninger fra andre offentlige  

 myndigheders edb-registre, for eksempel fra Told- og Skattestyrelsen og Det  

 Centrale Personregister (CPR). SUstyrelsen kontrollerer også  

 støttemodtagerens bopælsstatus - det vil sige, om pågældende bor hos  

 forældrene eller ej - gennem oplysninger fra andre offentlige myndigheder i  

 løbet af året.
Støttemodtageren vil også blive bedt om at dokumentere sin  

 bopælsstatus, for eksempel med huslejekvitteringer m.m.
8. Anden offentlig støtte Studerende, der får anden offentlig støtte, der skal dække  

 leveomkostningerne, er udelukket fra at få uddannelsesstøtte.
Det gælder studerende, der for eksempel får uddannelsesydelse efter loven om arbejdstilbud til ledige får uddannelsesgodtgørelse efter loven om en aktiv arbejdsmarkedspolitik får fast revalideringsydelse efter § 43, stk. 2, i bistandsloven er under forrevalidering og får kontanthjælp efter bistandsloven får arbejdsløshedsdagpenge får orlovsydelse får voksenuddannelsesstøtte efter lov om støtte til voksenuddannelse får førtidspension i henhold til lov om social pension er på efterløn, får folkepension er omfattet af reglerne om støtte til elever på folkehøjskoler,  

 husholdningsskoler og efterskoler, får støtte i henhold til Grønlands hjemmestyres studiestøtteordning er under afsoning i kriminalforsorgens anstalter får uddannelsesstøtte under uddannelse i udlandet efter uddannelseslandets  

 regler herom får skolarstipendier afholdt af offentlige midler, der har en sådan  

 størrelse, at de kan dække leveomkostningerne.
Hvis stipendierne er i  

 størrelsesordenen 6.000 kr. om måneden eller derover, vil de normalt udelukke  

 uddannelsesstøtte.
Studerende, der modtager supplerende hjælp i henhold til bestemmelser i  

 bistandsloven, boligsikring eller børnepenge, kan søge uddannelsesstøtte  

 efter de almindelige regler.
Det gælder også studerende, der modtager  

 barselsdagpenge eller sygedagpenge, medmindre dagpengene træder i stedet for  

 en praktikløn, som udelukker uddannelsessstøtte.
Kontanthjælp efter bistandsloven Normalt kan studerende ikke få kontanthjælp efter bistandsloven, mens de  

 er under uddannelse.
 Studerende, der har orlov fra uddannelsesstedet, kan kun få kontanthjælp,  

 hvis de ikke har uudnyttede muligheder for at få SU, herunder adgang til  

 forlænget støttetid ved fødsel.
Når den studerende er fyldt 18 år og skal have SU, får han SU53en udbetalt  

 kvartalet efter sin 18 års fødselsdag.
I perioden indtil da, kan man ikke få  

 løbende kontanthjælp efter bistandsloven.
Når den studerende afslutter sin ungdomsuddannelse i juni og skal begynde  

 på en videregående uddannelse 1. september, er han ikke berettiget til  

 kontanthjælp efter bistandsloven i sommerferien.
Man kan heller ikke få SU i  

 disse måneder.
 Studerende er dog ikke udelukket fra at få hjælp til rimeligt begrundede  

 enkeltudgifter efter bistandsloven, når de ikke har midler eller mulighed for  

 at opnå lån eller henstand med udgifterne.
Er de færdige med deres uddannelse i juni, får de ikke SU resten af  

 sommeren.
Men da de nu ikke længere er under uddannelse, kan de få  

 kontanthjælp, normalt tidligst fra juli, hvis de opfylder de almindelige  

 betingelser.
 Er de studerende under 25 år og berettiget til kontanthjælp på grund af  

 ledighed, får de i stedet tilbud om aktivering efter kommunalbestyrelsens  

 nærmere bestemmelse.
9. SU med til udlandet Man kan få SU med til udlandet til en uddannelse og til et studieophold.
 SU til uddannelse i udlandet gives, hvor støttemodtageren ønsker at tage  

 en hel uddannelse i udlandet eller eventuelt en overbygning til en dansk  

 uddannelse.
 SU til studieophold i udlandet gives, hvor støttemodtageren allerede er i  

 gang med en uddannelse i Danmark, men ønsker et ophold af kortere eller  

 længere varighed ved et udenlandsk uddannelsessted.
 SU til uddannelse i udlandet gives til danske statsborgere og borgere i  

 EU- og EØS-landene (Liechtenstein, Island og Norge) i henhold til EU-retten.  

Se kapitel 10. Til studieophold i udlandet kan der gives støtte til  

 udlændinge, der opfylder betingelserne for at få støtte til uddannelse i  

 Danmark.
Uddannelser i udlandet Der er nogle generelle krav til uddannelsen, som skal være opfyldt:
Uddannelsen og uddannelsesstedet skal være offentligt anerkendt i  

 studielandet.
Hvis uddannelser og uddannelsessteder ikke generelt anerkendes  

 af offentlige myndigheder i uddannelseslandet, kan anden anerkendelse eller  

 uddannelsesstedets medlemskab af faglige sammenslutninger sidestilles med  

 offentlig anerkendelse.
 Uddannelsen og uddannelsesstedet skal være af en sådan art, at de ville  

 kunne offentligt anerkendes i Danmark.
 Uddannelsen skal være ulønnet og tilrettelagt som heltidsundervisning af  

 mindst 3 måneders sammenhængende varighed.
Uddannelsen skal give en erhvervskompetence, der umiddelbart kan finde  

 almindelig anvendelse i Danmark.
Der er specielle regler for uddannelser i de  

 andre nordiske lande.
Uddannelse i et andet nordisk land Der gives støtte til uddannelser i de andre nordiske lande i hele  

 uddannelsesforløbet.
 Uddannelsen skal opfylde de betingelser, der er nævnt ovenfor - dog er  

 kravet om erhvervskompetence lempeligere, da det er tilstrækkeligt, at  

 uddannelsen kan indgå som en del af eller give adgang til en  

 kompetencegivende uddannelse i Danmark.
Uddannelse i udlandet i øvrigt I de fleste tilfælde kan der højst gives støtte i 3 år til erhvervsrettede  

 uddannelser.
 Hvis hele uddannelsen kan tages på 3 år eller derunder, kan der gives  

 støtte til hele uddannelsen.
Varer uddannelsen mere end 3 år, kan der kun gives støtte i de sidste 3 år  

 af uddannelsen.
Ved opgørelse af uddannelsens varighed ses der bort fra  

 eventuelle perioder med lønnet praktik.
I meget få tilfælde er der mulighed for støtte i hele uddannelsestiden,  

 hvis uddannelsen varer mere end 3 år.
Det drejer sig om uddannelser, der  

 skønnes at dække et særligt erhvervsbehov, og hvor man ikke kan få en  

 uddannelse med samme erhvervssigte i Danmark.
SUstyrelsen laver hvert år en liste over disse uddannelser.
Der kan kun  

 gives støtte i hele forløbet til uddannelser, der er optaget på listen.
 I 1996 kan følgende uddannelser godkendes som SU-berettigende i hele  

 forløbet:
 Hoteladministration: Uddannelser på kandidat/master-niveau.
 Turisme: Uddannelser på kandidat/master-niveau.
 Kombinationsuddannelser med økonomi (heri kan indgå management og  

 marketing m.v.) og sprog (heri skal indgå område/landestudier). Omfatter  

 uddannelser, der fra starten er tilrettelagt med en ligelig kombination af  

 økonomi-sprog, og hvor uddannelsen ikke sprogmæssigt dækkes af tilsvarende  

 danske kombinationsuddannelser.
 Der gælder nogle særlige regler om studieaktivitet for uddannelse i  

 udlandet uden for Norden.
De studerende skal »være i takt« dvs. at deres studiemæssige  

 fremgang målt i måneder skal svare til deres klipforbrug.
Hvis en studerende  

 dumper til en prøve eller på lignende måde bliver forsinket i uddannelsen,  

 kan styrelsen dog dispensere fra kravet om studieaktivitet.
Det er kun kravet  

 om studieaktivitet, der kan fraviges.
Rammen på 3 år udvides ikke.
Godkendelse af uddannelser i udlandet Ansøgning om godkendelse af en uddannelse i udlandet som  

 støtteberettigende sendes til SUstyrelsen.
Med ansøgningen skal følge  

 detaljerede oplysninger om den udenlandske uddannelse i form af studieplaner,  

 brochurer m.v.
 Se om stipendium til delvis dækning af undervisningsafgift på side  

 9.
Styrelsen træffer den endelige administrative afgørelse af, hvilke  

 uddannelser i udlandet der giver adgang til støtte.
Reglerne om støtte til  

 uddannelse i udlandet er beskrevet i folderen »SU- når du skal læse i  

 udlandet«.
Heri findes et skema til godkendelse af uddannelser i  

 udlandet.
Folderen kan fås hos SUstyrelsen eller uddannelsesstederne.
 Et nævn fastlægger efter anmodning fra styrelsen retningslinier for,  

 hvilke uddannelser i udlandet der kan gives uddannelsesstøtte til og udtaler  

 sig i særlige tilfælde, om enkelte uddannelser i udlandet giver ret til  

 uddannelsesstøtte.
Studieophold i udlandet Der kan gives uddannelsesstøtte til studieophold i udlandet, hvis det  

 danske uddannelsessted godkender opholdet i udlandet som et led i den  

 igangværende danske uddannelse.
Det betyder, at studieopholdet skal være  

 meritgivende.
 Giver et studieophold i udlandet på 1 år kun 1/2 års merit i den danske  

 uddannelse, kan der kun tildeles støtte i 1/2 år.
 Udlændinge, der kan få SU til uddannelse her i landet, kan også få SU til  

 studieophold i udlandet.
Ansøgning om godkendelse af studieophold i udlandet som støtteberettigende  

 skal sendes til det danske uddannelsessted.
Der er ikke mulighed for  

 supplerende stipendium til undervisningsafgiften under studieophold i  

 udlandet.
Se også side 9.
Under studieophold i udlandet gælder de samme regler om studieaktivitet  

 som for den danske uddannelse.
Se side 26.
10. Udlændinge SU kan normalt kun gives til danske statsborgere.
I visse tilfælde kan der  

 dog gives SU til studerende, der ikke har dansk statsborgerskab.
 Følgende udlændinge har adgang til uddannelsesstøtte til uddannelse i  

 Danmark og til studieophold i udlandet som et led i den danske uddannelse  

 efter samme regler som danske statsborgere:
Personer indrejst sammen med forældre Personer, der samtidig med deres forældre tager fast ophold i Danmark, og  

 som ved indrejsen i Danmark ikke er fyldt 20 år.
Personer der har haft arbejde Personer, der umiddelbart før det tidspunkt, hvor de søger SU, har haft  

 ophold i Danmark uafbrudt i 2 år eller derover.
I denne periode skal de have  

 haft mindst halvtidserhvervsarbejde eller praktikarbejde før en uddannelse.
Personer gift med dansk statsborger Personer, der umiddelbart før ansøgningstidspunktet har haft  

 sammenhængende ophold i Danmark i 2 år, og som i denne periode har været gift  

 med en dansk statsborger.
Flygtninge Flygtninge, det vil sige personer, der modtager eller har modtaget  

 integrationsbistand fra Dansk Flygtningehjælp, eller personer, der  

 familiesammenføres med sådanne personer.
Sydslesvigere Tyske statsborgere, der tilhører det danske mindretal i Sydslesvig, skal  

 godtgøre deres tilhørsforhold til Danmark.
Det kan ske ved, at de sammen med  

 støtteansøgningen sender bevis for afgang fra Duborgskolen i Flensborg eller  

 anden dansk skole.
Borgere fra EU- og EØS-landene Statsborgere fra de andre EU-lande kan få støtte efter samme regler som  

 danske statsborgere i det omfang det følger af EU-retten.
Statsborgere fra  

 Island, Liechtenstein og Norge (EØS-landene) kan få SU efter samme  

 retningslinier.
 Det betyder, at børn af borgere fra disse lande kan få SU, hvis deres  

 forældre enten er eller har været beskæftiget som lønmodtagere i Danmark  

 eller udøver eller har udøvet virksomhed her i landet i henhold til  

 fællesskabernes regler om etableringsret og udveksling af tjenesteydelser.  

 Det er dog en betingelse, at børnene er kommet til Danmark i forbindelse med  

 forældrenes virksomhed her i landet og fortsat bor her, samt at forældrene  

 stadig sørger for barnets underhold.
Der kan også gives støtte til arbejdstagere fra EU- og EØS-lande, der  

 begynder på en erhvervskvalificerende uddannelse.
Det er en betingelse, at  

 der er kontinuitet mellem uddannelsen og den tidligere udøvede  

 erhvervsmæssige beskæftigelse i Danmark.
Det vil sige, at uddannelsen har  

 tilknytning til den tidligere erhvervsmæssige beskæftigelse i Danmark.
Ved  

 tilknytning forstås en indholdsmæssig og tidsmæssig sammenhæng.
Der kræves  

 dog ikke en indholdsmæssig sammenhæng, når arbejdstageren ufrivilligt er  

 blevet arbejdsløs og derfor er nødt til at omskole sig til beskæftigelse i et  

 andet fag.
EU- og EØS-borgere, der opfylder betingelserne for at få støtte, fordi de  

 er arbejdstagere eller børn af arbejdstagere, kan også få støtte til  

 uddannelser i udlandet.
De kan også få støtte i henhold til de regler, som i  

 øvrigt gælder for udlændinge.
Nordiske statsborgere Ud over de tilfælde, der er nævnt ovenfor, gælder der særlige regler for  

 statsborgere fra de øvrige nordiske lande.
Som det fremgår kan udlændinge få  

 SU til uddannelse i Danmark efter samme regler som danske statsborgere, hvis  

 de umiddelbart før det tidspunkt, hvor de søger støtte, har haft ophold i  

 Danmark uafbrudt i to år eller derover.
I denne periode skal de have haft  

 mindst halvtids erhvervsarbejde.
For statsborgere fra de øvrige nordiske  

 lande gælder, at med erhvervsarbejde sidestilles:
 Hvis erhvervsarbejdet ikke har været sammenhængende eller ikke har ligget  

 umiddelbart før ansøgningstidspunktet, har den studerende dog adgang til  

 uddannelsesstøtte, hvis de mellemliggende perioder har været:
 Registrerede perioder af arbejdsløshed eller arbejdsmarkedsuddannelse ud  

 over de oven for under 2) nævnte.
 Perioder af tilsammen højst seks måneders varighed, der er anvendt til at  

 gennemføre en uddannelse.
 Sygdomsperioder ud over de oven for under 3) omhandlede.
 Militærtjeneste i hjemlandet.
Andre udlændinge end nordiske statsborgere Udover hvad der er nævnt ovenfor, gælder der en særlig regel for  

 udlændinge, der kommer fra et land uden for Norden.
 De kan få SU, hvis de har ganske særlige tilknytningsforhold til Danmark.
Familietilknytning i form af ægteskab med en dansk statsborger i mindre  

 end 2 år eller børn med en dansk statsborger kan indgå i vurderingen, men er  

 ikke i sig selv udslagsgivende.
Hvis den studerende umiddelbart før  

 ansøgningstidspunktet har opholdt sig i Danmark i 2 år og samtidig har været  

 gift med en dansker, gives der dog altid støtte.
Støtte fra hjemlandet Statsborgere fra de øvrige nordiske lande, tyske statsborgere, der  

 tilhører det danske mindretal i Sydslesvig og studerende fra EU- og  

 EØS-landene, der får SU i henhold til EU-retten, kan ikke få støtte, hvis de  

 under uddannelsen får støtte fra hjemlandet.
Andre udlændinge har heller ikke  

 ret til at få uddannelsesstøtte, hvis de gennemgår en uddannelse, der giver  

 adgang til uddannelsesstøtte efter hjemlandets regler.
Særligt skema Udlændinge, der ikke har fået støtte før, skal udover det almindelige  

 ansøgningsskema også udfylde oplysningsskema for UDLÆNDINGE.
Flygtninge skal ikke udfylde et særligt skema.
Sammen med ansøgningen skal  

 sendes en bekræftelse fra Dansk Flygtningehjælp eller socialforvaltningen på,  

 at den pågældende er anerkendt som flygtning eller er blevet  

 familiesammenført med en flygtning.
Alle - bortset fra statsborgere fra de  

 øvrige nordiske lande og flygtninge - skal oplyse, hvor længe deres  

 opholdstilladelse er gyldig.
11.Ansøgningsprocedure Tildeling af støtte fra 1. januar 1996 Støtteåret går fra 1. januar til 31. december.
Studerende, der har fået  

 tildelt støtte for 1995, skal normalt ikke sende ansøgning for 1996. Hvis de  

 opfylder betingelserne i 1996, vil de i december måned 1995 få en  

 støttemeddelelse for 1996, der viser, hvor meget de foreløbigt har fået  

 tildelt i 1996 til den uddannelse, de er i gang med.
Støttetildelingen sker  

 på grundlag af de oplysninger, styrelsen i slutningen af 1995 har om de  

 studerende.
 De studerende skal dog sende ansøgning i følgende tilfælde:
første gang, der søges støtte ved studieskift hvis støtten søges ændret, fx fordi den studerende bliver udeboende hvis den studerende har valgt støtte fra i 8 måneder eller derover og nu  

 ønsker støtten genoptaget.
Er der valgt 7 måneder fra eller derunder,  

 genoptages støtteudbetalingen uden ansøgning hvis den studerende ønsker udbetalingen genoptaget efter en periode med  

 lønnet praktik eller orlov på 8 måneder eller derover.
Er praktikperioden  

 eller perioden med orlov på 7 måneder eller derunder, genoptages  

 støtteudbetalingen uden ansøgning efter en periode med inaktivitet efter en periode med anden offentlig støtte.
 hvis den studerende ønsker slutlån.
Ansøgningsskema Man skal søge om SU på et ansøgningsskema, som styrelsen har udarbejdet.  

 Skemaet udleveres på uddannelsesstedet sammen med en vejledning.
Den  

 studerende skal aflevere eller sende sin ansøgning til uddannelsesstedet.  

 Efter at uddannelsesstedet har behandlet ansøgningerne i overensstemmelse med  

 de retningslinier, der er udarbejdet af styrelsen, sender uddannelsesstedet  

 ansøgningerne til styrelsen.
Uddannelsesstedet skal sende ansøgningen senest  

 1 uge efter, at den er modtaget.
Ansøgningsfrister Tildeling og ændring af SU sker tidligst fra begyndelsen af den måned,  

 hvor ansøgningen er uddannelsesstedet i hænde.
 Sidste frist i 1996 for at aflevere en ansøgning på et uddannelsested er  

fredag den 1. november 1996. Ansøgninger, der er poststemplet den 1.  

 november eller modtages på uddannelsesstederne senest med posten mandag den  

 4. november, anses dog for rettidige.
 Fristen gælder ikke for studerende, der flytter hjemmefra efter 1.  

 november, og som af den grund søger støttetildelingen ændret.
 Fristen gælder heller ikke for studerende, der indskrives på uddannelsen  

 efter 1. november.
 Man kan desuden se bort fra fristen i helt ekstraordinære situationer, som  

 ansøger ikke selv er skyld i, fx akut hospitalsindlæggelse umiddelbart før  

 fristens udløb.
Ansøgning om fravalg af klip og om stop for udbetaling af dobbeltklip skal  

 uddannelsesstedet have senest den 15. i måneden før den første måned, fra-  

 valget/stoppet omfatter.
Sidste frist er her 15. november - for at vælge  

 decemberraten fra.
12. Ændring af tildelt støtte Regulering af SU efter ansøgning SUstyrelsen kan efter ansøgning fra støttemodtagere ændre støtten i løbet  

 af støtteåret hvis:
støttemodtageren bliver udeboende eller støttemodtageren, der allerede får stipendium, nu også ønsker studielån.
Oplysningspligt for støttemodtagere En studerende, som søger om at få tildelt uddannelsesstøtte eller om at få  

 ændret sin tildeling af uddannelsesstøtte, skal give alle de oplysninger om  

 sine forhold, som er nødvendige for støttetildelingen.
Oplysningerne afgives  

 under strafansvar på ansøgningsskemaet.
Sker der i løbet af støtteperioden ændringer i forholdene, skal den  

 studerende straks give oplysning herom til uddannelsesstedet.
Det gælder  

 oplysninger om uddannelsens afbrydelse uddannelsens afslutning før det tidspunkt, som er anført i den seneste  

 støttemeddelelse orlov fra uddannelsen lønnede praktikperioder, som indgår som en del af uddannelsen, uden at det  

 fremgår af støttemeddelelsen ændring i bopælsstatus fra udeboende til hjemmeboende u tildeling af anden offentlig støtte, som tilsigter at dække  

 leveomkostningerne, fx folke- eller førtidspension, efterløn,  

 arbejdsløshedsdagpenge, uddannelsesydelse, uddannelsesgodtgørelse,  

 orlovsydelse, højskolestøtte, fast revalideringsydelse efter bistandsloven,  

 kontanthjælp efter bistandsloven under forrevalidering eller  

 voksenuddannelsesstøtte (VUS) efter loven om voksenuddannelsesstøtte.
Hvornår sker ændringen Ved flytning den 1. i måneden gælder ændringen fra dette tidspunkt og  

 ellers fra månedens udgang.
Hvis støtten bortfalder, fordi den studerendes forhold har ændret sig, fx  

 fordi uddannelsen afbrydes, den studerende får orlov, bliver studieinaktiv  

 eller får anden offentlig støtte, bortfalder støtten fra den 1. i en måned,  

 hvis ændringen sker fra dette tidspunkt og ellers fra månedens udgang.
Ved  

 studieinaktivitet gælder endvidere, at dette skal være meddelt den  

 studerende.
 Hvis det drejer sig om regulering af støtte efter ansøgning, sker  

 ændringen dog tidligst fra den måned, ansøgningen er afleveret på  

 uddannelsesstedet.  Se side 39.
Oplysningspligt for tidligere støttemodtagere Den studerende skal give meddelelse til SUstyrelsen om uddannelsens  

 afslutning eller afbrydelse, hvis vedkommende tidligere har fået statslån  

 eller studielån, selv om den pågældende ikke længere modtager støtte.
Har den  

 studerende fået statsgaranteret lån, skal meddelelsen gives til Kongeriget  

 Danmarks Hypotekbank og Finansforvaltning.
Uddannelsesstedets oplysningspligt Uddannelsesstedet skal, straks det er blevet bekendt med forholdene, give  

 oplysning til styrelsen om forhold, som har betydning for tildeling af støtte  

 og tilbagebetaling af støtte.
 Det gælder oplysninger om:
uddannelsens afbrydelse uddannelsens afslutning orlov fra uddannelsen ændring af bopælsstatus fra udeboende til hjemmeboende tildeling af anden offentlig støtte, som f.eks. folke- eller  

 førtidspension, efterløn, arbejdsløshedsdagpenge, uddannelsesydelse,  

 uddannelsesgodtgørelse, orlovsydelse, højskolestøtte, fast  

 revalideringsydelse efter bistandsloven, kontanthjælp efter bistandsloven  

 under forrevalidering eller voksenuddannelsesstøtte (VUS) efter loven om  

 voksenuddannelsesstøtte lønnede praktikperioder, der indgår som et led i uddannelsen, uden at det  

 er oplyst på støttelisten manglende studieaktivitet.
Se i øvrigt Vejledning om SU 96 - videregående uddannelser - den hvide  

 mappe - om uddannelsesstedernes opgaver ved tildeling af statens  

 uddannelsesstøtte.
Styrelsen sender vejledningen til uddannelsesstederne.
13. Administration af SU SUstyrelsen Styrelsen for Statens Uddannelsesstøtte, til daglig forkortet SUstyrelsen,  

 er en styrelse under Undervisningsministeriet.
SUstyrelsen administrerer  

 sammen med uddannelsesstederne statens uddannelsesstøtte til studerende.
 Styrelsens telefontid er mandag - fredag kl. 10 - 15. Styrelsen har  

 telefonnummer 33 26 86 00 (gælder fra 16. oktober 1995).
Faxnummeret er 31 23 75 70. E-mail: su7Csu.dk På styrelsens automatiske telefonsvarer - 33 25 11 55 - kan man døgnet  

 rundt til almindelig telefontakst taste sig ind på generelle oplysninger om  

 SU.
Uddannelsesstederne Uddannelsesstederne skal informere og vejlede de studerende og give  

 meddelelser videre til styrelsen.
De enkelte ud-dannelsessteder samarbejder  

 med styrelsen om støttetildelingen.
Retningslinierne for uddannelsesstedernes  

 opgaver mv. er fastlagt i vejledning om uddannelsesstedernes opgaver ved  

 tildeling af statens uddannelsesstøtte - den hvide mappe.
Uddannelsesstedet  

 skal modtage og behandle ansøgninger om uddannelsesstøtte, før de sendes  

 videre til styrelsen.
Endvidere afgør uddannelsesstedet spørgsmålet om  

 studieaktivitet.
 Herudover træffer universiteterne, handelshøjskolerne i København og  

 Århus, Danmarks Tekniske Universitet, Ingeniørhøjskolerne, Det Kongelige  

 Danske Kunstakademi i København, Arkitektskolen i Århus, Danmarks  

 Journalisthøjskole, Danmarks Farmaceutiske Højskole og Landbohøjskolen selv  

 beslutning i sager om støttetildeling.
Afgørelser, der træffes af uddannelsesstedet, kan inden 4 uger indklages  

 for Styrelsen for Statens Uddannelses-støtte.
Klager over afgørelser truffet  

 af de uddannelsessteder, der er nævnt ovenfor, skal stiles til styrelsen og  

 sendes til uddannelsesstedet.
Først når styrelsens afgørelse foreligger, kan  

 sagen indbringes for Ankenævnet for Uddannelsesstøtten.
Ankenævnet for Uddannelsesstøtten Afgørelser, der er truffet af Styrelsen for Statens Uddannelsesstøtte om kan indbringes for Ankenævnet for Uddannelsesstøtten, der træffer den  

 endelige administrative afgørelse.
 Nævnet består af en formand, der skal opfylde de almindelige betingelser  

 for at kunne blive dommer, og to andre medlemmer.
 Undervisningsministeren beskikker medlemmerne for et tidsrum af fire år.  

 Ministeren har fastsat en forretningsorden for ankenævnets virksomhed.
Klager stiles til Ankenævnet for Uddannelsesstøtten og sendes til  

 styrelsen for Statens Uddannelsesstøtte, Danasvej 30, 1780 København V.
Hvis  

 styrelsen fastholder afgørelsen, sender styrelsen klagen til ankenævnet med  

 en udtalelse.
Fristen for at indbringe en afgørelse for ankenævnet er fire uger efter  

 meddelelsen af afgørelsen.
Bliver fristen overskredet, kan ankenævnet indtil  

 seks måneder efter meddelelsen af afgørelsen se bort fra overskridelsen, når  

 denne af særlige grunde er undskyldelig.
Det er kun den, som afgørelsen  

 vedrører, der kan få sagen behandlet i ankenævnet.
 Ankenævnet for Uddannelsesstøtten har tlf.nr. 33 92 53 00.
Kongeriget Danmarks Hypotekbank og Finansforvaltning Hypotekbanken administrerer statens garantiforpligtelser for de  

 statsgaranterede studielån i pengeinstitutter.
 1)Kun hvis SU i 12 mdr.
