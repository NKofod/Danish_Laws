Nr BTL 115 Betænkning over Forslag til lov om ændring af lov om specialundervisning  

 for voksne m.v. (Styrelsesregler m.v.)   

 Nr L 115 1990-91, 2. samling Afgivet af Uddannelsesudvalget Afgivet: 19910416 Udvalget har behandlet lovforslaget i en række møder og har herunder stillet spørgsmål til kulturministeren, som denne har besvaret skriftligt.
Et af udvalgets spørgsmål og ministerens svar herpå er optrykt som bilag til denne betænkning.
 Endvidere har udvalget modtaget skriftlig og mundtlig henvendelse fra  

 Speciallærerforeningen af 1981.
 Der er af kulturministeren stillet ændringsforslag, hvorom der henvises  

 til de ledsagende bemærkninger.
 Herefter indstiller udvalget lovforslaget til vedtagelse med  

 det af kulturministeren stillede ændringsforslag.
 Udvalget ønsker at udtale følgende:
 Udvalget forudsætter, at resultatet af det ministerielle  

 udvalgsarbejde, der blev sat i gang i forbindelse med vedtagelsen af  

 folkeoplysningsloven, om læreres og underviseres ansættelses~ og  

 aflønningsvilkår, også kommer til at gælde for lærere og undervisere, der på  

 tilsvarende måde beskæftiger sig med specialundervisning af voksne.
Ændringsforslag Af kulturministeren, tiltrådt af udvalget:
Til § 1 1) I den under nr. 7 foreslåede § 6 e indsættes  

 efter »diæter« ordene: », erstatning for dokumenteret tabt  

 arbejdsfortjeneste«.
Bemærkninger Til nr. 1 Ændringsforslaget er en teknisk konsekvens af det af indenrigsministeren  

 den 30. januar 1991 fremsatte forslag til lov om ændring af lov om ændring af  

 de kommunale styrelseslove m.v. (Offentligt udbud af fast ejendom, diæter og  

 tabt arbejdsfortjeneste m.v.) (L 102), hvorefter det bliver muligt for  

 kommunalbestyrelsen selv at afgøre, om der skal udbetales såvel diæter som  

 erstatning for tabt arbejdsfortjeneste eller kun en af ydelserne.
Poul Andersen (S) Helle Degn (S) Pernille Forchhammer (S) Frank Jensen  

 (S) Else Marie Mortensen (S) Anne-Marie Meldgaard (S) Hanne Thanning Jacobsen  

 (SF) Holger K.
Nielsen (SF) Jette Pors (CD) nfmd.
Eva Møller (KF) Pia  

 Christmas-Møller (KF) Jens Jørgensen (KF) Anders Mølgaard (V) Hanne  

 Severinsen (V) fmd.
Køpke Christensen (FP) Ole Vig Jensen (RV) Lysholm  

 Christensen (KRF) Bilag Et af udvalgets spørgsmål til kulturministeren og dennes svar herpå Spørgsmål 5:
 Ad § 1, nr. 7, § 6 g:
 Ministeren bedes oplyse, om ministeren agter at fremsætte  

 ændringsforslag, således at undervisningsinstitutionerne pålægges at søge  

 elevråd oprettet.
 Svar:
 Ifølge den foreslåede bestemmelse i § 6 g kan eleverne danne et elevråd  

 til at varetage deres interesser.
 Det er med denne bestemmelse forudsat, at undervisningsinstitutionens  

 ledelse gør eleverne bekendt med muligheden for at danne et elevråd og i  

 øvrigt er behjælpelig hermed.
