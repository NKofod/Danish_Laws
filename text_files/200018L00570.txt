Ændringsforslag stillet den 29. maj 2001 Ændringsforslag til 3. behandling af Forslag til lov om forbud mod tobaksreklame m.v.
[af  

 sundhedsministeren (Sonja Mikkelsen) ] Af	sundhedsministeren:
Til § 9 1) Paragraffen affattes således:
» [Hjemmel udgår] Bemærkninger Til nr. 1 Statsministeriet har oplyst, at Færøerne i  

 henhold til den færøske hjemmestyrelov   i overensstemmelse med  

 en udtalelse fra Statsministeriet af 21. marts 1983   har overtaget det  

 pågældende område som særanliggende.  

 Færøerne har i forlængelse heraf ved lagtingslov nr. 94 af  

 4. oktober 1984 om foranstaltninger med henblik på nedsættelse af  

 tobaksforbruget, som ændret ved lagtingslov nr. 55 af 10. maj 2000,  

 bl.a. fastsat regler, der regulerer reklamer for tobaksvarer.
Justitsministeriet har på denne baggrund udtalt, at  

 den nævnte bestemmelse i lovforslaget efter ministeriets opfattelse  

 ikke i sig selv indebærer en sådan regulering af  

 færøske særanliggender, at der herved sker en  

 tilsidesættelse af ordningen efter hjemmestyreloven.
Ministeriet har  

 herved navnlig lagt vægt på, at den foreslåede hjemmel ikke  

 i sig selv ændrer gældende ret på Færøerne  

 inden for det nævnte særanliggende.
Den samme problemstilling kan  

 i øvrigt siges at gøre sig gældende, hvor et  

 lovgivningsområde, på hvilket der i en rigslov er fastsat en  

 tilsvarende ikrafttrædelseshjemmel, efterfølgende overgår  

 fra at være et fællesanliggende til at være et  

 færøsk særanliggende.
Der er i sådanne  

 tilfælde ikke praksis for at ophæve hjemmelsbestemmelsen.
 Derimod ville en udnyttelse af denne hjemmel efter  

 Justitsministeriets opfattelse være i strid med ordningen efter  

 hjemmestyreloven.
 Efter Justitsministeriets opfattelse burde det  

 foreliggende lovforslag på den baggrund   ligesom det efter forslaget  

 er tilfældet i forhold til Grønland   have været  

 formuleret således, at der ikke er hjemmel til at sætte loven i  

 kraft for Færøerne.
 For at fjerne eventuel efterfølgende tvivl om,  

 hvorvidt det nævnte område før lovens vedtagelse var et  

 færøsk særanliggende, stilles hermed ændringsforslag  

 til lovforslaget, således at anordningshjemmelen udgår.
