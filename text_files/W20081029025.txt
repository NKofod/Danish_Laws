Hvorvidt ansøger kunne anses for beskæftiget lønmodtager, guidekorps, tidsbegrænset ansat, ansættelsesperiode delvist sammenfaldende med kursusperioden, lønmodtager, personkreds, VEU-godtgørelse NN Ankenævnet har behandlet XXs klage på møde den 10. december 2008.
Nævnet traf denne A F G Ø R E L S E NN anses i sin ansættelse ved XX i perioden fra den 13. januar 2008 til den 25. januar 2008 som beskæftiget lønmodtager.
 Ankenævnet ændrer således Styrelsen for Statens Uddannelsesstøttes afgørelse af den 16. juli 2008.
B E G R U N D E L S E Ankenævnet har lagt til grund, at  NN den 15. januar 2008 søgte om VEU-godtgørelse under deltagelse i kurser i Skriftlig kommunikation  virksomhedens breve, Kvalitet og service i virksomheden og generel salgsteknik afholdt i perioden fra den 14. januar 2008 til den 25. januar 2008,  NN var helt væk fra sit arbejde, mens uddannelsen foregik,  godtgørelsen skulle udbetales til arbejdsgiver, idet NN fik udbetalt løn i henhold til kontrakten under uddannelsen,  NN har indgået ansættelsesaftale med XX den 13. januar 2008,  ansættelsen angik perioden fra den 13. januar 2008 til den 25. januar 2008,  NN refererede til selskabets direktion, arbejdsfelter aftaltes løbende med direktionen, formålet var at arbejde for selskabets guidekorps, der udstationeres i akutte situationer,  NN fik 7.000 kr. i løn for kontraktperioden,  NN afholdt selv udgifter til kursusgebyr m.v. under uddannelse, dog afholdt selskabet udgifter til kost og logi.
 Ankenævnet finder herefter, at NN havde en arbejdsforpligtelse over for XX og var underlagt direktionens instruktioner, samt at hun modtog løn for at opfylde sine kontraktlige forpligtelser.
 NN anses på denne baggrund for beskæftiget lønmodtager og er dermed omfattet af personkredsen, som kan opnå ret til VEU-godtgørelse.
 SU-Styrelsen har alene taget stilling til, om NN på baggrund af sin ansættelse ved XX er beskæftiget lønmodtager og dermed er omfattet af personkredsen, som kan opnå ret til VEU-godtgørelse.
 Ankenævnet har derfor alene taget stilling hertil og ikke taget stilling til, om NN opfylder de øvrige betingelser for ret til VEU-godtgørelse, eller om betingelserne for refusion er opfyldt.
R E G L E R Ankenævnet henviser til  § 2, stk. 1, nr. 1 i lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007, og  § 2, stk. 1, nr. 1 i Undervisningsministeriets bekendtgørelse nr. 1362 af 5. december 2007 om godtgørelse ved deltagelse i erhvervsrettet voksen- og efteruddannelse.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra SU-Styrelsen.
På ankenævnets vegne ff fuldmægtig De kan læse om afgørelsens retlige grundlag på de følgende sider.
 Kopi til:
Regler Lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007 § 2. Den personkreds, der kan opnå ydelser efter § 1, omfatter:
