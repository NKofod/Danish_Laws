Fremsat den 30. januar 2001 af  

 Anne Baastrup (SF), Knud Erik Hansen (SF),  

 Jes Lunde (SF) og Anni Svanholt (SF) Forslag til folketingsbeslutning om forstærket indsats mod udnyttelse af udenlandske  

 kvinder til prostitution Folketinget opfordrer regeringen til i  

 folketingsåret 2001-02 at fremsætte de nødvendige  

 lovforslag og foretage de fornødne ændringer af administrative  

 forskrifter med henblik på at forstærke indsatsen mod udnyttelse  

 af udenlandske kvinder til prostitution. Ændringerne af love og  

 administrative forskrifter skal ske efter følgende  

 retningslinjer:
 1.	Import af kvinder til prostitution skal være strafbart  

 på samme måde som eksport af danske kvinder til samme  

 formål.
 2.	Udenlandske kvinder, der i Danmark udnyttes til prostitution, skal  

 have mulighed for midlertidig opholdstilladelse og i særlige  

 situationer varig opholdstilladelse, hvis de bistår politiet med  

 opklaring af den organiserede udnyttelse og i den forbindelse vidner for  

 domstolene.
3.	Den under punkt 2 nævnte midlertidige opholdstilladelse skal  

 have en længde, der gør det muligt for kvinderne efter  

 afslutning af retssagerne såvel her i landet som i udlandet at få  

 skabt en tilværelse med det formål at kunne vende hjem i  

 værdighed.
Opholdstilladelsen skal derfor ikke være under 5  

 år.
 4.	Den under punkt 2 nævnte opholdstilladelse skal kombineres med  

 arbejdstilladelse.
5.	Politiets muligheder for at efterforske sager, hvor der er mistanke  

 om, at udenlandske kvinder importeres med henblik på at blive udnyttet  

 til prostitution, skal forbedres ved at give politiet mulighed for at  

 foretage indgreb i meddelelseshemmeligheden i disse sager.
Denne mulighed  

 skal gives ved at indføje den bestemmelse, der skal udarbejdes i  

 overensstemmelse med beslutningsforslagets pkt. 1, i retsplejelovens § 781,  

 stk. 1, nr. 3.
 6.	Det skal præciseres i serviceloven, at det er en kommunal  

 opgave, der eventuelt kan overlades til private organisationer, at foretage  

 opsøgende arbejde over for prostituerede, der importeres til Danmark,  

 og som må antages at blive udnyttet af andre til  

 prostitution.
Bemærkninger til forslaget Beslutningsforslaget er i revideret form en  

 genfremsættelse af beslutningsforslag nr.
B 110, folketingsåret  

 1998-99 (se Folketingstidende 1998-99, Folketingets forhandlinger side 6144  

 samt tillæg A side 5229 og 5231).
Ad 1 Det nævnte beslutningsforslag nr.
B 110 fra  

 folketingsåret 1998-99 blev afvist af justitsministeren og  

 indenrigsministeren, som fandt, at forholdene omkring sexhandel med  

 udenlandske kvinder allerede var tilstrækkeligt reguleret.
 Forslagsstillerne er enige i, at handel med kvinder med  

 henblik på prostitution er reguleret, idet det efter straffelovens §  

 228, stk. 2, er strafbart at medvirke til en persons befordring ud af riget,  

 for at denne i udlandet skal drive erhverv ved kønslig  

 usædelighed, når personen er under 21 eller uvidende om  

 formålet.
 Strafferammen er fængsel indtil 4 år.
 Men handel med kvinder med henblik på prostitution  

 er kun kriminaliseret, når trafikken går ud af Danmark.
Handel med kvinder er også reguleret efter  

 forskellige andre bestemmelser, idet menneskesmugling ind i landet er  

 strafbart efter udlændingelovens § 59, stk. 5, som kriminaliserer  

 forsætlig bistand til udlændinge med at indrejse ulovligt eller  

 opholde sig ulovligt her i landet.
Grove tilfælde af menneskesmugling  

 er omfattet af straffelovens § 125 a, der har en strafferamme på  

 fængsel indtil 4 år.
 Herudover er rufferi og bordellignende virksomhed  

 strafbart efter straffelovens §§ 228 og 229.
 Strafferammen er henholdsvis 4 år og 3 år.
Forslagstillerne vil imidlertid fastholde, at det er en  

 unødvendig og stødende omvej, de danske myndigheder skal  

 igennem for at straffe handel med kvinder ind i landet, og vil derfor endnu  

 en gang fremsætte forslag om, at det kriminaliseres særskilt.
Fra  

 de få retssager, der har været ved danske domstole  

 vedrørende trafficking, ved man, at det centrale anklagepunkt har  

 været rufferi.
Man har ikke koncentreret sig om, hvordan kvinderne er  

 kommet til Danmark, hvem mellemhandlerne har været, og hvilke forhold  

 kvinderne har levet under her i landet.
Loven skal med andre ord  

 ændres, så man fremmer retsforfølgelse af mellemhandlerne  

 og beskytter de kvinder, der bliver udnyttet/udbyttet.
Forslagsstillerne er opmærksomme på, at  

 Rigsadvokaten i sin redegørelse af 8. august 2000 (jf.
Retsudvalget,  

 alm. del   bilag 1208, folketingsåret 1999-2000) ikke har fundet, at  

 det er nødvendigt at udarbejde en særskilt straffebestemmelse  

 for import af kvinder til prostitution.
Det skal dog fremhæves, at  

 politimesteren i Vejle finder, at man med en sådan bestemmelse kan  

 udelukke uheldige modsætningsslutninger fra bestemmelsen i § 228, stk.  

 2, hvilket støttes af politimesteren i Glostrup.
Politimesteren i  

 Gladsaxe fremhæver, at en selvstændig kriminalisering kan have en  

 politisk signalværdi.
Ad 2 og 3 Justitsministeren har under en konference i Palermo den  

 12.-15. december 2000 undertegnet FN-konventionen om bekæmpelse af  

 grænseoverskridende organiseret kriminalitet og en tilhørende  

 protokol vedrørende bekæmpelse af handel med mennesker, herunder  

 særligt kvinder og børn (jf.
Retsudvalget, alm. del   bilag 268,  

 folketingsåret 2000-01).
Ifølge artikel 7 i denne protokol skal de  

 kontraherende lande overveje at gennemføre foranstaltninger, der giver  

 ofre for menneskehandel mulighed for i passende tilfælde at opholde sig  

 midlertidigt eller permanent på landenes territorium.
Landene skal ved  

 anvendelse af denne bestemmelse bl.a. inddrage humanitære hensyn.
Det er forslagsstillernes opfattelse, at  

 forudsætningen for, at man kan leve op til denne bestemmelse, er en  

 ændring af udlændingeloven.
Kvinder, der bidrager til at opklare  

 en sag om trafficking, skal have mulighed for få opholdstilladelse af  

 midlertidig  eller permanent karakter.
Forslagsstillerne er opmærksomme på, at det  

 generelt er betænkeligt at indføre fordele for vidner i en  

 straffesag, som vidnet ellers ikke ville kunne opnå.
Imidlertid  

 må den deraf følgende risiko for urigtige forklaringer anses for  

 at være ganske lille.
 De kvinder, der skal omfattes af lovgivningen, er kvinder,  

 som mod deres vilje deltager i en organiseret trafik over landegrænser,  

 hvor de opholder sig i det enkelte land   måske på turistvisum  

 hvorefter de sendes videre til et nyt land med henblik på  

 prostitution.
Hvis disse kvinder skal overtales til at vidne, må  

 der etableres en vis beskyttelse i den periode, hvor sagen foregår,  

 samt en vis tid efter   ellers vil man ikke kunne forvente vidneafgivelse.
De  

 risikerer ved den sædvanlige hurtige hjemsendelse at blive forfulgt i  

 deres hjemland af dem, som har været involveret i salget.
Ved hurtig  

 hjemsendelse vil familien i hjemlandet ikke kunne undgå at få at  

 vide, hvilken beskæftigelse kvinden har bedrevet under sit  

 udlandsophold, hvilket medfører social udstødelse.
Ud over at gøre import af kvinder til prostitution  

 kriminelt skal det gøres nemmere for politiet at efterforske disse  

 sager.
Praksis er nu, at når en kvinde henvender sig til politiet med  

 en sådan sag, konstaterer politiet, at hun opholder sig ulovligt i  

 Danmark, hvorefter hun udvises.
Konsekvenserne af denne praksis er:
1.	Ingen kvinder tør gå til politiet.
Politiet kan  

 konstatere, at der ikke er nogen problemer, for ingen har henvendt sig!  

 Hertil er blot at konstatere, at det er nedværdigende og ydmygende at  

 blive sendt hjem, fordi man har anmeldt til politiet, at man er blevet snydt  

 og i øvrigt har været tvunget til at udnytte sin krop.
Der er  

 derfor intet incitament til at gå til politiet.
2.	Det kan være uhyre farligt for kvinden selv og hendes familie,  

 hvis hun henvender sig til politiet.
Bagmændene i hjemlandet får  

 hurtigt informationer fra Danmark, for alfonserne her er helt  

 upåvirkede af en sådan anmeldelse.
Når og hvis politiet  

 gør noget i form af at rejse tiltale, har politiet intet bevis  

 herunder ingen vidner.
Anmelderen er jo rejst hjem.
For at citere Dorit Otzen, leder af værestedet  

 Reden, så er »de udenlandske prostituerede retsløse, og derfor  

 er der i høj grad brug for at beskytte dem«.
Det danske samfund  

 bør føle et ansvar for disse kvinder, da det jo er danske  

 mænd der Kvinderne har forladt deres familie og landsby ud fra en  

 forventning om, at de enten har udsigt til et   i sammenligning med  

 hjemlandets lønniveau   velbetalt arbejde som stuepige på et  

 hotel, rengøringsarbejde eller eventuelt ægteskab.
Disse  

 forventninger har givet kvinderne en tro på, at de kan sætte sig  

 i gæld til bagmændene med forvisning om, at gælden bliver  

 tilbagebetalt, når de begynder at tjene penge på  

 vesteuropæisk niveau.
Hjemsendelse på baggrund af en anmeldelse vil  

 formentlig i de fleste tilfælde blive fulgt op af overordentlig  

 ubehagelige sanktioner over for kvinden og hendes familie af bagmændene  

 i hjemlandet.
Samtidig skal gælden til bagmanden tilbagebetales,  

 hvilket kan give uoverskuelige problemer.
 Målet må derfor være at give kvinderne  

 en reel mulighed for at se en anden fremtid for sig   først da vil de  

 turde gå til politiet med konkrete anmeldelser.
Det forudsætter, at kvinderne får en mulighed  

 for en opholdstilladelse af så lang varighed, at de selv kan beslutte,  

 hvornår de vil vende tilbage.
Det er forslagsstillernes opfattelse, at  

 meget mindre end 5 års opholdstilladelse kombineret med  

 arbejdstilladelse, efter at politiet har besluttet at rejse sagen, ikke vil  

 være attraktivt.
Der skal være god tid efter en retssag såvel  

 her i landet som i hjemlandet, før kvinden kan vende tilbage i ro og  

 med værdighed.
På det tidspunkt skal bagmændene have  

 fået deres straf og sagen være dysset ned.
Kvinden kan herefter i  

 kraft af sin arbejdstilladelse opnå mulighed for at tjene  

 tilstrækkeligt til, at den gæld, hun måtte have skaffet sig  

 forud for udrejsen, er væk.
Ad 4 Forudsætningen for, at en kvinde kan opretholde  

 livet i den periode, hvor hun har midlertidig opholdstilladelse, er  

 naturligvis, at hun i samme periode får arbejdstilladelse.
Ad 5 Handel med kvinder over grænserne udføres i  

 nogle situationer af mennesker, der er involveret i organiseret kriminalitet.  

 Eksempelvis har en sag fra Varde vist, at mennesker, der var involveret i  

 narkokriminalitet, også måtte erkende rufferi af lettiske  

 kvinder.
Grunden til, at politiet erfarede dette under  

 efterforskningen, var, at der i forbindelse med efterforskningen af  

 narkokriminaliteten blev anvendt telefonaflytning.
Havde politiet blot  

 efterforsket rufferiet, ville de ikke have haft samme nemme mulighed for at  

 afsløre det.
For forslagsstillerne er det afgørende, at der i  

 denne type kriminalitet kan være tale om betydelig grovhed, hvor  

 kvinderne udsættes for fysisk eller psykisk tvang i forbindelse med  

 udøvelsen af prostitutionen.
Men forslaget kan ikke gennemføres  

 med fornuft, hvis ikke importen af kvinder til prostitution særskilt  

 kriminaliseres, jf. beslutningsforslagets pkt. 1.
Ad 6 Forslagsstillerne mener, at det er nødvendigt med  

 en særlig indsats over for prostituerede fra andre lande.
Det  

 foreslås derfor, at det i serviceloven særligt præciseres,  

 at det er en kommunal forpligtelse at foretage opsøgende arbejde over  

 for disse grupper, som naturligvis skal kompenseres via bloktilskud efter de  

 almindelige principper.
Indsatsen over for udenlandske prostituerede er af en  

 særlig karakter, og det er ikke forslagsstillernes indtryk, at  

 kommunerne i dag tager opgaven så alvorligt, som de burde.
Det drejer  

 sig om ansættelse af gadearbejdere, etablering af anonyme  

 rådgivningssteder med mulighed for lægehjælp m.v.
 For at få kontakt med disse kvinder er det  

 nødvendigt med et ihærdigt opsøgende arbejde på  

 gadeplan, hvor det er nødvendigt, at gadearbejderen enten selv kan de  

 pågældendes sprog eller kan rekvirere en tolk.
 Dertil kommer, at der ofte er et hurtigt gennemtræk  

 blandt udenlandske prostituerede, hvilket kræver, at al information om  

 sikker sex, kondomer, creme og personlig hygiejne skal uddeles ved  

 første møde.
 Samtidig skal dette materiale indeholde adresser på  

 steder, hvor de prostituerede kan få øjeblikkelig, gratis og  

 anonym social rådgivning samt lægehjælp.
Skriftlig fremsættelse Anne Baastrup (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forstærket  

 indsats mod udnyttelse af udenlandske kvinder til prostitution.
(Beslutningsforslag nr.
B 104).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
