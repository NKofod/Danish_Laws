I N D H O L D S F O R T E G N E L S E Overenskomst mellem Forsvarsministeriet og Centralforeningen for  

 Stampersonel for personel af konstabel- og sergentgruppen af linien og  

 reserven, elever, kontraktansatte officerer med pilotuddannelse samt militære  

 mekanikere i søværnet.
 1. kapitel.
 Overenskomstens område.
 Loven.
 § 1.  Denne overenskomst er indgået under henvisning  

 til bekendtgørelse nr. 822 af 8.december 1986 af lov om forsvarets personel,  

 der er gengivet i Forsvarsministeriets kundgørelsessamling, bind 2 samt i  

 henhold til Kundgørelse for Forsvaret B.5- 14.
 Omfang.
 § 2.  Overenskomsten omfatter følgende personel:
a.
Marineelever, flyverkonstabelelever og elever, der samtidig med  

 uddannelsen aftjener værnepligtstjeneste, jf.
Kundgørelse for Forsvaret B.5-  

 32.
b.
Stampersonel ansat til korttidstjeneste (aldersgrænse op til 35 år),  

 udover den under a. nævnte elevtid.
c.
Stampersonel ansat til langtidstjeneste (aldersgrænse 45 eller 60 år).
d.
Stampersonel ansat på tjenestemandslignende vilkår.
e.
Stampersonel ansat som tjenestemænd.
f.
Militære mekanikere/overmekanikere i søværnet.
g.
Officerer med pilotuddannelse ansat på kontrakt.
h.
Stampersonel med kontrakt om rådighedspligt.
 Stk. 2.  Overenskomsten omfatter ikke:
 Elever (kadetter) på forsvarets officersskoler.
 2. kapitel.
 Ansættelse.
 Generelt.
§ 3.  I et af Forsvarsministeriet fastsat omfang kan  

 der i henhold til Kundgørelse for Forsvaret B.4- 22, § 5, indgås aftale om  

 ansættelse til frivillig tjeneste.
Forsvarschefen fastsætter i henhold til  

 Kundgørelse for Forsvaret B.4- 32, § 2, bestemmelser for, hvilke myndigheder,  

 der kan ansætte det i § 2 anførte personel.
Stk. 2.  Ansættelse finder sted på grundlag af egnethed  

 og alder, idet der under hensyntagen til tilgang og behov fortrinsvis  

 ansættes personel, der er fyldt 18 år, eller som er så nær denne alder som  

 muligt.
Desuden er ansættelse, herunder genansættelse, betinget af, at den  

 pågældende opfylder de kvalifikations- og helbredsmæssige krav, som stilles  

 for bestridelse af den militære stilling.
 Stk. 3.  Ansættelse med nedsat arbejdstid kan bevilges,  

 når de tjenstlige forhold tillader det.
 Stk. 4.  De pågældendes ansættelsesområde er  

 Forsvarsministeriet med tilhørende myndigheder og institutioner.
Stk. 5.  Ved overenskomstansættelse anvendes den som  

 bilag 1 til denne kundgørelse vedlagte kontraktformular.
Ved  

 tjenestemandsansættelse udstedes et ansættelsesbrev.
 Korttidstjeneste.
 § 4.  Ansættelse af personel til korttidstjeneste i  

 forsvaret kan ske i nedennævnte ansættelsesformer, dog højst til det 35. år:
a.
Ansættelse på tidsubestemt kontrakt.
b.
Ansættelse på tidsbestemt kontrakt.
c.
Ansættelse for et i kontrakten fastsat tidsrum med henblik på udførelse  

 af særlig tjeneste, tjeneste i udlandet m.v. (tidsbestemt kontrakt).
 Stk. 2.  Til korttidstjeneste ansættes:
a.
Personer i alderen 17-26 år, dog op til 30 år, såfremt de har - eller  

 betragtes som havende - gennemgået den første samlede tjeneste som  

 værnepligtig.
Forsvarskommandoen kan dog i særlige tilfælde ansætte personel  

 med en højere levealder.
b.
Egnede 18-24-årige med henblik på en pilotuddannelse, jf. § 9.
 Stk. 3.  Ved førstegangsansættelse på en tidsubestemt  

 kontrakt fastsættes en bindende indledende uddannelses- og  

 gavntjenesteperiode, jf. § 103, som følger:
a.
For elever, der ansættes med henblik på gennemgang af efg-  

 /lærlingeuddannelse, fastsætter Forsvarskommandoen en bindingsperiode efter  

 forhandling med Centralforeningen for Stampersonel.
b.
For øvrige elever og for personel, der ansættes som konstabel efter  

 gennemgang af den første samlede uddannelse for menige til pligtig tjeneste,  

 fastsættes en bindingsperiode på indtil 33 måneder (incl. eventuel  

 værnepligtstid).
 Stk. 4.  I særlige tilfælde kan Forsvarskommandoen efter  

 Forsvarsministeriets retningslinier fastsætte nærmere bestemmelser for  

 ansættelse af personel, der er fyldt 16 år.
 Stk. 5.  Ansættelse til korttidstjeneste omfatter adgang  

 til civiluddannelse efter de herom i 14.kapitel fastsatte bestemmelser.
 Prøvetid.
§ 5.  Ved ansættelse til korttidstjeneste kan  

 fastsættes en prøvetid svarende til den første samlede uddannelsestid for  

 menige til pligtig tjeneste i pågældende tjenestegren, værn eller korps.  

 Efter omstændighederne kan der inden for den sidste måned af den aftalte  

 prøvetid træffes aftale mellem den ansatte og vedkommende  

 ansættelsesmyndighed om forlænget prøvetid.
Bestemmelser herom optages i  

 kontrakten under »Supplerende aftaler«.
Stk. 2.  Forsættes en ansat efter ansøgning til tjeneste  

 ved et andet værn, fastsættes med baggrund i de uddannelsesmæssige forhold en  

 prøvetid på mindst 6 måneder og højst en periode svarende til den første  

 samlede uddannelsestid for menige til pligtig tjeneste i pågældende  

 tjenestegren, værn eller korps.
Den pågældende har indenfor denne periode  

 adgang til med 14 dages varsel at blive tilbageført til det hidtidige værn,  

 ligesom vedkommende myndighed med samme varsel kan bestemme, at den  

 pågældende tilbageføres.
 Langtidstjeneste.
 § 6.  De før den 1.april 1991 indgåede kontrakter om  

 langtidstjeneste med en afgangsalder ved det 45. eller 60. år fortsætter  

 uændret.
 Tjenestemands- /tjenestemandslignende ansættelse.
 § 7.  Stampersonel af sergent- og konstabelgruppen  

 m.fl., der er omkring 25 år, og som har forrettet korttidstjeneste i mindst 4  

 år udover elevtiden eller lignende, kan ansættes på tjenestemandslignende  

 vilkår.
 Stk. 2.  Overgang til tjenestemandsansættelse finder  

 normalt sted, når den pågældende har været uafbrudt ansat på  

 tjenestemandslignende vilkår i 10 år og skal normalt ske inden den  

 pågældendes fyldte 50. år.
 Under den 10- årige tjenestemandslignende ansættelse skal  

 tjenestefrihedsperioder på op til 2 år dog medregnes i 10- års perioden.
 Overgang til tjenestemandsansættelsen kræver bl.a., at de 2 seneste års  

 tjeneste skal være forrettet på tilfredsstillende måde.
 Stk. 3.  Ansættelse som tjenestemand sker i henhold til  

 lovbekendtgørelse nr. 671 af 2.oktober 1986 af lov om tjenestemænd i staten,  

 folkeskolen og folkekirken, med senere ændringer.
 Stk. 4.  Tjenestemands- /tjenestemandslignende ansatte  

 har pligtig afgangsalder ved det 60. år.
 Mekanikere.
 § 8.  Til mekanikere af våbenspecialet og  

 basespecialet kan antages dertil egnet militært personel, tjenstgørende såvel  

 som hjemsendt.
 Stk. 2.  Til mekaniker af teknikerspecialet kan antages  

 dertil egnet militært personel, tjenstgørende såvel som hjemsendt, under  

 forudsætning af opnået svendebrev/uddannelsesbevis inden for jern- og  

 metalområdet.
 Stk. 3.  Mekanikere ansættes på tjenestemandslignende  

 vilkår.
 Stk. 4.  Overgang til tjenestemandsansættelse finder  

 normalt sted, når den pågældende har været uafbrudt ansat på  

 tjenestemandslignende vilkår i 10 år og skal normalt ske inden den  

 pågældendes fyldte 50. år.
 Under den 10- årige tjenestemandslignende ansættelse skal  

 tjenestefrihedsperioder på op til 2 år dog medregnes i 10- års perioden.
 Overgang til tjenestemandsansættelsen kræver bl.a., at de 2 seneste års  

 tjeneste skal være forrettet på tilfredsstillende måde.
 Stk. 5.  Ansættelse som tjenestemand sker i henhold til  

 lovbekendtgørelse nr. 671 af 2.oktober 1986 af lov om tjenestemænd i staten,  

 folkeskolen og folkekirken, med senere ændringer.
 Stk. 6.  Den pligtige afgangsalder for mekanikere og  

 overmekanikere II er ved det 60. år, for overmekanikere I ved det 62. år.
 Piloter.
 § 9.  Egnede 18-24-årige, herunder sådanne som ikke  

 har gennemgået den første samlede uddannelse som værnepligtige, kan ansættes  

 til korttidstjeneste på tidsbestemt kontrakt med henblik på en  

 pilotuddannelse.
Stk. 2.  Ved ansættelsen fastsættes en prøvetid på  

 mindst 6 måneder, indenfor hvilken der fra begge sider gælder et  

 opsigelsesvarsel på 14 dage, der senest skal være modtageren i hænde 14 dage  

 før udløbet af prøvetiden.
Prøvetiden kan dog ikke strække sig ud over  

 påbegyndelsen af en eventuel uddannelse i udlandet.
Inden uddannelsen  

 påbegyndes, skal flyveeleverne påtage sig en tjenestepligt, der fastsættes  

 efter forhandling mellem Forsvarskommandoen og Centralforeningen for  

 Stampersonel.
 En bestemmelse herom optages i kontrakten under »Supplerende  

 aftaler«.
 Stk. 3.  Efter prøvetidens udløb, og indtil piloten  

 opnår fuld operativ status på dansk kampfly, kan kontrakten af den ansættende  

 myndighed opsiges med 1 måneds varsel til udgangen af en måned, såfremt den  

 ansatte viser sig ikke at være i stand til at gennemføre uddannelsen, jf. §  

 103, stk.1.e.
 Stk. 4.  Kontraktansatte officerer med pilotuddannelse,  

 der har forrettet mindst 3 års korttidstjeneste, kan ansættes til  

 langtidstjeneste med pligtig afgangsalder ved det 55. år.
 Rådighedspligt.
 § 10.  De personelforvaltende myndigheder kan i et af  

 Forsvarskommandoen fastsat omfang indgå kontrakt om rådighedspligt med det  

 formål at give en vedligeholdende og i nødvendigt omfang videregående  

 uddannelse og opøvning i de tjenestefunktioner, som den enkelte skal bestride  

 i den stilling, hvortil vedkommende er eller senere påregnes designeret.
 Stk. 2.  Ved indgåelse af kontrakt om Begrænset  

 rådighedspligt forpligter den ansatte sig til inden for en periode på indtil  

 4 år at forrette tjeneste efter nærmere aftale med den ansættende myndighed i  

 det enkelte tilfælde.
 Stk. 3.  Ved indgåelse af kontrakt om Almindelig  

 rådighedspligt, for hvilken de pågældende oppebærer et fastsat  

 rådighedsvederlag, skal de pågældende forpligte sig til efter den antagende  

 myndigheds bestemmelse - inden for en 4-års periode at forrette indtil 12  

 ugers tjeneste (rådighedstjeneste), fordelt på mindst 2 kalenderår, samt til  

 at udføre de med tjenestestillingen forbundne opgaver m.v.
 Stk. 4.  Ved ansættelse til frivillig tjeneste af over 6  

 måneders varighed bortfalder en eventuel indgået kontrakt om rådighedspligt.
 Stk. 5.  Indkaldelse til rådighedstjeneste i direkte  

 fortsættelse af pligtig tjeneste kan kun finde sted med Forsvarskommandoens  

 bemyndigelse i det enkelte tilfælde.
Stk. 6.  Indgåede kontrakter om rådighedspligt kan af  

 begge parter skriftligt opsiges med et varsel på 3 måneder til ophør ved en  

 måneds udgang.
Såfremt den ansatte i forbindelse med gennemgang af en særlig  

 uddannelse har påtaget sig tjenestepligt, kan kontraktforholdet dog tidligst  

 bringes til ophør ved tjenestepligtsperiodens udløb.
I tilfælde af grov  

 misligholdelse af kontraktforholdet fra den ene parts side, kan  

 kontraktforholdet ophæves af den anden part med øjeblikkelig virkning.  

 Endvidere kan den ansættende myndighed opsige kontrakten uden varsel, såfremt  

 den ansatte gør sig skyldig i handlinger i eller uden for tjenesten, der er  

 uforenelige med den tillid, som bestridelsen af den militære stilling kræver.
Stk. 7.  Personel, der er ansat i civile stillinger -  

 herunder i forsvaret - hvori de i henhold til derom udstedt designeringsbevis  

 skal forblive ved mobilisering eller ved forøgelse af forsvarets styrker  

 m.v., kan ikke indgå kontrakt om rådighedspligt.
Indtræder en person, der har  

 kontrakt om rådighedspligt, i en stilling af nævnte art, ophører kontrakten  

 samtidig med ansættelsen.
Kontrakt om rådighedspligt kan bibeholdes under  

 midlertidige ophold i udlandet, på Færøerne eller i Grønland af indtil  

 sammenlagt 12 måneders varighed inden for rådighedspligtsperioden, når den  

 ansatte skriftligt erklærer sig indforstået med, at indkaldelse til aftjening  

 af rådighedstjeneste kan finde sted med mindst 1 måneds varsel.
Er disse  

 forudsætninger ikke til stede, bringes kontrakten til ophør fra  

 udrejsedatoen.
Såfremt forholdene taler for det, herunder at det skønnes  

 muligt for den pågældende at opfylde sine forpligtelser i henhold til stk.2.  

 og 3., samt at vedkommende kan give møde ved mobilisering eller ved forøgelse  

 af forsvarets styrker m.v., kan varigheden af det midlertidige ophold i  

 udlandet m.v. overstige 12 måneder.
 Stk. 8.  Ved ansættelse til rådighedspligt anvendes den  

 som bilag 2 vedlagte kontraktformular.
 3. kapitel.
 Uddannelse og udnævnelse.
 Uddannelse.
§ 11.  Personellet benævnes marineelever i søværnet og  

 flyverkonstabelelever i flyvevåbnet, indtil der er forrettet pligtig tjeneste  

 i forsvaret og/eller tjeneste på kontrakt i 9 måneder.
Elever deler i denne  

 periode - såfremt ikke andet er fastsat - vilkår med menige til pligtig  

 tjeneste.
For flyveelever henvises endvidere til § 9.
 Stk. 2.  Marineelever og flyverkonstabelelever gennemgår  

 efter Forsvarskommandoens bestemmelse:
- en grunduddannelse samt - en funktions- og/eller specialuddannelse.
 Udnævnelse.
 § 12.  Efter elevtidens afslutning udnævnes egnede  

 elever til marinekonstabler og flyverkonstabler.
 Stk. 2.  Efter gennemgang af grunduddannelse, deler  

 personellet dog vilkår med det elevhold, med hvilket funktions- og/eller  

 specialuddannelsen gennemgås.
 4. kapitel.
 Aflønning.
 Generelt.
§ 13.  De nedenfor anførte lønninger kan ikke  

 oppebæres samtidig med pension fra staten.
Eventuel pension vil være at  

 fradrage i lønningen.
 Stk. 2.  De nedenfor omhandlede lønninger og tillæg  

 fremgår af Kundgørelse for Forsvaret A.
 Aflønning i elevtiden.
 § 14.  Det under § 2.a. nævnte personel aflønnes i  

 elevtiden svarende til den første samlede tjeneste for menige til pligtig  

 tjeneste i pågældende tjenestegren, værn eller korps, efter de for personel  

 til pligtig tjeneste (værnepligtstjeneste) fastsatte regler.
Stk. 2.  Der ydes sygepleje, mundering, vask af  

 udleveret undermundering, logi og fribefordring som fastsat for personel til  

 pligtig tjeneste, jf.
Kundgørelse for Forsvaret B.5- 32.
 Aflønning efter elevtiden.
 § 15.  Efter elevtiden bliver den ansatte aflønnet  

 efter følgende for statstjenestemænd gældende skalatrin:
a.
Stampersonel.
(* 1) Manuel, ufaglært under 18 år.
Lønnen udgør 81% af skalatrin 1.
 (* 2) Manuel, ufaglært under 20 år.
 (* 3) Manuel, ufaglært skalatrin 6 er treårigt.
 (* 4) Manuel, ufaglært skalatrin 12 er etårigt.
 Stk. 2.  Oprykning til aflønning efter et højere  

 skalatrin finder normalt sted, når den pågældende i 2 år har været aflønnet  

 efter samme skalatrin.
 Stk. 3.  Stampersonel med håndværksmæssig uddannelse  

 (svendebrev), herunder stampersonel med uddannelse inden for intendantur  

 eller administration (lærebrev eller andet uddannelsesbevis) samt  

 fagfotografer, der forretter tjeneste i stillinger, hvor en sådan uddannelse  

 kræves, indplaceres i/overføres til faglært lønramme, skalatrin 11. Oprykning  

 til næste skalatrin finder sted 2 år efter indplaceringen.
 For ansatte, der forud for overførslen til ovennævnte tjeneste aflønnes på  

 skalatrin 11 eller højere, sker der ingen ændring i beregningen af  

 ancienniteten.
 I tilfælde, hvor det omhandlede personel ikke længere anvendes i  

 overensstemmelse med deres uddannelse, omplaceres de pågældende til aflønning  

 med den anciennitet, der ville være opnået, såfremt der ikke havde været ydet  

 løn på grundlag af nævnte uddannelse.
 Under tjeneste, hvor personellet midlertidigt ikke anvendes i  

 overensstemmelse med deres uddannelse, vil den højere løn dog kunne  

 bibeholdes i 3 måneder.
 Under gennemgang af sergentuddannelse vil den højere løn, herunder  

 midlertidig højere aflønning, som oppebæres i medfør af en særlig teknisk  

 uddannelse, dog kunne bibeholdes under hele uddannelsen.
 Såfremt ovennævnte personel på et senere tidspunkt atter beskæftiges i  

 overensstemmelse med den håndværksmæssige uddannelse, omplaceres de  

 pågældende til aflønning efter det løntrin, de pågældende tidligere var  

 indplaceret på i faglært lønramme.
Stk. 4.  Stampersonel, - der har gennemgået en uddannelse som sergent, - der er fyldt 20 år, og - der har forrettet tjeneste i en periode svarende til den første samlede  

 tjeneste for sergenter i pågældende tjenestegren, værn eller korps, indplaceres i mellemlederlønrammen på laveste niveau (sergentlønrammen).  

 Indplaceringen finder sted på skalatrin 12. Ved indplacering skal der mindst  

 opnås en lønfremgang på et skalatrin i forhold til den tidligere opnåede  

 anciennitet.
Indplacering på et højere skalatrin end indeholdt i  

 sergentlønrammen er mulig, såfremt sådan aflønning var opnået inden  

 udnævnelsen til sergent.
I sådant tilfælde tillægges de pågældende et løntrin  

 uden mulighed for yderligere lønoprykning.
 Tidspunktet for oprykning inden for skalatrinene i sergentlønrammen  

 fastsættes under hensyntagen til den på det tidligere skalatrin opnåede  

 anciennitet.
Oprykning til højere niveau (oversergentlønrammen) forudsætter, at der er  

 gennemgået en VUT I- uddannelse, samt at der kan ske ansættelse i en  

 stilling, der er vurderet til at være på højere niveau.
Indplacering finder  

 sted på skalatrin 15.
 Ved indplacering på højere niveau lønindplaceres den pågældende på det  

 skalatrin, der ville være opnået, såfremt tidligere tjeneste- og lønforløb  

 var fortsat.
Oprykning til højeste niveau (seniorsergentlønrammen) forudsætter, at der  

 er gennemgået en VUT II- uddannelse, samt at der sker ansættelse i en  

 stilling, der er vurderet til at være på højeste niveau.
Indplacering finder  

 sted på skalatrin 21.
 Når værnepligtige sergenter, der efter udløbet af den første samlede  

 tjeneste for sergenter af pågældende tjenestegren, værn eller korps tegner  

 kontrakt om frivillig tjeneste, indplaceres dette personel på skalatrin 12  

 med oprykning til skalatrin 13, når der i alt er forrettet 12 måneders  

 tjeneste som sergent efter den første samlede tjeneste for menige til pligtig  

 tjeneste i pågældende tjenestegren, værn eller korps.
b.
Mekaniker/overmekaniker i søværnet.
(* 1) Mekaniker, ufaglært, skalatrin 9 er eetårigt.
Oprykning til  

 aflønning efter et højere skalatrin finder normalt sted, når den pågældende i  

 2 år har været aflønnet efter samme skalatrin.
 Aflønning under lærlingeuddannelse.
 § 16.  Personel, der ansættes med henblik på at  

 gennemgå en lærlingeuddannelse, kan maksimalt aflønnes efter skalatrin 6. Der  

 kan ikke oppebæres midlertidig højere aflønning under initialkontrakt, med  

 mindre lærlingeuddannelsen er fuldført.
 Aflønning af kontraktansatte officerer.
 § 17.  Kontraktansatte officerer, der har gennemgået  

 en pilotuddannelse, aflønnes efter pilotlønrammen således:
 Stk. 3.  Ovennævnte lønning kan kun oppebæres af:
a.
Piloter, der besætter en operativ bemandingspost i flyvevåbnets  

 kampeskadriller og virker som pilot.
b.
Piloter i Eskadrille 721, 722 og ved Hærens Flyvetjeneste, der besætter  

 en operativ bemandingspost og virker som pilot.
c.
Flyveinstruktører ved flyveskolen.
d.
Piloter under gennemgang af OGU, under forudsætning af at de  

 umiddelbart efter endt uddannelse skal anvendes som pilot, henholdsvis pkt.  

 a., b. og c.
 Stk. 4.  De i stk.1. og 2. omtalte oppebærer et særligt  

 fastsat stedtillæg, der beregnes efter det sted, hvor vedkommende har fast  

 tjenestested den 1. i måneden, for hvilken tillægget udbetales, således:
a.
Ansatte med fast tjenestested i hovedstads- og Nordøstsjællandsområdet,  

 herunder Helsingør, Jægerspris, Roskilde og Skalstrup samt Torshavn henføres  

 til et for »Område I« fastsat stedtillæg, der udgør følgende beløb  

 pr. 1.april 1991:853,62 kr.
b.
Ansatte med fast tjenestested i Fakse, Fredericia, Frederikshavn,  

 Holbæk, Korsør, Næstved, Odense, Randers, Ringsted, Rønne, Skive, Skælskør,  

 Slagelse, Stevns, Sønderborg, Varde, Vojens, Vordingborg, Åbenrå, Ålborg og  

 Århus kommuner, henføres til et for »Område II« fastsat stedtillæg,  

 der udgør følgende beløb pr. 1.april 1991:201,21 kr.
 Stk. 5.  Inden for pilotlønrammen finder oprykning til  

 aflønning efter et højere løntrin sted, når den pågældende i 2 år har været  

 aflønnet efter samme løntrin.
 Stk. 6.  Personel, der overgår fra aflønning efter § 15  

 til aflønning efter nærværende paragraf, indplaceres på det løntrin, der  

 ligger nærmest over den hidtil oppebårne løn.
 Stk. 7.  I tilfælde, hvor omhandlede personel ikke  

 længere anvendes som anført i stk.3, omplaceres de pågældende til aflønning  

 efter Kundgørelse for Forsvaret B.24- 1987 med den anciennitet, der ville  

 være opnået, såfremt der ikke havde været ydet løn på grundlag af  

 pilotuddannelsen.
 Aflønning under rådighedstjeneste.
 § 18.  Til personel, der har indgået kontrakt om  

 Almindelig rådighedstjeneste, ydes et rådighedsvederlag på 8.300,00 kr. årlig  

 (grundbeløb pr. 1.oktober 1984). Vederlaget udbetales månedsvis bagud og vil  

 ikke kunne ydes under fuld- eller deltidstjeneste.
 Stk. 2.  Vederlaget reguleres efter tilsvarende regler  

 som de for tjenestemænd gældende særlige tillæg, der ydes for merarbejde,  

 rådighedstjeneste m.v.
 Det regulerede beløb fremgår af Kundgørelse for Forsvaret A.
 Stk. 3.  Under afvikling af rådighedstjeneste aflønnes  

 den pågældende i overensstemmelse med reglerne for tjenstgørende  

 stampersonel, dog med undtagelse af bonus/kapitalpension.
 Stk. 4.  Personel med rådighedspligt aflønnes efter det  

 skalatrin/løntrin, hvorpå de pågældende var placeret ved hjemsendelse fra  

 frivillig tjeneste, dog således at den mellemliggende tid, hvori der har  

 været indgået kontrakt om rådighedspligt, medregnes som anciennitetsgivende  

 tjeneste.
 Stk. 5.  De pågældendes løn m.v. beregnes i  

 overensstemmelse med reglerne i Kundgørelse for Forsvaret B.4-1988.
 Ved indkaldelse og hjemsendelse i løbet af måneden vil løn og faste tillæg  

 være at beregne med 7,4/1924 årsløn for hver dag, den faktiske indkaldelse  

 varer.
 I forbindelse med hjemsendelse ydes, såfremt den enkelte fremsætter  

 anmodning herom, en a conto lønudbetaling med henblik på endelig regulering i  

 forbindelse med den følgende ordinære lønudbetaling.
 Stk. 6.  Personel med rådighedspligt forbliver iklædte  

 under rådighedstjenesten og kan efter Forsvarskommandoens nærmere bestemmelse  

 hjemsendes med mundering.
 Lønberegning.
§ 19.  For overenskomstansatte samt personel på  

 tjenestemandslignende vilkår beregnes lønnen månedsvis bagud, og den  

 forfalder til udbetaling den sidste søgnedag i måneden.
Udbetaling finder dog  

 normalt sted 6 hverdage før den anførte forfaldsdag.
Kontraktansatte, der er  

 forudlønnet, bevarer adgangen til forudlønning som en personlig ordning.
 Stk. 2.  For tjenestemænd følges reglerne i  

 lovbekendtgørelse nr. 671 af 2.oktober 1986 med senere ændringer af lov om  

 tjenestemænd i staten, folkeskolen og folkekirken, således at lønnen beregnes  

 månedsvis forud.
Stk. 3.  Ved ansættelse, overgang eller oprykning på et  

 andet tidspunkt end den 1. i en måned, vil lønnen for vedkommende måned være  

 at beregne i forhold til månedens faktiske antal dage.
På tilsvarende måde  

 forholdes ved midlertidig kontraktophævelse, hjemsendelse (afskedigelse) samt  

 overgang til en stilling under forsvaret med anden aflønningsform.
 Stk. 4.  Under fravær fra tjenesten, hvor lønnen ikke  

 bibeholdes, foretages lønfradrag på grundlag af 1/1924 af årslønnen pr. time,  

 dog maksimalt 7,4 timer pr. dag.
Stk. 5.  Såfremt nedsat arbejdstid er bevilget, jf. § 3,  

 stk.3, reduceres løn og stedtillæg tilsvarende.
Eventuel ydelse af  

 militærtillæg og bonus fastsættes af Forsvarsministeriet i hvert enkelt  

 tilfælde.
 Lønanciennitet.
 § 20.  Som lønanciennitet regnes al militær tjeneste,  

 der er udført efter det fyldte 20. år, jf. dog stk.2. Kun hele måneder kan  

 medregnes som lønanciennitet.
 Stk. 2.  Elevtid/værnepligtstjeneste (op til 9 måneder),  

 der er udført efter det fyldte 20. år, medregnes ikke som lønanciennitet.
Stk. 3.  Er den nedsatte arbejdstid, jf. § 3, stk.3,  

 mindre end halvdelen af fuld arbejdstid, indgår ansættelsestid med sådan  

 beskæftigelse i lønancienniteten med halvdelen.
Ved arbejdstid under 15 timer  

 pr. uge fastsættes lønancienniteten af Forsvarsministeriet i hvert enkelt  

 tilfælde.
 Lønanciennitet ved genansættelse.
§ 21.  Ved genansættelse eller ved genoptagelse af  

 tjeneste efter midlertidig kontraktophævelse indplaceres vedkommende med den  

 lønanciennitet, den pågældende havde forud for hjemsendelse, henholdsvis  

 påbegyndelsen af den midlertidige kontraktophævelse.
Oprykning til næste  

 skalatrin/løntrin finder sted, når den pågældende har forrettet et antal  

 måneders tjeneste svarende til det antal måneder, den pågældende ved  

 hjemsendelsen manglede for at kunne rykke op.
For tjenestemænd og  

 tjenestemandslignende ansatte henvises i øvrigt til Kundgørelse for Forsvaret  

 B.5- 21.
 Uniform.
§ 22.  Til personel ydes fri uniform i et nærmere  

 fastsat omfang, jf. aftale af 1.februar 1991 mellem bl.a.
Forsvarsministeriet  

 og Centralforeningen for Stampersonel.
 5. kapitel.
 Bonus.
 Bonus.
 § 23.  Ved kontraktansættelse i henhold til § 4, skal  

 det af ansættelseskontrakten fremgå, at den pågældende er omfattet af  

 bonusordningen, jf. nedennævnte stk.2.
Stk. 2.  Fra det tidspunkt, hvor personellet, regnet fra  

 mødet ved forsvaret, har forrettet tjeneste i et tidsrum af 18 måneder, ydes  

 der den kontraktansatte bonus med et beløb svarende til 10 pct. af den til  

 enhver tid fastsatte bonusberettigende løn.
Eventuelle personlige tillæg samt  

 midlertidig højere aflønning medtages ikke ved beregningen.
 Særligt bonusbeløb.
§ 24.  Der udbetales personel efter 54 måneders  

 uafbrudt tjeneste (incl. eventuel pligtig tjeneste) en særlig bonus med et  

 eengangsbeløb på 7.000 kr.
Det særlige bonusbeløb vil ikke kunne udbetales  

 til den enkelte mere end een gang.
 Piloter.
§ 25.  Til kontraktansatte officerer med  

 pilotuddannelse, der ikke er omfattet af en pensionsordning, jf. §§ 32 - 41,  

 ydes fra det tidspunkt, hvor den ansatte, regnet fra mødet ved forsvaret, har  

 forrettet tjeneste i et tidsrum af 18 måneder, bonus med et beløb svarende  

 til 10 pct. af den til enhver tid fastsatte bonusberettigende løn, jf. § 17.  

 Eventuelle personlige tillæg samt midlertidig højere aflønning medtages ikke  

 ved beregningen.
Bonus ydes endvidere i de perioder, hvor  

 kapitalpensionsordningen hviler, jf. §§ 33 og 36.
 Bonusberegning.
§ 26.  Bonus i medfør af §§ 23 og 25 beregnes  

 månedsvis.
For personel, der har oprettet bonuskonto efter den 31.august  

 1979, opgøres og overføres nævnte bonus ved hver kalendermåneds udgang til  

 »Centralforeningen for Stampersonels Bonusfond«.
For personel, der  

 pr. 31.august 1979 havde oprettet bonuskonto i et af Forsvarsministeriet  

 godkendt forvaltningsinstitut eller en spærret konto i bank eller sparekasse,  

 opgøres og overføres nævnte bonus på tilsvarende vis til vedkommende  

 forvaltningsinstitut eller bank/sparekasse.
Stk. 2.  Bonus i henhold til § 23, frigives ved endelig  

 hjemsendelse fra forsvaret eller ved overgang til en aflønning, der ikke  

 giver adgang til bonus.
Den lønanvisende myndighed giver bonusfonden eller  

 det pengeinstitut, hvortil bonus sidst er overført, skriftlig meddelelse om  

 beløbets frigivelse.
Såfremt den kontraktansatte ved hjemsendelsen har  

 indestående på andre spærrede konti, frigiver myndigheden disse efter  

 anmodning fra den ansatte.
Stk. 3.  Frigivelse af bonus i medfør af §§ 23 og 25  

 uden at betingelserne i § 26, stk.2 er opfyldt, kan finde sted i særdeles  

 velfærdstruende situationer og efter individuel vurdering.
Frigivelse  

 foretages af Forsvarsministeriet eller af den myndighed til hvilken  

 kompetencen er delegeret.
 Bonus/skat.
 § 27.  Med henblik på den enkeltes betaling af skat  

 frigives der årligt et beløb på indtil halvdelen af det tilskrevne rentebeløb  

 for indestående bonus over 10.000 kr., med mindre den pågældende meddeler  

 bonusfond eller pengeinstitut, at frigivelsen ikke ønskes.
 Særlige beløb ved dødsfald.
 § 28.  I tilfælde, hvor det i §§ 23 og 25 omhandlede  

 personel omkommer i tjenesten eller afgår ved døden som følge af  

 tilskadekomst i tjenesten, ydes der den afdødes ægtefælle et særligt beløb på  

 20.000 kr.
 Stk. 2.  Et tilsvarende beløb ydes til hver af den  

 afdødes efterladte børn, der ikke er fyldt 18 år, dog således at det  

 udbetalte beløb ikke kan overstige 80.000 kr.
 Som børn henregnes såvel adoptivbørn som stedbørn, der er medtaget til  

 forsørgelse i det fælles hjem.
Stk. 3.  Såfremt der foruden ægtefælle efterlades  

 fællesbørn eller børn af den efterladte ægtefælle, udbetales det disse  

 tilkommende beløb til den efterladte ægtefælle.
I andre tilfælde indsættes  

 det i en godkendt forvaltningsafdeling eller i Familieretsdirektoratet, jf.  

 Justitsministeriets bestemmelser herom.
 Særligt beløb ved tilskadekomst.
§ 29.  I tilfælde, hvor det i §§ 23 og 25 omhandlede  

 personel afskediges som følge af en ved tilskadekomst i tjenesten pådraget  

 invaliditet, ydes der den kontraktansatte et særligt beløb, der ved 100 pct.  

 invaliditet andrager 80.000 kr.
Ved lavere invaliditet nedsættes beløbet  

 tilsvarende.
 Indstilling om særlige beløb.
 § 30.  Indstilling om ydelse af de i §§ 28 og 29  

 anførte særlige beløb fremsendes til Forsvarskommandoen.
 Efterindtægt.
 § 31.  Udover de i §§ 28 og 29 nævnte særlige beløb  

 ydes ikke pension eller understøttelse fra staten, jf. dog bestemmelsen om  

 efterindtægt, Kundgørelse for Forsvaret B.5- 6.
 6. kapitel.
 Kapitalpension, tjenestemandspension m.v.
 Kapitalpension.
§ 32.  Som bidrag til en godkendt forsikringsmæssig  

 pensionsordning eller opsparing i pensionsøjemed med supplerende  

 forsikringsdækning, jf. lovbekendtgørelse nr. 569 af 26.august 1987 med  

 senere ændringer om beskatning af pensionsordninger m.v.  

 (pensionsbeskatningsloven), betaler staten 10 pct. af den til enhver tid  

 beregnede pensionsgivende løn, excl. tillæg, for - personel til langtidstjeneste, der ikke aflønnes med en tjenestemands-  

 eller tjenestemandslignende løn, og - kontraktansatte officerer til langtidstjeneste, der aflønnes efter  

 pilotlønrammen.
Stk. 2.  Eventuelle personlige tillæg, midlertidig  

 højere aflønning samt særlige tillæg medtages ikke ved beregningen af  

 bidraget.
I den kontraktansattes løn tilbageholdes et egetbidrag på mindst 2  

 pct. af den til enhver tid beregnede pensionsgivende løn.
For stampersonel,  

 der er ansat indtil det fyldte 45. år, tilbageholdes dog et egetbidrag på  

 mindst 5 pct.
 Stk. 3.  Der kan træffes aftale om tilbageholdelse af et  

 højere egetbidrag.
 Stk. 4.  Når det i pensionsbeskatningslovens § 16,  

 stk.1, fastsatte maksimum for indskud på kapitalpension - 1991: 28.400 kr. -  

 er nået, skal statens bidrag og egetbidraget indbetales på en rateforsikring  

 eller ratepension, der tegnes i eget pengeinstitut/forsikringsselskab.
 Piloter.
§ 33.  Kontraktansatte officerer, der aflønnes efter  

 pilotlønrammen, kan fra begyndelsen af den følgende måned, regnet fra 3 år  

 efter påbegyndelsen af uddannelsen til pilot, vælge at overgå til  

 kapitalpensionsordningen.
Et således truffet valg kan ikke senere ændres.  

 Kapitalpensionsordningen hviler i de perioder, hvori der ikke foretages  

 indbetalinger af pensionsbidrag, idet der i sådanne perioder ydes bonus, jf.  

 § 36 samt §§ 23-31.
 Indbetaling af kapitalpensionsbidrag.
 § 34.  Pensionsbidragene indbetales efter fradrag af  

 forsikringspræmie månedsvis til »Centralforeningen for Stampersonels  

 Kapitalpensionsfond«.
 Stk. 2.  For personel ansat inden 1.april 1972, som ikke  

 er overgået til kapitalpensionsfonden/investeringsforeningen, indbetales  

 pensionsbidrag dog i henhold til de individuelt godkendte overenskomster  

 herom.
 Forsikring.
§ 35.  Den supplerende forsikringsdækning i  

 tilslutning til opsparing i pensionsøjemed skal omfatte en  

 livsforsikringsdækning på mindst 482.000 kr. (grundbeløb 100.000 kr.-niveau  

 1967) og en erhvervsudygtighedsforsikringsdækning på mindst 48.200 kr.  

 (grundbeløb 10.000 kr. - niveau 1967) årlig.
Disse forsikringer tegnes af  

 foreningen i et under Forsikringsrådets tilsyn stående forsikringsselskab.  

 Genparter af de indgåede forsikringsaftaler tilsendes Forsvarsministeriet.  

 Forsikringerne skal være tegnet og gældende for den enkelte fra  

 ansættelsestidspunktet.
 Stk. 2.  For personel ansat inden den 1.april 1972, der  

 ikke er overgået til kapitalpensionsfonden/investeringsforeningen og den  

 dertil knyttede forsikringsdækning, gælder alene de i henhold til de  

 individuelt godkendte overenskomster fastsatte forsikringsbetingelser.
 Indbetaling af kapitalpension/piloter.
 § 36.  Indbetaling af pensionsbidrag for  

 kontraktansatte officerer til korttidstjeneste foretages, når den  

 kontraktansatte aflønnes efter pilotlønrammen, og opretholdes under  

 midlertidig bortkommando til anden tjeneste, dog højst i indtil 1 måned.  

 Indbetalingen opretholdes endvidere, når den kontraktansatte af en ham  

 tilregnelig årsag afskæres fra beordring til flyvetjeneste, dog højst i  

 indtil 3 måneder.
 Frigivelse.
§ 37.  Frigivelse af de opsparede midler i medfør af §  

 32 kan alene finde sted, når de i overenskomsten fastsatte betingelser er  

 opfyldt eller for hjemsendt personel i helt særlige tilfælde.
Overførelse til  

 anden pensionsordning og lignende kan for hjemsendt personel, der er afgået  

 inden den pligtige afgangsalder, finde sted i overensstemmelse med reglerne i  

 pensionsbeskatningsloven.
Stk. 2.  Frigivelse af de opsparede midler uden at  

 betingelserne i stk.1 er opfyldt, kan finde sted i særdeles velfærdstruende  

 situationer og efter individuel vurdering.
Frigivelse foretages af  

 Forsvarsministeriet eller af den myndighed til hvilken kompetencen er  

 delegeret.
 Efterindtægt.
 § 38.  Udover det i § 32 nævnte pensionsbidrag ydes  

 ikke pension eller understøttelse fra staten, jf. dog bestemmelserne om  

 efterindtægt, Kundgørelse for Forsvaret B.5- 6.
 Tilkøb af tjenestemandspension.
§ 39.  Ved overgang til en tjenestemandsstilling eller  

 til en af lov om pensionering af civilt personel m.v. i forsvaret omfattet  

 stilling vil der efter omstændighederne være mulighed for at få  

 ansættelsestiden i en af kapitalpensionsordningen omfattet stilling medregnet  

 i pensionsalderen, mod at der til statskassen sker overførsel af  

 udtrædelsesgodtgørelsen fra kapitalpensionsordningen.
Ansøgning herom  

 indsendes til Forsvarsministeriet, der forelægger sagen for  

 Finansministeriet.
 Stk. 2.  For personel, hvor ansættelsesformen ændres  

 således, at de pågældende omfattes af tjenestemandspensionsloven eller af lov  

 om pensionering af civilt personel m.v. i forsvaret, kan det stilles som en  

 betingelse, at ansættelsestiden medregnes i pensionsalderen mod, at der til  

 statskassen sker overførsel af en udtrædelsesgodtgørelse fra  

 kapitalpensionsordningen.
 Pension for tjenestemandslignende ansatte.
 § 40.  Personel, der ansættes på tjenestemandslignende  

 vilkår, vil være omfattet af lov nr. 82 af 12.marts 1970, som ændret ved lov  

 nr. 138 af 26.april 1972 om pensionering af civilt personel m.v. i forsvaret.
 Tjenestemandspension.
 § 41.  Personel, der ansættes som tjenestemand, vil  

 være omfattet af bekendtgørelse nr. 311 af 14.juni 1988 af lov om  

 tjenestemandspension med senere ændringer.
 7. kapitel.
 Arbejdstid.
 Arbejdstidsregler generelt.
§ 42.  Personel omfattet af denne overenskomst følger  

 de for forsvaret gældende arbejdstidsregler, jf.
Kundgørelse for Forsvaret  

 B.2- 8.
 Stk. 2.  Elever deler i elevtiden dog vilkår med menige  

 til pligtig tjeneste, jf. §§ 11 og 12 samt Kundgørelse for Forsvaret B.5- 32.
 Døgntjeneste.
 § 43.  For personel omfattet af denne overenskomst  

 gælder aftalen af 1.december 1989 mellem Forsvarsministeriet og  

 Centralforeningen for Stampersonel for udført døgntjeneste med tilhørende  

 erstatningsfrihed subsidiært vagt- /øvelsestillæg.
 Tilkaldevagt.
 § 44.  Personel, der i stedet for at være på vagt på  

 tjenestestedet, beordres til at forrette tilkaldevagttjeneste, oppebærer  

 vagttillæg med halvdelen af det normale beløb for hvert døgn, sådan tjeneste  

 varer (incl. eventuel daglig arbejdstid).
 Ved beordret tilkaldevagt, der forrettes på en for personellet normal  

 arbejdsfri dag (lørdage, søn- og helligdage, erstatningsfridage m.v.),  

 oppebæres to gange vagttillæg med halvdelen af det normale beløb for hvert  

 døgn, sådan tjeneste varer.
 Det er en forudsætning for at kunne oppebære ovennævnte former for tillæg,  

 at personellet under tilkaldevagten kan tilkaldes via telefon eller lignende,  

 samt at den pågældende kan møde på tjenestestedet inden for en af  

 tjenestestedet fastsat tid.
 Der kan ikke ydes natpenge, lørdag- /søndagsgodtgørelse eller  

 erstatningsfrihed for denne tjeneste.
 Tilkaldes personellet i vagtperioden, medregnes det udførte arbejde på  

 tjenestestedet i henhold til reglerne herom.
 Såfremt der herved udløses erstatningsfrihed/ vagttillæg, bortfalder  

 det/de halve vagttillæg.
 Den omhandlede ydelse kan ikke oppebæres under FN- tjeneste i udlandet  

 eller under sejlads med flådens skibe.
 Stk. 2.  Mekanikergruppen i søværnet er med virkning fra  

 1.april 1992 omfattet af de ovenfor anførte bestemmelser vedrørende  

 tilkaldevagt.
 Fridage for tjeneste til søs.
 § 45.  Personel omfattet af denne overenskomst ydes 2  

 fridage for hver sammenhængende 7 døgn, hvor skibstjeneste forrettes, jf.  

 aftale af 25.januar 1985 mellem Forsvarsministeriet, Akademikernes  

 Centralorganisation, Statstjenestemændenes Centralorganisation I og  

 Statstjenestemændenes Centralorganisation II.
 Stk. 2.  Ikke afviklede fridage kan i henhold til  

 aftalen kompenseres med et kontant vederlag på 397,80 kr. (oktober 1984-  

 niveau) pr. fridag.
 Lør- /søndagsgodtgørelse og natpenge.
§ 46.  Personel, der oppebærer militærtillæg, bortset  

 fra personel, der oppebærer søtillæg, ydes godtgørelse for tjeneste på  

 lørdage, søn- og helligdage samt natpenge i henhold til aftale af 25.januar  

 1991 mellem bl.a.
Forsvarsministeriet og Centralforeningen for Stampersonel.  

 Satserne fremgår af Kundgørelse for Forsvaret A.
 Indgreb i en på forhånd fastlagt fridag.
§ 47.  Der ydes en særlig godtgørelse i tilfælde, hvor  

 der ved omlægning af tjenesten gøres indgreb i en på forhånd fastlagt  

 fridagsperiode, uden at betingelserne for at betragte fridagen som mistet er  

 opfyldt.
Dette gælder dog ikke, såfremt omlægningen er foranlediget af  

 funktion i højere stilling, for hvilken der ydes funktionsvederlag i henhold  

 til Kundgørelse for Forsvaret B.5- 19.
 Godtgørelsen, der ydes pr. time, indgrebet omfatter, udgør 10,89 kr.
 Stk. 2.  Udbetaling af godtgørelsen forudsætter, at der  

 i det enkelte tilfælde i tjenesteliste, vagtliste eller lignende er fastlagt  

 et tidspunkt for tjenestens ophør forud for fridagen, henholdsvis tjenestens  

 påbegyndelse efter fridagen, samt at den foretagne omlægning af tjenesten har  

 karakter af en egentlig flytning af tjenesteperioden, herunder omflytning fra  

 et holdskifte til et andet (ved skifteholdstjeneste), uden at det medfører  

 bortfald af fridagen.
 8. kapitel.
 Tillæg.
 Militærtillæg.
§ 48.  Personel der aflønnes efter denne overenskomst  

 ydes et månedligt militærtillæg som vederlag for overarbejde, mistede  

 fridage, delt tjeneste, rådighedstjeneste samt som godtgørelse under  

 tjenesterejser, der ikke medfører overnatning.
Tillægget udgør:
 Søtillæg.
§ 49.  Under tjeneste som besætningsmedlem i flådens  

 skibe ydes der til personel aflønnet efter denne overenskomst, pr. 1.april  

 1991 et månedligt søtillæg på 4.166,11 kr.,jf. aftale mellem bl.a.  

 Forsvarsministeriet og Centralforeningen for Stampersonel af 26.marts 1975  

 med senere ændringer.
Satserne fremgår af Kundgørelse for Forsvaret A.
Stk. 2.  Søtillæg ydes, når skibet har forladt  

 basehavnen (normalt det sted, hvor hovedparten af besætningen har fast  

 tjenestested). Søtillægget ydes for hvert påbegyndt kalenderdøgn, skibet er  

 under sejlads, herunder ophold uden for basehavnen.
Under længerevarende  

 ophold uden for basehavnen, herunder værftsophold o.lign., tager  

 Forsvarskommandoen stilling til, om søtillæg kan ydes.
 Under tjeneste i nedennævnte enheder af nævnte karakter forhøjes  

 søtillægget med de anførte satser:
 - Undervandsbåde, SKA-både, inspektionsskibe og -kuttere, kuttere af  

 BARSØ-klassen og LUNDEN samt torpedobåde af SØLØVEN-klassen 33 1/3 pct.
- Enheder, der indgår i STANAVFORLANT og STANAVFORCHAN,  

 bevogtningsfartøjer af DAPHNE-klassen og torpedobåde af WILLEMOES-klassen,  

 STANDARD FLEX 300-klassen, korvetter, minestrygere af SUND-klassen, tankfartøjer af  

 FAXE-klassen, skibe, der indgår som skoleskibe i Skoledelingen og minelæggere  

 25 pct.
 Stk. 3.  Søtillæg udbetales månedsvis bagud og ydes som  

 godtgørelse for merarbejde og ulemper m.v. og kan derfor ikke oppebæres  

 samtidig med tillæg for døgntjeneste/erstatningsfrihed, natpenge samt lørdag-  

 søndagsgodtgørelse.
Stk. 4.  Når søtillæg oppebæres, oppebærer ansatte  

 samtidig merudgiftsgodtgørelse, jf.
Kundgørelse for Forsvaret B.16- 1981, §  

 6.
 Stk. 5.  Når undervandsbåde opholder sig i havn uden for  

 basehavnen i et døgn eller mere, skal den del af besætningen, der kan forlade  

 de nævnte skibe, have anvist logimulighed på depotskib, militært  

 etablissement eller lejet logi.
 Særligt søtillæg.
§ 50.  Under tjeneste som besætningsmedlem i flådens  

 skibe ydes der særligt søtillæg til personel aflønnet efter denne  

 overenskomst, jf. aftale mellem bl.a.
Forsvarsministeriet og  

 Centralforeningen for Stampersonel af 22.december 1987 med senere ændringer.  

 Satserne fremgår af Kundgørelse for Forsvaret A.
 Flyvetillæg.
 § 51.  Til personel aflønnet efter denne overenskomst,  

 og som ikke aflønnes efter pilotlønrammen, ydes der et flyvetillæg på 84,65  

 kr. (grundbeløb oktober 1984- niveau) for hvert kalenderdøgn, den pågældende  

 - som pilot eller besætningsmedlem - deltager i beordret flyvning med  

 militære luftfartøjer.
 Stk. 2.  Flyvetillægget udgør dog 169,50 kr. (grundbeløb  

 oktober 1984- niveau) for deltagelse i beordret flyvning med:
 - luftfartøjer i flyvevåbnets kampenheder.
 - militære luftfartøjer i anledning af eftersøgnings- og redningsaktioner.
 - militære luftfartøjer til og fra samt i de grønlandske og færøske  

 områder.
 Stk. 3.  Til det i stk.1. nævnte personel, der  

 udelukkende er til tjeneste ved flyvevåbnets kampeskadriller, transport- og  

 redningseskadriller, herunder Søværnets Flyvetjeneste og Flyveskolen samt ved  

 Hærens Flyvetjeneste som piloter eller ved flyvestationerne som  

 operationsofficerer eller som faste besætningsmedlemmer, ydes der for hver  

 fulde kalendermåned, sådan tjeneste varer - i stedet for det under stk.1  

 nævnte tillæg - et flyvetillæg på 2.541,67 kr. pr. måned (grundbeløb oktober  

 1984-niveau). Tillægget vil ikke kunne ydes til flyveelever.
Stk. 4.  Flyvetillæg i medfør af stk.1-3 vil i et  

 kalenderår for tiden højst kunne udgøre 30.500,00 kr. (grundbeløb oktober  

 1984- niveau). Beløbene udbetales månedsvis bagud.
For kortere perioder end  

 en måned beregnes flyvetillægget forholdsmæssigt.
 Stk. 5.  Under forudsætning af at autorisation til  

 flyvning/status som besætningsmedlem ikke er inddraget, kan månedligt  

 flyvetillæg bibeholdes under følgende fravær:
- ferie, - kortvarig tjenestefrihed, - sygdom, dog ikke udover den kalendermåned i hvilken sådant fravær har  

 varet 90 dage inden for 12 på hinanden følgende måneder.
Såfremt sygdommen  

 skyldes tilskadekomst i tjenesten, vil tillægget dog kunne bibeholdes  

 herudover efter Forsvarskommandoens nærmere bestemmelse i det enkelte  

 tilfælde, - midlertidig bortkommando til anden tjeneste, kurser m.v. dog ikke  

 såfremt denne tjeneste varer ud over en måned.
 Stk. 6.  Når den ansatte af en den pågældende  

 tilregnelig årsag afskæres fra beordring til flyvetjeneste, bortfalder  

 flyvetillægget, idet tillægget dog efter Forsvarskommandoens bestemmelse i  

 det enkelte tilfælde vil kunne efterbetales, når det ved efterfølgende  

 undersøgelse måtte vise sig, at grundlaget for afskæring fra flyvetjeneste  

 anses at have en anden karakter, end der ved inddragelsen af autorisationen  

 til flyvning kunne formodes.
Stk. 7.  Tillæggene reguleres efter de for tjenestemænd  

 fastsatte regler.
Satserne fremgår af Kundgørelse for Forsvaret A.
 Pilottillæg.
 § 52.  Til kontraktansatte officerer, der har  

 gennemgået en pilotuddannelse, ydes et midlertidigt, personligt tillæg, der  

 udgør 32.400 kr. pr. år (grundbeløb oktober 1984- niveau). Tillægget ydes fra  

 udløbet af initialkontrakten, dog efter maksimalt 10 års tjeneste.
 Nævnte tillæg kan kun oppebæres af:
a.
Piloter, der besætter en operativ bemandingspost i flyvevåbnets  

 kampeskadriller og virker som pilot.
b.
Piloter i Eskadrille 721, 722 og ved Hærens Flyvetjeneste, der besætter  

 en operativ bemandingspost og virker som pilot.
c.
Flyveinstruktører ved flyveskolen.
d.
Piloter under gennemgang af OGU, under forudsætning af at de  

 umiddelbart efter endt uddannelse skal anvendes som pilot, henholdsvis pkt.  

 a., b. og c.
 Dykkertillæg.
§ 53.  Ved beordret dykkerarbejde kan der udbetales  

 dykkertillæg, jf. aftale mellem bl.a.
Forsvarsministeriet og  

 Centralforeningen for Stampersonel af 23.november 1989. Satserne fremgår af  

 Kundgørelse for Forsvaret A.
 Gasrensevagttillæg.
 § 54.  Til personel aflønnet efter denne overenskomst  

 ydes der for beordret gasrensevagttjeneste et tillæg svarende til 3 gange  

 værdien af et vagt- /øvelsestillæg pr. vagtdøgn (24 timer), jf. aftale af  

 12.maj 1987 mellem Forsvarsministeriet og Centralforeningen for Stampersonel,  

 aftale mellem Forsvarsministeriet og Tjenestemandsforeningen for Søværnets  

 Mekanikerkorps af 10.august 1990 med senere ændringer, samt  

 Forsvarsministeriets skrivelse 6. kt. 87-5621-1, 6. kt. 87-5621-8.2749 af 15.  

 november 1990.
 Satserne fremgår af Kundgørelse for Forsvaret A.
 Ødetillæg.
 § 55.  Til personel, der for marts måned 1983 oppebar  

 ydelser efter reglerne for ødetillæg (oprindeligt Kundgørelse for Forsvaret  

 B.1- 1975), kan der som en personlig ordning ydes godtgørelse for  

 ekstraordinære befordringsudgifter under tjeneste på afsides beliggende  

 tjenestesteder (ødetillæg) med de pr. 1.oktober 1982 gældende satser.
 Tillæg for mineuskadeliggørelse.
§ 56.  Til personel aflønnet efter denne overenskomst  

 ydes vederlag for særligt arbejde i forbindelse med uskadeliggørelse af miner  

 etc., jf. aftale mellem Forsvarsministeriet og Tjenestemandsforeningen for  

 Søværnets Mekanikerkorps af 9.januar 1974 med senere tiltrædelse af  

 Centralforeningen for Stampersonel.
Satserne fremgår af Kundgørelse for  

 Forsvaret A.
 Tillæg til minørholdsleder.
 § 57.  Til mekanikergruppen i søværnet ydes i et  

 nærmere fastsat omfang tillæg til minørholdsledere, jf. aftaler mellem  

 Forsvarsministeriet og Tjenestemandsforeningen for Søværnets Mekanikerkorps.  

 Satserne fremgår af Kundgørelse for Forsvaret A.
 Miljøtillæg.
§ 58.  For tjeneste i Miljøstyrelsens skibe og  

 fartøjer ydes et særligt miljøtillæg, jf. aftale af 30.marts 1988 mellem  

 bl.a.
Forsvarsministeriet og Centralforeningen for Stampersonel.  

 Miljøtillægget udgør 6.100 kr. pr. år (grundbeløb oktober 1984- niveau).  

 Satsen fremgår af Kundgørelse for Forsvaret A.
 Tillæg til flyveledere.
§ 59.  Til overenskomstansat stampersonel af  

 sergentgruppen, der anvendes i overensstemmelse med flyvelederuddannelsen,  

 ydes efter udløb af initialkontrakten et flyveledertillæg på 5.372,35 kr. pr.  

 1.april 1991, jf.
Forsvarsministeriets skrivelse 6.kt.365.71- 178.0517 af  

 3.marts 1980 samt aftale af 10.april 1990 mellem Forsvarsministeriet og  

 Centralforeningen for Stampersonel.
Satsen fremgår af Kundgørelse for  

 Forsvaret A.
 Stk. 2.  Tillægget er  

 bonusberettigende/kapitalpensionsgivende, således at tillæggets grundbeløb på  

 3.181,28 kr. pr. måned (oktober 1984- niveau) indgår i det beløb, hvoraf der  

 beregnes bonus/bidrag til kapitalpensionsordningen.
 Stk. 3.  Det i stk.1. nævnte flyveledertillæg forhøjes  

 med 318,13 kr. for de flyveledere, der overgår til tjenestemands-  

 /tjenestemandslignende ansættelse fra en langtidskontrakt med tilhørende  

 kapitalpension.
 Tillæg til pilotområdet.
 § 60.  Til kontraktansatte officerer med  

 pilotuddannelse ydes særlige funktionsbestemte tillæg, jf. aftale af 10.april  

 1990 mellem Forsvarsministeriet og Centralforeningen for Stampersonel  

 således:
 Tillæg til mikroinstruktører.
 § 61.  Til stampersonel der anvendes som  

 mikroinstruktører ydes et funktionsbestemt tillæg, jf. aftale af 10.april  

 1990 mellem Forsvarsministeriet og Centralforeningen for Stampersonel.  

 Tillægget udgør 13.700 kr. pr. år (grundbeløb oktober 1984- niveau). Satsen  

 fremgår af Kundgørelse for Forsvaret A.
 Skibstillæg.
§ 62.  Til stampersonel, hvortil der ydes særligt  

 søtillæg, sats I, for tjeneste i søværnets skibe, der er oprettet som  

 tjenestested, ydes et skibstillæg, jf. aftale af 2.november 1990 mellem  

 Forsvarsministeriet og Centralforeningen for Stampersonel.
Skibstillægget  

 udgør 5.400 kr. i årligt grundbeløb (oktober 1984- niveau). Satsen fremgår af  

 Kundgørelse for Forsvaret A.
 Tillæg til lærere/instruktører.
§ 63.  Til stampersonel, der anvendes som  

 lærere/instruktører m.v. ved forsvarets skoler ydes et særligt tillæg, jf.  

 aftale mellem Forsvarsministeriet og Centralforeningen for Stampersonel af  

 2.november 1990 med senere ændringer samt aftale af 18.april 1991 mellem  

 Forsvarskommandoen og Centralforeningen for Stampersonel.
Tillægget udgør  

 6.800 kr. i årligt grundbeløb (oktober 1984- niveau). Satsen fremgår af  

 Kundgørelse for Forsvaret A.
 Specialkøretøjstillæg.
 § 64.  Personel aflønnet efter denne overenskomst kan  

 oppebære tillæg til lastbilchauffører under henvisning til  

 Forsvarsministeriets skrivelse nr.6.kt.87-566.48-1.1938 af 11. juli 1991.  

 Satsen fremgår af Kundgørelse for Forsvaret A.
 Tillæg til truck- /kranførere.
 § 65.  Personel aflønnet efter denne overenskomst kan  

 oppebære truckfører- /kranførertillæg under henvisning til  

 Forsvarsministeriets skrivelse 6.kt.87- 566.48-1.1938 af 11.juli 1991. Satsen  

 fremgår af Kundgørelse for Forsvaret A.
 Øvrige tillæg.
 § 66.  Til stampersonel samt visse personelgrupper kan  

 ydes nedennævnte særlige tillæg med 13.000 kr. pr. år (grundbeløb oktober  

 1984- niveau) i henhold til indgåede aftaler:
 Tillæg til:
- elektronikmekanikere, - elektromekanikere, - flymekanikere, - A- EDB- personel.
 Stk. 2.  Til stampersonel samt visse personelgrupper kan  

 ydes nedennævnte særlige tillæg med 6.800 kr. pr. år (grundbeløb oktober  

 1984- niveau) i henhold til indgåede aftaler:
 Tillæg til:
- personel af konstabelgruppen, der midlertidigt anvendes i  

 befalingsmandsstillinger, - personel af sergentgruppen, der midlertidigt anvendes i  

 officersstillinger, - jægere og frømænd, - elkraftmekanikere, - håndværkere med svendebrev, - programmører (EDB- tillæg), - kampvognsskydelærere, - sadelmagere, - mellemledere på laveste niveau, der varetager egentlige vagtstillinger i  

 hæren, - personel i kuttere af MÅGEN- og AGDLEK- klassen, - særligt tillæg for tjeneste i Grønland.
 Stk. 3.  Til personel aflønnet efter denne overenskomst  

 er der mellem Forsvarskommandoen og Centralforeningen for Stampersonel aftalt  

 tillæg til:
- flyvelederassistent.
Grundbeløb 6.800 kr.pr. år (oktober 1984- niveau).
- kommunikationsoperatør.
Grundbeløb 4.200 kr. pr. år (oktober 1984-niveau).
- visse mekanikere indenfor elektronikområdet.
Grundbeløb 4.200 kr. pr. år  

 (oktober 1984- niveau).
 - visse mekanikere, der arbejder som kranførere med 30 tons certifikat.  

 Grundbeløb 4.200 kr. pr. år (oktober 1984-niveau).
- visse mekanikere, der arbejder som bådførere.
Grundbeløb 4.200 kr. pr.  

 år (oktober 1984-niveau).
 Funktionsvederlag.
§ 67.  Personel aflønnet efter denne overenskomst er  

 omfattet af reglerne om betaling m.v. for midlertidig tjeneste i højere  

 stilling, jf.
Kundgørelse for Forsvaret B.5- 19.
 Færøtillæg.
§ 68.  Til personel, der forretter tjeneste på  

 Færøerne, ydes et særligt tillæg.
Satsen fremgår af Kundgørelse for Forsvaret  

 A.
 SIRIUS- tillæg.
§ 69.  Til personel, der forretter tjeneste ved  

 slædepatruljen SIRIUS m.fl., ydes et særligt tillæg, jf. aftale af 15.juni  

 1981 mellem bl.a.
Forsvarsministeriet og Centralforeningen for Stampersonel  

 samt aftale af 15.november 1990 mellem Forsvarskommandoen og  

 Centralforeningen for Stampersonel.
Tillægget udgør i årligt grundbeløb  

 122.200 kr. (oktober 1984- niveau).
 Stk. 2.  Herudover ydes til chef SIRIUS et tillæg, der i  

 årligt grundbeløb udgør 13.000 kr. (oktober 1984- niveau). Satserne fremgår  

 af Kundgørelse for Forsvaret A.
 Midlertidig højere aflønning.
§ 70.  Personel, der er fyldt 20 år og som har  

 forrettet tjeneste i 18 måneder, og som varetager stillinger, der i  

 kvalifikationsmæssig henseende ligger væsentligt over de stillinger, der  

 normalt varetages af personel med vedkommende lønning, eller bedømmes som  

 særlig krævende m.v., kan efter Forsvarsministeriets nærmere bestemmelse  

 midlertidigt aflønnes efter et løntrin, der ligger indtil 5 trin højere end  

 vedkommendes lønplacering, så længe betingelserne for en sådan højere  

 aflønning er opfyldt.
Den højere aflønning ydes normalt som et tillæg til  

 lønnen.
 For personel med særlig uddannelse kan Forsvarsministeriet dog fastsætte  

 en højere aflønning.
 Stk. 2.  Personel med uddannelse som elektronik-,  

 elektro- og flyvemekaniker samt grundlæggende EDB-programmør kan ikke  

 oppebære midlertidig højere aflønning.
 Stk. 3.  Personel af konstabelgruppen, der midlertidigt  

 anvendes i befalingsmandsstillinger, kan ikke oppebære midlertidig højere  

 aflønning for denne tjeneste.
 For denne tjeneste ydes et befalingsmandstillæg.
 Stk. 4.  Befalingsmænd indplaceret i den nye  

 mellemlederlønstruktur kan ikke oppebære midlertidig højere aflønning, jf.  

 stk.1.
 Stk. 5.  For personel med særlig uddannelse og funktion  

 kan Forsvarsministeriet dog fastsætte en højere aflønning.
 9. kapitel.
 Særligt tillæg og ydelser under FN- tjeneste.
 FN- tjeneste.
 § 71.  Der ydes under FN- tjeneste følgende tillæg og  

 ydelser m.v. ud over den normale lønning, jf. 4.kapitel:
a.
Merudgiftsgodtgørelse.
 Der ydes fri kost og frit logi.
Herudover ydes der merudgiftsgodtgørelse med 25 pct. af den for  

 opholdslandet gældende nedsatte faste godtgørelse pr. døgn, jf.
Kundgørelse  

 for Forsvaret B.5- 13.
b.
Godtgørelse for merarbejde og ulemper m.v.
 (FN- tillæg).
 Som godtgørelse for merarbejde og ulemper m.v. oppebærer den  

 kontraktansatte under tjeneste ved FN- styrken i udlandet et månedligt  

 tillæg.
 Satserne fremgår af Kundgørelse for Forsvaret A.
 Tillægget reguleres som generelle og særlige tillæg efter bestemmelserne i  

 Finansministeriets cirkulære APD nr. 43/91 af 3.juni 1991 om aftale om  

 justering af tjenestemandslønninger m.v. pr. 1.april 1991.
c.
Særligt FN- tillæg.
 Personel, der forretter tjeneste ved FN- styrker i udlandet, oppebærer  

 udover de i pkt.a. og b. nævnte ydelser og tillæg et særligt FN- tillæg.  

 Satsen fremgår af Kundgørelse for Forsvaret A.
 Stk. 2.  Herudover ydes der til personel, der er  

 beordret til tjeneste ved HQ UNFICYP i 12 måneder og derover, og som har  

 tilladelse til at medtage familie:
a.
Boligtilskud.
 Der ydes tilskud til leje af bolig efter regning med 2/3 af lejeudgiften  

 for married quarters, excl. udgifter til opvarmning, el, eventuel leje af  

 inventar m.v.
b.
Udgifter til børns skolegang.
 Der ydes tilskud til udgifter ved børns skolegang, herunder til eventuel  

 skoleuniform og bøger m.v. efter regning med maksimalt 21.000 kr. pr. barn  

 pr. år.
 10. kapitel.
 Merudgiftsgodtgørende ydelser.
 Time- og dagpenge m.v.
§ 72.  Under tjenstlige fravær fra det faste  

 tje-nestested, jf. dog nedenfor, ydes der time- og dagpenge m.v. efter de for  

 militære tjenestemænd gældende regler, jf.
Kundgørelse for Forsvaret B.5-13.
 Skole- /kursus.
 § 73.  Til stampersonel og kontraktansatte officerer  

 med pilotuddannelse, der er elever på skoler og kurser og lignende, ydes  

 merudgiftsgodtgørelse efter reglerne i Kundgørelse for Forsvaret B.16- 1981,  

 §§ 3, 10 og 11.
Stk. 2.  Indkvartering i medfør af stk.1, vil normalt  

 være på eenmandskvarter.
For personel, der ikke er fyldt 22 år, kan der dog  

 ske indkvartering i kvarterer beboet af 2 personer.
 Stk. 3.  Kan indkvartering, jf. stk.2, ikke finde sted  

 på uddannelsesstedet eller i umiddelbar nærhed heraf (maksimum afstand 1 km),  

 jf. dog stk.4, ydes nattillæg og time- og dagpenge m.v. efter de for  

 tjenestemænd gældende regler.
Stk. 4.  Af hensyn til en rationel og økonomisk  

 udnyttelse af forsvarets kvarterkapacitet i hovedstadsområdet fastsættes det,  

 at indkvartering ved deltagelse i kurser og lignende i Kastellet som  

 alternativ kan finde sted på Flådestation København og omvendt.
Ligeledes er  

 der enighed om, at indkvartering ved deltagelse i kursus og lignende på  

 Flyvestation Værløse kan finde sted på Flyvevåbnets Specialskole, Jonstrup og  

 omvendt.
 Stk. 5.  I tilfælde hvor bespisning under kursusperioden  

 ikke kan finde sted i forsvarets cafeterier ved enten kursussted eller  

 indkvarteringssted, eller i umiddelbar nærhed heraf (maksimum afstand 1 km),  

 ydes der i stedet for den i stk.1 nævnte merudgiftsgodtgørelse time- og  

 dagpenge m.v. efter de for tjenestemænd gældende regler for de måltider, der  

 ikke kan indtages i forsvarets cafeterier.
 Stk. 6.  Under deltagelse i kurser og lignende, hvor der  

 deltager 50 pct. eller flere af andre personelkategorier end stampersonel og  

 kontraktansatte officerer med pilotuddannelse, ydes time- og dagpenge m.v.  

 samt nattillæg efter de for tjenestemænd gældende regler.
 Stk. 7.  Tvivlsspørgsmål, herunder evt. dispensation  

 vedrørende ydelser og logi m.v. afgøres af Forsvarskommandoen efter  

 forhandling med Centralforeningen for Stampersonel.
 Infirmeriophold m.v.
 § 74.  Ved indlæggelse på infirmeri/indsættelse i  

 militær arrest under tjenstligt fravær fra det faste tjenestested kan der  

 ydes fri kost, men ikke kontant godtgørelse.
 Tjenesterejse/udstationering i Grønland og på Færøerne.
 § 75.  Personel på tjenesterejser og/eller  

 udstationeret i Grønland er ikke omfattet af bestemmelserne i §§ 72-74 og 76,  

 men følger de for tjenesterejser samt udstationering i Grønland gældende  

 bestemmelser.
 Stk. 2.  Til personel, der udstationeres til Færøerne,  

 skal der i størst mulig udstrækning anvises logi efter de hidtidige  

 principper.
 Øvelsesvirksomhed, sejlads m.m.
 § 76.  Under deltagelse i øvelser, sejlads med flådens  

 skibe m.v. samt under ophold i øvelses- /skydelejre m.v. ydes godtgørelse af  

 merudgifter efter bestemmelserne i Kundgørelse for Forsvaret B.16- 1981.
 Udstationering under lærlingeuddannelse.
 § 77.  Når kontraktansatte, der under gennemgang af en  

 lærlingeuddannelse, beordres til at forrette tjeneste/uddannelse et andet  

 sted end det faste tjenestested (tjenesterejse/udstationering), ydes der  

 indkvartering og bespisning m.v. efter reglerne i § 73.
 Stk. 2.  De kontante godtgørelsers størrelse, samt de  

 satser hvortil de under §§ 72, 73 og 75 omhandlede personel henføres,  

 fastsættes i Kundgørelse for Forsvaret A.
 Rådighedstjeneste.
§ 78.  Under afvikling af rådighedstjeneste kan det  

 sted, hvor den faste bopæl er beliggende, anses som fast tjenestested i  

 henseende til beregning af befordringsgodtgørelse, time- og dagpenge m.v.  

 samt merudgiftsgodtgørelse.
Det er herved en forudsætning, at bopælen er  

 beliggende i en sådan afstand fra det militære tjenestested, at betingelserne  

 for udbetaling af time- og dagpenge m.v. samt merudgiftsgodtgørelse er  

 opfyldt.
Ved indkaldelsen vil bestemmelsen i Kundgørelse for Forsvaret B.5-  

 13, § 20, i Finansministeriet, Administrations- og Personaledepartementets  

 cirkulære LP.nr. 46/88, af 15. april 1988 være at iagttage.
 De omhandlede godtgørelser ydes efter de for personel på tilsvarende  

 løntrin og stillinger fastsatte regler.
 Under afvikling af rådighedstjeneste ydes kilometergodtgørelse med laveste  

 sats eller godtgørelse for dokumenterede udgifter til offentlige  

 befordringsmidler efter tilsvarende retningslinier som fastsat ved  

 Kundgørelse for Forsvaret B.5- 13.
 11. kapitel.
 Flyttegodtgørelse m.v.
 Generelt.
 § 79.  Personel, der har forrettet tjeneste i 18  

 måneder, oppebærer godtgørelse for flytteudgifter m.v. efter de for militære  

 tjenestemænd gældende regler.
 Stk. 2.  Der kan ikke ydes flyttegodtgørelse m.v. ved  

 flytning i forbindelse med ansættelse på kontrakt.
 Stk. 3.  Kontraktansatte officerer, der aflønnes i  

 henhold til 4.kapitel, henføres til nedennævnte lønrammer ved beregning af  

 den supplerende godtgørelse:
 Under 18 måneders tjeneste.
 § 80.  Til kontraktansatte, der er ugifte, og som  

 aflønnes i henhold til §§ 15-17, og som ikke har forrettet tjeneste i 18  

 måneder, kan der ydes godtgørelse for dokumenterede udgifter til  

 personbefordring og fragt af personlige ejendele.
Når de ugifte kontraktansatte har udgifter til logi på det hidtidige  

 tjenestested, kan der ydes frit logi på militært etablissement eller  

 lignende, dog maksimalt i 3 måneder.
I tilfælde, hvor frit logi ikke kan  

 stilles til rådighed, vil der kunne ydes godtgørelse for dokumenterede  

 udgifter til logi eller godtgørelse for dokumenterede merudgifter til  

 befordring mellem bopælen og det nye tjenestested, dog maksimalt med et beløb  

 svarende til fast godtgørelse for natophold.
 Stk. 2.  Til kontraktansatte, der er gift, som aflønnes  

 i henhold til §§ 15-17, og som ikke har forrettet tjeneste i 18 måneder, ydes  

 godtgørelse for dokumenterede udgifter til personbefordring og fragt af  

 personlige ejendele.
 Såfremt gift personel foretager flytning, kan der derudover - efter  

 Forsvarskommandoens bemyndigelse - ydes godtgørelse for dokumenterede  

 udgifter til flytning af bohave samt befordringsudgifter.
Når husførelse på det tidligere tjenestested opretholdes, ydes frit logi  

 på militært etablissement eller lignende samt en godtgørelse svarende til  

 prisen på en standardkostportion i Forsvarets Cafeterier (pr. 1.april 1991:  

 77,75 kr.) pr. døgn, fra forflyttelsen og indtil flytning finder sted, dog  

 maksimalt i 12 måneder.
Såfremt tjenesten bestrides ved daglig hen- og  

 tilbagerejse, ydes i stedet godtgørelse for dokumenterede merudgifter til  

 befordring mellem bopælen og det nye tjenestested.
Såfremt eget køretøj  

 benyttes, kan der ydes godtgørelse efter reglerne i § 97, pkt.a.
I tilfælde,  

 hvor frit logi ikke kan stilles til rådighed, vil der kunne ydes godtgørelse  

 for dokumenterede udgifter til logi, dog maksimalt med et beløb svarende til  

 fast godtgørelse for natophold.
 Under lærlingeuddannelse.
 § 81.  Til ugifte kontraktansatte, der aflønnes i  

 henhold til § 16, og som forflyttes under gennemgang af en  

 lærlingeuddannelse, kan der ydes godtgørelse for dokumenterede udgifter til  

 personbefordring og fragt af personlige ejendele.
Når de ugifte kontraktansatte har udgifter til logi på det hidtidige  

 tjenestested, kan der ydes frit logi på militært etablissement eller  

 lignende, dog maksimalt i 3 måneder.
I tilfælde, hvor frit logi ikke kan  

 stilles til rådighed, vil der kunne ydes godtgørelse for dokumenterede  

 udgifter til logi eller godtgørelse for dokumenterede merudgifter til  

 befordring mellem bopælen og det nye tjenestested, dog maksimalt med et beløb  

 svarende til fast godtgørelse for natophold.
Når husførelse på det tidligere tjenestested opretholdes, ydes frit logi  

 på militært etablissement eller lignende samt en godtgørelse svarende til  

 prisen på en standardkostportion i Forsvarets Cafeterier (pr. 1.april 1991:  

 77,75 kr.) pr. døgn, fra forflyttelsen og indtil flytning finder sted, dog  

 maksimalt i 12 måneder.
Såfremt tjenesten bestrides ved daglig hen- og  

 tilbagerejse, ydes i stedet godtgørelse for dokumenterede merudgifter til  

 befordring mellem bopælen og det nye tjenestested.
Såfremt eget køretøj  

 benyttes, kan der ydes godtgørelse efter reglerne i § 97, pkt.a.
I tilfælde,  

 hvor frit logi ikke kan stilles til rådighed, vil der kunne ydes godtgørelse  

 for dokumenterede udgifter til logi, dog maksimalt med et beløb svarende til  

 fast godtgørelse for natophold.
 Stk. 2.  Til gifte kontraktansatte, der aflønnes i  

 henhold til § 16, og som forflyttes i anledning af gennemgang af en  

 lærlingeuddannelse, kan der ydes godtgørelse for dokumenterede udgifter til  

 personbefordring og fragt af personlige ejendele.
 Såfremt gift personel foretager flytning, kan der derudover - efter  

 Forsvarskommandoens bemyndigelse - ydes godtgørelse for dokumenterede  

 udgifter til flytning af bohave samt befordringsudgifter.
Når husførelse på det tidligere tjenestested opretholdes, ydes frit logi  

 på militært etablissement eller lignende samt en godtgørelse svarende til  

 prisen på en standardkostportion i Forsvarets Cafeterier (pr. 1.april 1991:  

 77,75 kr.) pr. døgn, fra forflyttelsen og indtil flytning finder sted, dog  

 maksimalt i 12 måneder.
Såfremt tjenesten bestrides ved daglig hen- og  

 tilbagerejse, ydes i stedet godtgørelse for dokumenterede merudgifter til  

 befordring mellem bopælen og det nye tjenestested.
Såfremt eget køretøj  

 benyttes, kan der ydes godtgørelse efter reglerne i § 97, pkt.a.
I tilfælde,  

 hvor frit logi ikke kan stilles til rådighed, vil der kunne ydes godtgørelse  

 for dokumenterede udgifter til logi, dog maksimalt med et beløb svarende til  

 fast godtgørelse for natophold.
 12. kapitel.
 Ferie, sygdom og barsel.
 Ferie.
§ 82.  Personel aflønnet efter denne overenskomst er i  

 feriemæssig henseende omfattet af de for tjenestemænd gældende ferieregler,  

 jf.
Finansministeriets cirkulære LP.nr. 178/87 af 29.oktober 1987.
 Stk. 2.  Ferieaftalen er dog ikke gældende for:
a.
Stampersonel indenfor den fastsatte uddannelsestid.
Såvel mandlige som  

 kvindelige elever behandles efter de regler, der er gældende for  

 værnepligtigt personel under den første samlede tjeneste for menige, jf.  

 Kundgørelse for Forsvaret B.5- 32.
b.
Stampersonel, der har tegnet kontrakt om rådighedspligt, behandles  

 efter ferieloven, idet de dels i henhold til lovens § 14 anses for at holde  

 ferie med løn på grundlag af det oppebårne rådighedsvederlag og dels i  

 henhold til lovens § 12 oppebærer almindelig feriegodtgørelse af den  

 oppebårne lønning.
 Sygdom.
 § 83.  Personel omfattet af denne overenskomst er i  

 forbindelse med sygdom omfattet af den ved Kundgørelse for Forsvaret B.9- 1  

 udsendte vejledning.
 Stk. 2.  Ved afskedigelse som følge af sygdom  

 (helbredsbetinget utjenstdygtighed) følges reglerne i Kundgørelse for  

 Forsvaret B.4- 19, B.4- 20 eller B.4- 21. I øvrigt henvises til § 102, stk.4.
 Barns 1. sygedag.
§ 84.  Der kan gives hel eller delvis tjenestefrihed  

 uden lønafkortning til pasning af sygt barn, når - det er barnets 1. sygedag, - hensynet til barnets forhold gør dette nødvendigt, - forholdene på tjenestestedet tillader det, - barnet er under 18 år og - barnet er hjemmeværende.
 Stk. 2.  Den ansattes sygeliste suppleres med oplysning  

 om fravær på grund af barns 1. sygedag.
Stk. 3.  Ordningen kan for den enkelte inddrages ved  

 misbrug.
Der henvises i øvrigt til Kundgørelse for Forsvaret B.9- 1.
 Barsel.
 § 85.  Personel omfattet af denne overenskomst er  

 omfattet af bestemmelserne i Finansministeriets cirkulære APD nr. 71/91 af  

 30. juli 1991 om fravær fra arbejdet på grund af graviditet, barsel og  

 adoption.
 13. kapitel.
 Tjenestefrihed.
 Tjenestefrihed uden løn.
 § 86.  Personel, der er ansat som tjenestemænd, på  

 tjenestemandslignende vilkår samt på kontrakt om langtidstjeneste kan efter  

 ansøgning til den ansættende myndighed meddeles tjenestefrihed uden løn i en  

 på forhånd fastlagt periode af mindst 1 måneds varighed, jf. bestemmelserne i  

 Kundgørelse for Forsvaret B.4- 25. Det er en forudsætning for ansøgningens  

 imødekommelse, at der ikke påhviler den pågældende tjenestepligt.
 Stk. 2.  Tjenestefrihed i henhold til stk.1, vil normalt  

 ikke kunne gives inden for de 2 første år efter langtidsansættelse.
Til nærmere afgrænsede formål eksisterer dog en ret til tjenestefrihed  

 uden løn, jf.
Kundgørelse for Forsvaret B.4- 16.
 Stk. 3.  Personel, ansat på tidsubestemt kontrakt, der  

 før bindingsperiodens udløb opsiger kontraktforholdet til ophør efter 33  

 måneders tjeneste, kan fra den 24. måned, når de tjenstlige forhold ikke  

 taler imod, gives tjenestefrihed uden løn af kortere varighed, dog maksimalt  

 tilsammen 5 uger, med henblik på gennemgang af en arbejdsmarkedsuddannelse.
 Tjenestefrihed kan efter Forsvarskommandoens nærmere bestemmelser gives  

 til stampersonel samt til kontraktansatte officerer med pilotuddannelse for  

 deltagelse i arbejdsmarkedsuddannelser.
 Langtidsansat stampersonel (45 år), der har et behov for at uddanne sig  

 med henblik på at opnå anden beskæftigelse ved tjenesteperiodens udløb, kan,  

 når de tjenstlige forhold ikke taler imod, gives tjenestefrihed uden løn for  

 en kortere periode end 1 måned.
 Tjenestefrihed med løn.
 § 87.  Ekstraordinær tjenestefrihed med løn kan gives  

 efter bestemmelserne i Kundgørelse for Forsvaret B.4- 17.
 14. kapitel.
 Civiluddannelse.
 Formål.
 § 88.  Formålet med civiluddannelsesordningen er at  

 give stampersonel ansat til korttidstjeneste mulighed for at uddanne sig,  

 således at overgangen til civilt erhverv lettes, og mulighederne for fortsat  

 tjeneste i forsvaret forbedres.
 Generel civiluddannelse.
 § 89.  Generel civiluddannelse er den civiluddannelse,  

 som tilbydes stampersonel, der er ansat til korttidstjeneste, og som har  

 forrettet 33 måneders tjeneste i forsvaret.
 Stk. 2.  Efter det i stk.1 angivne tidspunkt optjener  

 den pågældende adgang til at anvende een uge til civiluddannelse for hver  

 måneds ansættelse.
Stk. 3.  Stampersonel, der er indkaldt specielt med  

 henblik på at forrette tjeneste ved FN- styrker i udlandet, optjener ikke  

 civiluddannelse.
Under ansættelsesperioder af mindre end 4 ugers varighed  

 optjenes endvidere ikke civiluddannelse.
 Stk. 4.  I forbindelse med ansættelse og ved opnåelse af  

 adgang til generel civiluddannelse gennemføres vejledning af den enkelte  

 ansatte med henblik på at rådgive om civiluddannelsesmuligheder.
Stk. 5.  Der kan ikke ydes økonomisk kompensation for  

 ikke afviklet civiluddannelse.
Optjent, men ikke anvendt civiluddannelse  

 bortfalder ved hjemsendelse samt ved overgang til en stilling i forsvaret,  

 der ikke giver adgang til optjening af civiluddannelse.
Ved eventuel  

 genansættelse efter afsked på grund af helbredsbetingede årsager generhverves  

 den før afskeden optjente og ikke afviklede adgang til civiluddannelse.
 Særlig civiluddannelse.
§ 90.  Særlig civiluddannelse er en længerevarende  

 militær uddannelse, der er civilt kompetencegivende, som f.eks. efg- og  

 lærlingeuddannelser.
For disse uddannelser fastsætter Forsvarskommandoen en  

 bindende indledende uddannelses- og gavntjenesteperiode (bindingsperiode)  

 efter drøftelse med Centralforeningen for Stampersonel.
Den pågældende skal  

 for at kunne påbegynde en sådan uddannelse indgå en kontrakt i  

 overensstemmelse hermed.
 Udvidet civiluddannelse.
 § 91.  Udvidet civiluddannelse er al civiluddannelse  

 udover den generelle og særlige civiluddannelse.
 Stk. 2.  Forsvarskommandoen bemyndiges til efter  

 forhandling med Centralforeningen for Stampersonel at fastsætte  

 tjenesteområder, tjenestefelter og tjenestestillinger, hvor der kan ydes  

 udvidet civiluddannelse.
Stk. 3.  Aftale om udvidet civiluddannelse kan efter den  

 enkeltes ønske indgås i forbindelse med ansættelsen eller på et senere  

 tidspunkt under ansættelsen.
Af aftalen skal fremgå, hvor mange arbejdsdage  

 der skal anvendes til pågældende civiluddannelse, den aftalte tjenestepligt  

 og/eller antallet af civiluddannelsesdage, der ydes mod lønreduktion.
Den  

 nærmere aftale optages i kontrakten under »Særlige aftaler«, eller  

 som et tillæg til kontrakten.
Aftalen underskrives af begge parter.
Stk. 4.  I forbindelse med afvikling af udvidet  

 civiluddannelse mod lønreduktion, udgør lønnen den faste, normale månedsløn  

 for stampersonel (grundløn, stedtillæg/almindeligt tillæg, militærtillæg og  

 bonus), nedsat med 2 pct. af månedslønnen pr. dag, der anvendes til udvidet  

 civiluddannelse.
Nedsættelse med nævnte procent foretages for hver arbejdsdag  

 (normal arbejdsdag svarende til 7,4 timer med 5 dage pr. uge), der anvendes  

 til udvidet civiluddannelse i den/de periode(r), der fremgår af aftalen.  

 Nedsættelse af løn m.v. foretages ikke i de tilfælde, hvor erstatningsfrihed  

 inden for planlægningsperioden eller andre friheder med løn anvendes til  

 udvidet civiluddannelse.
Lønreduktionen kan efter aftale med den enkelte  

 fordeles over et større antal måneder, idet den fastsatte procent trækkes af  

 den til enhver tid udbetalte månedsløn.
 Afvikling af civiluddannelse.
 § 92.  Civiluddannelse afvikles inden for den periode,  

 hvor den pågældende er ansat til korttidstjeneste, idet den pågældende efter  

 nærmere af Forsvarskommandoen fastsatte bestemmelser besætter en  

 bemandingspost og omfattes af de for enheden gældende beredskabsforpligtelser  

 m.v.
Stk. 2.  Civiluddannelse kan gennemføres ved deltagelse  

 i offentligt godkendte kurser og uddannelser - inden for forsvaret, - ved civile uddannelsesinstitutioner inden for landets grænser, - eller ved deltagelse i anden af Forsvarskommandoen særligt godkendt  

 uddannelse.
 Stk. 3.  Civiluddannelse kan efter nærmere af  

 Forsvarskommandoen fastsatte regler afvikles forud for det tidspunkt, hvor  

 den dertil svarende civiluddannelsesnorm er optjent, mod indgåelse af aftale  

 om tjenestepligt for en ansættelsesperiode svarende hertil, jf. dog § 106.
 Stk. 4.  Ved deltagelse i uddannelser ved  

 uddannelsesinstitutioner m.v., hvor uddannelsesudgifterne helt eller delvis  

 skal betales af den pågældende, herunder ved særligt bekostelige kurser og  

 lignende, kan der efter forhandling mellem Forsvarskommandoen og  

 Centralforeningen for Stampersonel fastsættes nærmere regler for det antal  

 civiluddannelsesuger, der afskrives som medgået til deltagelse i disse  

 kurser.
 Såfremt den pågældende skriftligt erklærer sig indforstået hermed, kan  

 overskridelse af det til enhver tid af Forsvarsministeriet fastsatte  

 ugentlige tilskudsbeløb afgøres ved, at adgang til civiluddannelsesuger  

 afskrives i et omfang, der svarer til overskridelsen.
 Der kan ydes dækning med op til 550 kr. pr. uge.
Stk. 5.  Igangværende civiluddannelser kan bringes til  

 ophør, såfremt den pågældende - ikke er egnet til fortsættelse af uddannelse, - ikke er tilstrækkelig aktiv i uddannelsen til, at der kan forventes et  

 rimeligt udbytte af uddannelsesaktiviteten, - ønsker at afbryde uddannelsen.
 Forsvarskommandoen fastsætter i disse tilfælde, i hvilket omfang  

 civiluddannelse anses som forbrugt.
Stk. 6.  Civiluddannelsestid kan ikke anvendes til  

 erhvervsarbejde og lignende, med mindre det indgår som obligatorisk led i den  

 aftalte civiluddannelse.
Den pågældende kan ikke samtidig med løn m.v. fra  

 forsvaret oppebære uddannelsesstøtte eller løn m.v. fra andre arbejdsgivere  

 under praktikanttjeneste og lignende.
Eventuelt vederlag for udført  

 erhvervsarbejde indbetales af arbejdsgiveren til Forsvarskommandoen efter  

 nærmere af denne fastsatte retningslinier.
 Stk. 7.  Personel til tjeneste ved internationale stabe  

 m.v. i udlandet kan alene i det omfang, tjenesten tillader dette, afvikle  

 civiluddannelse under ovennævnte tjenester.
 Stk. 8.  Personel til tjeneste i Grønland og på Færøerne  

 kan alene i det omfang, tjenesten tillader dette, afvikle civiluddannelse  

 under ovennævnte tjeneste.
 Civilt kompetencegivende uddannelser.
 § 93.  For stampersonel, der er ansat til  

 korttidstjeneste, og som gennemgår en militær uddannelse, for hvilken der  

 udstedes civilt anerkendt kursusbevis/certifikat, afskrives et antal  

 civiluddannelsesuger, der svarer til længden af den tilsvarende civile,  

 kompetencegivende uddannelse.
 Ovennævnte uddannelser medfører ikke, at der indgås aftale om  

 tjenestepligt, såfremt der er optjent uger til rådighed.
 Arbejdsmarkedsuddannelse.
 § 94.  Deltagelse i arbejdsmarkedsuddannelse af  

 tjenstligt begrundet behov er ikke omfattet af reglerne om civiluddannelse.  

 Der foretages derfor ikke afskrivning af civiluddannelsesuger.
 Som et tjenstligt begrundet behov anses arbejdsmarkedsuddannelse, der er  

 nødvendig for at udføre tjenstligt arbejde i den aktuelle stilling, eller i  

 forbindelse med en planlagt fremtidig besættelse af en anden stilling.
 Flyveelever.
 § 95.  Personel, der ansættes med henblik på  

 gennemgang af en uddannelse til pilot/navigatør (flyve- /navigatørelever)  

 optjener ikke civiluddannelse.
 Løn m.v. under civiluddannelse.
§ 96.  Under den civiluddannelse, der optjenes og  

 afvikles i medfør af ovennævnte bestemmelser, §§ 88-93, ydes løn m.v. efter  

 bestemmelserne i 4.kapitel.
Under udvidet civiluddannelse ydes løn m.v. efter  

 de herfor udsendte bestemmelser.
 Godtgørelse af merudgifter under civiluddannelse.
 § 97.  Under gennemgang af civiluddannelse, bortset  

 fra den i § 90 nævnte »særlige civiluddannelse«, ydes godtgørelse  

 af merudgifter efter nedennævnte fastsatte regler:
a.
Daglig hen- og tilbagerejse mellem tjenestested og uddannelsessted.
 I tilfælde, hvor Forsvarskommandoen skønner det hensigtsmæssigt og  

 uddannelsesmæssigt forsvarligt, eller hvor den enkelte selv ønsker det, og  

 det ikke anses for urimeligt, kan der foretages daglig hen- og tilbagerejse  

 mellem tjenestested/bopæl og uddannelsessted, og der godtgøres dokumenterede  

 udgifter til offentlige, kollektive befordringsmidler (ikke hyrevogn) for en  

 strækning, svarende til afstanden mellem tjenestestedet og uddannelsesstedet,  

 eller mellem bopælen og uddannelsesstedet, såfremt bopælen ligger nærmere ved  

 uddannelsesstedet end tjenestestedet.
 Stampersonellet kan vælge at benytte eget køretøj, og der ydes herfor  

 kilometergodtgørelse efter de for staten almindeligt gældende regler, laveste  

 sats, dog højst prisen for en 2.klasses billet med billigste offentlige  

 transportmiddel.
Befordringsgodtgørelse betales pr. undervisningsdag af normal varighed 1  

 gang om ugen.
Ved deltidsciviluddannelse godtgøres forholdsmæssigt.
b.
Ophold på/ved uddannelsesstedet.
Personel, der ikke gennemfører uddannelsen ved daglig hen- og  

 tilbagerejse, får godtgørelse for dokumenterede udgifter til offentlige,  

 kollektive befordringsmidler, til befordring mellem tjenestested/bopæl og  

 uddannelsessted ved påbegyndelse og afslutning af uddannelsesperioden.
For  

 fly dog maksimalt udgiften til tog/færgetransport for den pågældende  

 strækning.
 Til gift personel eller andet personel, der tager ophold på  

 uddannelsesstedet, og som såvel før som under uddannelsens gennemførelse  

 opretholder egen husførelse på/ved tjenestestedet, kan der ved uddannelser af  

 over 5 ugers varighed ydes en frirejse med offentlige, kollektive  

 befordringsmidler til tjenestestedet (for fly dog maksimalt udgiften til  

 tog/færgetransport for den pågældende strækning) for hver 3 ugers afviklet  

 civiluddannelse.
 Såfremt afstanden mellem uddannelsesstedet og det anviste logi overstiger  

 7 kilometer, ydes godtgørelse for dokumenterede udgifter til offentlige,  

 kollektive befordringsmidler, dog med et fradrag pr. undervisningsdag på 6,44  

 kr.
 Ved anvendelse af eget køretøj ydes godtgørelse efter de i pkt.a.,  

 fastsatte regler for kørsel ud over 14 kilometer pr. undervisningsdag.
c.
Logiudgifter.
 Til personel, der tager ophold på/ved uddannelsesstedet, ydes normalt frit  

 logi, dog under den forudsætning, at de pågældende har udgifter til logi på  

 det faste tjenestested, og anvender det logi, som anvises af  

 Forsvarskommandoen.
 Såfremt militært logi ikke kan anvises, kan der godtgøres udokumenterede  

 logiudgifter på 31,36 kr. pr. døgn, eller dokumentrede logiudgifter,  

 maksimalt inden for en beløbsramme på 83,80 kr. pr. døgn.
 Anvendelse af militære etablissementer til indkvartering under  

 gennemførelse af civiluddannelser forhandles nærmere mellem  

 Forsvarskommandoen og Centralforeningen for Stampersonel.
d.
Forplejning.
 Under fravær, hvor personellet får forplejning i forbindelse med  

 uddannelse (opholdskurser) på civile uddannelsessteder, ydes denne til gift  

 personel og andre, som opretholder husførelse på det faste tjenestested, uden  

 betaling, medens øvrigt personel betaler 35,92 kr. pr. undervisningsdag.
 Til gift personel og andre, som opretholder husførelse på det faste  

 tjenestested, og som under fraværet har mulighed for at spise i forsvarets  

 cafeterier, ydes en fast godtgørelse på 47,00 kr. pr. døgn.
Såfremt gift personel og andre, der opretholder husførelse på det faste  

 tjenestested, undtagelsesvis ikke kan henvises til at spise på/ved  

 uddannelsesstedet eller i et af forsvarets cafeterier, ydes en fast  

 godtgørelse for merudgifter til forplejning svarende til prisen for en  

 standardkostportion i Forsvarets Cafeterier (pr. 1.april 1991: 77,75 kr.) pr.  

 døgn.
I særlige tilfælde kan der ydes godtgørelse for dokumenterede  

 merudgifter til forplejning med maksimalt 151,35 kr. pr. døgn.
 Flytning til uddannelsesstedet.
 § 98.  Personel, der skal gennemgå civiluddannelse af  

 længere varighed, kan efter Forsvarskommandoens bemyndigelse foretage  

 flytning til uddannelsesstedet.
Stk. 2.  Til personel, der får bemyndigelse til at  

 foretage flytning til uddannelsesstedet, godtgøres i anledning af flytningen  

 dokumenterede befordringsudgifter til offentlige, kollektive  

 befordringsmidler, dog ikke fly, for den samlede husstand.
Personel, der  

 anvender eget køretøj til befordring af den samlede husstand i anledning af  

 flytningen, ydes en godtgørelse på 1,15 kr. pr. kilometer (1.april 1991-  

 niveau).
 Stk. 3.  Til personel kan der endvidere efter  

 Forsvarskommandoens bemyndigelse ydes godtgørelse for dokumenterede udgifter  

 til flytning af bohave, samt til eventuel færgetransport af flyttebus.
 Stk. 4.  Personel, der får bemyndigelse til at foretage  

 flytning til uddannelsesstedet, kan under nødvendige, tjenstlige fravær fra  

 uddannelsesstedet oppebære godtgørelse efter § 97.
 Udgifter til undervisning.
§ 99.  I forbindelse med afvikling af dyre  

 civiluddannelser kan betaling herfor ske ved afskrivning af tilgodehavende  

 civiluddannelsesuger.
En uge er lig 550 kr.
 Der kan ydes dækning med op til 550 kr. pr. uge.
 Udgifter til undervisningsmidler.
 § 100.  Udgifter til anskaffelse af  

 undervisningsmidler afholdes normalt af den enkelte elev.
 Udgifter til anskaffelse af undervisningsmidler, der er forlangt af  

 uddannelsesinstitutionen, kan dog dækkes med halvdelen af den dokumenterede  

 anskaffelsespris.
 Stk. 2.  Eventuelle regler for godtgørelse i henhold til  

 stk.1 fastsættes efter nærmere aftale mellem Forsvarskommandoen og  

 Centralforeningen for Stampersonel.
 Stk. 3.  Depositum ved ungdomsuddannelser og  

 videregående udannelser afholdes af den enkelte elev.
 Stk. 4.  Gebyrer ved prøveforberedende  

 enkeltfagsundervisning til højere forberedelseseksamen afholdes af  

 Forsvarskommandoen.
 15. kapitel.
 Opsigelse/afskedigelse.
 Generelt.
 § 101.  Ansættelsesforholdet ophører:
 - ved udgangen af den måned, hvori den ansatte opnår den i kontrakten  

 aftalte seneste afgangsalder, jf. § 4, stk. 1.a., § 6 og § 9.
 - ved udgangen af den måned, hvori den i kontrakten aftalte  

 ansættelsesperiode udløber, jf. § 4, stk. 1.b. og c.
 - ved overgang til tjenestemandsansættelse.
 Stk. 2.  Ved afgang fra tjenesten skal den pågældende  

 have udleveret en afgangsseddel, jf. bilag 3.
 Ophør inden kontraktudløb.
§ 102 a.
Korttidsansatte samt langtidsansatte med kapitalpension.
Ved kontraktopsigelse, der skal ske skriftligt, følges de om afskedigelse  

 af ikke- tjenestemandsansat personale fastsatte bestemmelser, jf.
Kundgørelse  

 for Forsvaret B.4- 20.
 Stk. 2.  Inden for en periode, hvor den frivillige  

 tjeneste træder i stedet for værnepligtstjeneste, kan kontraktopsigelse på  

 grund af helbredsbetinget utjenstdygtighed dog kun finde sted i tilfælde,  

 hvor den pågældende af en bedømmelseskommission er erklæret »for varigt  

 uegnet til værnepligtstjeneste«, eller »for tiden uegnet til  

 værnepligtstjeneste«.
 Stk. 3.  Personel, hvis kontraktforhold ophører inden  

 for en periode, hvor den frivillige tjeneste træder i stedet for  

 værnepligtstjeneste, overføres enten til almindelig værnepligtstjeneste eller  

 hjemsendes, jf. bekendtgørelse nr. 687 af 14.november 1988, der bl.a. er  

 gengivet i Forsvarsministeriets Kundgørelsessamling, bind 2. Personel, der  

 overføres til almindelig værnepligtstjeneste eller efter hjemsendelse  

 indkaldes til resterende tjeneste, gives en sådan supplerende uddannelse, at  

 de kan mobiliseringsplaceres.
 Stk. 4.  Har den ansatte inden for de første 2  

 ansættelsesår (incl. elevtiden) været fraværende fra tjenesten på grund af  

 sygdom i i alt 120 dage inden for et tidsrum af 12 på hinanden følgende  

 måneder, kan kontrakten - såfremt sygdommen ikke er en følge af tilskadekomst  

 i tjenesten - opsiges af myndigheden med 1 måneds varsel til udgangen af en  

 måned, jf. dog § 104, stk.5.
Stk. 5.  Kontraktopsigelse som følge af arbejdsmangel,  

 hvor omplacering i anden passende stilling - eventuelt efter omskoling - ikke  

 har været mulig, foretages under hensyntagen til den enkeltes uddannelse,  

 anvendelse og egnethed.
Såfremt disse forhold ikke i sig selv angiver en  

 opsigelsesrækkefølge, foretages opsigelse således, at den seneste ansatte  

 opsiges forud for tidligere ansatte, og således at personel ansat til  

 korttidstjeneste opsiges forud for personel til langtidstjeneste.
Med hensyn  

 til personer, der befinder sig i en periode med uopsigelighed, henvises til §  

 103.
 Stk. 6.  Ved kontraktopsigelse som følge af  

 arbejdsmangel skal der tages hensyn til eventuelt ikke afviklede  

 civiluddannelsesuger, jf. § 104, stk.5.
b.
Tjenestemandslignende ansatte.
Ved afskedigelse af tjenestemandslignende ansatte følges de i Kundgørelse for Forsvaret B.4- 20 fastsatte  

 bestemmelser.
 Bindingsperiode.
 § 103.  Tidsbestemte kontrakter, jf. § 4, stk. 1.b. og  

 c., samt tidsubestemte kontrakter, der er indgået med en indledende  

 bindingsperiode, jf. § 4, stk.3, er for tiden fra prøvetidens udløb og indtil  

 bindingsperiodens ophør uopsigelig, bortset fra følgende tilfælde:
a.
Hvor der foreligger helbredsbetinget utjenstdygtighed hos den ansatte,  

 jf. § 102, stk. 1 og 2.
b.
Hvor der foreligger misligholdelse af kontraktforholdet fra modpartens  

 side, herunder tilfælde, hvor den ansatte gør sig skyldig i handlinger, der  

 er uforenelige med den tillid, som bestridelsen af den pågældendes militære  

 stilling kræver.
c.
Hvor det under gennemførelse af en civiluddannelse, herunder efg-  

 /lærlingeuddannelse inden for kontraktperioden viser sig, at den pågældende  

 ikke er tilstrækkeligt egnet til eller aktiv i uddannelsen (således at der  

 ikke kan forventes et rimeligt udbytte af uddannelsesaktiviteten (beståelse  

 af prøver m.v.)).
d.
Hvor velfærdstruende forhold taler afgørende herfor.
Opsigelse kan i  

 disse tilfælde kun ske efter skriftlig ansøgning fra den pågældende til den  

 ansættende myndighed.
e.
Hvor den ansatte, uden at der foreligger misligholdelse, er ude af  

 stand til på tilfredsstillende måde at bestride det anviste arbejde og heller  

 ikke anses for egnet til - eventuelt efter omskoling - at kunne varetage  

 arbejdet i anden passende stilling.
f.
Hvor personel med status i en funktion med tilknytning til den  

 operative afvikling af flyoperationer bliver frakendt status, og hvor der  

 ikke foreligger mulighed for at anvende vedkommende inden for andre  

 tjenesteområder.
 Stk. 2.  En kontrakt, der er indgået for et i kontrakten  

 fastsat tidsrum (tidsbestemt kontrakt) er efter prøvetidens udløb uopsigelig,  

 bortset fra de i stk.1 nævnte tilfælde.
 Stk. 3.  Tidligere kontrakter indgået med en fastsat  

 bindingsperiode fortsætter uændret.
 Opsigelsesvarsler.
 § 104.  Ved opsigelse af kontraktforholdet gælder de  

 nedenfor fastsatte varsler.
 Stk. 2.  Inden den ansattes møde ved forsvaret kan  

 opsigelse af kontrakten fra begge sider ske uden varsel.
Stk. 3.  Inden for prøvetiden gælder fra begge sider et  

 opsigelsesvarsel på 14 dage.
Opsigelsen skal være modtageren i hænde senest  

 14 dage før udløbet af prøvetiden.
Stk. 4.  Derefter gælder fra begge sider et  

 opsigelsesvarsel på 3 måneder til udgangen af en måned.
Ved opsigelse fra  

 myndighedens side forhøjes opsigelsesvarslet med 1 måned for hver 3.  

 ansættelsesår efter konstabelelevtidens ophør, dog højst til 6 måneder.
Ved  

 opsigelse på grund af tilskadekomst i tjenesten gives et varsel på 6 måneder.
 Stk. 5.  Ved kontraktopsigelse som følge af  

 arbejdsmangel eller sygdom samt i de ved § 103, stk.1, pkt.e. nævnte tilfælde  

 kan ovennævnte opsigelsesvarsler forhøjes med en længde, der svarer til det  

 antal civiluddannelsesuger, den pågældende på opsigelsestidspunktet har  

 optjent (incl. optjening af civiluddannelse i perioden fra  

 opsigelsestidspunktet til fratræden), men endnu ikke afviklet.
Stk. 6.  I tilfælde af grov misligholdelse af  

 kontraktforholdet fra modpartens side kan kontrakten opsiges med øjeblikkelig  

 virkning.
Endvidere kan den ansættende myndighed opsige kontrakten uden  

 varsel, såfremt den ansatte gør sig skyldig i handlinger i eller uden for  

 tjenesten, der er uforenelige med den tillid, som bestridelsen af den  

 pågældendes militære stilling kræver.
 Stk. 7.  Tjenestemandslignende ansatte følger de for  

 tjenestemænd fastsatte regler.
 Opsigelse med forkortet varsel.
§ 105.  Når særlige forhold taler for det, kan  

 kontrakten efter den ansattes ansøgning og efter den ansættende myndigheds  

 bestemmelse bringes til ophør uden varsel eller med forkortet varsel.
Såfremt  

 den ansatte er omfattet af en tjenestepligt, kan kontrakten kun opsiges med  

 Forsvarskommandoens bemyndigelse.
 Stk. 2.  I forbindelse med ansøgningen om  

 kontraktforholdets ophør underskriver den ansatte en erklæring om, at den  

 pågældende er bekendt med konsekvenserne ved en opsigelse af  

 kontraktforholdet uden normalt opsigelsesvarsel, jf. bilag 4.
 Særlige opsigelsesforhold.
 § 106.  Såfremt kontraktforholdet afbrydes af en den  

 pågældende tilregnelig årsag, på et tidspunkt, hvor den ansatte har modtaget  

 mere civiluddannelse end svarende til indtjent civiluddannelsesnorm, er den  

 pågældende forpligtet til at refundere et beløb, der fastsættes af  

 Forsvarskommandoen på grundlag af en samlet vurdering af længden af den  

 pågældendes gavntjeneste i forsvaret og de omkostninger til løn,  

 kursusudgifter m.v., der er afholdt af forsvaret ved gennemførelse af  

 civiluddannelsen.
 Tjenestemænd.
§ 107.  Tjenestemænd afskediges med udgangen af den  

 måned, hvor de fylder 60 år.
Overmekanikere I dog ved det 62. år.
 Stk. 2.  Ved afskedigelse forud herfor følges de i  

 Kundgørelse for Forsvaret B.4- 19 fastsatte bestemmelser.
 Suspension.
 § 108.  Har den ansatte pådraget sig begrundet  

 mistanke om et forhold, der fratager den ansatte den tillid, som bestridelsen  

 af stillingen kræver, eller som i øvrigt gør det betænkeligt, at den ansatte  

 fortsat udfører sit hidtidige arbejde, suspenderes den ansatte eller  

 overføres midlertidigt til andet arbejde.
Stk. 2.  Under suspensionen oppebæres 2/3 af sædvanlig  

 løn, excl. særlige ydelser.
Lønnen reduceres med virkning fra den 1. i  

 måneden efter suspensionen, mens særlige ydelser bortfalder med virkning fra  

 suspensionsdagen.
Hvis lønnen allerede er udbetalt, modregnes den for meget  

 udbetalte 1/3 løn så vidt muligt i førstkommende lønudbetaling.
 Stk. 3.  På grundlag af de i Finansministeriet,  

 Administrations- og Personaledepartementets cirkulære LP.nr. 118/88 af  

 26.september 1988 anførte regler, kan Forsvarskommandoen efter drøftelse med  

 Centralforeningen for Stampersonel fastsætte nærmere retningslinier for  

 iværksættelse og ophør af suspension.
 16. kapitel.
 Særlige bestemmelser.
 Beredskabsforhold.
 § 109.  Såfremt beredskabsmæssige hensyn gør det  

 påkrævet, kan bestemmelserne i denne kundgørelse fraviges efter  

 forsvarsministerens bestemmelse.
 § 110.  Ved ansættelse af kvindeligt personel kan der  

 efter Forsvarskommandoens nærmere bestemmelse foretages følgende tilføjelse i  

 kontrakten under »Særlige bestemmelser«:
 »Efter kontraktperiodens udløb er den ansatte dog fortsat forpligtet  

 til at forrette tjeneste i det militære forsvar ved forøgelse af forsvarets  

 styrke i tilfælde af krig eller under andre ekstraordinære forhold«  

 og/eller' Efter kontraktperiodens udløb er den ansatte i fredstid forpligtet  

 til at deltage i mønstringer og efteruddannelser'.
 Regulering.
 § 111.  I henhold til lov nr. 297 af 4.juni 1986  

 bortfalder den automatiske dyrtidsregulering af arbejdsvederlag m.v. på  

 grundlag af reguleringspristallet for april 1987 og følgende  

 reguleringspristal.
Det samlede dyrtidstillæg for tjenestemænd m.fl. og elever over 18 år  

 udgør 28.080 kr. årligt.
For tjenestemænd og elever under 18 år udgør det  

 14.040 kr. årligt.
 Stk. 2.  Til stampersonel og kontraktansatte officerer  

 til langtidstjeneste, for hvem tilbageholdes 2 pct./5 pct. af den  

 pensionsberettigende løn som egetbidrag til de ansattes pensionering, ydes et  

 almindeligt, ureguleret, ikke- pensionsgivende tillæg på 2 pct./5 pct. årlig  

 af de dyrtidsportioner, hvormed lønnen forhøjes fra og med 1.april 1979.
 17. kapitel.
 Overgangs- og ikrafttrædelsesbestemmelser.
 Aflønningsform B.
 § 112.  Stampersonel, der aflønnes efter  

 aflønningsform B, bevarer denne indtil anden aflønningsform begæres, dog  

 senest ved kontraktens udløb.
 Tidligere indgåede aftaler.
 § 113.  Aftaler om prøvetid og bindingsperiode samt  

 afgivne erklæringer om tjenestepligt, indgået før denne kundgørelses  

 ikrafttræden, vil uændret være gældende.
 45-års kontrakter.
 § 114.  Som følge af lov om forsvarets personel og den  

 til grund herfor afgivne betænkning angående forsvarets fremtidige personel-  

 og uddannelsesstruktur samt personellovgivning, er grundlaget for  

 langtidsansættelse til det 45. år efter lovens ikrafttræden pr. 1.januar 1983  

 bortfaldet.
 Stk. 2.  For allerede ansatte med 45 års aldersgrænse  

 kan den pligtige afgangsalder fra det 45. år ændres til det 60. år ved  

 ansættelse på tjenestemandslignende vilkår.
 Ikrafttrædelse.
 § 115.  Bestemmelserne træder i kraft den 1.april  

 1991, hvor ikke andet er anført.
 Ophævelse.
 § 116.  Kundgørelse for Forsvaret B.5-29 og B.5-30 af  

 29.januar 1990 ophæves.
 P.M.V.
 E.B.
A.
Anholm Bilag 1 indgås herved kontrakt om sidstnævntes ansættelse den som stampersonel/kontraktansat officer med pilotuddannelse med ansættelsesområde: Forsvarsministeriet med tilhørende myndigheder og  

 institutioner.
§ 2.  Ansættelsen er - til korttidstjeneste med afgangsalder senest ved det 35. år  

 (tidsubestemt kontrakt), - på tjenestemandslignende vilkår med henblik på ansættelse som  

 tjenestemand efter 10 år med afgangsalder ved det 60. år, § 3.  Prøvetid fastsat? (Anvendes kun for marine- og flyvekonstabelelever og elever til  

 pilotuddannelse samt ved genansættelser og forsættelser til andet værn/korps  

 m.v.) Prøvetidens ophør den Konstabelelevtidens ophør den 4. Kontrakten er efter prøvetidens udløb uopsigelig indtil den (De ikke benyttede ansættelsesformer udstreges) m m § 5.  Kontrakten er indgået med henblik på den  

 ansattes gennemgang af§ 6. Den ansatte aflønnes i overensstemmelse med de i  

 Kundgørelse for Forsvaret efter aftale mellem Forsvarsministeriet og CS  

 fastsatte bestemmelser.
Udstedelse af forskrivninger på lønning m.v. på andre  

 end de i § 57 i lov nr.291 af 18.juni 1969 med senere ændringer om  

 tjenestemænd i staten, folkeskolen og folkekirken fastsatte vilkår samt anden  

 overdragelse eller pantsætning af ikke udbetalt lønning m.v. anses for  

 misligholdelse af kontrakten.
 Stk. 2.  Korttidsansatte er omfattet af de i Kundgørelse  

 for Forsvaret fastsatte regler om bonus.
 Stk. 3.  Langtidsansatte er omfattet af de i Kundgørelse  

 for Forsvaret fastsatte regler om kapitalpension.
 § 7.  Den ansatte er omfattet af de i Kundgørelse for  

 Forsvaret efter aftale mellem Forsvarsministeriet og CS fastsatte  

 ansættelsesvilkår, hvoraf et eksemplar af den for tiden gældende vedlægges.
 Stk. 2.  Den ansatte er underkastet de til enhver tid  

 for den pågældende militære stilling gældende tjenestebestemmelser, herunder  

 bestemmelser om fastsættelse eller ændring af tjenestested.
 Stk. 3.  Med hensyn til adgang til beskæftigelse uden  

 for statstjenesten gælder tilsvarende regler som fastsat for tjenestemænd i §  

 17 i lov nr.291 af 18. juni 1969 om tjenestemænd i staten, folkeskolen og  

 folkekirken, med senere ændringer.
 § 8.  Kontrakten, der er stempelfri, er udfærdiget i 3  

 eksemplarer, hvoraf eet er udleveret til den ansatte.
 § 9.  Eventuelle yderligere bestemmelser:
 § 10.  Eventuelle yderligere bestemmelser om  

 kapitalpension:
 Underskrift:
 Såfremt den ansatte på underskriftsdatoen ikke er fyldt 18 år, skal  

 kontrakten - herunder også eventuelle supplerende aftaler - tillige  

 underskrives af forældremyndighedens indehavere.
§ 1 1. Medundertegnede, der har dansk indfødsret, antages  

 herved 2. Almindelig rådighedspligt omfatter pligt til -  

 efter den antagende myndigheds bestemmelse - indenfor en 4- års periode at  

 forrette indtil 12 ugers tjeneste (rådighedstjeneste) fordelt på mindst 2  

 kalenderår samt til at udføre de med tjenestestillingen forbundne opgaver  

 m.v.
 3. Begrænset rådighedspligt omfatter pligt til  

 indenfor en periode på indtil 4 år at forrette tjeneste efter nærmere aftale  

 med den antagende myndighed i det enkelte tilfælde.
4. Nærværede kontrakt, der er stempelfri, er  

 udfærdiget i 3 eksemplarer, hvoraf eet er udleveret til den antagne, der  

 erklærer sig indforstået med at være underkastet de på nærværende (den antagende myndigheds underskrift) (den antagnes underskrift) Tjenestepligtserklæring afgivet den i forbindelse med (Sæt x ud for den anvendte rådighedspligt) Særlige aftaler:
 § 2.  Den ansatte er underkastet de til enhver tid for  

 den militære stilling gældende tjenestebestemmelser.
 § 3.  Den ansatte oppebærer lønning m.v. efter de til  

 enhver tid mellem Forsvarsministeriet og Centralforeningen for Stampersonel  

 aftalte bestemmelser.
§ 4.  Kontrakten kan af begge parter skriftligt  

 opsiges med et varsel på 3 måneder til ophør ved en måneds udgang.
Såfremt  

 den ansatte i forbindelse med gennemgang af en særlig uddannelse har påtaget  

 sig tjenestepligt, kan den ansatte dog tidligst bringe kontraktforholdet til  

 ophør ved tjenestepligtsperiodens udløb.
Stk. 2.  I tilfælde af grov misligholdelse af  

 kontraktforholdet fra den ene parts side kan kontraktforholdet ophæves af den  

 anden part med øjeblikkelig virkning.
Endvidere kan den ansættende myndighed  

 efter indstilling til Forsvarskommandoen opsige kontrakten uden varsel,  

 såfremt den ansatte gør sig skyldig i handlinger i eller uden for tjenesten,  

 der er uforenelige med den tillid, som bestridelsen af den militære stilling  

 kræver.
 Stk. 3.  Kontraktforholdet ophører ved ansættelse til  

 frivillig tjeneste af over 6 måneders varighed.
 Stk. 4.  Indtræder den ansatte i en civil stilling,  

 hvori der i henhold til derom udstedt designeringsbevis skal forblives ved  

 mobilisering eller ved forøgelse af forsvarets styrker m.v., ophører  

 kontrakten samtidig med ansættelsen.
Stk. 5.  Kontrakt om rådighedspligt kan bibeholdes under  

 midlertidige ophold i udlandet, på Færøerne eller i Grønland af indtil  

 sammenlagt 12 måneders varighed inden for rådighedspligtsperioden, når den  

 ansatte skriftligt erklærer sig indforstået med, at indkaldelse til aftjening  

 af rådighedstjeneste kan finde sted med mindst 1 måneds varsel.
Er disse  

 forudsætninger ikke til stede, bringes kontrakten til ophør fra  

 udrejsedatoen.
Såfremt forholdene taler for det, herunder at det skønnes  

 muligt for den pågældende at opfylde sine forpligtelser i henhold til § 10,  

 stk.7, i Kundgørelse for Forsvaret B.5- 29 samt at vedkommende kan give møde  

 ved mobilisering eller ved forøgelse af forsvarets styrker, kan varigheden af  

 det midlertidige ophold i udlandet m.v. overstige 12 måneder.
 § 5.  Bestemmelsen i nærværende kontrakt om  

 rådighedspligt, herunder bestemmelsen om at forrette tjeneste efter nærmere  

 aftale med den ansættende myndighed, medfører ingen begrænsninger i  

 mulighederne for at genindkalde den antagne til efteruddannelse efter  

 bestemmelserne i § 4 i lov nr.232 af 26.maj 1982 om forsvarets personel  

 (optrykt i bekendtgørelse nr.822 af 8.december 1986 af lov om forsvarets  

 personel).
Bilag 3 A F G A N G S S E D D E L.
Det attesteres, at - Helbredsbetinget utjenstdygtighed - Afgangsalder på grund af opnået aldersgrænse - Arbejdsmangel (manglende beskæftigelsesmulighed)(**) - Eget ønske (Stempel og underskrift Bilag 4 E R K L Æ R I N G ved opsigelse med forkortet varsel.
