Landsskatteretskendelse EU-bøde - overtrædelse af EU-konkurrence regler - fradrag Reference:
SL § 6, stk. 1, litra a A/S A klagede for indkomståret 1998 over, at de  

 stedlige skattemyndigheder ikke havde godkendt fradrag for bøde betalt  

 for overtrædelse af EU konkurrenceregler, 11 mio. kr.
Det fremgik af sagens oplysninger, at det klagende  

 selskabs aktivitet bestod i produktion og salg af præisolerede  

 fjernvarmerør og fittings m.v.
Selskabet var ved EU-kommissionens  

 afgørelse blevet pålagt en bøde på 1.475.000 ECU  

 for deltagelse i ulovligt rørkartel.
Beløbet var ved  

 opgørelsen af den skattepligtige indkomst for indkomståret 1998  

 fratrukket med 11.000.000 kr.
Beløbet var skyldigt pr. 31. december  

 1998. Bøden var betalt ved bankoverførsel den 10. februar 1999,  

 hvor bøden omregnet til d.kr. havde andraget 10.981.375 kr.  

 EU-kommissionens afgørelse var indbragt for EU-domstolene ved Retten i  

 Første Instans.
De kommunale skattemyndigheder havde ikke godkendt fradrag  

 for den betalte bod andragende 11.000.000 kr.
Der var herved henset til,  

at udgifter til bøder til offentlige myndigheder efter fast  

 praksis ikke kunne fratrækkes ved opgørelsen af den  

 skattepligtige indkomst, når bøden var af pønal karakter,  

 jf. ligningsvejledningen, pkt.
E.B.5.5. Skattemyndighederne havde videre  

 bemærket, at overtrædelse af en lovbestemmelse ikke kunne  

 være udtryk for en normal driftsrisiko, hvorfor der ikke kunne  

 være tale om fradragsret, og at fradragsret ville lempe den  

 pønale effekt, således at der ville være forskel på,  

 om bøden var påført i forbindelse med  

 erhvervsmæssig virksomhed eller af en privat person.
Det var videre  

 bemærket, at bøder pålagt for overtrædelse af  

 bestemmelser, som Danmark havde forpligtet sig til at overholde, herunder  

 EU-bestemmelser, skattemæssigt skulle behandles som bøder, der  

 var pålagt  af danske myndigheder, og at bøder  

 pålagt af danske myndigheder altid ville have en sådan  

 pønal karakter, at fradragsret var udelukket.
Der var hertil henvist  

 til udtalelse fra Skattedepartementet, offentliggjort i Skattedepartementet  

 26.198, hvoraf det fremgik, at virksomheder i EF, der havde krænket  

 konkurrencelove, ikke kunne fratrække disse ved opgørelsen af  

 den skattepligtige indkomst.
 Selskabets repræsentant havde over for  

 Landsskatteretten nedlagt påstand om fuld fradragsret for betalt  

 bod.
Repræsentanten havde herved henvist til, at  

 det karakteristiske for de påstået ulovlige aktiviteter som  

 selskabet deltog i var, at de havde til hensigt af forøge selskabets  

 indkomst, at der var tale om, at EU-Kommissionen efterfølgende  

 havde ønsket at konfiskere de påståede ulovlige  

 indtægter ved den omhandlende bod, at dette bl.a. sås af,  

 at boden var beregnet med udgangspunkt i selskabets omsætning, og  

at der således ikke var tale om en bøde i normal  

 strafferetlig forstand, hvilket ligeledes kunne ses af, at den ikke var  

 resultatet af en dom, men af en Kommissionsbeslutning, hvilket var en  

 retsakt.
Det var videre anført, at boden derfor nærmest  

 måtte anses for en reduktion af tidligere opnåede skattepligtige  

 indtægter, og at det fremgik af ligningsvejledningen for 1998,  

 pkt.
E.B.5.5., at konfiskation af tidligere beskattet indkomst kunne  

 fradrages, også selvom der måtte være tale om ulovligt  

 erhvervet indkomst.
 Landsskatteretten udtalte:
I henhold til statsskattelovens § 6, stk. 1, litra a,  

 kunne udgifter, som i årets løb var anvendt til at erhverve,  

 sikre og vedligeholde indkomsten, herunder ordinære afskrivninger,  

 fradrages.
Der skulle således foreligge en direkte og umiddelbar  

 forbindelse mellem afholdelsen af udgiften og erhvervelsen af indkomsten.  

 Dette krævede, dels at udgiftsafholdelsen lå inden for de  

 naturlige rammer af virksomheden, dels at udgiften ikke kunne karakteriseres  

 som en privat udgift, som var indkomstopgørelsen uvedkommende.
 Det bemærkedes, at det fulgte af Kommissionens  

 Beslutning, at der blev pålagt selskabet en bøde for de  

 omhandlende overtrædelser af EF-Traktatens artikel 85, stk. 1, hvorfor  

 forholdet ikke kunne opfattes som konfiskation af indkomst.
Det bemærkedes endvidere, at udgifter til  

 bøder, som var idømt af det offentlige, som udgangspunkt efter  

 retspraksis  ikke var fradragsberettigede driftsudgifter, uanset der var en  

 meget snæver forbindelse mellem den strafbare handling og  

 erhvervsudøvelsen.
Retten fandt derfor, at der ikke kunne godkendes  

 fradrag for den pålagte bøde, jf. statsskattelovens § 6, stk. 1,  

 litra a.
Retten havde herved henset til, at den pålagte bøde var  

 af pønal karakter, samt at en bøde pålagt af  

 EU-kommissionen for overtrædelse af EU-konkurrencelovgivning  

 måtte ligestilles med bøder pålagt af danske  

 myndigheder.
 Den påklagede ansættelse blev  

 stadfæstet.
