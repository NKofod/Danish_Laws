Landsskatteretskendelse vedr.
Koncernintern overdragelse af  

 virksomhed mellem filialer  bindende forhåndsbesked SKM2006.140.SR Klagen vedrører  

 Skatterådets bindende svar vedrørende overdragelse af  

 dansk filial af svensk selskab til anden dansk filial ejet af andet svensk  

 koncernselskab.
Landsskatterettens afgørelse Spørgsmålet til Skatterådet  

 var følgende:
1.Kan det bekræftes, at den  

 danske filial B kan foretage skattemæssige afskrivninger på handelsværdien af  

 den virksomhed, som filialen erhverver ved den nedenfor beskrevne påtænkte  

 virksomhedsoverdragelse? 2.Kan det bekræftes, at den  

 beskrevne overdragelse ikke udløser tilskudsbeskatning hos B? Skatterådet har svaret:
 1.Ja.
 2.Nej.
 Landsskatteretten ændrer  

 besvarelsen af spørgsmål 1 til Nej og spørgsmål 2 til Ja.
Sagens oplysninger Den svenske C-koncern har to  

 filialer i Danmark.
Den ene, D, er ejet af E AB og den anden, B, er ejet af A  

 AB.
D driver virksomhed med  

 mobiltelefoni og har ansvaret for driften af mobilnettet.
Filialen har  

 endvidere  

 UMTS-licensrettigheden (3. generationsmobiltelefon). B driver virksomhed med  

 fastnettelefoni og internetadgang (ADSL) i Danmark.
Det er oplyst, at koncernen  

 ønsker at lægge de to danske filialer sammen  som led i en fortsat  

 konsolidering  

 af aktiviteterne i Danmark og med henblik på at optimere salg til kunder i  

 Danmark samt opnå betydelige synergier.
De to svenske aktieselskaber har  

 igennem nogen tid overvejet en sammenlægning af de to danske filialer.
Det  

 har  

 således været under overvejelse at lade det ene svenske selskab tilføre sin  

 filial til det andet svenske selskab mod vederlag i aktier  svarende  

 til en  

 tilførsel af aktiver i Danmark.
Fra dansk side vil en sådan tilførsel af  

 aktiver som udgangspunkt blive anset som en skattepligtig overdragelse til  

 markedsværdier.
Med henblik på at sikre, at en sådan overdragelse ikke var  

 omfattet af selskabsskattelovens § 8 B om indskrænkninger i adgangen til at  

 foretage skattemæssige afskrivninger, blev der indhentet bindende  

 forhåndsbesked herom fra Ligningsrådet, offentliggjort i SKM2005.151.LR (TfS  

 2005.369). Ligningsrådet fandt, at selskabsskattelovens § 8 B ikke finder  

 anvendelse.
Den overdragelse, som forhåndsbeskeden vedrører, blev aldrig  

 effektueret, og i mellemtiden har de svenske selskaber genovervejet  

 sammenlægningsmetoden, idet denne nu påtænkes ændret således, at E AB  

 overdrager sin danske filial til A AB ved et almindeligt salg og ikke som  

 først  

 forudsat ved en tilførsel af aktiver mod vederlag i aktier.
Denne  

 overdragelse  

 påtænktes gennemført efter de særlige regler, som er gældende i Sverige, og  

 som  

 muliggør overdragelse til regnskabsmæssige værdier, det vil sige til en værdi  

 lavere end markedsværdien (underprisöverlåtelse). Disse regler har sammenhæng  

 med de svenske regler om group contribution (svensk sambeskatning). En sådan  

 overdragelse kan ske uden skattemæssige konsekvenser for sælger og køber,  

 idet  

 køber overtager sælgers skattemæssige værdier med succession.
Det er videre oplyst, at  

 denne disposition foretrækkes af rent forretningsmæssige grunde.
For det  

 første  

 undgår det indskydende selskab at blive aktionær i det modtagende selskab,  

 hvilket ville komplicere koncernopbygningen i Sverige.
For det andet ville  

 det  

 være muligt at undlade at inddrage enkelte aktiver i overdragelsen.
I den  

 henseende kommer navnlig dubiøse debitorer og kontrakter med restriktive  

 ejerskifteklausuler i betragtning.
Disse debitorer kan således forblive i  

 D-filialen eller eventuelt blive overdraget til tredjemand.
Med hensyn til  

 kontrakter ønsker selskaberne at have mulighed for at kunne lade enkelte  

 kontrakter blive tilbage i D-filialen, hvis det viser sig, at der er  

 kontraktsparter, som ikke vil godkende overdragelsen uden væsentlig  

 kompensation herfor.
Tilbageholdelse af debitorer og kontrakter vil ikke  

 kunne  

 lade sig gøre, såfremt overdragelsen sker som en tilførsel af aktiver, fordi  

 dette på samme måde som i Danmark forudsætter, at samtlige aktiver og  

 passiver  

 vedrørende den pågældende gren af virksomheden overdrages.
Forretningsmæssigt  

 er modellen derfor operationel, og man sikrer en mere smidig overdragelse,  

 samtidig med at det undgås at komplicere koncernopbygningen.
 Selskabet har anmodet  

 Skatterådet om et bindende svar på spørgsmålene:
Kan det bekræftes, at den  

 danske filial B kan foretage skattemæssige afskrivninger på handelsværdien af  

 den virksomhed, som filialen erhverver ved den nedenfor beskrevne påtænkte  

 virksomhedsoverdragelse? Kan det bekræftes, at den  

 beskrevne overdragelse ikke udløser tilskudsbeskatning hos B? Skatterådets afgørelse Spørgsmål 1 er besvaret bekræftende  

 og spørgsmål 2 er besvaret benægtende i overensstemmelse med SKATs  

 indstilling  

 og begrundelse.
SKATs indstilling og  

 begrundelse Ad 1.
 Efter det oplyste i sagen  

 ophørsbeskattes D filial DK i forbindelse med at aktiverne overdrages fra E  

 AB  

 til A AB.
 Den beskrevne situation er  

 sammenlignelig med den tidligere forespørgsel, hvor man ønskede at benytte en  

 svensk model svarende til dansk skattefri tilførsel af aktiver.
Nu ønsker man i stedet at  

 overdrage aktiverne direkte således, at svenske regler om overdragelse til  

 regnskabsmæssige værdier benyttes.
Efter det oplyste sker der succession i  

 Sverige, således at selskabet, der erhverver aktiverne får et mindre  

 afskrivningsgrundlag, end hvis overdragelsen var sket til markedspris.
SKAT Store Selskaber Service  

 finder ikke i relation til selskabsskattelovens § 8 B, at det gør nogen  

 forskel, hvilke skattemæssige konsekvenser transaktionen har i Sverige, når  

 blot der sker fuld beskatning af overdragelsen efter danske regler.
SKAT  

 Store  

 Selskaber  Service finder således, at selskabsskattelovens § 8 B ikke  

 finder  

 anvendelse.
Dette er i overensstemmelse med SKM2005.151 LR.
Spørgsmålet er herefter,  

 hvilket afskrivningsgrundlag den modtagende filial vil opnå på de modtagne  

 aktiver.
Aktiverne overdrages mellem 2 i udlandet beliggende skattesubjekter,  

 der efter de udenlandske regler overdrages til regnskabsmæssige værdier.  

 Aktiverne erhverves af A AB til regnskabsmæssig værdi, som herefter allokerer  

 disse til sin danske filial.
Det må herefter som udgangspunkt lægges til  

 grund,  

 at de modtagne aktiver allokeres til den modtagne filial til regnskabsmæssige  

 værdier.
Spørgsmålet er dog ikke  

 afklaret i praksis.
Det følger af Beskatning af international  

 erhvervsindkomst  

 s. 558, at ved intern overførsel af driftsmidler mellem hovedkontor og et i  

 Danmark beliggende fast driftssted, anvendes armslængde-prisen på  

 overførselstidspunktet som indgangsværdi.
Den faktiske anskaffelsessum må dog  

 formentligt antages at danne et maksimum for værdiansættelsen af  

 driftsmidler.  

 Der næres således tvivl om, hvorvidt anskaffelsessummen kan udgøre det  

 maksimale  

 beløb, hvorpå der kan afskrives.
 I nærværende sag sker der  

 overførsel af aktiverne mellem de to svenske selskaber, til en faktisk  

 handelspris, der antages at være lavere end markedsprisen på aktiverne.  

 Samtidig sker der ophørsbeskatning af filialen i Danmark baseret på  

 markedsprisen.
SKAT vurderer, under nogen  

 tvivl, at handelsværdien af aktiverne bør lægges til grund ved opgørelse af  

 afskrivningsgrundlaget, da det følger af en af skatterettens hovedregler, at  

 armslængde-priser lægges til grund, medmindre andet direkte er hjemlet.  

 Samtidig synes der at være støtte i afskrivningslovens § 49 for at komme til  

 samme resultat.
Dette på trods af, at aktiverne er overdraget mellem de 2  

 svenske  

 selskaber til bogført værdi.
 Det indstilles således efter  

 en samlet konkret vurdering, at handelsværdien af aktiverne lægges til grund  

 ved opgørelse af afskrivningsgrundlaget hos A ABs danske filial.
Ad. 2 I den situation, hvor  

 afskrivningsgrundlaget i den modtagne filial er handelsværdien, bør det  

 vurderes,  

 om der kan ske en tilskudsbeskatning af det modtagne selskab, af differencen  

 mellem aktivernes regnskabsmæssige værdi og handelsværdien.
For selskaber mv., der ikke  

 er fuldt skattepligtige til Danmark, anvendes fast driftsstedsprincippet til  

 at  

 bestemme omfanget af den erhvervsindkomst, som er omfattet af begrænset  

 skattepligt til Danmark.
Erhvervsindkomst som ikke kan henføres til et fast  

 driftssted i Danmark, er ikke omfattet af begrænset skattepligt i medfør af  

 selskabsskattelovens § 2, stk. 1, litra a.
 De i nærværende sag  

 omhandlede filialer er omfattet af selskabsskattelovens § 2, stk. 1, litra a,  

 da de udøver erhverv med fast driftssted her i landet.
Det faste driftssted er  

 civilretligt ikke et selvstændigt retssubjekt, ligesom skattesubjektet er det  

 udenlandske selskab, der driver virksomhed i Danmark gennem det faste  

 driftssted.
Skatteretligt bygger beskatningen af det faste driftssted på en  

 fiktion om dettes selvstændighed.
Hovedreglen i dansk skatteret  

 er, at transaktioner mellem afhængige eller uafhængige parter betragtes som  

 overdraget til markedsværdi.
Ved overførsler mellem et udenlandsk hovedkontor  

 og dettes danske faste driftssted, er der tale om en intern transaktion.
Det  

 antages i overensstemmelse med Beskatning af international erhvervsindkomst  

 s.  

 300 og s. 559, at der i intern dansk skatteret ikke skal beregnes fiktive  

 avancer og tab ved sådanne interne overførsler (der ikke sker til  

 handelsværdi),  

 medmindre der er særskilt hjemmel herfor.
Aktiverne i filialen D  

 overføres mellem de to svenske søsterselskaber.
Realiteten er, at A AB  

 erhverver  

 aktiverne som så allokeres til den danske filial B.
At de overdrages mellem  

 de  

 to søsterselskaber til regnskabsmæssige værdier må sammenholdes med, at de  

 efter danske regler allokeres til filialen B til handelsværdi fra A AB, jf.  

 spørgsmål 1, hvorved der sker en opskrivning af det danske  

 afskrivningsgrundlag  

 med et betragteligt milliard beløb uden en modsvarende betaling.
 Spørgsmålet er, om  

 differencen mellem den regnskabsmæssige værdi og handelsværdien hjemler  

 mulighed for at tilskudsbeskatte den begrænsede skattepligtige A AB.
 Det vurderes, at der er  

 hjemmel i statsskattelovens § 4 til at beskatte det modtagne selskab af  

 differencen  

 mellem den bogførte værdi og handelsværdien af de modtagne aktiver, svarende  

 til den vederlagsfrie opskrivning af det danske afskrivningsgrundlag.
Ansøgers argumentation om at  

 der bør være symmetri mellem de i Danmark beliggende faste driftssteder, kan  

 ikke tiltrædes.
Realiteten er, at aktiverne overdrages mellem 2 i udlandet  

 selvstændige retssubjekter.
Overdragelsen af aktiver sker faktisk til den  

 regnskabsmæssige værdi, men samtidig ønsker man at allokere aktiverne til det  

 erhvervende selskabs faste driftssted til handelsværdien og dermed opnå et  

 væsentligt højere afskrivningsgrundlag.
Set i forholdet mellem den danske og  

 den udenlandske transaktion er der dermed ikke symmetri, mens der set i  

 forhold  

 til den samlede danske beskatning bliver symmetri mellem på den ene side  

 ophørsbeskatning af værdierne i det ene selskab og på den anden side et  

 afskrivningsgrundlag svarende til handelsværdien af aktiverne på den anden  

 side.
Derimod bliver der ikke symmetri mellem vederlag og dansk  

 afskrivningsgrundlag.
Vederlaget udgør alene den regnskabsmæssige værdi, mens  

 afskrivningsgrundlaget udgøres af den væsentligt højere handelsværdi.
Ansøger finder, at det kræver  

 et juridisk ejerskab til aktiverne, for at der kan gennemføres en  

 tilskudsbeskatning.  

 Det er generelt således, at et fast driftssted ikke er juridisk ejer af  

 aktiver  

 eller passiver, men på trods heraf gennemføres beskatningen af dette, ligesom  

 der kan foretages skattemæssige afskrivninger på aktiverne, ud fra en fiktion  

 om den skattemæssige selvstændighed.
Det vurderes således ikke umiddelbart at  

 være hindrende for en tilskudsbeskatning, at det faste driftssted ikke er  

 ejer  

 af aktiverne, der udløser tilskudsbeskatningen.
 SKAT finder således efter en  

 samlet konkret vurdering, at der kan ske beskatning af det modtagne selskab  

 efter statsskattelovens § 4 af differencen mellem de modtagne aktivers  

 markedsværdi og den bogførte værdi aktiverne er erhvervet til.
SKAT er enig med ansøgeren i,  

 at modellen ikke er sammenlignelig med de tidligere stepup-modeller, da der i  

 det konkrete tilfælde sker en ophørsbeskatning i Danmark.
Samtidig bør det  

 ikke  

 være afgørende for vurderingen, om der ved denne ophørsbeskatning reelt  

 kommer  

 noget til beskatning, da der i den ophørende filial f.eks. udnyttes  

 fremførbare  

 underskud.
Selskabets påstand og argumenter Selskabets repræsentant har  

 nedlagt påstand om, at besvarelsen af spørgsmål 2 ændres til ja,  

 mens  

 besvarelsen af spørgsmål 1 ikke ændres.
Spørgsmål 2 I den udstrækning  

 tilskudsbeskatning antages at være hjemlet i statsskattelovens § 4, har der i  

 alle tilfælde været tale om, at overførsel af værdier til en pris under  

 markedsværdien har fundet sted mellem to selvstændige, men interesseforbundne  

 subjekter.
Man kan kun tale om et tilskud, hvor et skattesubjekt yder et  

 offer,  

 mens et andet skattesubjekt opnår en økonomisk fordel, som det modtagende skattesubjekt  

 herefter kan udnytte.
En sådan overførsel er der imidlertid ikke tale om i  

 nærværende situation.
Set ud fra en civilretlig synsvinkel, har filialen  

 ingen  

 selvstændighed.
Overførslen fra det svenskejede selskab til filialen er  

 juridisk set ingen overdragelse, men en allokering af aktiver og passiver.  

 Tilskudsbeskatning har, hvor denne retsfigur er anvendt, altid vedrørt en  

 situation,  

 hvor den skatteretlige overgang modsvares af et civilretligt ejerskifte.
 At antage, at allokering af  

 de aktiver og passiver, som udgør grundlaget for filialens fremtidige  

 indkomst  

 i sig selv udløser beskatning, vil kræve en særskilt hjemmel, som ikke  

 findes.
 Skatteretligt vil man kun  

 kunne nå til den konstruktion, som Skatterådet har anvendt, såfremt man  

 opstiller en fiktion om, at en filial i alle skatteretlige henseender er en  

 selvstændig enhed, hvor enhver overførsel, også mellem filialen og det  

 selskab,  

 som ejer filialen, er forbundet med samme skatteretlige virkninger, som vil  

 være resultatet af en tilsvarende overførsel mellem to selvstændige enheder.  

 En  

 sådan total selvstændighedsfiktion har aldrig vundet tilslutning i dansk  

 skatteret.
 En afstandstagen fra en sådan  

 betragtning findes i Beskatning af international erhvervsindkomst, navnlig s.  

 300 ff. samt den samme forfatters artikel i SR-Skat 1993: Faste driftssteders  

 fradragsret ved lån, s. 111 ff.
Hvis man skulle antage en  

 sådan total selvstændighedsfiktion, der ville muliggøre tilskudsbeskatning  

 fra  

 hovedkontoret til en filial, vil konsekvensen være, at der også måtte være  

 fradragsret for ydelser, der går fra filialen til hovedkontoret.
Dette har  

 Højesteret imidlertid taget direkte afstand fra i dommen i TfS 1993.7, hvor  

 der  

 ikke er fradragsret for renter, der præsteres i forbindelse med et  

 hovedkontors  

 udlån af beløb til en dansk filial.
Fordi der ikke er tale om renter af gæld,  

 fordi filialen ikke er en selvstændig juridisk enhed, kan man som konsekvens  

 ikke komme til det resultat, at der er hjemmel i selskabsskattelovens § 4 til  

 den allokering af aktiver, der finder sted mellem hovedkontoret i udlandet og  

 den danske filial.
Den begrænsede  

 selvstændighedsfiktion, som anerkendes i dansk skatteret, er alene en fiktion  

 om, at der er et selvstændigt beskatningsgrundlag for så vidt angår de  

 indtægter og udgifter, som driftsmæssigt kan henføres til filialen.
Dette er  

 netop i overensstemmelse med selskabsskattelovens § 2 og artikel 7 i OECDs  

 modeloverenskomst.
Hverken i forbindelse med etableringen af  

 selskabsskattelovens  

 § 2 eller i kommentarerne til OECDs modeloverenskomst findes noget grundlag  

 for  

 at antage, at selvstændighedsfiktionen er total.
Når det erhvervende selskabs  

 danske filial fremover beskattes af de indkomster, opgjort netto, der  

 udspringer af det indkomstgrundlag, der er sket ved allokeringen, er det  

 netop  

 et udtryk for nettoindkomstprincippet, når skattemæssige afskrivninger målt i  

 forhold til handelsværdien af driftsmidler kan fratrækkes, fordi disse  

 driftsmidler har tjent indkomsterhvervelsen.
Det kan i den forbindelse ikke  

 tillægges nogen betydning, til hvilken værdi disse driftsmidler internt efter  

 svenske regler er erhvervet.
Erhvervelsesgrundlaget i Sverige er uden  

 betydning  

 herfor, når det antages, at afskrivningsgrundlaget i Danmark er  

 handelsværdien,  

 hvad Skatterådet som nævnt ovenfor har tilsluttet sig.
At antage at  

 allokeringen i sig selv er skattepligtig, fordi det svenske selskabs  

 erhvervelsesgrundlag er lavere end handelsværdien i Danmark, er udtryk for en  

 dobbeltbeskatning, fordi afgivelsen af kapital fra den danske filial til det  

 svenske selskab ikke udgør en fradragsberettiget udgift.
 En samlet konkret bedømmelse  

 må netop medføre, at man skal anskue den skatteretlige situation ud fra en  

 total dansk synsvinkel: I Danmark gennemføres ophørsbeskatning til fuld  

 handelsværdi af det afstående svenske selskabs danske filial, hvilket  

 modsvares  

 af, at der på samme værdigrundlag gennemføres en beskatning af det  

 erhvervende  

 svenske selskabs danske indkomstgrundlag, herunder med hensyntagen til  

 skattemæssige afskrivninger m.v., alt efter danske regler.
Spørgsmål 1 Ansættelse af  

 afskrivningsgrundlaget til bogført værdi vil i realiteten indebære, at det  

 danske driftssted succederer i den skattemæssige anskaffelsessum,  

 som den  

 udenlandske ejer af filialen er i besiddelse af på grund af de særlige  

 interne svenske regler om overdragelse mellem koncernforbundne selskaber.
En sådan betragtning ses der  

 ikke at være noget grundlag for i dansk skatteret.
Betragtningen er i strid  

 med  

 opfattelsen i litteraturen, Ligningsrådet praksis, Skatterådets praksis,  

 Skatteministeriets opfattelse samt den retsopfattelse, som er tiltrådt af  

 Folketinget i forbindelse med behandlingen og vedtagelsen af L 27 som fremsat  

 den 9. oktober 2003 af skatteministeren.
 Spørgsmålet er behandlet i  

 disputatsen Beskatning af international erhvervsvirksomhed  

 s. 551, hvor  

 det lægges til grund, at driftsmidler overført internt i forhold til  

 afskrivningslovens regler medfører et afskrivningsgrundlag svarende til  

 arms-længde-princippet.
 I forbindelse med  

 behandlingen af den såkaldte TDC-sag i Ligningsrådet kom Ligningsrådet til  

 samme resultat, nemlig at TDC som følge af en skattefri omstrukturering  

 i  

 udlandet skulle afskrive på de handelsværdier, som forelå på det tidspunkt,  

 hvor de afskriv-ningsberettigede aktiver og immaterialrettigheder  

 indgik i  

 det danske beskatningsgrundlag.
 Som det fremgår  

 af Skatterådets forhåndsbesked, er det nuværende Skatteråd af samme  

 opfattelse som det tidligere Ligningsråd.
 Også Skatteministeriet har i  

 en skrivelse af 19. maj 2005, j.nr. 2005-411-0042, tilkendegivet  

 nøjagtig  

 samme opfattelse af retstilstanden, når situationen ikke er omfattet af  

 selskabsskattelovens § 8 B som indført ved lov nr. 1215 af 27. december 2003.
 I forbindelse med  

 fremsættelse af det lovforslag, som resulterede i selskabsskattelovens § 8 B,  

 blev Ligningsrådets opfattelse lagt til grund for de lovgivningsmæssige  

 overvejelser.
I bemærkningerne til  

 lovforslagets enkelte bestemmelser, jf.
L 27 som fremsat 9. oktober 2003 af  

 Skatteministeren, hedder det til nr. 2: Et selskab, som erhverver  

 afskrivningsberettigede aktiver fra koncernforbundne selskaber   

 uden at  

 overdragelsen medfører dansk eller udenlandsk beskatning, eller hvor den  

 udenlandske beskatning ved overdragelsen er udskudt  får efter gældende  

 regler  

 et afskrivningsgrundlag beregnet på grundlag af handelsværdien på  

 overdragelsestidspunktet. Såfremt den faktiske  

 anskaffelsessum skulle anvendes som afskrivningsgrundlag, ville denne  

 opfattelse  

 have været urigtig.
Tværtimod blev opfattelsen lagt til grund for  

 Folketingets  

 forhandling af og vedtagelse af lovforslaget.
Det kunne ganske vist gøres  

 gældende, at der i nærværende tilfælde ikke er tale om en overdragelse, idet  

 den danske filial ikke erhverver juridisk ejendomsret til de aktiver,  

 der allokeres til den danske filial.
En sådan argumentation er  

 imidlertid klart urigtig, fordi den vil indebære den anomali, som er retligt  

 helt ubegrundet, nemlig at en overdragelse, der ikke er omfattet af § 8 B,  

 fordi der sker ophørsbeskatning i Danmark, medfører succession i lave  

 anskaffelsessummer, når dette ikke er tilfældet i situationer, hvor der ingen  

 dansk beskatning er.
 Opfattelsen må således  

 anses for at være i direkte strid med de betragtninger, som er lagt til grund  

 af Folketinget.
Ansættelse af  

 afskrivningsgrundlag til handelsværdier indebærer symmetri: I  

 den filial,  

 som afgiver de overførte driftsmidler m.v., sker der fuld ophørsbeskatning  

 til  

 værdien i handel og vandel her i landet.
Dette modsvares af, at den filial,  

 til  

 hvilken aktiverne allokeres, afskriver på de foreliggende handelsværdier  

 således, at det driftsmæssige resultat, som kommer til beskatning her i  

 landet,  

 hviler på en normal dansk indkomstopgørelse.
 Ansættelse af afskrivningsgrundlag  

 til den faktiske anskaffelsessum medfører en asymmetrisk beskatning, som der  

 ikke er noget retligt grundlag for, idet dette kun kan tilvejebringes ved en  

 direkte hjemmel hertil, hvad selskabsskattelovens § 8 A er udtryk for.
Landsskatterettens bemærkninger og begrundelse De svenske selskaber, E AB og  

 A AB, er ifølge selskabsskattelovens § 2, stk. 1, litra 1, begrænset  

 skattepligtige til Danmark, idet de gennem filialerne, henholdsvis D og B,  

 udøver erhverv med fast driftssted her i landet.
 Grundlaget for skattepligten  

 er filialernes indtægter med fradrag af de udgifter, der vedrører filialernes  

 drift, jf. selskabsskattelovens §§ 2 og 9.
 Den påtænkte transaktion  

 omfatter 3 led: allokering af aktiver fra D til E AB, overdragelse af  

 aktiverne  

 fra E AB til A AB efter de svenske regler om underprisoverdragelse og  

 allokering af aktiverne fra A AB til B.
I forbindelse med opgørelse  

 af den begrænsede skattepligtige indkomst for faste driftssteder her i  

 landet,  

 ansættes afskrivningsgrundlag ved allokering af aktiver til det faste  

 driftssted som udgangspunkt til aktivernes markedsværdier.
Idet den faktiske  

 anskaffelsessum dog må antages at danne et maksimum for værdiansættelsen af  

 aktiver, må aktiverne ved den påtænkte transaktion imidlertid anses for  

 erhvervet  

 af B til et beløb svarende til A ABs faktiske anskaffelsessummer, der  

 efter de  

 svenske regler om underprisoverdragelse vil udgøre de regnskabsmæssige  

 værdier.  

 Det bemærkes, at hverken afskrivningslovens § 49 eller selskabsskattelovens §  

 8  

 B omhandler den pågældende situation.
 At D i henhold til  

 selskabsskattelovens § 7 A, stk. 2, skal anvende markedsværdierne som  

 afståelsessum  

 ændrer ikke herved.
 Besvarelsen af spørgsmål 1  

 ændres herefter til Nej.
Uanset ansættelsen af  

 afskrivningsgrundlaget anses der ikke ved den påtænkte transaktion at være  

 grundlag for at anse B for at have modtaget et tilskud.
Der er herved henset  

 til, at hverken overdragelse til underpris mellem 2 svenske selskaber eller  

 det  

 forhold, at aktiverne allokeres til filialen, kan anses for begivenheder, der  

 kan udløse tilskud.
 Besvarelsen af spørgsmål 2  

 ændres herefter til Ja.
