 Bekendtgørelse om ændring af bekendtgørelse om knive og blankvåben m.v.
§ 1 I bekendtgørelse nr. 179 af 22. februar 2018 om knive og blankvåben m.v., som ændret ved bekendtgørelse nr. 780 af 12. juni 2018, foretages følgende ændringer:
 1. § 1, stk. 1, affattes således:
»Tilladelser til knive og blankvåben m.v., godkendelser og dispensationer meddeles af politidirektøren i Midt- og Vestjyllands Politi.« 2. § 1, stk. 2, ophæves.
§ 2 Bekendtgørelsen træder i kraft den 1. september 2018.
§ 3 Tilladelser til knive og blankvåben m.v., godkendelser og dispensationer kan fortsat behandles af politidirektøren i Københavns Vestegns Politi indtil den 1. maj 2019, hvis ansøgeren har bopæl, hjemsted eller fast opholdssted i Københavns politikreds, Københavns Vestegns politikreds, Nordsjællands politikreds, Midt- og Vestsjællands politikreds, Sydsjællands og Lolland-Falsters politikreds eller Bornholms politikreds, eller hvis våbnet opbevares i en af disse politikredse.
