 § 2,  i Arbejdsministeriets lovbekendtgørelse nr. 5 af  

 8. januar 1996 og §§ 1 og 2 i Arbejdsmarkedsstyrelsens bekendtgørelse nr.  

 1169 af 21. december 1995 om orlov til uddannelse,- sabbat og børnepasning  

 samt § 14 i Arbejdsløshedsforsikringens bekendtgørelse nr. 667 af 10. juli  

 1996 om rådighed og selvforskyldt ledighed.
 Tilbagekaldelse af bevilling af uddannelsesorlov som følge af, at  

 orlovspersonen ikke længere er dagpengeberettiget.
 En person ansøger om uddannelsesorlov den 10. februar 1996 som forsikret  

 lønmodtager, og det oplyses på ansøgningsskemaet, at orloven er aftalt med  

 arbejdsgiveren.
 AF bevilger orlov fra den 20. september 1996, hvor personen fylder 25 år  

 og til den 20. juni 1997.
 Den 26. august 1996 tilbagekalder AF orlovsbevillingen, da personen ikke  

 var dagpengeberettiget ved orlovens start, idet personen den 1. august 1996  

 sagde sit arbejde op og den 5. august 1996 påbegyndte den uddannelse, som der  

 var søgt orlov til.
 Orlovspersonen klagede over tilbagekaldelsen til Arbejdsmarkeds Ankenævn,  

 der fandt at AF var berettiget til at tilbagekalde bevillingen under  

 henvisning til lov om orlov § 2 og bekendtgørelse nr. 1169 af 21. december  

 1995 § 1 og § 2 samt bekendtgørelse nr. 667 af 10. juli 1996 § 14.
 Ankenævnet lagde vægt på, at personen ikke var dagpengeberettiget ved  

 orlovens start den 20. september 1996, da han på dette tidspunkt var under  

 uddannelse, og således ikke længere var lønmodtager og heller ikke var ledig,  

 og at betingelserne for orlovsbevillingen ikke længere var opfyldt.
