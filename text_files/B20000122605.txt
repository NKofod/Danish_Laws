Bekendtgørelse om kørekort1) I henhold til §§ 56-62, § 63a, § 64, stk. 5,  

 § 68, stk. 1, § 88a, stk. 1, § 118, stk. 5,  

 §§ 124a-c, §§ 124q-r, § 130, stk. 1 og § 134a i  

 færdselsloven, jf. lovbekendtgørelse nr. 726 af 26. juli 2000,  

 fastsættes:
Kapitel 1 Erhvervelse af kørekort § 1. Ingen person må være indehaver af  

 mere end et kørekort udstedt i en stat, der er medlem af Den  

 Europæiske Union, eller i et land, der efter aftale med EF har  

 gennemført Rådets direktiv 91/439/EØF om  

 kørekort.
 § 2. Kørekort kan udstedes til en person,  

 der ved en prøve godtgør at have tilstrækkelig  

 kørefærdighed og fornødent kendskab til  

 køretøjet og dets behandling samt til færdselsreglerne,  

 jf. bestemmelserne i kapitel 3.
 Stk. 2. Kørekort kan kun udstedes til personer, der har  

 sædvanlig bopæl i Danmark, jf. § 4. Denne begrænsning  

 finder dog ikke anvendelse ved udstedelse af duplikatkørekort efter  

 § 48, stk. 1-3, ved udstedelse af internationalt kørekort  

 efter § 51, ved fornyelse af kørekort efter bestemmelserne i  

 kapitel 6 og ved udstedelse af turistkørekort efter § 74.
 § 3. Ansøgning om kørekort  

 indleveres til politiet (kørekortkontoret). Ansøgningen kan  

 indleveres til ethvert kørekortkontor, uanset hvor i Danmark  

 ansøgeren har bopæl.
Stk. 2. Ansøgningen skal vedlægges:2) 1)	Et vellignende fotografi, som er fremstillet ved en fotografisk  

 proces (portrætbillede, uden hovedbeklædning, jf. dog  

 stk. 5) i størrelsen 35 x 45 mm, holdbart og kopieret på  

 almindeligt tyndt fotopapir og uden stempler eller lignende.
2)	Et offentligt udstedt legitimationspapir, hvoraf ansøgerens  

 personnummer fremgår, eller hvis ansøgeren ikke er tildelt  

 personnummer, fødselsdato og fødested, samt endvidere et af  

 følgende dokumenter, jf. dog stk. 7, a)	tidligere udstedt kørekort af den i § 41, stk. 2,  

 nævnte EF-model, b)	pas udstedt efter den 1. oktober 1949, hvoraf ansøgerens  

 identitet tydeligt fremgår, eller c)	original dåbs-, navne- eller fødselsattest.
 3)	En lægeattest, der opfylder kravene i § 19.
Stk. 3. Er ansøgeren ikke dansk eller nordisk  

 statsborger, skal ansøgningen tillige vedlægges  

 opholdstilladelse eller opholdsbevis, medmindre vedkommende lovligt kan  

 opholde sig i Danmark uden tilladelse.
Såfremt politiet skønner  

 det nødvendigt, kan det kræves, at der fremvises dokumentation  

 for, at ansøgeren har sædvanlig bopæl i Danmark eller  

 bevis for, at ansøgeren i mindst seks måneder har opholdt sig i  

 Danmark som studerende, jf. § 4.
 Stk. 4. Ansøgeren afgiver ved sin underskrift på  

 ansøgningsblanketten under strafansvar efter straffelovens § 163  

 erklæring om på ansøgningstidspunktet ikke at  

 være:
1)	i besiddelse af et kørekort udstedt i en stat, der er medlem  

 af Den Europæiske Union, eller i et land der efter aftale med EF har  

 gennemført Rådets direktiv 91/439/EØF om kørekort,  

 eller 2)	underlagt restriktioner eller frakendt retten til at føre  

 motordrevet køretøj, hvortil der kræves kørekort i  

 de i nr. 1 nævnte lande.
 Stk. 5. Politiet kan tillade, at ansøgeren bærer  

 hovedbeklædning på det i stk. 2, nr. 1, nævnte  

 fotografi, såfremt ansøgeren af religiøse grunde  

 fremsætter begæring herom.
Stk. 6. Politiet kan i særlige tilfælde dispensere  

 fra kravet om vedlæggelse af et af de i stk. 2, nr. 2, litra a-c,  

 nævnte dokumenter.
Politiet kan endvidere, såfremt det  

 skønnes nødvendigt, i alle tilfælde kræve  

 yderligere dokumentation for ansøgerens identitet.
 Stk. 7. Såfremt udstedelse af et kørekort  

 forudsætter aflæggelse af en køreprøve, en praktisk  

 prøve eller en kontrollerende køreprøve, skal  

 forevisning af et af de i stk. 2, nr. 2, litra a-c, nævnte  

 dokumenter først ske i forbindelse med den praktiske prøves  

 afholdelse, jf. herved § 33, stk. 3.
Sædvanlig bopæl § 4. Med sædvanlig bopæl forstås  

 i denne bekendtgørelse det sted, hvor en person sædvanligvis  

 opholder sig, det vil sige i mindst 185 dage inden for et kalenderår,  

 som følge af sin personlige eller erhvervsmæssige tilknytning.  

 Er den pågældende en person uden erhvervsmæssig  

 tilknytning, skal der bestå en personlig tilknytning, der viser, at der  

 består en tæt forbindelse mellem vedkommende og dennes  

 bopælssted.
 Stk. 2. Sædvanlig bopæl anses for etableret  

 på det tidspunkt, hvor en person har bosat sig i Danmark med henblik  

 på opfyldelse af en af de i stk. 1 nævnte betingelser.
 Stk. 3. En person, som alene har sin erhvervsmæssige  

 tilknytning til Danmark, anses for at have sædvanlig bopæl i det  

 land, hvor den pågældende har sin personlige tilknytning,  

 såfremt vedkommende regelmæssigt vender tilbage dertil.  

 Sidstnævnte betingelse kræves ikke opfyldt, hvis den  

 pågældende opholder sig i Danmark med henblik på at  

 udføre et tidsbegrænset erhverv.
 Stk. 4. Optagelse på en uddannelsesinstitution  

 indebærer ikke i sig selv, at den pågældende opnår  

 sædvanlig bopæl i Danmark.
Kørekortkategorier og førerret § 5. Kørekort kan udstedes til  

 følgende kategorier:
 1)	Kategori A.
 Motorcykel.
 a)	Lille motorcykel.
 b)	Stor motorcykel.
 2)	Kategori B.
 Almindelig bil.
 3)	Kategori C.
 Lastbil.
 4)	Kategori D.
 Stor personbil.
 5)	Kategori E.
 Stort påhængskøretøj.
 a)	Kategori B med stort påhængskøretøj  

 (kategori B/E).
 b)	Kategori C med stort påhængskøretøj  

 (kategori C/E).
 c)	Kategori D med stort påhængskøretøj  

 (kategori D/E).
 Stk. 2. Der kan endvidere udstedes kørekort til  

erhvervsmæssig personbefordring og kørekort til  

traktor/motorredskab.
 § 6. Kørekort til kategori A (motorcykel) giver  

 førerret i henhold til følgende:
 1)	Kørekort til kategori A (lille motorcykel) giver ret  

 til at føre:
a)	Tohjulet motorcykel uden sidevogn med et forhold mellem motoreffekt  

 og egenvægt med tillæg af vand, olie og brændstof på  

 højst 0,16 kW/kg.
Det er samtidig en betingelse, at motorcyklen har en  

 motoreffekt på højst 25 kW.
 b)	Tohjulet motorcykel med sidevogn med et forhold mellem motoreffekt  

 og egenvægt med tillæg af vand, olie og brændstof på  

 højst 0,16 kW/kg.
 c)	Trehjulet motorcykel.
 d)	Registreringspligtig knallert.
 2)	Kørekort til kategori A (stor motorcykel) giver ret  

 til at føre:
 a)	De i nr. 1 nævnte køretøjer.
 b)	Tohjulet motorcykel uden sidevogn med et forhold mellem motoreffekt  

 og egenvægt med tillæg af vand, olie og brændstof på  

 over 0,16 kW/kg eller med en motoreffekt på over 25 kW.
 c)	Tohjulet motorcykel med sidevogn med et forhold mellem motoreffekt  

 og egenvægt med tillæg af vand, olie og brændstof på  

 over 0,16 kW/kg.
 Stk. 2. Foreligger der ikke oplysning om massen af vand, olie  

 og brændstof, anvendes motorcyklens egenvægt med tillæg af  

 15 kg.
 § 7. Kørekort til kategori B  

 (almindelig bil) giver ret til at føre:
 1)	Personbil med højst otte siddepladser foruden førerens  

 plads og en tilladt totalvægt på ikke over 3.500 kg.
 2)	Varebil med en tilladt totalvægt på ikke over 3.500  

 kg.
 3)	Vogntog bestående af person- eller varebil og et  

 påhængskøretøj med en tilladt totalvægt  

 på ikke over 750 kg.
4)	Vogntog bestående af en person- eller varebil og et  

 påhængskøretøj med en tilladt totalvægt  

 på over 750 kg.
Vogntogets samlede tilladte totalvægt må  

 ikke overstige 3.500 kg, og påhængskøretøjets  

 tilladte totalvægt må ikke overstige bilens egenvægt med  

 tillæg af 50 kg.
Ved fastsættelsen af vogntogets samlede tilladte  

 totalvægt og påhængskøretøjets tilladte  

 totalvægt, jf. 2. punktum, anvendes enten  

 påhængskøretøjets registrerede totalvægt  

 eller den eventuelt lavere fastsatte totalvægt i bilens  

 registreringsgrundlag.
 5)	Trehjulet motorcykel.
 6)	Traktor/motorredskab.
 7)	Registreringspligtig knallert.
 Stk. 2. For ikke registreringspligtige  

 påhængsredskaber sker fastsættelsen af  

 påhængskøretøjets tilladte totalvægt i  

 henhold til stk. 1, nr. 3 og 4, ved brug af  

 påhængsredskabets faktiske totalvægt.
 § 8. Kørekort til kategori C  

 (lastbil) giver ret til at føre:
 1)	Lastbil med en tilladt totalvægt på over 3.500 kg.
 2)	Vogntog bestående af en lastbil og et  

 påhængskøretøj med en tilladt totalvægt  

 på ikke over 750 kg.
 3)	Motordrevet blokvogn.
 Stk. 2. For ikke registreringspligtige  

 påhængsredskaber sker fastsættelsen af  

 påhængskøretøjets tilladte totalvægt i  

 henhold til stk. 1, nr. 2, ved brug af påhængsredskabets  

 faktiske totalvægt.
 § 9. Kørekort til kategori D (stor  

 personbil) giver ret til at føre:
 1)	Personbil med over otte siddepladser foruden førerens plads  

 eller med en tilladt totalvægt på over 3.500 kg.
 2)	Vogntog bestående af en stor personbil og et  

 påhængskøretøj med en tilladt totalvægt  

 på ikke over 750 kg.
 3)	Ledbus.
 Stk. 2. For ikke registreringspligtige  

 påhængsredskaber sker fastsættelsen af  

 påhængskøretøjets tilladte totalvægt i  

 henhold til stk. 1, nr. 2, ved brug af påhængsredskabets  

 faktiske totalvægt.
 § 10. Kørekort til kategori E (stort  

 påhængskøretøj) giver ret til at  

 føre:
 1)	Vogntog bestående af en almindelig bil og et  

 påhængskøretøj, som ikke henhører under  

 kategori B (kategori B/E).
 2)	Vogntog bestående af en lastbil og et  

 påhængskøretøj med en tilladt totalvægt  

 på over 750 kg (kategori C/E).
 3)	Vogntog bestående af en stor personbil og et  

 påhængskøretøj med en tilladt totalvægt  

 på over 750 kg (kategori D/E).
 Stk. 2. Kørekort til kategori B/E giver alene ret til  

 at føre stort påhængskøretøj i forbindelse  

 med almindelig bil (kategori B).
 Stk. 3. Kørekort til kategorierne C/E og D/E giver  

 tillige ret til at føre stort påhængskøretøj  

 i forbindelse med almindelig bil (kategori B).
Stk. 4. Kørekort til kategori C/E giver tillige ret til  

 at føre køretøjer omfattet af kategori D/E, når  

 indehaveren har erhvervet kørekort til kategori D.
Kørekort til  

 kategori C/E giver endvidere ret til at føre lastbil med tilkoblet  

 blokvogn.
Stk. 5. Personer, der er tjenestegørende i forsvaret  

 eller i det statslige redningsberedskab, og som er i besiddelse af et  

 kørekort til kategori C eller kategori D eller et kørekort til  

 kategori C-D udstedt før den 1. juli 1996, kan uden at have aflagt  

 køreprøve til kategori E tjenstligt føre bil tilkoblet  

 påhængskøretøj med en tilladt totalvægt  

 på over 750 kg.
Påhængskøretøjets faktiske  

 totalvægt må dog ikke overstige 1.500 kg, og bilens faktiske  

 totalvægt skal være mindst to gange  

 påhængskøretøjets.
 Stk. 6. Bestemmelsen i stk. 5 finder tilsvarende  

 anvendelse for personer, der er tjenestegørende i det kommunale  

 redningsberedskab, dog kun såfremt den pågældende var ansat  

 før den 1. juli 1996, og er i besiddelse af et kørekort til  

 kategori C-D udstedt før den 1. juli 1996.
 Stk. 7. For ikke registreringspligtige  

 påhængsredskaber sker fastsættelsen af  

 påhængskøretøjets tilladte totalvægt i  

 henhold til denne bestemmelse ved brug af påhængsredskabets  

 faktiske totalvægt.
 § 11. Kørekort til erhvervsmæssig  

 personbefordring giver ret til at føre almindelig bil (kategori  

 B), stor personbil (kategori D) eller både almindelig bil og stor  

 personbil med henblik på erhvervsmæssig befordring af  

 personer.
 § 12. Kørekort til  

traktor/motorredskab giver ret til at føre disse  

 køretøjer, herunder med tilkoblede  

 påhængskøretøjer.
 Aldersbetingelser mv.
 § 13. Kørekort til kategori A kan  

 udstedes til en person, der er fyldt 18 år.
Stk. 2. Ret til at føre stor motorcykel, jf. § 6,  

 stk. 1, nr. 2, litra b og c, er dog betinget af, at den  

 pågældende 1)	har mindst to års erfaring som fører af lille  

 motorcykel på baggrund af et kørekort til kategori A, 2)	uden endnu at have mindst to års erfaring som fører af  

 lille motorcykel på baggrund af et kørekort til kategori A, er  

 fyldt 21 år og herefter har bestået en praktisk prøve  

 på en stor motorcykel, jf. bilag 5, eller 3)	uden tidligere at have erhvervet kørekort til motorcykel, er  

 fyldt 21 år og har gennemført køreundervisning og  

 bestået en køreprøve til kategori A på en stor  

 motorcykel, jf. bilag 5.
 Stk. 3. Ansøgning om ret til at føre stor  

 motorcykel i de i stk. 2, nr. 2, nævnte tilfælde behandles  

 efter reglerne i kapitel 5.
 § 14. Kørekort til kategori B, kategori  

 B/E, kategori C og kategori C/E kan udstedes til en person, der er fyldt  

 18 år.
 Stk. 2. Kørekort til kategori C kan kun udstedes til  

 førere, der har erhvervet kørekort til kategori B.
 Stk. 3. Kørekort til kategori B/E og kategori C/E kan  

 kun udstedes til førere, der har erhvervet kørekort til  

 kategori B henholdsvis kategori C.
 § 15. Kørekort til kategori D og  

 kategori D/E kan udstedes til en person, der er fyldt 21 år.
 Stk. 2. Kørekort til kategori D kan kun udstedes til  

 førere, der har erhvervet kørekort til kategori B.
 Stk. 3. Kørekort til kategori D/E kan kun udstedes til  

 førere, der har erhvervet kørekort til kategori D.
 § 16. Kørekort til erhvervsmæssig  

 personbefordring kan udstedes til en person, der er fyldt 21  

 år.
 Stk. 2. Kørekort til erhvervsmæssig  

 personbefordring kan kun udstedes til førere, der har kørekort  

 til kategori B og har bestået en køreprøve til  

 erhvervsmæssig personbefordring.
 Stk. 3. Kørekort til erhvervsmæssig  

 personbefordring kan alene udstedes til den kategori, der er aflagt  

 køreprøve i.
Stk. 4. Godkendte kørelærere kan få udstedt  

 kørekort til erhvervsmæssig personbefordring uden at  

 aflægge særlig køreprøve, såfremt de i  

 øvrigt opfylder betingelserne herfor.
Ansøgning om udstedelse  

 af kørekort skal i disse tilfælde tillige vedlægges  

 dokumentation for godkendelse.
Stk. 5. Bestemmelsen i stk. 4, 1. pkt., gælder  

 tilsvarende for personer, der inden for de sidste fem år før  

 ansøgningstidspunktet jævnligt har virket som  

 prøvesagkyndige eller køredommere.
Ansøgning om  

 udstedelse af kørekort skal i disse tilfælde tillige  

 vedlægges dokumentation for beskikkelse og erfaring.
 Stk. 6. Kørekort til erhvervsmæssig  

 personbefordring kan nægtes udstedt under den i straffelovens  

 § 78, stk. 2, nævnte betingelse.
 Stk. 7. Såfremt kørekort til erhvervsmæssig  

 personbefordring nægtes udstedt, skal anklagemyndigheden på  

 begæring indbringe spørgsmålet for retten efter reglerne i  

 straffelovens § 78, stk. 3.
 § 17. Kørekort til  

traktor/motorredskab kan udstedes til en person, der er fyldt 16  

 år.
Helbredsmæssige betingelser § 18. Kørekort kan kun udstedes til en  

 person, der er i besiddelse af tilstrækkelig syns- og høreevne  

 samt i øvrigt af den fornødne åndelige og legemlige  

 førlighed.
 Stk. 2. De nærmere helbredsmæssige betingelser for  

 erhvervelse af kørekort fremgår af bilag 2.
 Stk. 3. Færdselsstyrelsen fastsætter efter  

 forhandling med Sundhedsstyrelsen nærmere retningslinier for  

 behandlingen af sager om udstedelse og fornyelse af kørekort, hvori  

 der foreligger helbredsoplysninger, der kræver lægelige  

 erklæringer, udtalelser eller vurderinger.
 § 19. Lægeattesten, jf. § 3,  

 stk. 2, nr. 3, skal være afgivet på en blanket, der er  

 godkendt af Sundhedsstyrelsen.
Stk. 2. Lægeattesten skal udstedes af ansøgerens  

 sædvanlige læge.
Hvis en anden læge udsteder  

 lægeattesten, skal ansøgeren angive en fyldestgørende  

 grund hertil.
 Stk. 3. Politiet kan kræve, at ansøgeren  

 fremviser sygesikringsbevis.
 Stk. 4. Til dokumentation for at ansøgeren er identisk  

 med den person, der er beskrevet i lægeattesten, skal det i § 3,  

 stk. 2, nr. 1, nævnte fotografis bagside af lægen være  

 påført ansøgerens personnummer, eller hvis  

 ansøgeren ikke er tildelt personnummer, fødselsdato og  

 fødested, samt endvidere være underskrevet af lægen.  

 Attesten og fotografiet sendes direkte til vedkommende kørekortkontor  

 af lægen eller overgives ansøgeren i en lukket kuvert, der er  

 forsynet med lægens navn eller stempel.
 Stk. 5. Lægeattesten må ved ansøgningens  

 indlevering ikke være over tre måneder gammel og ved udstedelsen  

 af kørekortet ikke over et år og tre måneder gammel.
 § 20. På grundlag af oplysningerne i  

 lægeattesten afgør politiet, om ansøgeren opfylder de  

 helbredsmæssige betingelser for erhvervelse af det ønskede  

 kørekort.
 Stk. 2. Politiet kan kræve, at der fra en  

 speciallæge eller andre fremskaffes en erklæring eller yderligere  

 oplysninger, samt endvidere at ansøgeren i øvrigt medvirker til  

 lægelige undersøgelser til afgørelse af, om  

 kørekort kan udstedes eller eventuelt skal udstedes på  

 særlige vilkår.
 Stk. 3. Politiet kan kræve, at der fra Statens  

 Bilinspektion fremskaffes en erklæring eller yderligere oplysninger,  

 samt endvidere at ansøgeren aflægger en vejledende  

 helbredsmæssig køretest, jf. § 40, til bedømmelse  

 af, om kørekort kan udstedes eller eventuelt skal udstedes på  

 særlige vilkår.
 Stk. 4. Udgifterne i forbindelse med de i denne bestemmelse  

 nævnte undersøgelser og køretesten afholdes af  

 ansøgeren.
 § 21. Foreligger der oplysninger, der viser, at  

 ansøgeren er afhængig af brug af euforiserende eller andre  

 bevidsthedspåvirkende stoffer eller ikke er ædruelig, må  

 kørekort ikke udstedes.
 Stk. 2. Såfremt kørekort nægtes, skal  

 anklagemyndigheden på begæring indbringe spørgsmålet  

 for retten efter reglerne i straffelovens § 78, stk. 3.
 Stk. 3. Bestemmelserne i § 20, stk. 2 og 4, finder  

 tilsvarende anvendelse.
Kapitel 2 Køreundervisning § 22. Ansøgere, der ønsker  

 kørekort til en kategori, hvortil de ikke tidligere har haft  

 kørekort, skal have modtaget undervisning af en  

 kørelærer, der er godkendt til den pågældende  

 kategori.
 Stk. 2. Undervisning til kategori B/E skal foretages af en  

 kørelærer, der er godkendt til kategori C, D og E.
 Stk. 3. Undervisningen skal være gennemført i  

 overensstemmelse med Færdselsstyrelsens bekendtgørelser om  

 undervisningsplan for køreuddannelsen til den pågældende  

 kategori med tilhørende bilag (undervisningsplanerne).
Stk. 4. Undervisningsplanerne fastlægger de kundskaber,  

 færdigheder og den adfærd, ansøgeren skal besidde for at  

 erhverve kørekort.
Undervisningen i teori og praktik skal integreres  

 og skal følge undervisningsplanens afsnitsopdeling.
Stk. 5. Undervisningen i teori kan gives samtidig til  

 ansøgere, der ønsker kørekort til kategori A, og  

 ansøgere, der ønsker kørekort til kategori B,  

 såfremt indholdet af teoriundervisningen til de omhandlede kategorier  

 er identisk.
Det samme gælder ansøgere, der ønsker  

 kørekort til kategori C, og ansøgere, der ønsker  

 kørekort til kategori D.
Tilsvarende gælder for ansøgere,  

 der samtidig ønsker kørekort til enten kategori A og kategori B  

 eller kørekort til kategori C og kategori D.
Den undervisende  

 kørelærer skal være godkendt som kørelærer  

 til begge de kategorier, som der undervises i.3) Pauser i køreuddannelsesperioden § 22a.
Ved køreuddannelsesperioden  

 forstås den periode, hvori ansøgeren er under  

 køreuddannelse.
I køreuddannelsesperioden indgår  

 undervisningen i teorilokale (teoretiske emner), praktisk  

 køreundervisning (øvelseskørsel), teoriprøve og  

 praktisk prøve.
 Stk. 2. Ansøgere, der er fraværende i  

 køreuddannelsesperioden i mere end 3 måneder, skal  

 påbegynde køreundervisningen på ny i overensstemmelse med  

 de i bilag 4 anførte bestemmelser.
Stk. 3. Ansøgere, der i løbet af  

 køreuddannelsesperioden er fraværende i højst 3 lektioner  

 à 45 minutters varighed i teorilokale (teoretiske emner), kan på  

 særlige vilkår selv gennemgå de manglende emner ved  

 selvstudium.
Betingelserne herfor fremgår af afsnit VI i bilag 4.
Stk. 4. Årsagen til fraværet har ingen  

 betydning.4) § 23. Undervisning til kategorierne C og D  

 må først påbegyndes, når ansøgeren har  

 erhvervet kørekort til kategori B.
 Stk. 2. Undervisning til kategorierne B/E, C/E og D/E må  

 først påbegyndes, når ansøgeren har erhvervet  

 kørekort til henholdsvis kategorierne B, C og D.
 Stk. 3. Har ansøgeren tidligere haft kørekort  

 til kategori B, eller har ansøgeren tidligere haft kørekort til  

 kategori C eller kategori D, kan undervisning til kategorierne C, D og B/E  

 henholdsvis kategorierne C/E og D/E påbegyndes, uanset at  

 førerretten betinget eller ubetinget er frakendt vedkommende, jf. dog  

 § 25, stk. 2.
Køreundervisningens varighed § 23a.
Køreundervisningen (dvs.  

 teoriundervisning og praktisk køreundervisning), som ansøgeren  

 skal gennemgå i forbindelse med erhvervelse af kørekort til den  

 valgte kategori, skal omfatte følgende antal lektioner à mindst  

 45 minutters varighed:
 1)	Kategori A: Mindst 26 lektioner i teorilokale (teoretiske  

 emner) og mindst 22 lektioner i praktisk køreundervisning  

 (øvelseskørsel) i overensstemmelse med undervisningsplanen for  

 køreuddannelsen til kategori A, jf. dog stk. 2, nr. 1, og  

 stk. 4.
 2)	Kategori B: Mindst 26 lektioner i teorilokale (teoretiske  

 emner) og mindst 24 lektioner i praktisk køreundervisning  

 (øvelseskørsel) i overensstemmelse med undervisningsplanen for  

 køreuddannelsen til kategori B, jf. dog stk. 2, nr. 2, og  

 stk. 4.
 3)	Kategori C eller kategori D: Mindst 16 lektioner i  

 teorilokale (teoretiske emner) og mindst 18 lektioner i praktisk  

 køreundervisning (øvelseskørsel) i overensstemmelse med  

 undervisningsplanen for køreuddannelsen til henholdsvis kategori C og  

 kategori D, jf. dog stk. 3 og 5.
 4)	Kategori C/E: Mindst 13 lektioner i teorilokale (teoretiske  

 emner) og mindst 18 lektioner i praktisk køreundervisning  

 (øvelseskørsel) i overensstemmelse med undervisningsplanen for  

 køreuddannelsen til kategori C/E.
 5)	Kategori D/E: Mindst 10 lektioner i teorilokale (teoretiske  

 emner) og mindst 6 lektioner i praktisk køreundervisning  

 (øvelseskørsel) i overensstemmelse med undervisningsplanen for  

 køreuddannelsen til kategori D/E.
 6)	Kategori B/E: Mindst 4 lektioner i teorilokale (teoretiske  

 emner) og mindst 6 lektioner i praktisk køreundervisning  

 (øvelseskørsel) i overensstemmelse med undervisningsplanen for  

 køreuddannelsen til kategori B/E.
 Stk. 2. Såfremt ansøgeren tidligere har erhvervet  

 kørekort til kategori A eller til kategori B, og der højst er  

 forløbet 2 år fra udstedelsen af kørekortet til  

 tidspunktet for påbegyndelsen af første lektion ved erhvervelse  

 af kørekort enten til kategori B eller til kategori A, skal  

 køreundervisningen (dvs. teoriundervisning og praktisk  

 køreundervisning) omfatte følgende antal lektioner à  

 mindst 45 minutters varighed:
 1)	Kategori A: Mindst 14 lektioner i teorilokale (teoretiske  

 emner) og mindst 17 lektioner i praktisk køreundervisning  

 (øvelseskørsel) i overensstemmelse med undervisningsplanen for  

 køreuddannelsen til kategori A.
 2)	Kategori B: Mindst 14 lektioner i teorilokale (teoretiske  

 emner) og mindst 18 lektioner i praktisk køreundervisning  

 (øvelseskørsel) i overensstemmelse med undervisningsplanen for  

 køreuddannelsen til kategori B.
 Stk. 3. Såfremt ansøgeren tidligere har erhvervet  

 kørekort til kategori C eller til kategori D, og der højst er  

 forløbet 2 år fra udstedelsen af kørekortet til  

 tidspunktet for påbegyndelsen af første lektion ved erhvervelse  

 af kørekort enten til kategori D eller til kategori C, skal  

 køreundervisningen (dvs. teoriundervisning og praktisk  

 køreundervisning) omfatte følgende antal lektioner à  

 mindst 45 minutters varighed:
 Kategori C og kategori D: Mindst 10 lektioner i  

 teorilokale (teoretiske emner) og mindst 14 lektioner i praktisk  

 køreundervisning (øvelseskørsel) i overensstemmelse med  

 undervisningsplanen for køreuddannelsen til henholdsvis kategori C og  

 kategori D.
Stk. 4. Såfremt ansøgeren gennemfører  

 køreundervisningen til kategori A og kategori B samtidig, jf.  

 § 22, stk. 5, skal undervisningen i teorilokale (teoretiske emner)  

 til de to kategorier sammenlagt mindst omfatte 36 lektioner à mindst  

 45 minutters varighed.
For den praktiske køreundervisning gælder  

 bestemmelserne i stk. 1, nr. 1-2.
Stk. 5. Såfremt ansøgeren gennemfører  

 køreundervisningen til kategori C og kategori D samtidig, jf.  

 § 22, stk. 5, skal undervisningen i teorilokale (teoretiske emner)  

 til de to kategorier sammenlagt mindst omfatte 26 lektioner à mindst  

 45 minutters varighed.
For den praktiske køreundervisning gælder  

 bestemmelserne i stk. 1, nr. 3.
Stk. 6. En lektion skal have en varighed på mindst 45  

 minutter for at kunne indgå i opgørelsen af det obligatoriske  

 mindste lektionsantal.
Op til 4 af de obligatoriske lektioner i teorilokale  

 (teoretiske emner) og op til 4 af de obligatoriske lektioner i praktisk  

 køreundervisning (øvelseskørsel) kan dog indgå i  

 opgørelsen, såfremt hver lektion har en varighed à mindst  

 15 minutter, jf. punkt 2 i afsnit V i bilag 3. Dette gælder dog ikke  

 køreundervisningen ved erhvervelse af kørekort til kategori  

 B/E.
 Stk. 7. Undervisningsforløbet ved  

 køreuddannelsen til kategorierne A, B, C, D og C/E skal strække  

 sig over mindst 14 undervisningsdage.
 Stk. 8. Undervisningsforløbet ved  

 køreuddannelsen til kategori D/E skal strække sig over mindst 7  

 undervisningsdage.
Stk. 9. Undervisningsforløbet ved  

 køreuddannelsen til kategori B/E skal strække sig over mindst 3  

 undervisningsdage.5) Lektionsplan § 23b.
Kørelæreren skal før  

 påbegyndelsen af en køreelevs undervisning udfærdige en  

 detaljeret lektionsplan i 2 eksemplarer over uddannelsesforløbet  

 planlagt i nøje overensstemmelse med bestemmelserne i denne  

 bekendtgørelse og undervisningsplanen for køreuddannelsen til  

 den omhandlede kategori.
Et eksemplar af lektionsplanen skal udleveres til  

 køreeleven senest ved køreundervisningens første  

 lektion.
 Stk. 2. Lektionsplanen skal indeholde  

 følgende:
 1)	Køreskolens navn, adresse og telefonnummer.
 2)	Køreelevens navn, adresse og telefonnummer.
 3)	Den eller de undervisende kørelæreres navne.
 4)	Rækkefølgen af lektionerne i overensstemmelse med  

 undervisningsplanens afsnitsopdeling, jf. § 22, stk. 3 og 4.
 5)	Oplysning om antallet af lektioner i teorilokale (teoretiske emner)  

 og antallet af lektioner i praktisk køreundervisning  

 (øvelseskørsel), som køreundervisningen til den  

 omhandlede kategori mindst skal omfatte, jf. § 23a.
 6)	Oplysning om antallet af lektioner henholdsvis på lukket  

 øvelsesplads og på køreteknisk anlæg, som  

 køreundervisningen til den omhandlede kategori mindst skal omfatte,  

 jf. § 24a og § 26a.
 7)	Oplysning om at det er køreelevens individuelle forhold og  

 formåen, der er afgørende for, hvor mange lektioner - udover det  

 anførte obligatoriske mindste lektionsantal - køreeleven skal  

 have, inden den praktiske prøve kan aflægges.
 8)	Hovedindholdet af hver enkelt lektion opdelt i lektioner i  

 teorilokale (teoretiske emner) og i praktisk køreundervisning  

 (øvelseskørsel) anført med underafsnitsbetegnelsen (dvs.  

 nummerering med tilhørende overskrift) fra den omhandlede  

 undervisningsplan, herunder plads til datoen for hver enkelt lektions  

 gennemførelse, den faktisk anvendte tid samt plads til  

 køreelevens og kørelærerens underskrifter.
 9)	Repetition af tidligere gennemførte lektioner og evaluerende  

 prøver.
 Stk. 3. Den undervisende kørelærer og  

 køreeleven skal straks efter afslutningen af hver enkelt lektion med  

 deres underskrifter (mindst ét fornavn og efternavnet) i  

 kørelærerens eksemplar af lektionsplanen bekræfte, at der  

 er undervist i indholdet af omhandlede lektion, herunder bekræfte  

 datoen for lektionens gennemførelse og den faktisk anvendte tid.
 Stk. 4. Kørelærerens eksemplar af lektionsplanen skal  

 medbringes ved køreprøven.
 Stk. 5. Kørelæreren skal på forlangende  

 forevise lektionsplanen for politiet eller anden kontrolmyndighed.
 Stk. 6. Såfremt køreeleven skifter  

 kørelærer i undervisningsforløbet, skal den hidtidige  

 kørelærer udlevere sit eksemplar af lektionsplanen til den nye  

 kørelærer til brug i køreelevens fortsatte  

 køreundervisning.
 Stk. 7. Lektionsplanen skal opbevares af køreskolen i 2  

 år efter afslutningen af køreuuddannelsesperioden.
Stk. 8. Køreundervisningen og anvendelsen af  

 lektionsplaner skal gennemføres i overensstemmelse med bestemmelserne  

 i bilag 3.6) § 23c.
I ansøgningen om kørekort  

 afgiver køreelev og kørelærer erklæring om, at der  

 i køreundervisningen mindst har været anvendt det i § 23a,  

 stk. 1-5, foreskrevne antal lektioner henholdsvis i teorilokale  

 (teoretiske emner) og i praktisk køreundervisning  

 (øvelseskørsel), samt at kravet i § 23a, stk. 7-9,  

 til undervisningsforløbets udstrækning er opfyldt.
Det skal  

 endvidere erklæres, at kravene i § 24a og § 26a til antallet  

 af lektioner henholdsvis på lukket øvelsesplads og på  

 køreteknisk anlæg er opfyldt, samt at der i  

 køreundervisningen har været udfærdiget, udleveret og  

 anvendt en lektionsplan, jf. § 23b.
 Stk. 2. Ved den praktiske prøve skal erklæringen  

 om køreundervisning være underskrevet af kørelærer  

 og køreelev.
Stk. 3. Har flere kørelærere undervist  

 køreeleven, skal den kørelærer, der har foretaget den  

 sidste lektion henholdsvis i teorilokale (teoretiske emner) og i praktisk  

 køreundervisning (øvelseskørsel), underskrive  

 erklæringen om køreundervisning.7) Indledende køreundervisning § 24. Den indledende køreundervisning til  

 kategorierne A og B skal foregå på en lukket øvelsesplads,  

 der opfylder de krav, der fremgår af bilag 6, afsnit I.
 Stk. 2. Med hensyn til øvelsespladsens indretning og  

 udstyr samt undervisningens tilrettelæggelse og gennemførelse  

 henvises til undervisningsplanerne til kategorierne A og B samt til bilag 6,  

 afsnit I.
§ 24a.
Ansøgeren skal som fører  

 mindst gennemføre 4 lektioner à mindst 45 minutters varighed i  

 manøvrer på lukket øvelsesplads ved  

 køreundervisningen til kategorierne A og B.
Øvelseskørsel § 25. Øvelseskørsel må  

 tidligst finde sted tre måneder før det tidspunkt, hvor  

 ansøgeren opfylder aldersbetingelsen for at få udstedt det  

 ønskede kørekort, jf. bestemmelserne herom i kapitel 1.
 Stk. 2. For personer, der er frakendt førerretten  

 ubetinget, må øvelseskørsel tidligst påbegyndes tre  

 måneder før frakendelsestidens udløb.
Stk. 3. Øvelseskørsel til motorcykel må  

 kun finde sted med højst tre elever ad gangen.
Under kørslen  

 skal kørelæreren kunne overvåge eleverne forsvarligt.  

 Kørelæreren kan og skal, såfremt der undervises mere end  

 en elev ad gangen, overvåge eleverne fra et efterfølgende  

 køretøj.
Køretøjet skal være forsynet med  

 et radioanlæg med håndfri betjening til brug for  

 kørelæreren, og skal i alle tilfælde føres enten af  

 kørelæreren selv eller af en person med gyldigt kørekort.  

 Ved undervisning af én elev kan kørelæreren  

 overvåge kørslen fra motorcyklens bagsæde.
 Stk. 4. Køretøjer, der anvendes til  

 øvelseskørsel, skal opfylde betingelserne i bilag 5.
Afsluttende køreundervisning § 26. Den afsluttende køreundervisning til  

 kategorierne A, B, C, C/E og D skal foregå på et  

 køreteknisk anlæg, der opfylder de krav, der fremgår af  

 bilag 6, afsnit II.
Undervisningen på køreteknisk anlæg  

 må først gives efter gennemførelse af samtlige  

 forudgående afsnit i undervisningsplanen.
 Stk. 2. Med hensyn til tilrettelæggelse og  

 gennemførelse af undervisningen på køreteknisk  

 anlæg henvises til undervisningsplanerne til kategorierne A, B, C, D og  

 E.
§ 26a.
Ansøgeren skal som fører  

 mindst gennemføre 5 lektioner à mindst 45 minutters varighed i  

 manøvrer på køreteknisk anlæg ved  

 køreundervisningen til kategori A.
 Stk. 2. Ansøgeren skal som fører mindst  

 gennemføre 4 lektioner à mindst 45 minutters varighed i  

 manøvrer på køreteknisk anlæg ved  

 køreundervisningen til kategori B.
 Stk. 3. Ansøgeren skal som fører mindst  

 gennemføre 4 lektioner à mindst 45 minutters varighed i  

 manøvrer på køreteknisk anlæg ved  

 køreundervisningen til kategorierne C, D og C/E.
Kapitel 3 Køreprøver mv.
 § 27. Køreprøven består af en  

 teoriprøve og en praktisk prøve.
 Stk. 2. Prøven til stor motorcykel, jf. § 13,  

 stk. 2, nr. 2, og kategori B/E består kun af en praktisk  

 prøve.
 Stk. 3. Ved afholdelse af såvel teoriprøve som  

 praktisk prøve skal ansøgningsblanketten,  

 kørelærerens eksemplar af lektionsplanen og eventuelt tidligere  

 udstedt kørekort medbringes. 8)  

  Ved den praktiske prøves afholdelse skal ansøgeren  

 endvidere medbringe ét af de i § 3, stk. 2, nr. 2, litra  

 a-c, nævnte dokumenter.
 Stk. 4. Resultatet af en teoriprøve eller en praktisk  

 prøve skal straks efter prøvens bedømmelse meddeles  

 ansøgeren.
§ 28. Køreprøve og praktisk  

 prøve til kategori A, køreprøver til kategori B og  

 traktor/motorredskab, køreprøve til erhvervsmæssig  

 personbefordring til kategori B samt andre kontrollerende  

 køreprøver end de i stk. 2 nævnte afholdes af  

 politiet.
Politiet kan i særlige tilfælde kræve, at  

 praktisk prøve aflægges ved Statens Bilinspektion.
 Stk. 2. Køreprøver og praktiske prøver  

 til øvrige kategorier, køreprøve til  

 erhvervsmæssig personbefordring til kategori D samt kontrollerende  

 køreprøver efter § 62 afholdes af Statens  

 Bilinspektion.
Stk. 3. Køreprøver og praktiske prøver  

 kan for militærpersoner og for personel ved redningsberedskabet  

 aflægges overfor forsvarets henholdsvis det statslige  

 redningsberedskabs køredommere.
Køredommere kan dog ikke  

 afholde køreprøver til erhvervsmæssig personbefordring og  

 kontrollerende køreprøver.
 Stk. 4. Færdselsstyrelsen kan bestemme, at de i  

 stk. 2 nævnte prøver i nærmere angivne politikredse  

 afholdes af politiet.
 § 29. Køreprøve og praktisk  

 prøve til kategori A, køreprøver til kategorierne B, C,  

 D, C/E og D/E samt praktisk prøve til kategori B/E gennemføres  

 i overensstemmelse med bestemmelserne i bilag 7, afsnit I.
 Stk. 2. Køreprøver til erhvervsmæssig  

 personbefordring til kategorierne B og D samt køreprøve til  

 traktor/motorredskab gennemføres i overensstemmelse med bestemmelserne  

 i bilag 7, henholdsvis afsnit II og III.
Stk. 3. Køreprøven til erhvervsmæssig  

 personbefordring til kategori D kan afvikles samtidig med  

 køreprøven til kategori D.
Består ansøgeren ikke  

 teoriprøven til erhvervsmæssig personbefordring til kategori D,  

 bevares retten til at aflægge praktisk prøve til kategori D,  

 såfremt teoriprøven til kategori D er bestået.
§ 30. Hvis ansøgeren ikke i  

 fornødent omfang kan tale og forstå dansk eller et fremmedsprog,  

 som den prøvesagkyndige behersker, skal der ved såvel  

 teoriprøve som praktisk prøve anvendes tolk.
Politiet eller  

 Statens Bilinspektion udvælger tolken.
Udgifter til tolk afholdes af  

 ansøgeren.
 Stk. 2. En kørelærer eller en  

 kørelæreraspirant må ikke fungere som tolk.
 Stk. 3. Ved aflæggelse af køreprøve til  

 erhvervsmæssig personbefordring kan der ikke benyttes tolk.
Teoriprøve § 31. Teoriprøve til kategorierne A og B  

 kan først berammes, når undervisning i kørsel på  

 lukket øvelsesplads er gennemført, og den  

 kørelærer, der har foretaget undervisningen af ansøgeren,  

 på ansøgningsblanketten har oplyst, hvor og hvornår  

 undervisningen har fundet sted, jf. § 33.
 § 32. Teoriprøve kan tidligst  

 aflægges en måned før ansøgeren opfylder  

 aldersbetingelsen for at få udstedt det ønskede kørekort.  

 Ansøgere, der ønsker kørekort til traktor/motorredskab,  

 kan dog aflægge teoriprøve seks måneder før,  

 alderskravet er opfyldt.
§ 33. Den kørelærer, der har  

 undervist ansøgeren, skal senest før teoriprøvens  

 aflæggelse ved sin underskrift på ansøgningsblanketten  

 bekræfte, at ansøgeren har modtaget undervisning i kørsel  

 på lukket øvelsesplads, i teori og i praktik i overensstemmelse  

 med undervisningsplanen for den pågældende kategori.
Har flere  

 kørelærere undervist ansøgeren i en eller flere af de  

 ovennævnte discipliner, skal den kørelærer, der har  

 foretaget den sidste lektion inden for den enkelte disciplin, underskrive  

 ansøgningsblanketten.
Denne kørelærer skal forinden sikre  

 sig, at undervisningsplanen er fulgt.
Praktisk prøve § 34. Den praktiske prøve kan først  

 berammes, når teoriprøven er bestået.
Ved den praktiske  

 prøves aflæggelse skal krævet undervisning på  

 køreteknisk anlæg være gennemført.
Den  

 kørelærer, der har undervist ansøgeren på  

 køreteknisk anlæg, skal ved sin underskrift på  

 ansøgningsblanketten oplyse, hvor og hvornår undervisningen har  

 fundet sted, jf. § 33.
§ 35. Praktisk prøve kan tidligst  

 aflægges, når ansøgeren opfylder aldersbetingelsen for at  

 få udstedt det ønskede kørekort.
Politiet kan i ganske  

 særlige tilfælde dispensere fra fristen.
Stk. 2. Den praktiske prøve skal bestås inden 12  

 måneder efter, at teoriprøven er bestået.  

 Teoriprøven bevarer dog kun sin gyldighed i op til 12 måneder,  

 såfremt ansøgeren er i et sammenhængende  

 uddannelsesforløb, jf. § 22a, stk. 1 og 2.9) Stk. 3. Ansøgeren skal selv stille  

 køretøj til rådighed ved aflæggelse af den  

 praktiske prøve.
Køretøjet skal opfylde betingelserne i  

 bilag 5.
Stk. 4. Hvis en ansøger af helbredsmæssige grunde  

 kun kan opnå kørekort til særlige typer af  

 køretøjer eller særligt indrettede  

 køretøjer, jf. § 42, stk. 1, aflægges den  

 praktiske prøve med et sådant køretøj.
Der kan  

 stilles krav om, at køretøjet ved den praktiske prøve er  

 forsynet med særlige pedaler, jf. bilag 5.
 § 36. Består ansøgeren ikke den  

 praktiske prøve på grund af manglende kendskab til vigtige  

 færdselsregler eller på grund af ringe  

 kørefærdighed, afgør politiet efter reglerne i § 68,  

 om ansøgeren skal aflægge en kontrollerende  

 køreprøve for at bevare et eventuelt allerede erhvervet  

 kørekort til andre kategorier.
Kontrollerende køreprøve § 37. Kontrollerende køreprøve  

 afholdes i følgende tilfælde:
 1)	Efter betinget eller ubetinget frakendelse af førerretten,  

 jf. §§ 64, stk. 1, og 70, stk. 1.
 2)	Hvis der er begrundet tvivl om, hvorvidt kørekortindehaveren  

 fortsat er i besiddelse af fornøden kørefærdighed,  

 fornødent kendskab til færdselsreglerne eller forståelse  

 for hensynet til andre trafikanter, jf. § 62, stk. 1.
 3)	Ved ansøgning om fornyelse af kørekort tre år  

 eller mere efter at gyldigheden af kørekortet er udløbet, jf.  

 § 56, stk. 1.
 4)	Ved ombytning af visse udenlandske kørekort, jf. § 80,  

 stk. 2, § 81, stk. 2, og § 83, stk. 2.
 5)	I visse tilfælde ved udstedelse af turistkørekort, jf.  

 § 74, stk. 1.
 Stk. 2. Kontrollerende køreprøve  

 gennemføres i overensstemmelse med bestemmelserne for kategori B, jf.  

 bilag 7, afsnit I.
Stk. 3. Den, der skal aflægge kontrollerende  

 køreprøve, stiller selv køretøj til  

 rådighed ved prøven.
Køretøjet skal opfylde  

 betingelserne i bilag 5. Bestemmelsen i § 35, stk. 4, finder  

 tilsvarende anvendelse.
§ 38. Ved afholdelse af en kontrollerende  

 køreprøve efter §§ 62, stk. 1, og 64, stk. 1, skal  

 kørekortet forevises til den prøvesagkyndige.
Såfremt  

 prøven ikke bestås, skal kørekortet afleveres til den  

 prøvesagkyndige.
Stk. 2. Kontrollerende køreprøve i henhold til  

 §§ 62, stk. 1, og 64, stk. 1, skal aflægges senest tre  

 måneder efter, at afgørelsen herom er endelig.
Politiet kan i  

 ganske særlige tilfælde dispensere fra tidsfristen.
 § 39. Såfremt prøven er begrundet i  

 vedkommendes kørsel med en anden kategori, kan politiet bestemme, at  

 prøven aflægges efter de regler, der gælder for  

 køreprøven til denne kategori, forudsat at ansøgeren har  

 eller har haft kørekort til den pågældende kategori.  

 Bestås køreprøven, udstedes kørekort til de  

 tidligere erhvervede kategorier.
Stk. 2. Bestås den kontrollerende  

 køreprøve ikke senest ved tredje prøve, skal eventuelle  

 yderligere prøver aflægges efter reglerne om  

 køreprøve til kørekort til de kategorier, hvortil  

 førerretten ønskes generhvervet.
Hvis førerretten er  

 inddraget af politiet, fordi en kontrollerende køreprøve ikke  

 er bestået, jf. §§ 62, stk. 1, og 64, stk. 1, anses den ikke  

 beståede prøve for første prøve.
 Stk. 3. Har førerretten været inddraget eller  

 frakendt i tre år eller mere, eller er der ved den kontrollerende  

 køreprøves berammelse forløbet mere end tre år  

 efter frakendelses- eller inddragelsesperiodens begyndelse, eller skal  

 kontrollerende køreprøve aflægges i anledning af  

 fornyelse af kørekort, skal prøven aflægges efter  

 reglerne om køreprøve til kørekort til de kategorier,  

 hvortil førerretten ønskes generhvervet, eller hvortil  

 kørekort ønskes fornyet.
Vejledende helbredsmæssig køretest § 40. Politiet kan i forbindelse med erhvervelse  

 og fornyelse af kørekort kræve, at ansøgeren  

 aflægger en vejledende helbredsmæssig køretest hos Statens  

 Bilinspektion til bedømmelse af, om kørekort kan udstedes eller  

 eventuelt skal udstedes på særlige vilkår.
En sådan  

 køretest kan endvidere kræves afholdt med henblik på at  

 afgøre, i hvilket omfang en kørekortindehaver fortsat kan  

 bevare sin førerret helt eller delvis, jf. § 63. Statens  

 Bilinspektion kan forlange, at ansøgeren eller  

 kørekortindehaveren stiller et køretøj, der er godkendt  

 til øvelseskørsel, til rådighed.
 Stk. 2. Såfremt det skønnes nødvendigt, at  

 ansøgeren eller kørekortindehaveren forinden afholdelse af den  

 i stk. 1 omtalte køretest opnår nogen færdighed i at  

 betjene køretøjet, kan dette finde sted på en lukket  

 øvelsesplads eller et køreteknisk anlæg.
Kapitel 4 Udstedelse af kørekort § 41. Kørekort udstedes af  

 Rigspolitichefen.
 Stk. 2. Kørekort udstedes som EF-model i  

 overensstemmelse med bestemmelserne i bilag 1. Nationalitetsbetegnelse  

 anføres på kørekortets forside.
§ 42. Kørekort kan udstedes med  

 begrænset gyldighedstid eller begrænses til  

 køretøjer, der opfylder særligt angivne betingelser,  

 eller i øvrigt betinges af særlige vilkår.
Vilkår og  

 begrænsninger påtegnes kørekortet i talkodeform i henhold  

 til bestemmelserne i bilag 8.
 Stk. 2. Kørekort til traktor/motorredskab,  

 erhvervsmæssig personbefordring samt kørekort med  

 kørelærergodkendelse udstedes i henhold til de i bilag 8, afsnit  

 III, fastsatte retningslinier.
§ 43. Hvis ansøgeren har bestået  

 køreprøven eller den praktiske prøve, skal  

 ansøgeren i den prøvesagkyndiges påsyn udfylde  

 underskriftsrubrikken i et stamkort.
Har ansøgeren forevist et af de i  

 § 3, stk. 2, nr. 2, litra a-c, nævnte dokumenter, udsteder  

 den prøvesagkyndige et midlertidigt kørekort.
Stk. 2. Den prøvesagkyndige udsteder herefter straks et  

 midlertidigt kørekort.
Samtidig med udstedelsen af det midlertidige  

 kørekort skal eventuelt tidligere udstedt kørekort afleveres  

 til den prøvesagkyndige.
 Stk. 3. Oplyser ansøgeren at skulle føre  

 motorkøretøj i udlandet, bortset fra i Finland, Island, Norge  

 og Sverige, og skønner politiet, at det originale kørekort ikke  

 kan udstedes, inden ansøgeren forlader landet, kan midlertidigt  

 erstatningskørekort udstedes i overensstemmelse med bestemmelserne i  

 § 49, stk. 2 og 3.
Gyldighed § 44. Kørekort til kategorierne A, B og B/E  

 samt kørekort til traktor/motorredskab udstedes med gyldighed til  

 indehaverens fyldte 70. år.
 § 45. Kørekort til kategorierne C, C/E, D  

 og D/E udstedes med gyldighed til indehaverens fyldte 50. år, jf. dog  

 stk. 2 og 4.
 Stk. 2. Er ansøgeren på det tidspunkt, hvor  

 kørekortet udstedes, fyldt 45 år, men ikke 50 år, udstedes  

 kørekort til de i stk. 1 nævnte køretøjer med  

 en gyldighedstid på fem år.
 Stk. 3. Er ansøgeren på det tidspunkt, hvor  

 kørekortet udstedes, fyldt 50 år eller derover, udstedes  

 kørekort til de i stk. 1 nævnte kategorier med en  

 gyldighedstid på fem år.
 Stk. 4. Kørekort til de i stk. 1 nævnte  

 kategorier udstedes med gyldighed til indehaverens fyldte 70. år,  

 såfremt ansøgeren er indehaver af en sådan kategori  

 udstedt før den 14. april 1997, og såfremt rettigheden ikke i  

 øvrigt er tidsmæssigt begrænset.
 Stk. 5. Kørekort til erhvervsmæssig  

 personbefordring udstedes med en gyldighedstid på fem år.
 § 46. Er ansøgeren på det tidspunkt,  

 hvor kørekortet udstedes, fyldt 65 år, men ikke 70 år,  

 udstedes kørekort til samtlige kategorier samt kørekort til  

 erhvervsmæssig personbefordring og traktor/motorredskab med en  

 gyldighedstid på fem år.
 Stk. 2. Er ansøgeren på det tidspunkt, hvor  

 kørekortet udstedes, fyldt 70 år eller derover, udstedes  

 kørekortet med følgende gyldighedstid:
 1)	Er ansøgeren fyldt 70 år, men ikke 71 år: Fire  

 år.
 2)	Er ansøgeren fyldt 71 år, men ikke 72 år: Tre  

 år.
 3)	Er ansøgeren fyldt 72 år, men ikke 80 år: To  

 år.
 4)	Er ansøgeren fyldt 80 år: Et år.
 § 47. Såfremt de helbredsmæssige  

 oplysninger taler derfor, eller der er begrundet tvivl om, hvorvidt den  

 pågældende er ædruelig eller uafhængig af  

 euforiserende eller andre bevidsthedspåvirkende stoffer, kan  

 kørekort i alle tilfælde udstedes med en kortere gyldighedstid  

 end den i §§ 44-46 nævnte.
Duplikatkørekort § 48. Bortkommer et kørekort, eller bliver  

 det beskadiget eller slidt i et sådant omfang, at tekst, nummer,  

 stempler, foto eller lignende ikke kan kontrolleres på stedet, eller  

 beskadiges kørekortet i øvrigt, skal indehaveren anmode om at  

 få udstedt duplikatkørekort, såfremt der fortsat skal  

 gøres brug af førerretten.
Dette gælder dog ikke ved  

 navneændringer.
Stk. 2. Ansøgning om duplikatkørekort indleveres  

 til kørekortkontoret.
Ansøgningen kan indleveres til ethvert  

 kørekortkontor, uanset hvor ansøgeren har bopæl, jf. dog  

 stk. 4. Ansøgeren skal på kørekortkontoret udfylde  

 underskriftsrubrikken i et stamkort.
Stk. 3. Ansøgningen skal vedlægges et fotografi  

 samt de nødvendige legitimationspapirer, jf. § 3, stk. 2,  

 nr. 1 og 2. Bestemmelserne i § 3, stk. 3, 1. pkt., samt  

 stk. 4-6, finder tilsvarende anvendelse.
Er kørekortet  

 bortkommet, afgiver ansøgeren ved sin underskrift på  

 ansøgningsblanketten under strafansvar efter straffelovens § 163  

 erklæring herom.
Beskadigede kørekort, der ønskes  

 erstattet af duplikatkørekort, skal afleveres til politiet.
Stk. 4. Personer, der har sædvanlig bopæl i  

 Danmark, og som er indehavere af et kørekort udstedt i en stat, der er  

 medlem af Den Europæiske Union, eller i et land, der efter aftale med  

 EF har gennemført Rådets direktiv 91/439/EØF om  

 kørekort, kan efter denne bestemmelse få udstedt  

 duplikatkørekort.
Bestemmelsen i § 3, stk. 3, 2. pkt.,  

 finder i disse tilfælde tilsvarende anvendelse.
Midlertidigt erstatningskørekort § 49. Er et kørekort bortkommet, og oplyser  

 indehaveren at skulle føre bil i udlandet, bortset fra i Finland,  

 Island, Norge og Sverige, udsteder kørekortkontoret efter anmodning et  

 midlertidigt erstatningskørekort, såfremt det skønnes, at  

 duplikatkørekort ikke kan udstedes, inden ansøgeren forlader  

 landet.
 Stk. 2. Ansøgning om midlertidigt  

 erstatningskørekort indleveres til kørekortkontoret.  

 Ansøgningen kan indleveres til ethvert kørekortkontor, uanset  

 hvor i Danmark ansøgeren har bopæl.
 Stk. 3. Ansøgningen skal vedlægges et fotografi  

 samt de nødvendige legitimationspapirer, jf. § 3, stk. 2,  

 nr. 1 og 2. Bestemmelserne i § 3, stk. 3-6, finder tilsvarende  

 anvendelse.
§ 50. Er en indehaver af et dansk kørekort  

 frakendt førerretten i udlandet, eller er der i udlandet udstedt  

 kørselsforbud, og har den udenlandske kørekortmyndighed  

 betinget frakendelsestidens eller kørselsforbudets  

 begyndelsestidspunkt af udlevering af kørekortet til registrering af  

 forholdet eller påtegning herom, eller er der i udlandet sket en  

 administrativ inddragelse af kørekortet, udsteder  

 kørekortkontoret efter anmodning et midlertidigt  

 erstatningskørekort mod indlevering af kørekortet eller mod  

 forevisning af dokumentation fra den udenlandske kørekortmyndighed om,  

 at denne er i besiddelse af kørekortet.
Midlertidigt  

 erstatningskørekort udstedes med angivelse af, at det ikke er gyldigt  

 ved kørsel i det land, hvor forseelsen er begået.
 Stk. 2. Træffes der beslutning om anlæggelse af  

 sag om frakendelse af førerretten efter straffelovens § 11, kan  

 midlertidigt erstatningskørekort ikke udstedes efter stk. 1,  

 såfremt det skønnes, at betingelserne for ubetinget frakendelse  

 af førerretten foreligger. § 61 finder tilsvarende  

 anvendelse.
Stk. 3. Udstedes midlertidigt erstatningskørekort,  

 fremsender kørekortkontoret kørekortet til den udenlandske  

 kørekortmyndighed, såfremt denne ikke allerede er i besiddelse  

 heraf.
Kørekortkontoret træffer i alle tilfælde  

 foranstaltninger, der sikrer, at kørekortet efter registrering eller  

 påtegning ved den udenlandske kørekortmyndighed tilbagesendes  

 til det kørekortkontor, som har udstedt det midlertidige  

 erstatningskørekort.
 Stk. 4. Udlevering af kørekortet efter registrering  

 eller påtegning ved den udenlandske kørekortmyndighed kan,  

 såfremt midlertidigt erstatningskørekort er udstedt, kun ske mod  

 tilbagelevering af dette.
Internationale kørekort § 51. Internationalt kørekort kan udstedes  

 i henhold til de internationale konventioner af 19. september 1949 om  

 færdsel og 8. november 1968 om vejtrafik.
Stk. 2. Ansøgning om internationalt kørekort  

 indleveres til kørekortkontoret.
Ansøgningen kan indleveres til  

 ethvert kørekortkontor, uanset hvor ansøgeren har  

 bopæl.
 Stk. 3. Ansøgningen skal vedlægges et fotografi,  

 jf. § 3, stk. 2, nr. 1, samt ansøgerens kørekort.  

 Bestemmelserne i § 3, stk. 3, 1. pkt., samt stk. 4 og 5,  

 finder tilsvarende anvendelse.
 Stk. 4. Internationalt kørekort kan kun udstedes til en  

 person, der er i besiddelse af et gyldigt dansk kørekort og kan kun  

 omfatte motorkøretøjer af samme art som det danske  

 kørekort.
Stk. 5. Det internationale kørekort er gyldigt i et  

 år fra udstedelsesdagen.
Det giver ret til at føre  

 motorkøretøj af den art, som det lyder på, i de lande,  

 der har tiltrådt den konvention, i henhold til hvilken  

 kørekortet er udstedt.
Et internationalt kørekort giver ikke  

 ret til at føre motorkøretøj i Danmark.
Kapitel 5 Udvidelse af kørekort § 52. Ansøgning om udvidelse af et  

 kørekort til at gælde for yderligere kategorier eller til at  

 gælde erhvervsmæssig personbefordring, ansøgning om  

 indstilling til praktisk prøve i de i § 13, stk. 2, nr. 2,  

 nævnte tilfælde samt ansøgning om udstedelse af  

 kørekort i anledning af gennemførelse af det i § 54,  

 stk. 2, nævnte kursus indleveres til kørekortkontoret.  

 Ansøgningen kan indleveres til ethvert kørekortkontor, uanset  

 hvor i Danmark ansøgeren har bopæl.
 Stk. 2. Ansøgningen skal vedlægges et fotografi  

 samt de nødvendige legitimationspapirer, jf. § 3, stk. 2,  

 nr. 1 og 2. Bestemmelserne i § 3, stk. 3-7, finder tilsvarende  

 anvendelse.
 Stk. 3. Ansøgning om udvidelse af kørekort til  

 at gælde til kategorierne C, C/E, D, D/E eller til erhvervsmæssig  

 personbefordring til kategorierne B eller D skal tillige vedlægges en  

 lægeattest, jf. § 3, stk. 2, nr. 3. Denne betingelse finder  

 dog ikke anvendelse, såfremt ansøgeren har erhvervet  

 kørekort til en af de nævnte kategorier eller til  

 erhvervsmæssig personbefordring den 1. juli 1996 eller derefter.
Stk. 4. Lægeattest skal i øvrigt ikke  

 vedlægges ansøgningen.
Politiet kan dog kræve  

 lægeattest, hvis det skønnes nødvendigt.
 § 53. Køreprøver eller praktisk  

 prøve i anledning af udvidelse af kørekort afholdes i  

 overensstemmelse med reglerne i kapitel 3.
 Stk. 2. Bestås prøven og opfylder  

 ansøgeren betingelserne for udvidelse af kørekort, udstedes  

 kørekort i overensstemmelse med bestemmelserne i kapitel 4.  

 Bestemmelsen i § 20 finder tilsvarende anvendelse.
 Stk. 3. Kørekortet gælder herefter for de  

 kategorier, som den pågældende nu har ret til at føre, og  

 eventuelt tillige til erhvervsmæssig personbefordring.
 § 54. Udstedelse af kørekort i forbindelse  

 med udvidelse af et kørekort udstedt før den 1. juli 1996 sker  

 i medfør af § 94.
Stk. 2. Indehavere af kørekort til kategori A 1  

 (solomotorcykel), udstedt før den 1. juli 1996, som ønsker at  

 opnå ret til at føre motorcykel med sidevogn, jf. § 94, nr.  

 2, skal forinden udstedelse af kørekort gennemgå et kursus i  

 kørsel med motorcykel med sidevogn på et køreteknisk  

 anlæg.
Kurset skal være gennemført i overensstemmelse med  

 afsnittet om kørsel med sidevogn i undervisningsplanen til kategori A  

 på en motorcykel, der opfylder betingelserne i bilag 5, afsnit II, nr.  

 1, litra c.
 Stk. 3. Såfremt den i stk. 2 nævnte  

 betingelse ikke er opfyldt, sker udstedelse af kørekort i forbindelse  

 med udvidelse af et kørekort udstedt før den 1. juli 1996  

 indeholdende kategori A 1 under anvendelse af kode 100, jf. bestemmelserne i  

 bilag 8, afsnit III.
Kapitel 6 Fornyelse af kørekort § 55. Ansøgning om fornyelse af et  

 kørekort ved udløb af gyldighedstiden indleveres til  

 kørekortkontoret.
Ansøgningen kan indleveres til ethvert  

 kørekortkontor, uanset hvor ansøgeren har bopæl.  

 Ansøgeren skal på kørekortkontoret udfylde  

 underskriftsrubrikken i et stamkort.
 Stk. 2. Ansøgningen skal vedlægges et fotografi,  

 de nødvendige legitimationspapirer samt en lægeattest, jf.  

 § 3, stk. 2, nr. 1-3. Bestemmelserne i § 3, stk. 4-6,  

 finder tilsvarende anvendelse.
 Stk. 3. Ved ansøgning om fornyelse af kørekort  

 til erhvervsmæssig personbefordring finder § 16, stk. 6 og 7,  

 tilsvarende anvendelse.
 Stk. 4. Udstedelse af kørekort i forbindelse med  

 fornyelse af et kørekort udstedt før den 1. juli 1996 sker i  

 medfør af § 94. Bestemmelserne i § 54, stk. 2 og 3,  

 finder tilsvarende anvendelse.
 § 56. Ved ansøgning om fornyelse af  

 kørekort tre år eller mere efter at gyldigheden af  

 kørekortet er udløbet, skal ansøgeren bestå en  

 kontrollerende køreprøve i overensstemmelse med § 39,  

 stk. 3.
 Stk. 2. Politiet kan dog træffe bestemmelse om, at  

 kontrollerende køreprøve ikke skal aflægges.
 § 57. Opfylder ansøgeren betingelserne for  

 fornyelse af kørekort, udstedes kørekort i overensstemmelse med  

 bestemmelserne i kapitel 4. Bestemmelsen i § 20 finder tilsvarende  

 anvendelse.
 Stk. 2. Kørekortets gyldighed fastsættes på  

 grundlag af det tidligere kørekorts udløbsdato eller på  

 grundlag af datoen for fornyelsen, hvis denne ligger senere.
 Stk. 3. Er ansøgning om fornyelse af kørekort  

 indgivet, uden at fornyelse straks kan ske, kan politiet udstede et  

 midlertidigt kørekort.
Kapitel 7 Afgørelser om inddragelse af førerretten  

 og kørekort samt om kontrollerende køreprøver § 58. Politiet kan efter bestemmelserne i dette  

 kapitel inddrage førerretten, hvis betingelserne for at erhverve  

 kørekort ikke længere er opfyldt.
 Stk. 2. Ret til erhvervsmæssig personbefordring kan  

 frakendes i overensstemmelse med reglerne i straffelovens § 79. Retten  

 kan ikke inddrages af politiet uden samtidig inddragelse af den almindelige  

 førerret.
Stk. 3. Politiet kan inddrage et beskadiget eller slidt  

 kørekort.
Inddrages kørekortet på stedet,  

 udfærdiger politiet så vidt muligt et midlertidigt  

 kørekort.
 § 59. Træffer politiet bestemmelse om, at  

 førerretten inddrages, eller frakendes førerretten ubetinget,  

 skal kørekortet afleveres til politiet.
 Stk. 2. Kørekortet skal ligeledes afleveres til  

 politiet, hvis der i medfør af § 63, stk. 2, foretages  

 indskrænkninger i førerretten.
 Stk. 3. Er der udstedt dansk internationalt kørekort  

 til en person, hvis førerret inddrages af politiet eller frakendes  

 ubetinget, skal også det internationale kørekort afleveres til  

 politiet.
 Stk. 4. Inddrages førerretten, fordi den  

 pågældende ikke er ædruelig eller er afhængig af  

 euforiserende eller andre bevidsthedspåvirkende stoffer, indbringer  

 anklagemyndigheden på begæring spørgsmålet for  

 retten efter reglerne i straffelovens § 78, stk. 3.
 § 60. For kontrollerende køreprøve i  

 medfør af dette kapitel gælder bestemmelserne i kapitel 3, jf.  

 dog stk. 2.
 Stk. 2. En kørekortindehaver kan i stedet for at  

 aflægge kontrollerende køreprøve efter stk. 1  

 ansøge om udvidelse af kørekortet til at gælde yderligere  

 kategorier, såfremt udvidelsen indebærer aflæggelse af en  

 køreprøve, jf. § 33, stk. 1.
 Stk. 3. For køreprøver aflagt i henhold til  

 stk. 2 finder de for kontrollerende køreprøve  

 gældende vilkår og retsvirkninger tilsvarende anvendelse.
Stk. 4. Nægter en kørekortindehaver at medvirke  

 til 1)	en kontrollerende køreprøve, 2)	en køreprøve efter stk. 2, 3)	en helbredsmæssig undersøgelse hos den  

 pågældendes egen læge eller hos en speciallæge, eller  

 til 4)	en vejledende helbredsmæssig køretest, jf. § 40,  

 kan politiet straks inddrage førerretten.
 Stk. 5. Førerretten inddrages endvidere, hvis  

 kontrollerende køreprøve ikke bestås første  

 gang.
 Stk. 6. Er førerretten inddraget af politiet, fordi en  

 kontrollerende køreprøve ikke er bestået eller aflagt,  

 behandles ansøgning om generhvervelse efter bestemmelserne i kapitel  

 8.
Midlertidig inddragelse af kørekort § 61. Skønner politiet, at betingelserne  

 for ubetinget frakendelse af førerretten foreligger, skal det  

 originale kørekort i følgende tilfælde midlertidigt  

 inddrages:
 1)	Ved beslutning om sigtelse for spirituskørsel.
 2)	Ved beslutning om sigtelse for promillekørsel, når den  

 sigtede tidligere er sigtet eller dømt for promille- eller  

 spirituskørsel.
 Stk. 2. Skønner politiet, at betingelserne for  

 ubetinget frakendelse af førerretten foreligger i andre end de i  

 stk. 1 nævnte tilfælde, kan det originale kørekort  

 midlertidigt inddrages.
 Stk. 3. Skønnes betingelserne for ubetinget frakendelse  

 af førerretten at foreligge, men er dette ikke utvivlsomt, kan  

 midlertidig inddragelse af det originale kørekort kun ske mod samtidig  

 udstedelse af et midlertidigt kørekort.
Stk. 4. Midlertidig inddragelse af et originalt  

 kørekort efter stk. 1 eller 2 kan af kørekortindehaveren  

 forlanges prøvet af retten.
Politiet skal vejlede den  

 pågældende om retten til prøvelse.
Manglende kundskaber eller færdigheder § 62. Politiet kan bestemme, at en  

 kørekortindehaver skal aflægge en kontrollerende  

 køreprøve, hvis der er begrundet tvivl om, hvorvidt den  

 pågældende fortsat er i besiddelse af fornøden  

 kørefærdighed, fornødent kendskab til  

 færdselsreglerne eller forståelse for hensynet til andre  

 trafikanter.
 Stk. 2. Kontrollerende køreprøve skal  

 ikke aflægges, hvis den pågældende har bestået en  

 køreprøve efter det forhold, der gav anledning til politiets  

 afgørelse.
Helbredsmæssige forhold § 63. Bliver politiet opmærksom på  

 forhold, der giver begrundet tvivl om, hvorvidt kørekortindehaveren  

 fortsat er i besiddelse af et tilfredsstillende helbred eller fortsat er  

 ædruelig eller uafhængig af euforiserende eller andre  

 bevidsthedspåvirkende stoffer, har den pågældende pligt til  

 at medvirke til 1)	de lægeundersøgelser, der er nødvendige til  

 afgørelse heraf, herunder tilvejebringelse af  

 lægeerklæring, eventuelt fra speciallæge, eller 2)	en vejledende helbredsmæssig køretest, jf.  

 § 40.
 Bestemmelsen i § 20 finder i øvrigt  

 tilsvarende anvendelse.
Stk. 2. På grundlag af undersøgelserne eller  

 køretesten afgøres, 1)	om kørekortindehaveren kan bevare førerretten,  

 eventuelt med særlige indskrænkninger, jf. § 42,  

 stk. 1, og § 47, 2)	om førerretten skal inddrages enten af lægelige grunde  

 eller på grund af kørekortindehaverens afhængighed af  

 euforiserende eller andre bevidsthedspåvirkende stoffer eller på  

 grund af manglende ædruelighed, eller 3)	om kørekortindehaveren skal indkaldes til en kontrollerende  

 køreprøve på grund af manglende kundskaber eller  

 færdigheder, jf. § 62, stk. 1.
 Tilsvarende gælder retten til erhvervsmæssig  

 personbefordring.
Stk. 3. Foretages der indskrænkninger i  

 førerretten, udstedes nyt kørekort i overensstemmelse med  

 bestemmelserne i kapitel 4. Den pågældende skal aflevere et  

 fotografi samt de nødvendige legitimationspapirer, jf. § 3,  

 stk. 2, nr. 1 og 2, samt udfylde underskriftsrubrikken i et stamkort  

 på kørekortkontoret.
Bestemmelserne i § 3, stk. 3-6,  

 finder tilsvarende anvendelse.
Betinget frakendelse af førerretten § 64. Er førerretten frakendt betinget,  

 skal kørekortindehaveren aflægge en kontrollerende  

 køreprøve.
 Stk. 2. Kontrollerende køreprøve skal dog ikke  

 aflægges, såfremt den pågældende har bestået en  

 køreprøve efter det forhold, der gav anledning til  

 frakendelsen.
Kapitel 8 Generhvervelse af førerretten § 65. Ansøgning om generhvervelse af  

 kørekort, efter at førerretten har været inddraget af  

 politiet eller frakendt ubetinget, indleveres til kørekortkontoret.  

 Ansøgningen kan indleveres til ethvert kørekortkontor, uanset  

 hvor i Danmark ansøgeren har bopæl.
Ansøgeren skal  

 på kørekortkontoret udfylde underskriftsrubrikken i et stamkort,  

 jf. dog § 3, stk. 7.
 Stk. 2. Ansøgningen skal vedlægges et fotografi  

 samt de nødvendige legitimationspapirer, jf. § 3, stk. 2,  

 nr. 1 og 2. Bestemmelserne i § 3, stk. 3-7, finder tilsvarende  

 anvendelse.
 Stk. 3. Har politiet inddraget førerretten af  

 lægelige grunde eller på grund af afhængighed af  

 euforiserende eller andre bevidsthedspåvirkende stoffer eller på  

 grund af manglende ædruelighed afleveres endvidere en lægeattest,  

 jf. § 3, stk. 2, nr. 3. I øvrigt kræves  

 lægeattest kun, hvis en tidligere lægeattest, afgivet i  

 forbindelse med udstedelse eller fornyelse af kørekort, eller andre  

 omstændigheder giver anledning hertil.
 § 66. Kontrollerende
køreprøve i medfør af dette kapitel aflægges i  

 overensstemmelse med bestemmelserne herom i kapitel 3, jf. dog § 69,  

 stk. 2.
§ 67. Ved ansøgning om generhvervelse af  

 førerretten kan kørekortet udvides til at omfatte  

 kørekort til erhvervsmæssig personbefordring, uden at der  

 aflægges særlig prøve hertil.
Det er dog en betingelse, at  

 ansøgeren, da førerretten blev inddraget eller frakendt, var i  

 besiddelse af gyldigt kørekort til erhvervsmæssig  

 personbefordring.
Det er endvidere en betingelse, at der ikke ved  

 afgørelsen om inddragelse eller frakendelse blev truffet bestemmelse  

 om særlig frakendelse af retten til erhvervsmæssig  

 personbefordring.
Bestemmelserne i § 16, stk. 6 og 7, finder  

 tilsvarende anvendelse.
 § 68. Opfylder ansøgeren betingelserne for  

 at generhverve førerretten, udstedes kørekortet i  

 overensstemmelse med bestemmelserne i kapitel 4. Bestemmelsen i § 20  

 finder tilsvarende anvendelse.
Generhvervelse efter inddragelse af  

 førerretten § 69. Er førerretten inddraget af politiet,  

 fordi en kontrollerende køreprøve ikke er bestået eller  

 aflagt, kan generhvervelse først ske, når en ny kontrollerende  

 køreprøve er bestået.
 Stk. 2. En kørekortindehaver kan i stedet for at  

 aflægge kontrollerende køreprøve i henhold til  

 stk. 1 ansøge om udvidelse af kørekortet til at  

 gælde yderligere kategorier, såfremt udvidelsen indebærer  

 aflæggelse af en køreprøve, jf. § 27, stk. 1.  

 De for kontrollerende køreprøver gældende retsvirkninger  

 finder i disse tilfælde tilsvarende anvendelse.
Stk. 3. Har førerretten været inddraget af  

 politiet i tre år eller mere på grund af afhængighed af  

 euforiserende eller andre bevidsthedspåvirkende stoffer, på grund  

 af manglende ædruelighed, eller på grund af helbredsmæssige  

 oplysninger, er det en betingelse for generhvervelsen, at ansøgeren  

 består en kontrollerende køreprøve.
Politiet kan i ganske  

 særlige tilfælde træffe bestemmelse om, at kontrollerende  

 køreprøve ikke skal aflægges.
Generhvervelse efter ubetinget frakendelse af  

 førerretten § 70. Har førerretten været frakendt  

 ubetinget, skal ansøgeren bestå en kontrollerende  

 køreprøve, før generhvervelse af førerretten kan  

 ske, jf. dog stk. 2.
Stk. 2. Har førerretten været frakendt ubetinget  

 som følge af spiritus- eller promillekørsel, skal  

 ansøgeren, forinden generhvervelse kan ske, have modtaget fornyet  

 køreundervisning i overensstemmelse med Færdselsstyrelsens  

 undervisningsplan for køreuddannelsen ved generhvervelse af  

 førerretten og bestået en kontrollerende  

 køreprøve.10) Stk. 3. Kontrollerende køreprøve kan  

 aflægges før frakendelsestidens udløb.
Den praktiske  

 prøve kan dog tidligst aflægges en måned før  

 frakendelsestidens udløb.
Stk. 4. Har den pågældende i andre tilfælde  

 end de i stk. 2 nævnte bestået en køreprøve  

 efter det forhold, der gav anledning til tiltalen, skal kontrollerende  

 køreprøve ikke aflægges, såfremt prøven er  

 bestået inden for det sidste år før frakendelsestidens  

 udløb og inden for det sidste år før ansøgningen  

 om generhvervelse af førerretten. 11) Kapitel 9 Færøske, grønlandske og udenlandske  

 kørekort § 71. Bestemmelserne i denne bekendtgørelse  

 finder tilsvarende anvendelse på indehavere af færøske,  

 grønlandske og udenlandske kørekort, i det omfang  

 kørekortet berettiger en kørekortindehaver med sædvanlig  

 bopæl i Danmark til at føre køretøjer her.
 Stk. 2. Førerret i henhold til færøske,  

 grønlandske og udenlandske kørekort kan inddrages efter de  

 bestemmelser, der gælder for danske kørekort.
 § 72. Erhvervsmæssig personbefordring  

 må i intet tilfælde udføres på grundlag af  

 grønlandske eller udenlandske kørekort.
 Stk. 2. Kørekort til erhvervsmæssig  

 personbefordring kan i intet tilfælde udstedes på baggrund af de  

 i stk. 1 nævnte kørekort.
Bestemmelser for kørekortindehavere med  

 midlertidigt ophold i Danmark § 73. Personer, der ikke har sædvanlig  

 bopæl i Danmark, kan føre motordrevet køretøj her,  

 hvis de er i besiddelse af et af følgende gyldige  

 kørekort:
 1)	Kørekort udstedt i en stat, der er medlem af Den  

 Europæiske Union, eller i et land, der efter aftale med EF har  

 gennemført Rådets direktiv 91/439/EØF om  

 kørekort.
 2)	Færøsk kørekort.
 3)	Kørekort erhvervet i Grønland den 1. januar 1995 eller  

 senere, jf. dog stk. 3.
 4)	Midlertidigt kørekort udstedt i Finland, Island, Norge eller  

 Sverige.
5)	Udenlandsk kørekort, andre end de i nr. 1 nævnte, hvis  

 kørekortet er udfærdiget med latinske bogstaver, eller hvis det  

 er ledsaget af en oversættelse til dansk, engelsk eller fransk.
Det er  

 dog en betingelse, at oversættelsen er udfærdiget af en offentlig  

 myndighed eller af en organisation, der i udstedelseslandet er bemyndiget  

 dertil.
 6)	Internationalt kørekort udstedt i henhold til de  

 internationale konventioner af 24. april 1926 om kørsel med  

 motorkøretøjer, 19. september 1949 om færdsel eller 8.  

 november 1968 om vejtrafik.
 Stk. 2. Kørekortet giver indehaveren ret til at  

 føre køretøjer af samme kategorier i Danmark, som det  

 berettiger til at føre i udstedelseslandet.
 Stk. 3. Kørekort til kategori A (motorcykel) udstedt i  

 Grønland giver ikke ret til at føre motorcykel i Danmark.
 § 74. Politiet kan give en person, der ikke har  

 sædvanlig bopæl i Danmark, og som ikke er i besiddelse af  

 fornødent kørekort, jf. § 73, tilladelse til midlertidigt  

 at føre motordrevet køretøj i Danmark  

 (turistkørekort). Tilladelse kan blandt andet betinges af, at  

 ansøgeren aflægger en kontrollerende  

 køreprøve.
 Stk. 2. Et turistkørekort udstedt i Finland, Island,  

 Norge eller Sverige giver indehaveren ret til at føre samme  

 køretøjer i Danmark, som det berettiger til at føre i  

 udstedelseslandet.
Bestemmelser for kørekortindehavere med  

 sædvanlig bopæl i Danmark § 75. Personer, der har sædvanlig  

 bopæl i Danmark, skal være i besiddelse af dansk kørekort  

 for at føre motordrevet køretøj her.
 Stk. 2. Motordrevet køretøj kan dog føres  

 i Danmark på baggrund af et færøsk, grønlandsk  

 eller udenlandsk kørekort efter det tidspunkt, hvor sædvanlig  

 bopæl er etableret, i det omfang det følger af bestemmelserne i  

 §§ 76-78.
 § 76. Et færøsk kørekort  

 sidestilles i enhver henseende med et dansk kørekort og giver  

 indehaveren ret til at føre samme køretøjer i Danmark,  

 som det berettiger til at føre på Færøerne i den i  

 kørekortet angivne gyldighedsperiode, medmindre denne er længere  

 end til indehaverens fyldte 70. år.
 Stk. 2. Et kørekort, erhvervet i Grønland den 1.  

 januar 1995 eller senere, giver indehaveren ret til at føre samme  

 køretøjer i Danmark, som det berettiger til at føre i  

 Grønland i indtil en måned efter det tidspunkt, hvor betingelsen  

 om sædvanlig bopæl er opfyldt, jf. dog stk. 3.
 Stk. 3. Kørekort til kategori A (motorcykel) udstedt i  

 Grønland giver ikke ret til at føre motorcykel i Danmark.
 § 77. Et kørekort udstedt i en stat, der er  

 medlem af Den Europæiske Union, eller i et land der efter aftale med EF  

 har gennemført Rådets direktiv 91/439/EØF om  

 kørekort, giver indehaveren ret til at føre samme  

 køretøjer i Danmark, som det berettiger til at føre i  

 udstedelseslandet i den i kørekortet angivne gyldighedsperiode,  

 medmindre denne er længere end til indehaverens fyldte 70.  

 år.
 Stk. 2. Et kørekort udstedt i et land uden for Den  

 Europæiske Union eller i et land, der ikke har gennemført  

 Rådets direktiv 91/439/EØF om kørekort, samt  

 kørekort udstedt på baggrund af et sådant kørekort,  

 giver indehaveren ret til at føre samme køretøjer i  

 Danmark, som det berettiger til at føre i udstedelseslandet i indtil  

 14 dage efter det tidspunkt, hvor betingelsen om sædvanlig bopæl  

 er opfyldt.
 § 78. Motordrevet køretøj kan efter  

 det tidspunkt, hvor sædvanlig bopæl i Danmark er etableret, kun  

 føres på grundlag af et færøsk, grønlandsk  

 eller udenlandsk kørekort, hvis kørekortet er gyldigt og  

 indehaveren opfylder de aldersbetingelser, der gælder for udstedelse af  

 et tilsvarende dansk kørekort, jf. bestemmelserne herom i kapitel  

 1.
Ombytning af færøske, grønlandske og  

 udenlandske kørekort § 79. Ansøgning om ombytning af  

 færøske, grønlandske eller udenlandske kørekort  

 til et tilsvarende dansk kørekort indleveres til  

 kørekortkontoret.
Ansøgningen kan indleveres til ethvert  

 kørekortkontor, uanset hvor ansøgeren har bopæl, jf. dog  

 § 2, stk. 2, 1. pkt.
Ansøgeren skal på  

 kørekortkontoret udfylde underskriftsrubrikken i et stamkort.
Stk. 2. Ansøgningen skal vedlægges et fotografi  

 samt de nødvendige legitimationspapirer, jf. § 3, stk. 2,  

 nr. 1 og 2. Ansøgeren skal endvidere ved ansøgningens  

 indlevering aflevere det kørekort, som ønskes ombyttet, til  

 kørekortkontoret.
Bestemmelserne i § 3, stk. 3-7, finder  

 tilsvarende anvendelse.
Stk. 3. Såfremt politiet skønner det  

 nødvendigt, kan det kræves, at ansøgningen  

 vedlægges en oversættelse af det kørekort, der  

 ønskes ombyttet.
Oversættelsen skal være udført af  

 en translatør eller en oversætter, der er godkendt af  

 Rigspolitichefen.
Udgifterne til fremskaffelse af oversættelsen  

 afholdes af ansøgeren.
 Stk. 4. Ansøgning om ombytning af kørekort, som  

 ikke er udstedt på Færøerne, i Grønland, i en stat,  

 der er medlem af Den Europæiske Union, eller i et land, der efter  

 aftale med EF har gennemført Rådets direktiv 91/439/EØF  

 om kørekort, skal vedlægges en lægeattest, jf. § 3,  

 stk. 2, nr. 3. Bestemmelsen i § 20 finder tilsvarende  

 anvendelse.
Stk. 5. Ved ombytning af færøske og  

 grønlandske kørekort, kørekort udstedt i et land uden  

 for Den Europæiske Union eller i et land, der ikke har  

 gennemført Rådets direktiv 91/439/EØF om kørekort  

 samt kørekort udstedt på baggrund af et sådant  

 kørekort, forsyner kørekortkontoret det udstedte  

 kørekort med en påtegning om udstedelseslandet.
Enhver senere  

 fornyelse eller ombytning af kørekortet skal påtegnes  

 kørekortet eller kørekort udstedt i medfør heraf.
 Stk. 6. Udstedelse af dansk kørekort på grundlag  

 af et kørekort udstedt før den 1. juli 1996 i en stat, der er  

 medlem af Den Europæiske Union, eller i et land der efter aftale med EF  

 har gennemført Rådets direktiv 91/439/EØF om  

 kørekort, sker på grundlag af Europa-Kommissionens beslutning af  

 21. marts 2000 om ækvivalens mellem visse kategorier af  

 kørekort.
 Stk. 7. Opfylder ansøgeren betingelserne for ombytning  

 af kørekort, udstedes kørekort i overensstemmelse med  

 bestemmelserne i kapitel 4.
 § 80. Ombytning til dansk kørekort kan med  

 de begrænsninger, der følger af bestemmelserne i §§ 81-84,  

 ske for ansøgere, der er i besiddelse af et gyldigt  

 færøsk, grønlandsk eller udenlandsk kørekort, hvis  

 ansøgeren opfylder de betingelser, der gælder for erhvervelse af  

 et tilsvarende dansk kørekort, jf. bestemmelserne herom i kapitel  

 1.
 Stk. 2. Er den i stk. 1 nævnte betingelse  

 vedrørende kørekortets gyldighed ikke opfyldt, og er dette  

 alene begrundet i, at kørekortets gyldighedstid er udløbet, kan  

 ansøgeren dog på baggrund af en kontrollerende  

 køreprøve få udstedt et dansk kørekort.
 § 81. Indehavere af et færøsk  

 kørekort kan uden videre få ombyttet dette til et tilsvarende  

 dansk kørekort.
 Stk. 2. Indehavere af et kørekort erhvervet i  

 Grønland den 1. januar 1995 eller senere, kan kun få ombyttet  

 dette til et tilsvarende dansk kørekort, såfremt den  

 pågældende består en kontrollerende  

 køreprøve.
 Stk. 3. Kørekort til kategori A (motorcykel) udstedt i  

 Grønland samt kørekort erhvervet i Grønland før  

 den 1. januar 1995 kan ikke danne grundlag for ombytning til dansk  

 kørekort.
 § 82. Indehavere af et kørekort udstedt i  

 en stat, der er medlem af Den Europæiske Union, eller i et land, der  

 efter aftale med EF har gennemført Rådets direktiv  

 91/439/EØF om kørekort, kan uden videre få ombyttet dette  

 til et tilsvarende dansk kørekort, jf. dog stk. 2.
 Stk. 2. Indehavere af et kørekort udstedt i et land  

 uden for Den Europæiske Union eller i et land, der ikke har  

 gennemført Rådets direktiv 91/439/EØF om kørekort  

 eller et kørekort udstedt på baggrund af et sådant  

 kørekort, kan kun få ombyttet dette til et tilsvarende dansk  

 kørekort, såfremt den pågældende består en  

 kontrollerende køreprøve.
 § 83. Færdselsstyrelsen kan fastsætte  

 bestemmelser om, at kravet om kontrollerende køreprøve i  

 forbindelse med ombytning til dansk kørekort ikke finder anvendelse,  

 når erhvervelse af kørekort i et land findes at kunne ske  

 på vilkår, der ikke er væsentligt lempeligere end i  

 Danmark, og såfremt de kørekortmæssige forhold i det  

 pågældende land i øvrigt berettiger dertil.
Stk. 2. Politiet kan kræve, at kontrollerende  

 køreprøve bestås forud for ombytning af et  

 færøsk eller et udenlandsk kørekort til et tilsvarende  

 dansk kørekort hvis 1)	kørekortindehaveren tidligere har aflagt en  

 køreprøve i Danmark, som på grund af manglende  

 kørefærdighed, manglende kendskab til vigtige  

 færdselsregler eller manglende forståelse for hensynet til andre  

 trafikanter ikke er bestået, 2)	det kørekort, der ønskes ombyttet, er erhvervet  

 før det fyldte 18. år, og den pågældende i en  

 periode forud for ansøgningen om ombytning ikke har ført  

 motorkøretøj, eller 3)	førerretten tidligere har været inddraget af politiet  

 eller har været betinget eller ubetinget frakendt i Danmark.
 § 84. Et kørekort erhvervet i udlandet af  

 en person med sædvanlig bopæl i Danmark kan ombyttes efter  

 bestemmelserne i dette kapitel, hvis opholdet har været af mere end  

 seks måneders varighed, jf. dog stk. 2.
 Stk. 2. Denne begrænsning gælder dog ikke  

 færøske og grønlandske kørekort samt  

 kørekort erhvervet i en stat, der er medlem af Den Europæiske  

 Union, eller i et land der efter aftale med EF har gennemført  

 Rådets direktiv 91/439/EØF om kørekort.
Kapitel 10 Administrative bestemmelser § 85. Afgørelser om kørekort,  

 herunder afgørelser om inddragelse af førerretten og kontrol-  

 lerende køreprøver, træffes af politiet.
 § 86. Klager over køreprøver og  

 praktiske prøver afholdt af politiet, jf. § 28, stk. 1,  

 afgøres af vedkommende politimester eller i København  

 politidirektøren.
 Stk. 2. Afgørelser om køreprøver og  

 praktiske prøver afholdt af Statens Bilinspektion, jf. § 28,  

 stk. 2, kan påklages til Færdselsstyrelsen.
 Stk. 3. Politiets afgørelser, jf. § 85,  

 politimesterens eller i København politidirektørens  

 afgørelser, jf. denne bestemmelses stk. 1, samt politiets  

 afgørelser vedrørende lukkede øvelsespladser, jf. bilag  

 6, afsnit I, kan påklages til Færdselsstyrelsen.
Dispensationer § 87. Færdselsstyrelsen kan, når  

 ganske særlige forhold gør sig gældende, dispensere fra  

 bestemmelserne i denne bekendtgørelse.
 § 88. For afholdelse af køreprøve  

 til kategorierne A, B, C, C/E, D og D/E samt for køreprøve til  

 traktor/motorredskab og erhvervsmæssig personbefordring betales et i  

 medfør af færdselslovens § 124 a, stk. 1,  

 nærmere fastsat beløb, jf. § 92. Afholdes  

 køreprøve til erhvervsmæssig personbefordring til  

 kategori D samtidig med køreprøve til kategori D, betales for  

 hver af prøverne.
 Stk. 2. For praktisk prøve til stor motorcykel, jf.  

 § 13, stk. 2, nr. 2, og kategori B/E betales et i medfør af  

 færdselslovens § 124 a, stk. 2, nærmere fastsat  

 beløb, jf. § 92.
 Stk. 3. For kontrollerende køreprøver betales et  

 i medfør af færdselslovens § 124 a, stk. 3,  

 nærmere fastsat beløb, jf. § 92. For første  

 kontrollerende køreprøve betales dog ikke, medmindre  

 prøven aflægges i medfør af § 64 , stk. 1,  

 eller § 70, stk. 1.
Stk. 4. For ansøgere med handicap, som opfylder  

 betingelserne for, at der kan ydes støtte til erhvervelse af bil i  

 henhold til servicelovens § 99 eller forskrifter udstedt i medfør  

 af denne bestemmelse, afholdes de i stk. 1-3 nævnte prøver  

 uden betaling.
Ved ansøgning om aflæggelse af prøve  

 forevises afgørelsen om støtte eller kopi heraf sammen med  

 ansøgningsblanketten.
 § 89. Udebliver en ansøger fra en berammet  

 køreprøve eller en praktisk prøve, jf. § 27, uden  

 at have meddelt forfald senest kl. 12.00 tre hverdage før  

 prøven, eller bestås en del af prøven ikke, skal der,  

 før ny prøve berammes, ske ny betaling, medmindre forfaldet  

 skyldes ansøgerens eller kørelærerens dokumenterede  

 sygdom.
 § 90. I følgende tilfælde betales et  

 i medfør af færdselslovens § 124 c, stk. 1,  

 nærmere fastsat beløb, jf. § 92:
 1)	For ombytning af færøske, grønlandske og  

 udenlandske kørekort til dansk kørekort, jf. bestemmelserne i  

 kapitel 9.
 2)	For udstedelse af duplikatkørekort.
 3)	For fornyelse af kørekort til lastbil, lastbil med stort  

 påhængskøretøj, bus og bus med stort  

 påhængskøretøj for ansøgere, der er fyldt 50  

 år, men ikke 70 år.
 4)	For fornyelse af kørekort med  

 kørelærergodkendelse.
 5)	For fornyelse af kørekort til erhvervsmæssig  

 personbefordring, jf. dog stk. 6.
Stk. 2. For udstedelse af midlertidigt  

 erstatningskørekort til kørsel i udlandet betales 150 kr.
Der  

 betales ikke for udstedelse af midlertidigt erstatningskørekort i  

 forbindelse med ombytning af kørekort i henhold til  

 færdselslovens § 59a.
 Stk. 3. For udstedelse af kørekort i forbindelse med  

 ombytning af kørekort i henhold til færdselslovens § 59a  

 betales 100 kr.
 Stk. 4. For fornyelse af kørekort for ansøgere,  

 der er fyldt 70 år, betales 30 kr.
 Stk. 5. Fornyelse af kørekort, der er  

 tidsbegrænset i medfør af § 47, sker uden betaling for  

 ansøgere, der ikke er fyldt 70 år.
 Stk. 6. For fornyelse af kørekort til  

 erhvervsmæssig personbefordring, der på grund af  

 helbredsmæssige forhold er tidsbegrænset i medfør af  

 § 47, betales 100 kr.
 Stk. 7. For udstedelse af internationalt kørekort  

 betales 25 kr.
§ 91. Betaling sker kontant eller ved indbetaling  

 til politikredsens bank- eller postgirokonto.
Den originale bank- eller  

 posthusstemplede kvittering påhæftes ansøgningsblanketten  

 og indleveres til kørekortkontoret.
 Stk. 2. Betaling for afholdelse af den første af de i  

 § 88, stk. 1-3, nævnte prøver samt betaling i de i  

 § 90, stk. 1, nævnte tilfælde erlægges på  

 tidspunktet for indleveringen af ansøgningen om kørekort med  

 det i henhold til § 92 regulerede beløb.
Stk. 3. Såfremt forelæggelse for anden offentlig  

 myndighed, indhentelse af yderligere oplysninger eller lignende  

 skønnes nødvendig for behandling af en indgivet  

 ansøgning samt ved ansøgning om generhvervelse af  

 førerretten, kan politiet træffe bestemmelse om, at betaling  

 erlægges på et senere tidspunkt.
Betaling sker i disse  

 tilfælde tillige med det på tidspunktet for indleveringen af  

 ansøgningen om kørekort i henhold til § 98 regulerede  

 beløb.
 Stk. 4. Betaling for afholdelse af efterfølgende  

 prøver efter § 94, stk. 1-3, erlægges på  

 tidspunktet for den nye prøves berammelse med det på dette  

 tidspunkt i henhold til § 98 regulerede beløb.
Regulering af betalingsbeløb § 92. Betalingsbeløb i henhold til  

 § 88, stk. 1-3, og § 90, stk. 1, reguleres en gang  

 årligt den 1. januar med to pct. tillagt tilpasningsprocenten for det  

 pågældende finansår, jf. lov om en satsreguleringsprocent.  

 De herefter fremkomne beløb afrundes til nærmeste med 10  

 delelige kronebeløb.
Færdselsstyrelsen bekendtgør hvert  

 år, hvilke reguleringer der skal finde sted.
Kapitel 11 Straf, ikrafttrædelse og overgangsbestemmelser § 93. Med bøde straffes den, der 1)	overtræder § 1, § 13, stk. 2, § 19,  

 stk. 2 og 4, § 22, stk. 1-3, § 22a, § 23,  

 stk. 1 og 2, §§ 23a-b, § 23 c, stk. 1, § 24, stk. 1,  

 § 24a, § 25, § 26, stk. 1, § 26a, § 30, stk. 2,  

 §§ 33-34, § 36, § 37, stk. 2, § 38, stk. 1,  

 § 48, stk. 1 og 3, § 59, stk. 1-3, § 72, stk. 1,  

 § 73, § 74, stk. 2, og §§ 75-78, 12)  eller 2)	tilsidesætter vilkår for en tilladelse i henhold til  

 bekendtgørelsen eller undlader at efterkomme forbud eller påbud,  

 der er meddelt i henhold til bekendtgørelsen.
 § 94. Kørekort udstedt før den 1.  

 juli 1996 giver førerret i henhold til følgende  

 retningslinier:
 1)	Kørekort alene til kategori A 1 (solomotorcykel) giver ret  

 til at føre de i § 6 nævnte køretøjer, dog  

 ikke motorcykel med sidevogn.
 2)	Kørekort alene til kategori A 2 (motorcykel med sidevogn)  

 giver ret til at føre de i § 6 nævnte  

 køretøjer, dog ikke motorcykel uden sidevogn.
 3)	Kørekort til kategorierne A 1 + A 2 (motorcykel med sidevogn)  

 giver ret til at føre samtlige de i § 6 nævnte  

 køretøjer.
 4)	Kørekort til kategori B (almindelig bil) giver ret til at  

 føre de i § 7 nævnte køretøjer.
 5)	Kørekort til kategori C (lastbil) og kategori D (stor  

 personbil) giver ret til at føre samtlige de i §§ 8 og 9  

 nævnte køretøjer.
 6)	Kørekort til kategori B/E (kategori B med stort  

 påhængskøretøj) giver ret til at føre de i  

 § 10, stk. 1, nr. 1, jf. stk. 2, nævnte kombinationer af  

 køretøjer.
 7)	Kørekort til kategori C-D/E (kategori C-D med stort  

 påhængskøretøj) giver ret til at føre  

 samtlige de i § 10 nævnte kombinationer af  

 køretøjer.
 8)	Kørekort til erhvervsmæssig personbefordring samt  

 kørekort til traktor/motorredskab giver ret til at føre de i  

 § 11 henholdsvis § 12 nævnte  

 køretøjer.
 § 95. Bekendtgørelsen træder i kraft  

 den 1. januar 2001, jf. dog stk. 2 og 3. Samtidig med denne  

 bekendtgørelses ikrafttræden ophæves bekendtgørelse  

 nr. 196 af 11. marts 1997 om kørekort.
 Stk. 2. For køreelever, der er påbegyndt  

 køreundervisningen før den 1. januar 2001, gælder  

 bekendtgørelsen først fra den 1. april 2001. Indtil den 1.  

 april 2001 gælder for disse køreelever følgende  

 bestemmelser:
 1)	§ 3, stk. 2, nr. 4, indsat ved bekendtgørelse nr.  

 225 af 19. april 1999.
 2)	§§ 23 a, 23 b og 23 c indsat ved bekendtgørelse nr. 225  

 af 19. april 1999.
 3)	§ 27, stk. 3, 1. pkt., som affattet ved  

 bekendtgørelse nr. 225 af 19. april 1999.
 4)	§ 35, stk. 2, i bekendtgørelse nr. 196 af 11. marts  

 1997.
 5)	§ 93, nr. 1, i bekendtgørelse nr. 196 af 11. marts  

 1997.
 Stk. 3. Bestemmelsen i bilag 5, afsnit II, 2) Kategori B, 7.  

 afsnit, 2. pkt., og 8. afsnit træder først i kraft den 1. juli  

 2001. Indtil da gælder 7. afsnit, 2. pkt. i afsnit II, 2) Kategori B, i  

 bilag 3 til bekendtgørelse nr. 196 af 11. marts 1997.
 Stk. 4. Færdselsstyrelsens »Retningslinier for  

 anvendelse af lektionsplaner i køreuddannelsen« af 5. januar 2000  

 ophæves med virkning fra den 1. januar 2001. For køreelever, der  

 er påbegyndt køreundervisningen før den 1. januar 2001,  

 ophæves retningslinierne dog først den 1. april 2001.
Færdselsstyrelsen, den 18. december  

 2000 Christian Duus /Elsebeth Therkelsen Bilag BILAGSOVERSIGT13) BILAG 1. Bestemmelser om kørekortets udseende og indhold  

 mv.
I.
Kørekortmodel II.
Kørekortets udseende og indhold BILAG 2. Mindstekrav med hensyn til fysisk og psykisk egnethed til at  

 føre køretøj, hvortil der kræves  

 kørekort BILAG 3. Bestemmelser for anvendelse af lektionsplaner i  

 køreuddannelsen I.
Lektionsplanens formål II	Lovkrav mv.
III.
Køreuddannelsens principper mv.
IV.
Krav til udformningen af lektionsplanen V.
Krav til indholdet af lektionsplanens undervisningsforløb VI.
Lektionsplanens anvendelse VII.
Køreundervisning i henhold til særregler VIII.
Definitioner BILAG 4. Bestemmelser om pauser i køreuddannelsen I.
Baggrund II.
Pauser i køreuddannelsesperioden III.
Ny/gentaget køreuddannelse IV.	Øvelser på lukket øvelsesplads V.	Øvelser på køreteknisk anlæg VI.
Selvstudium BILAG 5. Bestemmelser for køretøjer, der anvendes til  

 øvelseskørsel og praktisk prøve I.
Syns- og registreringspligt II.
Bestemmelser om indretning og udstyr III.
Fælles bestemmelser IV.
Køretøjer, der benyttes på lukket  

 øvelsesplads eller på køreteknisk anlæg BILAG 6. Køreanlæg I.
Lukkede øvelsespladser II.
Køretekniske anlæg BILAG 7. Køreprævernes afholdelse I.
Køreprøve (Almindelig) II.
Køreprøve til erhvervsmæssig  

 personbefordring III.
Køreprøve til traktor/motorredskab BILAG 8. Bestemmelser om vilkår og begrænsninger i  

 kørekort I.
Fælles bestemmelser II.
EU-harmoniserede koder III.
Nationale koder 13)   Bilag 3 og bilag 4 finder  

 først anvendelse fra den 1. april 2001 for køreelever, der er  

 påbegyndt køreundervisningen før den 1. januar 2001.
Bilag 1 Bestemmelser om kørekortets udseende og indhold  

 mv.
I.
Kørekortmodel Kørekort udstedes som EF-model i overensstemmelse  

 med bestemmelserne i Rådets direktiv 96/47/EF af 23. juli 1996 om  

 ændring af direktiv 91/439/EØF om kørekort.
II.
Kørekortets udseende og indhold Kørekortet har to sider.
1) Kørekortets forside I forsidens øverste venstre hjørne findes  

 udstedelseslandets nationalitetsmærke i et blåt rektangel med 12  

 omliggende gule stjerner.
Det danske nationalitetsmærke er DK.
 Øverst i forsidens midte er ordet »kørekort«  

 trykt i blåt med store bogstaver.
 I forsidens øverste højre hjørne er  

 ordet »Danmark« trykt i rødt med store bogstaver.
 I forsidens nederste venstre hjørne findes et  

 fotografi af indehaveren.
 I forsidens baggrund findes dels et aftryk af det danske  

 rigsvåben, dels betegnelsen »EF-model« dels endelig betegnelsen  

 »kørekort« affattet på samtlige øvrige sprog i Den  

 Europæiske Union.
 Kørekortets dataindhold er på forsiden  

 anført i punktform med følgende indhold:
 1.	Indehaverens efternavn.
 2.	Indehaverens fornavn(e).
 3.	Indehaverens fødselsdato og fødested.
 Fødestedet angives alene som fødelandet.
4a.
Kørekortets udstedelsesdato.
Den anførte dato er udstedelsestidspunktet for selve  

 dokumentet.
Udstedelsesdatoer for eventuelt tidligere erhvervede kategorier  

 er anført i kolonne 10 på kørekortets bagside.
4b.
Kørekortets udløbsdato.
Den anførte dato er udløbstidspunktet for selve  

 dokumentet.
Der kan for en eller flere kategorier mv. eventuelt være  

 fastsat andre (tidligere) udløbsdatoer.
Disse er anført  

 på kørekortets bagside.
4c.
Navnet på den udstedende myndighed.
 Kørekort udstedes i Danmark af Rigspolitichefen.
4d.
Indehaverens personnummer.
 5.	Kørekortets nummer.
 7.	Indehaverens underskrift.
 9.	Angivelse af hvilke kategorier kørekortet giver indehaveren  

 ret til at føre.
2) Kørekortets bagside I bagsidens øverste venstre hjørne er der  

 som punkt 13 afsat et særligt felt, der kan anvendes af udenlandske  

 kørekortmyndigheder til at påføre kørekortet  

 forskellige administrative anmærkninger i tilfælde, hvor  

 indehaveren bosætter sig i en anden EU-medlemsstat.
Feltet anvendes  

 ikke i Danmark.
 I bagsidens venstre side findes forklaringer til punkterne  

 1, 2, 3, 4a, 4b, 4c, 4d, 5, 7 og 9 på kørekortets forside samt  

 kolonnerne 9, 10, 11 og 12 på kørekortets bagside.
I bagsidens venstre side mellem forklaringerne til  

 punkterne 3 og 4a findes i kørekortets baggrund et aftryk af det  

 danske rigsvåben.
Endvidere findes i bagsidens baggrund omkring  

 kolonnerne 9-12 betegnelsen »EF-model« samt betegnelsen »kørekort«  

 affattet på samtlige øvrige sprog i Den Europæiske  

 Union.
 Kørekortets dataindhold er på bagsiden  

 anført i kolonneform med følgende indhold:
 9.	De i Danmark anvendte kørekortkategorier.
 Kørekortkategorierne er angivet dels ved bogstaver,  

 således kategorierne A, B, C, D, BE, CE og DE, dels ved  

 billedillustrationer.
 10.	Udstedelsesdatoen for hver enkelt kategori.
 11.	Udløbsdatoen for hver enkelt kategori.
 12.	Supplerende oplysninger samt eventuelle vilkår og  

 begrænsninger i kørekortet.
 Kolonne 12 omfatter tillige det store felt nederst på  

 kørekortets bagside under kolonnerne 9-12.
Bilag 2 Mindstekrav med hensyn til fysisk og psykisk egnethed til  

 at føre køretøj, hvortil der kræves  

 kørekort Definitioner I dette bilag inddeles førerne i to  

 grupper:
 Gruppe 1:	Førere af køretøjer i  

 kategorierne A, B og B/E samt førere af traktor/motorredskab.
 Gruppe 2:	Førere af køretøjer i  

 kategorierne C, C/E, D og D/E samt endvidere førere af  

 køretøjer i kategorierne B og D, som anvendes til  

 erhvervsmæssig personbefordring, og førere som anmoder om  

 udstedelse eller fornyelse af kørekort med påtegning om  

 godkendelse som kørelærer.
 Personer, som før den 1. juli 1996 havde  

 førerret til et køretøj omfattet af gruppe 2, kan dog  

 for så vidt angår kravene til synsstyrke få fornyet  

 kørekort hertil i henhold til de bestemmelser, der var gældende  

 indtil den nævnte dato, jf. herved afsnit B, pkt. 1.1., i  

 Justitsministeriets cirkulære af 29. september 1967 om  

 bedømmelse af førligheden hos personer, der ønsker  

 førerbevis m.v.
 For indehavere af kørekort til erhvervsmæssig  

 personbefordring til kategori B samt kørekort med påtegning om  

 godkendelse som kørelærer til kategorierne A eller B, udstedt  

 før den 1. juli 1996, gælder herudover dette bilags bestemmelser  

 for førere i gruppe 1 i forbindelse med ansøgning om fornyelse  

 af sådanne kørekort.
 Herefter klassificeres enhver, der anmoder om udstedelse  

 eller fornyelse af kørekort, i den gruppe, som vedkommende kommer til  

 at tilhøre, når kørekortet er udstedt eller fornyet.
A.
Synet Den, der anmoder om kørekort, skal  

 undersøges med henblik på at sikre, at vedkommendes synssans er  

 tilstrækkelig god til, at han kan føre køretøj.
Er  

 der grund til at nære formodning om, at aspirantens syn ikke er  

 tilstrækkeligt godt, skal han undersøges af en kompetent  

 lægelig myndighed.
I undersøgelsen skal der navnlig lægges  

 vægt på synsstyrken, synsfeltet, synsevnen i tusmørke og  

 fremadskridende øjensygdomme.
 Intraokulære linser betragtes ikke som korrigerende  

 briller i dette bilags forstand.
 Gruppe 1:
Den, der anmoder om udstedelse eller fornyelse af  

 kørekort, skal, eventuelt med korrigerende briller, have en binokular  

 synsstyrke på mindst 0,5 på de to øjne tilsammen.  

 Kørekort må hverken udstedes eller fornyes, hvis det under  

 lægeundersøgelsen har vist sig, at vedkommendes synsfelt er  

 under 120° i det horisontale plan, eller at hans syn af andre årsager  

 er sådant, at hans evne til at føre køretøj er  

 nedsat.
Konstateres der, eller gives der oplysning om en fremadskridende  

 øjensygdom, kan kørekort udstedes eller fornyes på  

 betingelse af, at vedkommende jævnligt undersøges af en  

 kompetent lægelig myndighed.
Den, der anmoder om udstedelse eller fornyelse af  

 kørekort, og som er blind på det ene øje, eller som kun  

 bruger det ene øje, f.eks. i tilfælde af dobbeltsyn (diplopi),  

 skal have en synsstyrke på mindst 0,6, eventuelt med korrigerende  

 briller.
Den kompetente lægelige myndighed skal attestere, at dette  

 monokulære syn har eksisteret så længe, at vedkommende har  

 vænnet sig til det, samt at synsfeltet på det raske øje er  

 normalt.
 Gruppe 2:
Den, der anmoder om udstedelse eller fornyelse af  

 kørekort, skal, eventuelt med korrigerende briller, have en synsstyrke  

 på begge øjne på mindst 0,8 på det bedste øje  

 og mindst 0,5 på det dårligste øje.
Er værdierne  

 på 0,8 og 0,5 opnået ved hjælp af korrigerende briller,  

 skal den ikke-korrigerede synsstyrke på hvert af øjnene  

 være 0,05, eller korrektionen af den mindst krævede synsstyrke  

 (0,8 og 0,5) skal være opnået ved hjælp af brilleglas, hvis  

 styrke ikke må overstige plus eller minus otte dioptrier, eller ved  

 hjælp af kontaktlinser (ikke-korrigeret syn = 0,05). Korrektionen skal  

 kunne tåles godt.
Kørekort må hverken udstedes eller  

 fornyes, hvis aspiranten eller føreren ikke har et normalt binokulart  

 synsfelt, eller hvis han lider af dobbeltsyn (diplopi).
B.
Hørelsen Kørekort kan udstedes eller fornyes for aspiranter  

 og førere i gruppe 2 på grundlag af en udtalelse fra de  

 kompetente lægemyndigheder; ved lægeundersøgelsen skal der  

 tages hensyn til kompensationsmulighederne.
C.
Bevægelseshæmmede Kørekort må hverken udstedes eller fornyes  

 for aspiranter og førere, der lider af sygdomme eller deformiteter i  

 bevægeapparatet, som gør det risikabelt, at vedkommende  

 fører køretøj.
 Gruppe 1:
Der kan efter udtalelse fra en kompetent lægelig  

 myndighed eventuelt udstedes kørekort med særlige klausuler til  

 fysisk handicappede aspiranter og førere.
Udtalelsen skal være  

 baseret på en medicinsk vurdering af den pågældendes sygdom  

 eller deformitet og eventuelt på en vejledende helbredsmæssig  

 køretest; den skal suppleres med en angivelse af, hvordan  

 køretøjet kan være tilpasset føreren, og det skal  

 endvidere anføres, at der skal anvendes ortopædisk protese, hvis  

 det konstateres, at kørslen ved brugen af en sådan kan ske  

 på betryggende måde.
 Kørekort kan udstedes eller fornyes for aspiranter  

 med en fremadskridende sygdomstilstand, såfremt vedkommende  

 jævnligt kontrolleres med henblik på at konstatere, om han stadig  

 kan føre køretøj uden risiko.
 Kørekort kan udstedes eller fornyes uden krav om  

 regelmæssig lægekontrol, når handicappet er  

 stabiliseret.
 Gruppe 2:
 Den kompetente lægelige myndighed fører  

 behørigt tilsyn med de yderligere risici, der er forbundet med at  

 føre de køretøjer, der indgår i denne gruppe.
D.
Hjerte- og karsygdomme Sygdomme, der kan medføre, at den, der anmoder om  

 udstedelse eller fornyelse af kørekort, udsættes for pludselige  

 svigt i hjerte- og kredsløbssystemet, der kan bevirke en pludselig  

 ændring af hjernevirksomheden, udgør en risiko for  

 færdselssikkerheden.
 Gruppe 1:
 Kørekort må hverken udstedes eller fornyes  

 for aspiranter, der lider af alvorlige forstyrrelser i hjerterytmen.
 Kørekort kan, på grundlag af en  

 lægeerklæring, udstedes eller fornyes for aspiranter og  

 førere, der anvender pacemaker, såfremt der gennemføres  

 regelmæssig lægekontrol.
 Udstedelse eller fornyelse af kørekort for  

 aspiranter og førere, der lider af blodtryksforstyrrelser, kan ske  

 efter vurdering af de øvrige resultater af en undersøgelse,  

 eventuelle tilknyttede komplikationer og den risiko, disse udgør for  

 færdselssikkerheden.
Generelt må kørekort hverken udstedes eller  

 fornyes for aspiranter og førere, der lider af angina pectoris,  

 når de er i hvile eller ved sindsbevægelse.
Udstedelse eller  

 fornyelse af kørekort for aspiranter og førere, der har haft  

 hjerteinfarkt, kan kun finde sted på grundlag af en  

 lægeerklæring og eventuelt med krav om regelmæssig  

 lægekontrol.
 Gruppe 2:
 Den kompetente lægelige myndighed tager  

 behørigt hensyn til de yderligere risici, der er forbundet med at  

 føre de køretøjer, der indgår i denne gruppe.
E.
Sukkersyge Kørekort kan på grundlag af en  

 lægeerklæring udstedes eller fornyes for aspiranter og  

 førere, der lider af sukkersyge, såfremt der i hvert enkelt  

 tilfælde gennemføres en dertil egnet regelmæssig  

 lægekontrol.
 Gruppe 2:
 Aspiranter og førere i denne gruppe, der lider af  

 sukkersyge, der kræver insulinbehandling, kan hverken få udstedt  

 eller fornyet kørekort, undtagen i helt specielle tilfælde,  

 når der foreligger en behørigt begrundet  

 lægeerklæring, og såfremt der gennemføres  

 regelmæssig lægekontrol.
F.
Nervesygdomme Kørekort kan hverken udstedes eller fornyes for  

 aspiranter og førere, der lider af en alvorlig nervesygdom, medmindre  

 anmodningen underbygges af en lægeerklæring.
I denne henseende skal der tages hensyn til de  

 funktionsmæssige muligheder af og prognosen for nervemæssige  

 forstyrrelser, der skyldes sygdomme eller operationer i centralnervesystemet  

 eller i det perifere nervesystem, som udvendigt giver sig  

 bevægelsesmæssige, sensoriske eller trofiske udslag, eller som  

 påvirker balancen og koordinationen.
Kørekort kan i disse  

 tilfælde udstedes eller fornyes på betingelse af, at der  

 jævnligt gennemføres undersøgelser, hvis der er risiko  

 for, at tilstanden forværres.
 Epilepsianfald og andre alvorlige bevidsthedsforstyrrelser  

 udgør en betydelig risiko for færdselssikkerheden, hvis  

 anfaldene indtræffer, medens patienten fører et  

 køretøj.
 Gruppe 1:
Kørekort kan udstedes eller fornyes på  

 grundlag af en undersøgelse foretaget af en kompetent lægelig  

 myndighed, og såfremt der gennemføres regelmæssig  

 lægekontrol.
Den lægelige myndighed bedømmer epilepsien  

 eller de andre bevidsthedsforstyrrelser, sygdommens form og kliniske  

 udvikling (har der f.eks. ikke været anfald i to år),  

 behandlingen og dens resultater.
 Gruppe 2:
 Kørekort må hverken udstedes eller fornyes  

 for aspiranter og førere, der har eller kan få epileptiske  

 anfald eller andre alvorlige bevidsthedsforstyrrelser.
G.
Psykiske sygdomme eller svækkelser Gruppe 1:
 Kørekort må hverken udstedes eller fornyes  

 for aspiranter og førere:
 1)	Der lider af alvorlige mentale forstyrrelser, medfødte eller  

 erhvervet ved sygdomme, traumatiske lidelser eller neurokirurgiske  

 indgreb.
 2)	Der er alvorligt mentalt retarderede.
 3)	Der lider af alvorlig alderdomssvækkelse, en alvorligt  

 svækket dømmekraft, adfærd eller tilpasningsevne, der er  

 knyttet til personligheden, medmindre anmodningen underbygges af en  

 lægeerklæring og på betingelse af, at der  

 gennemføres regelmæssig lægekontrol, hvis der er behov  

 herfor.
 Gruppe 2:
 Den kompetente lægelige myndighed tager  

 behørigt hensyn til de yderligere risici, der er forbundet med at  

 føre de køretøjer, der indgår i denne gruppe.
H.
Alkohol, narkotika og lægemidler Alkohol Indtagelse af alkohol udgør en betydelig risiko for  

 færdselssikkerheden.
På grund af problemets alvor må der  

 udvises stor årvågenhed fra lægeside.
 Gruppe 1:
 Kørekort må hverken udstedes eller fornyes  

 for aspiranter og førere, der er afhængige af alkohol, eller som  

 ikke kan holde bilkørsel og indtagelse af alkohol adskilt.
 Kørekort kan udstedes eller fornyes for aspiranter  

 og førere, der har været kroniske alkoholikere, efter en  

 periode, hvori de beviseligt har været afholdende, såfremt der  

 foreligger lægeerklæring og gennemføres regelmæssig  

 lægekontrol.
 Gruppe 2:
 Den kompetente lægelige myndighed tager  

 behørigt hensyn til den yderligere risiko, der er forbundet med at  

 føre de køretøjer, der indgår i denne gruppe.
Narkotika og lægemidler Misbrug:
 Kørekort må hverken udstedes eller fornyes  

 for aspiranter og førere, som er afhængige af psykofarmaka,  

 eller som, uden at være afhængige deraf, regelmæssigt  

 indtager psykofarmaka, uanset hvilken kategori kørekort der anmodes  

 om.
 Regelmæssig indtagelse:
 Gruppe 1:
Kørekort må hverken udstedes eller fornyes  

 for aspiranter og førere, der regelmæssigt indtager  

 psykofarmaka, uanset disses form, når de kan nedsætte  

 vedkommendes evne til at føre køretøj uden risiko, og  

 hvis den indtagne mængde er så stor, at den påvirker  

 kørslen negativt.
Det samme gælder alle andre lægemidler  

 eller kombinationer af lægemidler, der påvirker evnen til at  

 føre køretøj.
 Gruppe 2:
 Den kompetente lægelige myndighed tager  

 behørigt hensyn til den yderligere risiko, der er forbundet med at  

 føre de køretøjer, der indgår i denne gruppe.
I.
Nyresygdomme Gruppe 1:
 Kørekort kan på grundlag af en  

 lægeerklæring udstedes og fornyes for aspiranter og  

 førere, der lider af alvorlig nyreinsufficiens, såfremt  

 vedkommende jævnligt gennemfører lægekontrol.
 Gruppe 2:
 Kørekort kan hverken udstedes eller fornyes for  

 aspiranter og førere, der lider af alvorlig, irreversibel  

 nyreinsufficiens, undtagen i særlige tilfælde, der er  

 behørigt dokumenteret ved lægeerklæring, og på  

 betingelse af at der gennemføres regelmæssig  

 lægekontrol.
J.
Andet Gruppe 1:
 Kørekort kan på grundlag af en  

 lægeerklæring udstedes eller fornyes for aspiranter og  

 førere, der har undergået en organtransplantation eller  

 implantation af kunstige organer, der kan påvirke evnen til at  

 føre køretøj, på betingelse af at der  

 gennemføres regelmæssig lægekontrol, såfremt der er  

 behov herfor.
 Gruppe 2:
 Den kompetente lægelige myndighed tager  

 behørigt hensyn til den yderligere risiko, der er forbundet med at  

 føre de køretøjer, der indgår i denne gruppe.
 Generelt må kørekort hverken udstedes eller  

 fornyes for aspiranter og førere, der lider af en anden sygdom end de  

 ovenfor nævnte, som kan nedsætte evnen til at føre  

 køretøj på betryggende måde, medmindre anmodningen  

 er underbygget af en lægeerklæring og på betingelse af at  

 der gennemføres regelmæssig lægekontrol, såfremt der  

 er behov herfor.
Bilag 3 Bestemmelser for anvendelse af lektionsplaner i  

 køreuddannelsen14) I.
Lektionsplanens formål 1)	Lektionsplanen er et informationsmateriale til køreeleven om  

 det undervisningsforløb, der er indgået aftale om.  

 Køreeleven/kørelæreren skal til enhver tid kunne se i  

 lektionsplanen, hvor langt i uddannelsesforløbet køreeleven er  

 nået.
 2)	Lektionsplanen skal anvendes af politiet som et værktøj  

 i forbindelse med kontrollen af, om bestemmelserne for køreuddannelsen  

 er overholdt.
II.
Lovkrav mv.
 1)	Lektionsplanen skal udarbejdes efter bestemmelserne i § 22,  

 § 23a og § 23b, stk. 2, og på baggrund af den  

 undervisningsplan eller de undervisningsplaner, der er aktuel(le) for den  

 eller de omhandlede kørekortkategori(er), samt eventuelle  

 lærervejledninger til undervisningsplanerne.
 2)	Lektionsplanen skal endvidere udarbejdes således, at  

 køreuddannelsens principper overholdes, jf. afsnit III.
3)	Det er fortsat køreelevens individuelle forhold og  

 formåen, der er afgørende for, hvor mange lektioner - udover det  

 anførte mindste lektionsantal - køreeleven skal have, inden den  

 praktiske prøve kan aflægges.
Det obligatoriske mindste  

 lektionsantal kan således ikke anvendes som udtryk for et  

 sædvanligt uddannelsesforløb.
Køreeleven vil  

 sædvanligvis have behov for at gennemgå flere  

 lektioner.
III.
Køreuddannelsens principper  

 mv.
 1)	Køreundervisningen skal være uddannelsesorienteret og  

 ikke prøveorienteret.
2)	Undervisningsplanens afsnitsopdeling skal følges.
Der er dog  

 mulighed for at fravige denne hovedregel i mindre omfang.
Omfanget heraf  

 fremgår af de såkaldte »elastikker« dels i undervisningsplanen,  

 dels i lærervejledningen for køreuddannelsen til den omhandlede  

 kategori.
4)	En lektion, der ikke er gennemført tilfredsstillende, skal  

 gentages/repeteres i et sådant omfang, at køreeleven kan  

 gennemføre lektionen med tilfredsstillende resultat.
Først  

 herefter kan køreeleven fortsætte til næste  

 øvelse.
 5)	Teoriundervisningen og den praktiske undervisning skal integreres.  

 Derfor skal undervisningen i manøvrer/øvelser på vej  

 tilrettelægges således, at køreeleven først  

 præsenteres for den teoretiske side af et emne eller en manøvre  

 og i forlængelse heraf for de praktiske øvelser i samme emne  

 eller manøvre.
IV.
Krav til udformningen af  

 lektionsplanen 1)	Der skal for hver køreelev udarbejdes 2 ens eksemplarer af  

 lektionsplanen.
 2)	Lektionsplanen skal være overskuelig og må ikke  

 bestå af et løsbladsystem.
 3)	Lektionsplanens indledning skal indeholde oplysning om navn, adresse  

 og telefonnummer på følgende:
a)	Køreeleven b)	Køreskolen Indledningen skal endvidere indeholde oplysning om alle undervisende  

 kørelæreres navne (eventuelt også de  

 pågældendes underskrifter).
4)	Den undervisende kørelærers navn kan i stedet  

 anføres i umiddelbar tilknytning til hver af de efterfølgende  

 planlagte lektioner.
Såfremt kørelærerens underskrift  

 fremgår af lektionsplanens indledningsoplysninger om undervisende  

 kørelærere, er det tilstrækkeligt, at der ved hver enkelt  

 lektion alene anføres en underskrift.
 5)	Det skal endvidere fremgå af lektionsplanens indledning, hvor  

 mange lektioner i teorilokale (teoretiske emner) og i praktisk  

 køreundervisning (øvelseskørsel) køreeleven  

 mindst skal gennemføre i uddannelsesforløbet, og hvilken  

 periode undervisningen mindst skal strække sig over (de obligatoriske  

 minimumskrav).
 6)	Det skal endelig fremgå af lektionsplanens indledning, at det  

 er køreelevens individuelle forhold og formåen, der er  

 afgørende for, hvor mange lektioner - udover det obligatoriske mindste  

 antal lektioner - køreeleven skal have, inden den praktiske  

 prøve kan aflægges.
7)	Det skal ved hver enkelt lektion være anført, om  

 lektionen er en lektion i teorilokale eller en lektion i praktisk  

 køreundervisning.
Hovedindholdet af hver enkelt lektion skal  

 være anført med underafsnitsbetegnelsen (dvs. afsnitsnummerering  

 og tilhørende overskrift) fra den omhandlede undervisningsplan.
8)	Hver enkelt lektion i lektionsplanen skal nummereres  

 fortløbende.
Dette indebærer, at lektionsplanen ikke må  

 udfærdiges således, at lektionerne i teorilokale er anført  

 på en side og lektionerne i praktisk køreundervisning på  

 en anden side.
Det skal umiddelbart af lektionsplanen kunne ses, at der er  

 planlagt et undervisningsforløb, hvor teoriundervisningen er  

 integreret med den praktiske undervisning.
9)	Såfremt et undervisningsforløb er planlagt til at  

 omfatte mere end én lektion à 45 minutters varighed, skal dette  

 fremgå af lektionsplanen.
Eksempelvis kan et  

 undervisningsforløb, hvis hovedindhold er underafsnittene 7.1, 7.2,  

 7.3, 7.4 og 7.5, være planlagt til at omfatte en dobbeltlektion  

 bestående af 2 lektioner à 45 minutters varighed.
I  

 sammentællingen vil undervisningsforløbet tælle som 2  

 lektioner i opgørelsen af, om det obligatoriske krav er opfyldt,  

 forudsat at der til undervisningen mindst har været anvendt 90  

 minutter, jf. dog pkt. 2 i afsnit V.
Det samlede tidsforbrug skal  

 fremgå af rubrikken vedrørende faktisk anvendt tid.
 10)	De enkelte lektioner i lektionsplanen skal som minimum indeholde  

 følgende: Afsnitsnummerering fra den omhandlede undervisningsplan,  

 overskrifter, rubrikker/linier til navne mv., dato, faktisk anvendt tid og  

 underskrifter.
11)	Underskrifter, dato og faktisk anvendt tid skal entydigt relatere  

 sig til den omhandlede lektion.
Der skal derfor i lektionsplanen umiddelbart  

 efter hver lektion være afsat plads til disse oplysninger, jf. dog pkt.  

 12.
 12)	Hvis der af undervisningsmæssige hensyn ønskes  

 gennemført sammenhængende undervisningsforløb  

 bestående af flere lektioner, er det tilstrækkeligt, at  

 kørelærer/køreelev bekræfter lektionernes  

 gennemførelse én gang.
 13)	Kørelæreren skal ved udarbejdelsen af lektionsplanen  

 sikre sig, at de planlagte undervisningslektioner sammenlagt mindst svarer  

 til den obligatoriske undervisning, som fremgår af  

 kørekortbekendtgørelsens § 23a.
V.
Krav til indholdet af lektionsplanens  

 undervisningsforløb 1)	Til hver kørekortkategori er der fastsat et obligatorisk  

 mindste lektionsantal.
En lektion skal - for at kunne indgå i  

 sammentællingen - mindst have en varighed på 45  

 sammenhængende minutter, jf. dog pkt. 2.
2)	Lektioner kan have en varighed, der er kortere eller længere  

 end 45 minutter.
Overskydende minutter (eksempelvis 15 minutter, hvis  

 lektionen har haft en varighed på 60 minutter) tæller som  

 hovedregel ikke med i opgørelsen af, om det obligatoriske mindste krav  

 til antallet af lektioner er opfyldt.
Lektioner af en varighed på under  

 45 minutter tæller tilsvarende heller ikke med i opgørelsen.
Dog kan op til 4 af de obligatoriske lektioner à mindst 45  

 minutters varighed - svarende til 180 minutter - i teorilokale (teoretiske  

 emner) og op til 4 af de obligatoriske lektioner à mindst 45 minutters  

 varighed - svarende til 180 minutter - i praktisk køreundervisning  

 (øvelseskørsel) indgå i opgørelsen, såfremt  

 lektionen har en varighed på mindst 15 minutter.
Ligeledes kan  

 overskydende minutter - udover en lektions normale 45 minutter - indgå  

 i opgørelsen, såfremt den overskydende tid udgør mindst  

 15 minutter.
Uanset om der anvendes en lektionslængde på 45 minutter  

 eller en lektionslængde, der er kortere eller længere, skal  

 kravet til det samlede antal minutter på mindst 180 (4 x 45 minutter)  

 være opfyldt.
Der kan således eksempelvis anvendes 10 lektioner  

 à 15 minutters varighed (150 minutter) og 1 lektion à 30  

 minutter (30 minutter) - i alt 180 minutter.
 3)	Sammensætningen af indholdet af de enkelte lektioner er  

 valgfri, men skal følge denne bekendtgørelses bestemmelser,  

 undervisningsplanens afsnitsopdeling og køreuddannelsens  

 principper.
4)	Repetitioner af tidligere gennemførte lektioner skal  

 fremgå af lektionsplanen i overensstemmelse med § 23b.
Dette kan  

 eksempelvis ske i forbindelse med den enkelte lektion eller samlet sidst i  

 lektionsplanen.
5)	Alle lektioner - uanset varighed og indhold - skal fremgå af  

 lektionsplanen.
Dette gælder også eventuelle lektioner, der  

 gennemføres efter prøver, der ikke er bestået.
 6)	Undervisningen på lukket øvelsesplads og  

 køreteknisk anlæg kan planlægges som et  

 sammenhængende undervisningsforløb, f.eks. som dobbeltlektioner  

 (bestående af 2 lektioner à mindst 45 minutters varighed) eller  

 som et samlet forløb bestående af enten mindst 4 eller 5  

 lektioner à mindst 45 minutters varighed.
7)	For at kunne overholde princippet om integreret teoretisk og  

 praktisk undervisning må undervisningen på samme undervisningsdag  

 højst bestå af 6 lektioner à 45 minutter.
Undervisningen  

 må højst omfatte 4 lektioner à 45 minutter i teorilokale  

 og 2 lektioner à 45 minutter i praktisk køreundervisning.
Ved  

 kørsel på motorvej og ved kørsel i mørke er det  

 dog tilladt at anvende 3 lektioner à 45 minutter på samme  

 undervisningsdag, således at det samlede antal lektioner pr.  

 undervisningsdag i dette tilfælde må udgøre 7  

 lektioner.
Det er tilladt at gennemføre 4 lektioner à 45 minutter  

 på lukket øvelsesplads i stedet for førnævnte 2  

 lektioner i praktisk køreundervisning.
Det samlede antal lektioner  

 på denne undervisningsdag vil således udgøre 8  

 lektioner.
 8)	I undervisningen til kategori A og kategori B må der pr.  

 undervisningsdag - udover eventuel repetition af tidligere gennemførte  

 underafsnit i undervisningsplanen - maksimalt undervises i 5 underafsnit fra  

 undervisningsplanens afsnit 7 »Manøvrer på vej«.
 9)	I undervisningen til kategori C, kategori D og kategori E skal  

 undervisningen sammensættes som øvelser som anført i den  

 pågældende undervisningsplans 7. afsnit.
 10)	Såfremt der i teoriundervisningen ønskes afholdt mere  

 end 3 evaluerende prøver, jf. afsnit 9.2.2 i undervisningsplanen for  

 køreuddannelsen, skal disse gives udover det obligatoriske mindste  

 lektionsantal.
11)	Indholdet af de enkelte lektioner og  

 lektionsrækkefølgen i øvrigt skal sammensættes  

 på en fornuftig og hensigtsmæssig måde.
Det vil derfor ikke  

 kunne accepteres, at der i lektioner, hvis hovedindhold omhandler  

 kørsel på vej, også indgår afsnit fra  

 undervisningsplanens afsnit 1 til og med afsnit 6, jf. dog punkt 2 i afsnit  

 III.
VI.
Lektionsplanens anvendelse 1)	Kørelæreren skal gennemgå lektionsplanen med  

 køreeleven i den første lektion i køreskolen.
2)	Kørelærer og køreelev skal have hver sit  

 eksemplar af lektionsplanen.
Kørelærerens eksemplar af  

 lektionsplanen skal være til stede såvel i teoriundervisningen  

 som i den praktiske køreundervisning.
 3)	Kørelærerens eksemplar af lektionsplanen skal endvidere  

 medbringes ved teoriprøven og den praktiske prøve.  

 Køreeleven kan afvises, hvis lektionsplanen ikke medbringes.
4)	Den eller de undervisende kørelærere og  

 køreeleven skal straks efter afslutningen/gennemførelsen af  

 hver enkelt lektion med deres underskrifter i kørelærerens  

 eksemplar af lektionsplanen bekræfte, at der er undervist i indholdet  

 af den omhandlede lektion.
Datoen for lektionens gennemførelse og den  

 faktisk anvendte tid skal også bekræftes.
5)	Når køreeleven underskriver i lektionsplanen,  

 bekræfter køreeleven alene at have modtaget undervisning i  

 overensstemmelse med hovedindholdet af den omhandlede lektion - eksempelvis  

 fremkørsel mod kryds.
Køreeleven bekræfter således  

 ikke, at kørelærerens undervisning har været i  

 overensstemmelse med delmålene i undervisningsplanen.
 6)	Der må ikke anvendes stempel, faksimilestempel, initialer  

 eller lignende som erstatning for en underskrift.
 7)	Har køreeleven behov for yderligere indlæring  

 (repetition) end den, der finder sted ved første gennemførelse  

 af en lektion, skal dato, tid og lektionsnummer for de(n) yderligere  

 repetition(er) bekræftes ved underskrifter af både  

 kørelærer og køreelev.
 8)	Den næste lektion med et nyt emne må ikke  

 gennemføres, før den aktuelle lektion er gennemført med  

 tilfredsstillende resultat.
 9)	Har køreeleven ved selvstudium gennemgået én, to  

 eller tre lektioner i teorilokale (teoretiske emner), skal dette fremgå  

 af kørelærerens lektionsplan ved kørelærerens og  

 køreelevens påtegning herom, jf. afsnit VI i bilag 4.
 10)	Såfremt køreeleven skifter køreskole, skal  

 kørelærerens eksemplar af lektionsplanen udleveres til den nye  

 køreskole til brug for køreelevens fortsatte undervisning.
 11)	Lektionsplanen skal på forlangende forevises for politiet  

 eller anden kontrolmyndighed.
 12)	Kørelærerens eksemplar af lektionsplanen skal  

 opbevares i mindst 2 år af den køreskole, som køreeleven  

 senest har indgået aftale om køreundervisning med.
13)	Hvis en kørelærer anvender en standardiseret  

 lektionsplan, skal lektionsplanens planlagte undervisningsforløb  

 følges.
Såfremt øvelserne på den lukkede  

 øvelsesplads er planlagt til at skulle gennemføres som 2  

 adskilte undervisningsforløb - hver bestående af 2 lektioner  

 à 45 minutter - kan det dog accepteres, at  

 undervisningsforløbene gennemføres sammenhængende, jf.  

 punkt 6 i afsnit V.
I givet fald vil lektionsplanen indeholde samme dato for  

 gennemførelsen af manøvrerne på den lukkede  

 øvelsesplads.
14)	Det vil være i strid med køreuddannelsens principper  

 (integration af teoretisk og praktisk undervisning) at være en eller  

 flere teorilektioner foran.
Hele indholdet af en teorilektion skal derfor  

 umiddelbart efter følges op af en tilsvarende gennemgang i praktisk  

 køreundervisning, inden der afholdes ny teoriundervisning med nyt  

 hovedindhold.
Det kan undtagelsesvist accepteres, at køreeleven er en  

 eller flere teorilektioner foran.
Dette kan være tilfældet, hvis  

 dele af den praktiske køreundervisning ikke har kunnet  

 gennemføres som følge af eksempelvis et motorhavari,  

 ekstraordinært vejarbejde etc.
 15)	Sygdom hos køreelev eller kørelærer anses ikke  

 for at være en acceptabel forklaring på at være en eller  

 flere teorilektioner foran.
16)	Der er ikke fastsat krav til, hvor mange af de obligatoriske  

 lektioner, der skal være gennemgået i køreuddannelsen,  

 inden teoriprøven kan aflægges.
Kørelæreren skal  

 have undervist køreeleven i kørsel på lukket  

 øvelsesplads, i teori og i praktik i overensstemmelse med  

 undervisningsplanen for den omhandlede kategori, jf. § 33. Dette  

 indebærer, at alle de lektioner, der omhandler undervisning i  

 undervisningsplanens første 7 afsnit, skal være  

 gennemført med tilfredsstillende resultat, inden teoriprøven  

 kan aflægges.
VII.
Køreundervisning i henhold til  

 særregler 1)	Ved erhvervelse af kørekort til enten kategori A eller  

 kategori B, når kørekort er erhvervet inden for de seneste 2  

 år til enten kategori B eller kategori A, gælder et reduceret  

 obligatorisk mindste lektionskrav.
Der skal i disse tilfælde  

 udfærdiges en lektionsplan særligt for denne undervisning.
2)	Ved erhvervelse af kørekort til enten kategori C eller  

 kategori D, når kørekort er erhvervet inden for de seneste 2  

 år til enten kategori D eller kategori C, gælder et reduceret  

 obligatorisk mindste lektionskrav.
Der skal i disse tilfælde  

 udfærdiges en lektionsplan særligt for denne  

 undervisning.
VIII.
Definitioner 1)	Faktisk anvendt tid er den tid, hvor køreeleven er til stede  

 i teorilokalet og modtager undervisning af kørelæreren, og den  

 tid, hvor køreeleven undervises ved/i køretøjet eller  

 udfører kontrol af køretøjets udstyr under  

 kørelærerens opsyn/kontrol samt den tid, hvor køreeleven  

 undervises som fører af køretøjet (»rattid«).
 2)	Til faktisk anvendt tid medregnes ikke:
 a)	Den tid, som køreeleven anvender til  

 selvstudium/»selvøvelse«, uden at kørelæreren er til  

 stede sammen med køreeleven i lokalet for at gennemføre  

 undervisning, jf. dog bilag 4, afsnit VI.
 b)	Den tid, hvor køreeleven er passager i  

 skolekøretøjet.
 14)   Bilag 3 finder først  

 anvendelse fra den 1. april 2001 for køreelever, der er  

 påbegyndt køreundervisningen før den 1. januar 2001.
Bilag 4 Pauser i køreuddannelsesperioden15) I.
Baggrund For at kunne overholde princippet om integreret teoretisk  

 og praktisk undervisning samt for at sikre en optimal køreuddannelse  

 skal undervisningsforløbet være sammenhængende.
Der  

 må derfor ikke være ophold i køreuddannelsesperioden af  

 længere varighed.
 Teoriprøven og den praktiske prøve  

 udgør en integreret del af køreuddannelsesperioden.
II.
Pauser i køreuddannelsesperioden Ansøgere, der er fraværende i  

 køreuddannelsesperioden i mere end 3 måneder, skal  

 påbegynde køreundervisningen på ny i overensstemmelse med  

 afsnit III. Årsagen til fraværet har ingen betydning.
III.
Ny/gentaget køreuddannelse 1)	Såfremt undervisningsforløbet har været afbrudt  

i mere end 3 måneder i forbindelse med undervisningen i  

 undervisningsplanens afsnit 1 til og med afsnit 6, skal ansøgeren  

 begynde helt forfra med køreuddannelsen.
 2)	Såfremt undervisningsforløbet har været afbrudt i  

 forbindelse med undervisningen i undervisningsplanens 7. afsnit, og  

 afbrydelsen har været mellem 3 og 4 måneder, skal  

 ansøgeren genoptage køreuddannelsen fra den første  

 lektion, hvis hovedindhold er manøvrer på vej/udvidede  

 øvelser på vej.
 3)	Har undervisningsforløbet været afbrudt i 4  

 måneder eller mere, inden teoriprøven er bestået, skal  

 ansøgeren begynde helt forfra med køreuddannelsen.
 4)	Såfremt undervisningsforløbet har været afbrudt  

mellem 3 og 5 måneder efter, at ansøgeren har  

 bestået teoriprøven, skal der på ny gennemføres  

 mindst 4 praktiske lektioner à mindst 45 minutters varighed, i hvilke  

 alle manøvrer på vej/udvidede øvelser på vej  

 gennemføres på ny.
 Har afbrydelsen derimod varet i 5 måneder eller mere,  

 skal ansøgeren begynde helt forfra med køreuddannelsen,  

 herunder skal teoriprøven aflægges på ny, jf. dog pkt.  

 IV.
IV. Øvelser på lukket øvelsesplads Bliver der stillet krav om, at ansøgeren skal  

 begynde helt forfra med køreuddannelsen, skal øvelserne  

 på den lukkede øvelsesplads også gennemføres  

 på ny.
Dette gælder dog ikke i følgende  

 situationer:
1)	Når køreeleven har afbrudt undervisningsforløbet  

 i forbindelse med køreundervisningen i undervisningsplanens 7. afsnit  

 og mindst har haft 2 lektioner à 45 minutters varighed i  

 øvelser på vej/udvidede øvelser på vej.
Dette  

 gælder dog kun, såfremt afbrydelsen i  

 undervisningsforløbet har været mindre end 7 måneder.
 2)	Når køreeleven har afbrudt undervisningsforløbet  

 i mere end 5 måneder, men mindre end 7 måneder efter at have  

 bestået teoriprøven.
V. Øvelser på køreteknisk anlæg Bliver der stillet krav om, at ansøgeren skal  

 begynde helt forfra med køreuddannelsen, skal øvelserne  

 på det køretekniske anlæg også gennemføres  

 på ny.
VI.
Selvstudium Ansøgere, der er fraværende fra  

 køreundervisningen i højst 3 lektioner à 45 minutters  

 varighed i teorilokale (teoretiske emner), kan på særlige  

 vilkår indhente det forsømte ved selv at gennemgå de  

 manglende teoretiske emner (selvstudium).
 Betingelserne herfor er følgende:
 1)	Kørelæreren skal sikre sig, at ansøgeren har  

 indlært uddannelsesmålene i den omhandlede teori i  

 tilfredsstillende omfang og bekræfte dette ved sin underskrift i  

 lektionsplanen ved den omhandlede lektion.
 2)	Det skal fremgå af kørelærerens lektionsplan,  

 hvilke(n) lektion(er) i teorilokale, der er gennemgået ved selvstudium,  

 jf. punkt 9 i afsnit VI i bilag 3.
 15)   Bilag 4 finder først  

 anvendelse fra den 1. april 2001 for køreelever, der er  

 påbegyndt køreundervisningen før den 1. januar 2001.
Bilag 5 Bestemmelser for køretøjer, der anvendes til  

 øvelseskørsel og praktisk prøve I.
Syns- og registreringspligt Motorkøretøj, der benyttes til  

 øvelseskørsel og praktisk prøve, skal synes og godkendes  

 af Statens Bilinspektion og anmeldes til registrering, inden det tages i  

 brug.
Motorkøretøj, der tilhører forsvaret,  

 godkendes af Hærens Materielkommando.
Kravet om syn og godkendelse som  

 øvelseskøretøj gælder dog ikke bil til  

 erhvervsmæssig personbefordring til kategori B eller bil til  

 erhvervsmæssig personbefordring til kategori D, hvis aspiranten er i  

 besiddelse af kørekort til kategori D.
II.
Bestemmelser om indretning og udstyr 1) Kategori A:
 A)	Lille motorcykel:
 En tohjulet motorcykel uden sidevogn med en motoreffekt  

 på højst 25 kW, en egenvægt på mindst 125 kg, et  

 slagvolumen på over 120 cm3, og en tophastighed på mindst 100  

 km/t i henhold til køretøjets standardtypegodkendelse.
 B)	Stor motorcykel:
 En tohjulet motorcykel uden sidevogn med en motoreffekt  

 på mindst 35 kW i henhold til køretøjets  

 standardtypegodkendelse.
 C)	Motorcykel med sidevogn:
En tohjulet motorcykel med sidevogn med et forhold mellem  

 motoreffekt og egenvægt med tillæg af vand, olie og  

 brændstof på højst 0,16 kW/kg.
Sidstnævnte  

 begrænsning gælder dog ikke i forbindelse med erhvervelse af  

 kørekort til kategori A i de i § 13, stk. 2, nr. 3, og  

 § 54, stk. 2, nævnte tilfælde.
 Foreligger der ingen standardtypegodkendelse, anvendes  

 køretøjets egenvægt, slagvolumen, tophastighed og  

 motoreffekt i fabrikkens normale udførelse.
 Motorcyklen skal være forsynet med  

 retningsviserblinklygter, et førerspejl i hver side,  

 passagersæde og fodhvilere til passageren samt side- eller  

 centralstøtteben.
 Den skal endvidere være forsynet med  

 hastighedsmåler og kan forsynes med bremser beregnet for  

 kørelæreren eller den prøvesagkyndige.
 2) Kategori B:
 En firehjulet personbil til højst 9 personer inkl.  

 føreren med en tilladt totalvægt på højst 3.500  

 kg.
 Tophastigheden skal være mindst 100 km/t, og  

 længden og bredden mindst 3,80 m henholdsvis 1,45 m eller  

 egenvægten mindst 700 kg i henhold til køretøjets  

 standardtypegodkendelse.
 Foreligger der ingen standardtypegodkendelse, anvendes  

 køretøjets tophastighed, længde, bredde og egenvægt  

 i fabrikkens normale udførelse.
 Bilen skal være forsynet med spejle, jf.  

 Detailforskrifter for Køretøjer om påbudte  

 førerspejle.
Til brug for kørelæreren og den  

 prøvesagkyndige skal bilen foruden de i Detailforskrifter for  

 Køretøjer påbudte førerspejle være forsynet  

 med 1)	et indvendigt førerspejl, 2)	et udvendigt førerspejl i højre side, og 3)	et indvendigt spejl til iagttagelse af eleven.
 Bilens rat skal være anbragt i venstre side.
I bilen skal der være plads til mindst 4 personer.  

 Den skal være forsynet med ekstra betjeningsanordning til  

 lydsignalapparat til brug for kørelæreren, ligesom der ved  

 kørelærerens plads skal være to ekstra kontrollamper for  

 retningsviserblinklys - en for hver side.16) Bilen skal være forsynet med hastighedsmåler.  

 Såfremt hastighedsmåleren ikke kan aflæses fra  

 kørelærerens plads, skal der være monteret en ekstra  

 hastighedsmåler, der viser samme hastighed som bilens originale  

 hastighedsmåler.17) Ved kørelærerens plads skal der være  

 anbragt særlige pedaler, således at kørelæreren  

 uafhængigt af eleven kan udkoble motoren og bremse bilen.
De ekstra  

 pedaler må ikke føres ned ved aktivering af den tilsvarende  

 pedal ved førersædet.
 Er bilen forsynet med automatisk transmission, skal  

 gearvælgeren i stedet for pedal til udkobling af motoren være  

 anbragt således, at den kan betjenes af kørelæreren.
 Hvis bilen ikke er forsynet med tokreds driftsbremse, skal  

 kørelæreren kunne betjene nødbremsen.
 3) Kategori C:
 En lastbil med en længde på mindst 7 m med en  

 tilladt totalvægt på mindst 10.000 kg og en tophastighed på  

 mindst 80 km/t.
Lastbilen skal foruden det under kategori B under 3)  

 nævnte spejl være forsynet med et udvendigt førerspejl  

 på hver side, jf.
Detailforskrifter for Køretøjer om  

 påbudte spejle, anbragt således at de kan anvendes af  

 kørelæreren og den prøvesagkyndige.
 Lastbilen skal på forenden af ladet i hele dets  

 bredde være forsynet med en uigennemsigtig opbygning, der mindst  

 når til underkanten af førerkabinens tag.
 Lastbilen skal være forsynet med trykluftbremser  

 (herunder trykluftforstærkede bremser) og manometer, der viser  

 beholdertryk samt bremsetryk i mindst én driftsbremsekreds.
 I bilen skal der være plads til mindst 2 personer.  

 Såfremt bilen anvendes til øvelseskørsel, der  

 forestås af en kørelæreraspirant, skal der i bilen  

 være plads til mindst 3 personer.
 Øvrige særlige krav er som anført  

 under kategori B.
 Ved den praktiske prøve skal  

 køretøjet være belæsset med mindst 50% af den  

 tilladte last.
 4) Kategori D:
 En personbil til befordring af mere end 9 personer inkl.  

 føreren, med en tilladt totalvægt på over 3.500 kg, en  

 længde på mindst 10 m og en tophastighed på mindst 80  

 km/t.
 Bilen skal være forsynet med spejle og bremser som  

 nævnt under kategori C.
 Øvrige særlige krav er som anført  

 under kategori B.
 5) Kategori E:
 Kategori B/E:
 En personbil, kategori B, tilkoblet et  

 påhængskøretøj med en faktisk totalvægt  

 på mindst 1.250 kg.
 Vogntogets samlede faktiske totalvægt skal lovligt  

 kunne overstige 3.500 kg, eller bilens registrerede egenvægt skal  

 overstige 1.050 kg og påhængskøretøjets faktiske  

 totalvægt skal overstige bilens registrerede egenvægt med mindst  

 200 kg.
 Vogntogets tophastighed skal være mindst 100  

 km/t.
 Påhængskøretøjet skal være  

 forsynet med en opbygning, således at der ikke er udsyn gennem  

 køretøjets bagrude.
Bilen skal udover de under kategori B nævnte spejle  

 være forsynet med et udvendigt førerspejl på hver side,  

 jf.
Detailforskrifter for Køretøjer om påbudte spejle,  

 anbragt således at de kan anvendes af kørelæreren og den  

 prøvesagkyndige.
 Kategori C/E:
 En lastbil, kategori C, tilkoblet en  

 påhængsvogn med mindst to aksler - dog ikke kærre  

 (påhængsvogn med stiv trækstang) med en tilladt  

 totalvægt på mindst 8.000 kg og en længde på mindst 4  

 m.
 Vogntoget skal have en længde på mindst 12 m  

 og en tophastighed på mindst 80 km/t.
 Påhængsvognen skal være forsynet med  

 2-leder trykluftbremser.
 Ved den praktiske prøve skal  

 køretøjerne være belæsset med mindst 50% af den  

 tilladte last.
 Sættevognstog:
 En 2-akslet lastbil tilkoblet en sættevogn.  

 Lastbilen skal opfylde de krav, som er anført under kategori C, dog  

 ikke kravet om en længde på mindst 7 meter.
 Vogntoget skal have en tilladt totalvægt på  

 mindst 18.000 kg, en længde på mindst 12 meter og en tophastighed  

 på mindst 80 km/t.
 Kategori D/E:
En personbil, kategori D, tilkoblet en  

 påhængsvogn med en tilladt totalvægt på mindst 3.000  

 kg.
Vogntoget skal have en tophastighed på mindst 80 km/t.
 Ved den praktiske prøve skal  

 påhængsvognen være belæsset med mindst 50% af den  

 tilladte last.
 6) Traktor/motorredskab:
 En traktor med en egenvægt på mindst 2.000 kg  

 med en tilkoblet påhængsvogn med en egenvægt på  

 mindst 800 kg.
 Følgende traktorer kan anvendes til  

 øvelseskørsel og praktisk prøve:
 1)	En registreret traktor.
 2)	En godkendt traktor.
 3)	En ikke-registreret traktor.
Hvis de under pkt. 2 og 3 nævnte traktorer anvendes,  

 skal politiets tilladelse indhentes før kørslen.
Tilladelsen  

 skal medbringes under kørslen.
Køretøjerne skal  

 være ansvarsforsikrede.
 Påhængsvogne til traktorer nævnt under  

 pkt. 2 og 3 skal ikke være registrerede.
 Anvendes traktor permanent til øvelseskørsel  

 eller prøveaflæggelse, skal traktoren være  

 registreret.
 7) Erhvervsmæssig personbefordring:
 Kategori B:
 En personbil til højst 9 personer inklusiv  

 føreren og en tilladt totalvægt på ikke over 3.500 kg.  

 Bilen skal have enten en længde på mindst 4,40 m og en bredde  

 på mindst 1,60 m eller en egenvægt på mindst 1.100 kg i  

 henhold til standardtypegodkendelsen.
 Foreligger der ingen standardtypegodkendelse, anses  

 køretøjets dimensioner og vægt i fabrikkens normale  

 udførelse som længde, bredde og egenvægt.
 Bilen må være forsynet med automatisk  

 transmission.
 Kategori D:
 En personbil som beskrevet under kategori D.
 Hvis aspiranten ikke er i besiddelse af kørekort  

 til kategori D, skal bilen være godkendt til  

 øvelseskørsel.
 Hvis aspiranten er i besiddelse af kørekort til  

 kategori D, skal bilen ikke være forsynet med ekstra  

 betjeningsapparater, ekstra spejle eller ekstra kontrollamper for  

 retningsviserblinklygter.
 8) Invalidekøretøj:
 Bil, der er særligt indrettet til brug for en  

 invalideret, kan af ejeren anvendes til dennes øvelseskørsel og  

 praktisk prøve, såfremt der forinden er indhentet tilladelse  

 dertil af Statens Bilinspektion.
 Er bilen forsynet med håndbetjent driftsbremse til  

 betjening med højre hånd, bortfalder kravet om bremsepedal ved  

 kørelærerens plads, såfremt den håndbetjente  

 driftsbremse uden vanskelighed tillige kan betjenes fra  

 kørelærerens plads.
 Tilladelse skal medbringes under kørslen og er  

 gældende, indtil bilens ejer har bestået den praktiske  

 prøve.
III.
Fælles bestemmelser Automatisk transmission Ved aflæggelse af praktisk prøve må  

 alene motorkøretøjets eller traktorens manuelle  

 transmissionssystem anvendes.
 Dette gælder dog ikke bil, der benyttes til praktisk  

 prøve til kategori B/E, praktisk prøve til erhvervsmæssig  

 personbefordring til kategori B, praktisk prøve til kategori B i  

 forbindelse med kontrollerende køreprøve, jf. § 37, samt  

 bil, der benyttes til praktisk prøve til erhvervsmæssig  

 personbefordring til kategori D, såfremt aspiranten er i besiddelse af  

 kørekort til kategori D.
Det kan bestemmes, at kørekort kun kan udstedes,  

 såfremt den praktiske prøve aflægges i bil med automatisk  

 transmission.
Hvis en aspirant ikke tidligere har haft kørekort til  

 kategori B, vil der i sådanne tilfælde kun kunne udstedes  

 kørekort til bil forsynet med automatisk transmission.
 Skolevognsskilte, reklameskilte mv.
 Motorkøretøj, traktor og vogntog skal under  

 øvelseskørsel være forsynet med skilt(e) i hvidt med  

 ordet »skolevogn« henholdsvis »skolecykel« udført i sorte  

 bogstaver.
 Skoleskilt(e) skal anbringes i lodret eller næsten  

 lodret stilling og på en sådan måde, at påskriften er  

 tydeligt synlig både forud og bagud i forhold til  

 køretøjets længderetning.
 Skoleskiltet må kun anvendes under  

 øvelseskørsel, herunder kørsel til og fra det sted, hvor  

 øvelseskørsel foregår.
Under den praktiske prøve må et  

 køretøj være forsynet med den registrerede ejers/brugers  

 navn - dog uden angivelse af »køreskole« og lignende - og  

 telefonnummer.
I øvrigt må et køretøj under den  

 praktiske prøve ikke være forsynet med skoleskilte eller med  

 firmaskilte, reklamer eller andet, der kendetegner køretøjet  

 som et øvelseskøretøj.
 Anvendes et motorkøretøj, der er  

 særlig indrettet til øvelseskørsel, til andet end  

 øvelseskørsel og praktisk prøve, skal de særlige  

 betjeningsapparater være afmonteret, tildækket eller aflåst  

 på betryggende måde, medmindre der ikke befinder sig nogen  

 på den plads, hvorfra disse apparater kan betjenes.
IV.
Køretøjer, der benyttes på lukket  

 øvelsesplads eller på køreteknisk anlæg Motorkøretøjer, der er registreret til  

 øvelseskørsel, samt registrerede  

 påhængskøretøjer, kan uden begrænsning  

 benyttes på lukket øvelsesplads eller køreteknisk  

 anlæg i forbindelse med køreuddannelsen til kørekort til  

 kategori A, B, C, D og E.
Køretøjer, som udelukkende benyttes til  

 øvelseskørsel på lukket øvelsesplads eller  

 køreteknisk anlæg, skal synes og godkendes hertil af Statens  

 Bilinspektion.
Køretøjet skal ikke registreres, men anmeldes  

 til motorkontoret, inden det tages i brug.
 Såfremt køretøjet er fabriksnyt og  

 standardtypegodkendt, kan anmeldelse ske på grundlag af en typeattest i  

 overensstemmelse med reglerne i Trafikministeriets bekendtgørelse om  

 registrering af motorkøretøjer m.v.
 Køretøjet er herefter underkastet periodisk  

 syn en gang årligt efter reglerne i Trafikministeriets  

 bekendtgørelse om registrering af motorkøretøjer m.v.  

 Dog er motorcykler, personbiler indrettet til højst 9 personer og  

 påhængskøretøjer med en tilladt totalvægt  

 på ikke over 3.500 kg alene underkastet periodisk syn en gang hvert  

 andet år.
 Første syn af  

 påhængskøretøjer med en tilladt totalvægt  

 på ikke over 3.500 kg finder sted to år efter første  

 registrering.
 For at kunne godkendes til øvelseskørsel  

 på lukket øvelsesplads eller køreteknisk anlæg skal  

 køretøjet opfylde indretnings- og udstyrsbestemmelserne til den  

 pågældende køretøjskategori og i  

 nærværende bilag.
 En bil kan godkendes, uanset at den ikke er forsynet med  

 ekstra betjeningsapparater, ekstra førerspejle eller ekstra  

 kontrollamper for retningsviserblinklygter.
 Køretøjer, som anvendes til  

 øvelseskørsel på lukket øvelsesplads eller  

 køreteknisk anlæg i forbindelse med køreuddannelsen til  

 kørekort til kategori A, B, C, D og E, skal være dækket af  

 en forsikring i overensstemmelse med færdselslovens kapitel 16.  

 Forsikringsaftalen skal være udformet således, at den elev, som  

 fører motorkøretøjet, er ansvars- og  

 ulykkesforsikret.
 Forsikringsselskabet kan gøre regres gældende  

 over for føreren i overensstemmelse med færdselslovens  

 § 108, stk. 2.
 16)   Bilag 5, afsnit II, 2) Kategori B, 7.  

 afsnit, 2. pkt., træder først i kraft den 1. juli 2001. Indtil  

 da gælder 7. afsnit, 2. pkt., i afsnit II, 2) Kategori B, i bilag 3 til  

 bekendtgørelse nr. 196 af 11. marts 1997.
 17)   Bilag 5,  

 afsnit II, 2) Kategori B, 8. afsnit, træder først i kraft den 1.  

 juli 2001. Indtil da gælder 7. afsnit, 2. pkt., i afsnit II, 2)  

 Kategori B, i bilag 3 til bekendtgørelse nr. 196 af 11. marts  

 1997.
Bilag 6 Køreanlæg I.
Lukkede øvelsespladser Forinden ibrugtagning skal en lukket øvelsesplads  

 godkendes af politiet.
Ansøgning om godkendelse indsendes til politiet i  

 den politikreds, hvor den lukkede øvelsesplads er beliggende.  

 Ansøgningen skal indeholde oplysning om, hvem der er ansvarlig leder  

 af den lukkede øvelsesplads.
Der skal endvidere vedlægges  

 fuldstændige oplysninger om anlægget, herunder tegninger med  

 angivelse af målestoksforhold.
Politiet godkender og fører tilsyn med de lukkede  

 øvelsespladser.
Politiet kan inddrage meddelte godkendelser.
Politiet  

 giver meddelelse til Færdselsstyrelsen vedrørende godkendelser  

 og inddragelser.
Krav til lukkede øvelsespladser 1. Øvelsespladsen skal omfatte et rektangulært og  

 sammenhængende jævnt, vandret areal med en længde på  

 mindst 100 m og en bredde på mindst 50 m.
 Øvelsespladsen kan anvendes til undervisning af  

 højst 3 elever ad gangen.
 2. Øvelsespladsens manøvreafsnit skal  

 have en kørefast overflade i form af asfalt, beton eller  

 betonbelægningssten.
 Øvelsespladsens manøvreafsnit skal omfatte  

 en sammenhængende bane, som løber langs øvelsespladsens  

 yderkanter.
Den sammenhængende bane, som løber langs  

 øvelsespladsens yderkanter, skal have en bredde, som giver eleven  

 rigelig mulighed for at korrigere styring under svingning.
Den ene af banerne  

 i øvelsespladsens længderetning skal have en bredde på  

 mindst 10 m.
De øvrige baner skal have en bredde på mindst 5  

 m.
 De 2 baner i øvelsespladsens længde  

 indgår til øvelse af slalom og kørsel med skift til 2.  

 gear, kombineret med enten opbremsning eller svingning om hjørner.
 De 2 baner i øvelsespladsens bredde indgår  

 til de indledende øvelser med forlæns og baglæns  

 kørsel hele den sammenhængende bane rundt.
 Udover dette kræves der på  

 øvelsespladsens manøvreafsnit til hver enkelt elev plads til  

 følgende:
 40 x 20 m til kørsel i 8-tal.
 25 x 10 m til forlæns og baglæns kørsel med  

 målbremsning.
 40 x 10 m til parkering ved vejkant.
 30 x 10 m til vending.
 40 x 10 m samt markeret bås 8 x 3 m vinkelret  

 på kørebanen til parkeringsøvelse.
 3. På øvelsespladsen skal forefindes  

 mobilt eller stationært markeringsmateriel.
4. Øvelsespladsen skal være  

 afspærret med trådhegn, levende hegn, grøft, jordvold  

 eller lignende, således at området ikke er åbent for  

 almindelig færdsel.
Indkørslen skal være forsynet med  

 aflåselig kæde eller bom.
 Hvor øvelsespladsen støder op til vej eller  

 lignende samt ved arealer, hvor ventende elever, tilskuere mv. opholder sig,  

 medens der foregår øvelseskørsel, skal der etableres en  

 sikkerhedsafspærring, som kan bringe de benyttede  

 køretøjer til standsning ved de normalt benyttede  

 hastigheder.
 5. På den lukkede øvelsesplads skal  

 føres lister over de elever, der har modtaget køreundervisning.  

 Listerne skal indeholde oplysning om:
 Den undervisende kørelærers navn og adresse.
 Elevens navn og adresse.
 Dato og klokkeslæt (fra og til) for undervisningen.
 Listerne skal opbevares i 3 år og skal forevises  

 politiet på forlangende.
6. Øvelsespladser etableret før den  

 15. juli 1990 kan dog, såfremt de i dette bilag nævnte  

 betingelser i øvrigt er opfyldt, anvendes til undervisning af højst 3 elever ad gangen, når pladsen  

 omfatter et areal med en længde på mindst 95 m og en bredde  

 på mindst 45 m, eller undervisning af højst 2 elever ad gangen, når pladsen  

 omfatter et areal med en længde på mindst 100 m og en bredde  

 på mindst 40 m, eller undervisning af højst 1 elev ad gangen, når pladsen  

 omfatter et areal med en længde på mindst 80 m og en bredde  

 på mindst 40 m.
 Med hensyn til udførelsen af de enkelte  

 manøvrer på lukkede øvelsespladser henvises til  

 undervisningsplanerne.
II.
Køretekniske anlæg Forinden ibrugtagning skal et køreteknisk  

 anlæg godkendes af Færdselsstyrelsen.
Færdselsstyrelsen kan  

 fastsætte særlige vilkår for godkendelsen.
Ansøgning om godkendelse indsendes til  

 Færdselsstyrelsen.
Ansøgningen skal indeholde oplysning om, hvem  

 der er ansvarlig leder af det køretekniske anlæg.
Der skal  

 vedlægges fuldstændige oplysninger om anlægget, herunder  

 tegninger med angivelse af målestoksforhold.
Krav til køretekniske anlæg 1. Det køretekniske anlæg skal omfatte  

 et jævnt, nogenlunde vandret areal på ca. 350 m x 150 m.
Hvis  

 anlægget skal benyttes som led i undervisningen til kategorierne C, D  

 og E, bør det have en længde på 400 m.
Anlægget skal  

 være indhegnet og indkørslen kunne afspærres fra  

 almindelig færdsel med kæde eller bom, idet eleverne under  

 udførelsen af øvelserne skal køre alene i bilerne.
2. Det køretekniske anlægs  

 præcise mål bestemmes i øvrigt af de nedenfor omtalte  

 manøvrer.
Til manøvrerne kræves følgende  

 baner:
 1)	En 12 m bred og ca. 100 m lang asfaltbelagt bane med en  

 friktionskoefficient på ikke under 0,5 (tør bane).
 2)	En 9 m bred og ca. 100 m lang bane med specialbelægning, der  

 kan gøres glat - for eksempel ved overrisling - med en  

 friktionskoefficient på ca. 0,2 (glatførebane).
 Som sikkerhedsrabat til udskridninger etableres langs  

 glatførebanens sider en mindst 3 m bred almindelig  

 asfaltbelægning og derudover et mindst 10 m bredt, kørefast  

 græs- eller grusareal.
 Glatførebanen skal desuden afsluttes med en ca. 20  

 m lang bane med almindelig asfaltbelægning som sikkerhedszone inden  

 returvejen.
 3)	En 9 m bred og ca. 80 m lang kurveformet bane (radius 50 m (regnet  

 til yderste kurve)) med specialbelægning, der kan gøres glat,  

 f.eks. ved overrisling.
 Som sikkerhedsrabat til udskridning etableres langs  

 kurvens yderside en 8-10 m bred og langs kurvens inderside en 3 m bred  

 almindelig asfaltbelagt bane.
 Glatførekurven skal desuden afsluttes med en ca. 20  

 m lang almindelig asfaltbelagt bane som sikkerhedszone inden returvejen.
3. I tilslutning til manøvrebanerne skal der  

 være passende lange tilkørsels- (accelerations-) og returveje.  

 Til de baner, hvor manøvrerne skal udføres ved givne  

 hastigheder, skal der være en tilnærmelsesvis lige  

 accelerationsbane og en strækning, hvor eleven kan stabilisere  

 hastigheden, inden manøvren indledes.
Den første del af  

 accelerationsbanen kan efter omstændighederne være udformet som  

 en blød kurvebane.
Ved manøvrer, der skal kunne udføres  

 ved hastigheder på op til 70 km i timen (alt efter elevens evner), skal  

 accelerations- og stabiliseringsbanen være mindst 180 m.
Den samlede  

 bane inklusive manøvrebane skal derfor ikke være mindre end 280  

 m.
Tilkørsels- og returveje bør være  

 asfaltbelagte og have en bredde på 5-6 m.
Af sikkerhedshensyn skal  

 anlæggets baner være helt fri for opragende kanter eller lignende  

 forhindringer, der kan medføre, at udskridende biler vælter.  

 Rør til overrisling af glatførebaner skal således  

 være forsænket i banerne.
Standere eller pæle må ikke  

 være nærmere end 5 m fra banerne.
Reklametavler eller lignende  

 langs banerne må ikke være opsat på stolper, der er tykkere  

 end 3 cm.
4. På det køretekniske anlæg  

 skal føres lister over de elever, der har modtaget  

 køreundervisning.
Listerne skal indeholde oplysning om:
 Den undervisende kørelærers navn og adresse.
 Elevens navn og adresse.
 Dato og klokkeslæt (fra og til) for undervisningen.
 Listerne skal opbevares i 3 år og skal forevises  

 politiet på forlangende.
 5. Med hensyn til udførelsen af de enkelte  

 manøvrer på køreteknisk anlæg henvises til  

 undervisningsplanerne.
Bilag 7 Køreprøvernes afholdelse I.
Køreprøve (Almindelig) Køreprøvens formål Formålet med køreprøven er, at den  

 prøvesagkyndige skal bedømme, om aspiranten har erhvervet de  

 kundskaber og færdigheder og den adfærd, der er fastsat som  

 mål for køreuddannelsen, og som er en betingelse for at få  

 udstedt kørekort.
Prøvekrav og uddannelsesmål Bestemmelserne om køreuddannelse og  

 køreprøver er indeholdt i Færdselsstyrelsens  

 bekendtgørelser om undervisningsplaner for køreuddannelsen  

 (undervisningsplanerne) til kategori A (motorcykel), kategori B (almindelig  

 bil), kategori C (lastbil), kategori D (stor personbil) og kategori E (stort  

 påhængskøretøj) samt i denne  

 bekendtgørelse.
Undervisningsplanerne giver en udførlig beskrivelse  

 af køreuddannelsens indhold og omfang med angivelse af formål,  

 hovedmål og detaljerede delmål.
Delmålene udgør de  

 egentlige retningslinier for såvel undervisningen som for  

 bedømmelsen ved køreprøven, idet de nøjere  

 klarlægger, hvad eleven skal kunne og vide ved uddannelsens  

 afslutning.
Teoriprøve og praktisk prøve Der er i undervisningsplanerne ikke skelnet skarpt mellem  

 teoretisk og praktisk uddannelse.
Det skyldes især hensynet til den  

 nødvendige sammenhæng mellem teoretisk og praktisk  

 lærestof.
Køreprøven består dog af en  

 teoriprøve og en praktisk prøve.
Teoriprøven er skriftlig og gennemføres ved  

 anvendelse af Færdselsstyrelsens lysbilledeserier med indtalte  

 spørgsmål og svarmuligheder samt tilhørende afkrydsnings-  

 og bedømmelsesskemaer til henholdsvis kategori A, B, C, D og E.  

 Aspiranter, der på grund af særlige forhold, der skal  

 dokumenteres, ikke kan aflægge sædvanlig skriftlig prøve,  

 kan henvises til en speciel prøve, hvor den prøvesagkyndige  

 f.eks. oplæser spørgsmålene eller standser  

 båndoptageren mellem hvert spørgsmål.
Lysbilledeserierne  

 og afkrydsningsskemaerne anvendes tillige under specialprøven.  

 Teoriprøver med fremmedsprogede aspiranter afholdes på grundlag  

 af Færdselsstyrelsens lysbilledeserier, idet de dertil hørende  

 spørgsmål oversættes af en tolk eller er indtalt på  

 bånd.
En kørelærer må ikke fungere som tolk.  

 Politiet eller Statens Bilinspektion udvælger tolken.
 Varigheden af den praktiske prøve fastsættes  

 i undervisningsplanerne.
Den praktiske prøve til motorcykel  

 gennemføres med den prøvesagkyndige som passager i en  

 efterfølgende personbil med en tilladt totalvægt på ikke  

 over 3.500 kg.
Bilen, der skal være forsynet med radioanlæg til  

 brug for den prøvesagkyndige, stilles til rådighed og  

 føres af kørelæreren.
Den prøvesagkyndige kan dog  

 bedømme kørslen som passager på aspirantens  

 motorcykel.
 Den praktiske prøve til almindelig bil, almindelig  

 bil med stort påhængskøretøj, stor personbil og  

 lastbil, stor personbil og lastbil med stort  

 påhængskøretøj gennemføres med den  

 prøvesagkyndige som passager ved siden af aspiranten.
Den prøvesagkyndige skal bedømme aspirantens  

 orienterings- og manøvrefærdigheder under vej- og  

 færdselsforhold af passende sværhedsgrad, svarende til  

 undervisningsplanens delmålbeskrivelser.
Kontrol af motorcyklens,  

 bilens eller påhængskøretøjets lovpligtige udstyr  

 indlægges på et passende tidspunkt i den praktiske prøve  

 og skal så vidt muligt foretages, inden kørslen  

 påbegyndes.
Ved alle ovennævnte prøver stiller aspiranten  

 det/de nødvendige køretøj/køretøjer til  

 rådighed.
Dette gælder også til traktor.
Teoretisk og praktisk prøvestof Med hensyn til den nærmere præcisering af  

 præstationskravene i køreuddannelsen og til  

 køreprøven henvises til undervisningsplanernes  

 delmålbeskrivelser.
 Delmål i undervisningsplanerne til kategorierne C,  

 D, B/E, C/E og D/E, hvor aspiranten skal kunne udpege tegn på fejl i  

 køretøjets udstyr, indgår i det praktiske  

 prøvestof i forbindelse med aspirantens kontrol af det  

 pågældende udstyr.
Teoriprøven Teoriprøven er skriftlig og foregår ved  

 forevisning af Færdselsstyrelsens lysbilledeserier med  

 tilhørende spørgsmål og svarmuligheder indtalt på  

 bånd.
Ved prøvens begyndelse udleveres til hver aspirant et  

 afkrydsningsskema, som aspiranten udfylder med navn og fødselsdato.  

 Der bliver givet en kort orientering om prøvens forløb,  

 hvorunder det samtidig understreges, at der ikke under prøven må  

 anvendes nogen form for hjælpemidler.
Aspiranten skal under hele  

 prøven holde blikket rettet mod sit eget papir henholdsvis  

 billedskærmen.
Teoriprøvens bedømmelse De udfyldte afkrydsningsskemaer bedømmes efter  

 Færdselsstyrelsens rettevejledning.
Det fremgår heraf, hvor mange  

 korrekte svar der kræves for at bestå prøven.
Fejlsvar  

 markeres ved numrene på de pågældende  

 spørgsmål i Færdselsstyrelsens bedømmelsesskema,  

 der henviser til de respektive afsnit i undervisningsplanen.  

 Bedømmelsesskemaet udleveres til aspirantens orientering.
Bedømmelse af den praktiske prøve Ved den praktiske prøve skal den  

 prøvesagkyndige først og fremmest vurdere, om aspirantens  

 præstationer er præget af grundig indlæring i  

 overensstemmelse med undervisningsplanen.
Der må ikke kræves egentlig rutineret eller  

 fuldstændig fejlfri kørsel, men den prøvesagkyndige skal  

 skelne mellem mere og mindre alvorlige fejl.
Enkelte mindre alvorlige fejl  

 bør ikke medføre, at prøven anses for  

 ikke-bestået, idet aspirantens kørsel skal bedømmes som  

 helhed.
Er aspirantens præstationer præget af flere og især  

 gentagne mindre alvorlige fejl, kan prøven efter den  

 prøvesagkyndiges skøn anses for ikke-bestået.  

 Afgørende for, om en fejl skal anses for mere eller mindre alvorlig,  

 er dens konsekvenser først og fremmest for færdselssikkerheden  

 og dernæst for trafikkens uhindrede afvikling.
Fejl vedrørende  

 orientering eller manøvrering, der indebærer nærliggende  

 mulighed for påkørsel eller anden ulykke, skal anses for  

 alvorlige.
Sådanne fejl kan derfor i sig selv medføre, at  

 prøven bedømmes som ikke-bestået, og prøven kan  

 efter omstændighederne afbrydes.
Nærliggende mulighed for  

 påkørsel eller anden ulykke omfatter ikke alene tilfælde,  

 hvor en modpart synligt er til stede.
Det kan også omfatte  

 tilfælde, hvor aspiranten viser tydelig mangel på omtanke og  

 forudseenhed ved at køre frem med en sådan placering på  

 kørebanen eller med en sådan hastighed, at aspiranten ikke kan  

 nå at orientere sig og standse for skjulte hindringer, som med en vis  

 sandsynlighed kan dukke op.
Gentagne fejl i betjening af  

 køretøjet må anses for alvorlige, for så vidt de  

 tydeligt røber, at aspiranten ikke behersker køretøjet  

 med fornøden sikkerhed.
II.
Køreprøve til erhvervsmæssig  

 personbefordring Køreprøven til erhvervsmæssig  

 personbefordring består af en teoriprøve og en praktisk  

 prøve.
1) Teoriprøve Teoriprøven gennemføres i overensstemmelse  

 med Færdselsstyrelsens undervisningsplan for den pågældende  

 kategori.
Prøven bedømmes dog strengere.
2) Praktisk prøve Som led i den praktiske prøve skal aspiranten kunne  

 udføre kontrol mv. af køretøjets udstyr i henhold til  

 Færdselsstyrelsens Retningslinier for prøvesagkyndige ved  

 afholdelse af køreprøver.
Kategori B Aspiranten overhøres i overensstemmelse med  

 Færdselsstyrelsens retningslinjer for prøvesagkyndige ved  

 afholdelse af køreprøver i bestemmelser i bekendtgørelse  

 om taxikørsel mv., herunder i de særlige regler, der  

 påhviler taxichauffører (det kommunale  

 kørselsreglement).
 Ved den praktiske prøve skal der stilles  

 større krav til aspirantens færdigheder, ligesom begåede  

 fejl bedømmes strengere end ved praktisk prøve til kategori B  

 (almindelig bil). Aspiranten skal under den praktiske prøve kunne  

 finde vej til 2 opgivne adresser ad nærmeste rute ved brug af kort og  

 gadefortegnelse.
Kategori D Aspiranten overhøres i overensstemmelse med  

 Færdselsstyrelsens retningslinjer for prøvesagkyndige i  

 bestemmelser i bekendtgørelse om buskørsel og i  

 Trafikministeriets bekendtgørelse om særlige krav til  

 busser.
 Ved den praktiske prøve skal der stilles  

 større krav til aspirantens færdigheder, ligesom begåede  

 fejl bedømmes strengere end ved praktisk prøve til kategori D  

 (stor personbil).
3) Kombineret køreprøve Køreprøven til kategori D (stor personbil)  

 og til erhvervsmæssig personbefordring til kategori D kan afvikles  

 samtidig.
Teoriprøven afholdes da som en teoriprøve til  

 erhvervsmæssig personbefordring som under 1). Den praktiske  

 prøve afholdes som under 2). Såfremt aspirantens  

 præstation ved den praktiske prøve ikke kan føre til  

 beståelse af køreprøven til erhvervsmæssig  

 personbefordring til kategori D, skal den prøvesagkyndige dog samtidig  

 kunne vurdere og bedømme, hvorvidt aspirantens præstation er  

 tilstrækkelig til beståelse af køreprøven til  

 kategori D (stor personbil).
III.
Køreprøve til traktor/motorredskab 1) Teoriprøven Aspiranterne overhøres mundtligt og enkeltvis.
 2) Om køretøjets indretning og udstyr skal aspiranten  

 under overhøringen kunne dokumentere:
1. Styreapparatet skal kunne betjenes let, sikkert og  

 hurtigt.
Der må ikke på grund af slid eller lignende forekomme  

 væsentligt slør i styreapparatet som helhed eller i dets enkelte  

 dele.
 2. Fodbremsen (driftsbremsen), der kan være  

 hydraulisk eller mekanisk, skal virke på hjulene på mindst en  

 aksel og ved alle hastigheder og belastningsforhold kunne bremse traktoren  

 på en sikker, hurtig og virksom måde.
 Traktoren skal kunne holdes standset på  

 hældende vej (12%) enten ved hjælp af parkeringsbremse,  

 transmissionsspærre eller ved blokering af bremsepedal.
 Nødbremsen (som kan være håndbremsen  

 eller den ene kreds i et tokreds bremsesystem) skal kunne bremse traktoren  

 sikkert, hvis driftsbremsen svigter.
 Bremsepedalen skal have ca. 1-4 cm frigang i  

 topstillingen.
 Bremsepedalen skal ved hydrauliske bremser føles  

 fast og må ikke synke, mens den holdes nedtrådt.
 Ved disse prøver skal bremsepedalerne altid  

 være sammenlåst.
 Ved mekaniske bremser skal det før  

 sammenlåsningen dog først kontrolleres, at begge pedaler ved ens  

 tryk går lige langt ned.
3. Aspiranten skal have kendskab til begreberne  

 reaktionslængde, bremselængde og standselængde.
Aspiranten  

 skal endvidere kende forholdet mellem bremselængde og hastighed  

 (bremselængden bliver f.eks. 4 gange så lang, hvis hastigheden  

 fordobles) og vide, at også kørebanens beskaffenhed,  

 føret og kørebanens hældning samt  

 køretøjets belastningsforhold kan påvirke  

 bremselængden.
Aspiranten skal kende beredskabsstillingens betydning  

 for reaktionstiden (beredskabsstillingen indtages ved, at foden flyttes fra  

 gaspedal til bremsepedal) og have kendskab til faren ved skævt virkende  

 bremser og til det uhensigtsmæssige ved blokadebremsning.
 4. Kendskab til traktorens stabilitet - herunder  

 stejling og væltning.
 5. Kendskab til færdselslovens regler om  

 lygteføring, til køreteknik under kørsel i mørke  

 samt kendskab til, hvilke lygter og reflekser køretøjet skal  

 være forsynet med.
 6. Kendskab til færdselslovens regler om  

 signaler og tegn.
 7. Kendskab til faren for kulilteforgiftning.
 8. Kendskab til at unødig støj mv.  

 undgås ved rigtig betjening og vedligeholdelse af traktoren.
 Formålet med overhøringen er at  

 afgøre, om aspiranten har et sådant kendskab til  

 køretøjet og dets betjening, at den pågældende kan  

 konstatere opståede mangler for sikkerheden og kan føre det uden  

 fare for færdselssikkerheden.
 3) Aspiranten skal endvidere dokumentere kendskab til følgende  

 færdselsregler:
 1. De færdselsregler, der har betydning for  

 føringen af en traktor.
 Aspiranten skal ved prøven navnlig godtgøre  

 indgående kendskab til og forståelse af følgende  

 regler:
 1)	Den almindelige regel om hensynsfuld optræden og  

 agtpågivenhed i trafikken.
 2)	Om fri passage for udrykningskøretøjer mv.
 3)	Om færdsel over jernbanespor mv.
 4)	Om forpligtelser ved færdselsuheld.
 5)	Om anvendelse af vejens forskellige baner og placeringen på  

 vejen.
 6)	Om traktorens placering under svingning og vending mv.
 7)	Om møde ved busstoppested.
 8)	Om møde, overhaling, forbikørsel, vognbaneskift og  

 indfletning.
 9)	Vigepligtsbestemmelserne.
 10)	Om forpligtelser over for gående.
 11)	Bestemmelser vedrørende standsning og parkering.
 2. De i færdselsloven givne regler om  

 førerens ansvar og pligter, herunder bestemmelserne om spiritus- og  

 promillekørsel samt sygdom mv.
 3. Politiets færdselsregulering, de  

 øvrige færdselsregulerende foranstaltninger,  

 vejafmærkningen - derunder færdselstavlerne og deres betydning  

 (dog kun tavler, der har betydning for traktorer) - og andre af betydning for  

 færdslen.
4) Andet 1. Under overhøringen i betjening og  

 færdselsregler skal aspiranten vise kendskab til faremuligheder og  

 køreteknik i særlige situationer, f.eks. kørsel på  

 ujævn vej, i regn, tåge, sne og isslag samt elementært  

 kendskab til afværgeteknik i kritiske situationer.
 2. Der foretages indgående overhøring  

 i sådanne spørgsmål, der ikke er mulighed for at  

 prøve under den praktiske prøve på det  

 pågældende sted, f.eks. lysregulering.
 3. Hver aspirant skal under den teoretiske del af  

 prøven overhøres i stof, der falder ind under 2) og 3).
5) Den praktiske prøve Den praktiske prøve gennemføres i  

 tættere bebygget område.
Den prøvesagkyndige  

 bedømmer prøven fra en efterfølgende personbil, som  

 stilles til rådighed af aspiranten, ad en forud aftalt rute.
Den  

 prøvesagkyndige kan dirigere prøven via radio, såfremt  

 køretøjerne er forsynet med radioanlæg.
Prøven kan  

 efter aftale aflægges i tættere bebygget område uden for  

 den prøvesagkyndiges faste mødested.
Anvisninger for den prøvesagkyndige Før prøven skal den prøvesagkyndige  

 kontrollere, at aspiranten indtager en hensigtsmæssig  

 kørestilling (eventuel indstilling af førersæde), og at  

 aspiranten iagttager de fornødne sikkerhedsforanstaltninger, f.eks.  

 ved indstilling af monterede førerspejle, ved at sikre sig at der er  

 fornødent udsyn gennem ruderne og ved at afprøve  

 tegngivningsapparater, bremser og styretøj.
 Ved prøven skal den prøvesagkyndige  

 særligt påse, om aspiranten overholder færdselsreglerne, om  

 aspiranten forstår at indpasse sin kørsel (derunder hastighed og  

 rigtig placering af køretøjet på kørebanen) i  

 forhold til den øvrige færdsel og vej-, vejr- og lysforholdene,  

 og at aspiranten udviser fornødent hensyn til andre trafikanter,  

 når færdselssituationen rummer en vis faremulighed (vejkryds,  

 legende børn osv.), og at aspiranten ikke unødigt hindrer den  

 øvrige færdsel.
 Kørslen skal være præget af  

 tilstrækkelig forudseenhed i forhold til den øvrige trafik.
De anvisninger, der er nødvendige for  

 prøvens afvikling, skal gives af den prøvesagkyndige før  

 prøven, medmindre prøven dirigeres via radio.
Der må ikke  

 gives anvisninger, der kan foranledige aspiranten til at handle mod  

 færdselsreglerne eller tvinge aspiranten ind i unormale  

 færdselssituationer.
Det påhviler den prøvesagkyndige at  

 arrangere prøven således, at den volder mindst mulig ulempe for  

 den øvrige færdsel.
Manøvreprøver Den prøvesagkyndige skal have sin  

 opmærksomhed henvendt på, om aspiranten inden start af motoren  

 har overbevist sig om, at traktoren er i frigear, og at håndbremsen er  

 trukket til.
 Der foretages manøvreprøver, såsom  

 igangsætning, opbremsning på hældende vej, parkering ved  

 kantsten (dersom kantsten ikke findes, da ved kørebanens yderste kant)  

 samt bakning.
 Baglæns svingning med tilkoblet  

 påhængsvogn omkring et hjørne eller ind i en  

 indkørsel, port eller lignende (evt. markeret).
 Aspiranten skal vise, at den pågældende  

 forstår at bedømme afstande og hastighed rigtigt samt  

 forstår at anvende bremsen rigtigt ved igangsætning på  

 hældende vej mv.
 I politikredse, hvor færdselsforholdene forhindrer,  

 at prøven i kørsel udføres under så vanskelige  

 forhold som ønskeligt, bør manøvreprøverne  

 udvides i passende omfang.
 Kørslen foretages i normalt færdselstempo,  

 dels på mindre befærdede steder, dels i livligere færdsel,  

 dels på mere fri bane.
Der køres i bredere trafikårer, helst med  

 tilstødende gader på begge sider.
Ruten lægges  

 således, at man dels skærer de større  

 færdselsårer, dels svinger til venstre og højre ind i og  

 bort fra disse.
Af særlige prøver, der foretages under  

 kørslen, skal eksempelvis nævnes:
 1)	Svingning fra befærdet gade til venstre ind i en smal sidegade  

 og omvendt, helst hvor der ikke findes lysregulering.
 2)	Svingning til højre ind i smal sidegade.
 3)	Svingning, navnlig til venstre, i større vejkryds med  

 lysregulering, eller hvor kørebanen består af flere  

 vognbaner.
Bilag 8 Bestemmelser om vilkår og begrænsninger i  

 kørekort I.
Fælles bestemmelser Koderne i dette bilag angiver vilkår og  

 begrænsninger for indehavere af kørekort og anføres i  

 kørekortets rubrik 12.
Koderne 200-500 anføres dog altid i  

 kørekortets rubrik 12 under kategoriangivelserne.
Efter koden  

 anføres i parentes endvidere datoen for rettighedens udløb.
 Politiet træffer, eventuelt på baggrund af  

 henstillinger eller anbefalinger fra lægelig myndighed eller fra  

 Statens Bilinspektion, afgørelse om, hvilke koder der skal anvendes  

 ved udstedelsen af kørekort.
 Færdselsstyrelsen kan fastsætte bestemmelser  

 om indførelse af nye koder samt om kodernes underopdeling.  

 Færdselsstyrelsen fastlægger herunder retningslinier for den  

 overordnede anvendelse af såvel koder som underkoder.
II.
EU-harmoniserede koder Koderne i dette afsnit er angivet i overensstemmelse med  

 det under EF fastsatte fællesharmoniserede kodesystem, jf. bilag Ia i  

 Rådets direktiv 91/439/EØF om kørekort.
 Koderne i dette afsnit, og de dermed følgende  

 vilkår og/eller begrænsninger har gyldighed i stater, der er  

 medlem af Den Europæiske Union, eller lande der efter aftale med EF har  

 gennemført Rådets direktiv 91/439/EØF.
 Koderne 73-79 anvendes ved ombytning af kørekort  

 udstedt i stater, der er medlem af Den Europæiske Union, eller lande  

 der efter aftale med EF har gennemført Rådets direktiv  

 91/439/EØF, i det omfang det pågældende kørekort  

 indeholder en underkategori af køretøjer i overensstemmelse med  

 bestemmelserne i Rådets direktiv 91/439/EØF om kørekort.  

 Underkategorierne er anført i parentes efter kodens indhold i kolonnen  

 »Betydning«.
II.
EU-harmoniserede koder Kode Betydning 01 Synskorrektion 02 Høreapparat eller kommunikationsudstyr 03 Protese/ortese til arme og ben 04 Gyldig lægeattest skal medføres under kørsel 05 Kørsel begrænset af lægelige årsager 10 Tilpasset gearkasse 15 Tilpasset kobling 20 Tilpasset bremsemekanisme 25 Tilpasset speedermekanisme 30 Tilpasset kombineret bremse- og speedermekanisme 35 Tilpasset kontroludstyr (instrumentbræt etc.) 40 Tilpasset styring 42 Tilpasset førerspejl(e) 43 Tilpasset førersæde 44 Tilpasning af motorcykel 45 Motorcykel kun med sidevogn 50 Begrænset til specifikt køretøj (efter koden  

 anføres køretøjets stelnummer) 51 Begrænset til specifikt køretøj (efter koden  

 anføres køretøjets registreringsnummer) 55 Kombinerede tilpasninger af køretøjer 70 Ombytning af kørekort (efter koden anføres det ombyttede  

 kørekorts nummer samt nationalitetsbetegnelse) 71 Duplikatkørekort (efter koden anføres det tidligere  

 kørekorts nummer) 72 Begrænset til kategori A-køretøjer med et slagvolumen  

 på maksimalt 125 cc og en motoreffekt på maksimalt 11 kW  

 (underkategori A1) 73 Begrænset til kategori B-køretøjer af typen trehjulede  

 motorcykler og quadricykler med motor (underkategori B1) 74 Begrænset til kategori C-køretøjer med en tilladt  

 totalvægt på ikke over 7.500 kg (underkategori C1) 75 Begrænset til kategori D-køretøjer med maksimalt 16  

 siddepladser foruden førerens plads (underkategori D1) 76 Begrænset til kategori C-køretøjer med en tilladt  

 totalvægt på ikke over 7.500 kg (C1) med et  

 påhængskøretøj med en tilladt totalvægt  

 på over 750 kg, hvis vogntogets samlede totalvægt ikke overstiger  

 12.000 kg og påhængskøretøjets tilladte  

 totalvægt ikke overstiger det trækkende køretøjs  

 egenvægt med tillæg af vand, olie og brændstof  

 (underkategori C1+E) 77 Begrænset til kategori D-køretøjer med maksimalt 16  

 siddepladser foruden førerens plads (D1) med et  

 påhængskøretøj med en tilladt totalvægt  

 på over 750 kg, hvis a)	vogntogets samlede tilladte totalvægt ikke overstiger 12.000  

 kg, og påhængskøretøjets tilladte totalvægt  

 ikke overstiger det trækkende køretøjs egenvægt med  

 tillæg af vand, olie og brændstof, og b)	påhængskøretøjet ikke bruges til  

 personbefordring (underkategori D1+E) 78 Begrænset til køretøjer med automatgear 79 Begrænset til køretøjer med de i parentes angivne  

 specifikationer III.
Nationale koder Koderne angivet i dette afsnit har alene gyldighed i Danmark.
Kode Betydning 100 Indehaveren er alene berettiget til at føre motorcykler uden  

 sidevogn 125 Indehaveren er alene berettiget til at føre trehjulet  

 motorcykel 150 Indehaveren skal anvende briller eller kontaktlinser under kørsel  

 med køretøjer i kategorierne C, C/E, D, D/E, ved kørsel  

 med køretøjer, der anvendes til erhvervsmæssig  

 personbefordring, samt i forbindelse med virksomhed som  

 kørelærer 200 Indehaveren har kørekort til traktor/motorredskab 225 Indehaveren er alene berettiget til at føre traktor i forbindelse  

 med kørsel som omhandlet i færdselslovens § 74 250 Indehaveren har gennemgået kursus i nødhjælp 400 Indehaveren har kørekort til erhvervsmæssig personbefordring  

 til kategori B 425 Indehaveren har kørekort til erhvervsmæssig personbefordring  

 til kategori D 450 Indehaveren har kørekort til erhvervsmæssig personbefordring  

 til kategorierne B og D 500 Indehaveren er godkendt til at drive virksomhed som kørelærer  

 til kategori A 525 Indehaveren er godkendt til at drive virksomhed som kørelærer  

 til kategori B 550 Indehaveren er godkendt til at drive virksomhed som kørelærer  

 til kategorierne B, B/E, C, C/E, D og D/E 1)   Bekendtgørelsen indeholder  

 bestemmelser, der gennemfører Rådets direktiv nr.  

 91/439/EØF, EF-tidende 1991, L 237, s. 1.
 2)   § 3, stk. 2, nr. 4, indsat ved  

 bekendtgørelse nr. 225 af 19. april 1999, gælder indtil den 1.  

 april 2001 for køreelever, der er påbegyndt  

 køreundervisningen før den 1. januar 2001.
 3)   § 22, stk. 5, finder først  

 anvendelse fra den 1. april 2001 for køreelever, der er  

 påbegyndt køreundervisningen før den 1. januar 2001.
 4)   § 22a finder først anvendelse  

 fra den 1. april 2001 for køreelever, der er påbegyndt  

 køreundervisningen før den 1. januar 2001.
 5)   § 23a finder først anvendelse  

 fra den 1. april 2001 for køreelever, der er påbegyndt  

 køreundervisningen før den 1. januar 2001. Indtil den 1. april  

 2001 gælder for disse køreelever § 23 a, indsat ved  

 bekendtgørelse nr. 225 af 19. april 1999.
 6)   § 23b finder anvendelse fra den 1.  

 april 2001 for køreelever, der er påbegyndt  

 køreundervisningen før den 1. januar 2001. Indtil den 1. april  

 2001 gælder for disse køreelever § 23 b, indsat ved  

 bekendtgørelse nr. 225 af 19. april 1999.
 7)   § 23c finder anvendelse fra den 1.  

 april 2001 for køreelever, der er påbegyndt  

 køreundervisningen før den 1. januar 2001. Indtil den 1. april  

 2001 gælder for disse køreelever § 23 c, indsat ved  

 bekendtgørelse nr. 225 af 19. april 1999.
 8)   § 27, stk. 3, 1. pkt. finder  

 først anvendelse fra den 1. april 2001 for køreelever, der er  

 påbegyndt køreundervisningen før den 1. januar 2001.  

 Indtil den 1. april 2001 gælder for disse køreelever § 27, stk.  

 3, 1. pkt., som affattet ved bekendtgørelse nr. 225 af 19. april  

 1999.
 9)   § 35, stk. 2, finder først  

 anvendelse fra den 1. april 2001 for køreelever, der er  

 påbegyndt køreundervisningen før den 1. januar 2001.  

 Indtil den 1. april 2001 gælder for disse køreelever § 35, stk.  

 2, i bekendtgørelse nr. 196 af 11. marts 1997.
 10)   Trafikministeriet fastsætter  

 tidspunktet for ikrafttræden af § 70, stk. 2, jf. § 2 i lov nr. 468 af  

 10. juni 1997 om ændring af færdselsloven.
 11)   § 70, stk. 4, gælder  

 først fuldt ud efter særlig bekendtgørelse, jf. § 2 i lov  

 nr. 468 af 10. juni 1997 om ændring af færdselsloven.
 12)   § 93, nr. 1, gælder  

 først fra den 1. april 2001 for køreelever, der er  

 påbegyndt køreundervisningen før den 1. januar 2001.  

 Indtil den 1. april 2001 gælder for disse køreelever § 93, nr.  

 1, i bekendtgørelse nr. 196 af 11. marts 1997 med senere  

 ændringer.
