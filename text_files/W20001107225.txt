Kendelse fra Pressenævnet i sag nr.  

 150/1999 En kvinde [K] har klaget til Pressenævnet over, at  

 Kattemagasinet ikke har bragt hendes genmæle.
 I Pressenævnets sag nr. 122/1999, [K] mod  

 Kattemagasinet, udtalte Pressenævnet følgende:
 "Det fremgår af sagens oplysninger, at  

 Disciplinærnævnet har modtaget flere klager over [K].  

 Pressenævnet finder derfor ikke, at klageren har krav på et  

 genmæle i den anledning.
Overfor bladets oplysninger om at klageren er blevet  

 suspenderet af foreningen, finder Pressenævnet derimod, at klageren har  

 krav på genmæle.
Klageren har derfor krav på at få  

 bragt et genmæle i bladet indeholdende oplysninger om, at klageren ikke  

 har været suspenderet af foreningen." Ved skrivelse af 8. november 1999 fra klageren  

 krævede klageren, at redaktøren af Kattemagasinet i næste  

 nummer bragte følgende:
 "Efter [K] stamnavn SYRIAM's klage til Pressenævnet  

 over Formanden for Felis Danica's urigtige gengivelse af FU's brev af 18. 5.  

 1999 i Kattemagasinet nr. 4 1999, har Pressenævnet pålagt mig at  

 bringe den rette ordlyd af FU's brev til [K].
 Her skal du så skrive ordlyden af dit  

 forvrængede brev, efterfulgt af det korrekte brev af 18.5., du har jo  

 ordlyden af begge, da du selv har konstrueret dem.
Til slut kan du så passende skrive, at  Margit  

  Guldborg har fået sine penge tilbage allerede d. 28.8., og at Fru  

  Hross i Østrig d. 8.9. har indgået en forligsaftale, der ender  

 med fuld tilbagebetaling af Købsprisen, men det passer jo ikke  

 så godt ind i dit rænkespil mod mig og dine påstande om, at  

 jeg ikke gør noget for at få sagerne løst." Bladet offentliggjorde herefter i Kattemagasinet nr. 6 fra  

 december 1999 følgende:
 "Kendelse fra Pressenævnet:
 Ang. klage om FD's oplysninger i Kattemagasinet nr. 4.
"Det fremgår af sagens oplysninger, at  

 Disciplinærnævnet har modtaget flere klager over [K].  

 Pressenævnet finder derfor ikke, at klageren har krav på et  

 genmæle i den anledning.
Overfor bladets oplysninger om at klageren er  

 blevet suspenderet af foreningen, finder Pressenævnet derimod, at  

 klageren har krav på genmæle.
Klageren har derfor krav på  

 at få bragt et genmæle i bladet indeholdende oplysninger om, at  

 klageren ikke har været suspenderet af foreningen." Brev fra FU dateret den 18/5 1999 til [K] Vedr.: Klager over salg af killinger med stamnavnet  

 Syriam Felis Danica har modtaget følgende klager:
Klage via KKÖ fra Fr.  Hross Klage fra  M.  Guldborg Du har i disse 2 klagesager ikke udvist vilje til at  

 overholde de indgåede aftaler.
 Du er tidligere af Felis Danica's  

 Disciplinærnævn blevet bedt om at forsøge at bidrage til  

 løsninger i aktuelle klagesager, uden at have bidraget til dette.
 Felis Danica's Forretningsudvalg har derfor, i enighed,  

 efter anmodning fra JYRAK, besluttet sig for følgende sanktioner:
Udelukkelse fra tilmelding til samtlige udstillinger i  

 ind- og udland Stop af samtlige serviceydelser fra Felis Danica.
 Stop af serviceydelser vil gælde for stamnavnet  

 Syriam og tilmeldinger til udstillinger vil omfatte samtlige katte, ejet af  

 eller  Peer  Kristoffersen.
 Felis Danica's Forretningsudvalg vil, når der er  

 modtaget tilfredsstillende dokumentation for, at der er indgået forlig  

 med de ovennævnte klagere til klagernes fulde tilfredshed, tage disse  

 sanktioner op til fornyet overvejelse.
 Forretningsudvalget henstiller ligeledes, at andre, for  

 tiden af Forretningsudvalget ikke kendte sager, afsluttet på en for  

 modparten tilfredsstillende måde, og at lignende sager i fremtiden ikke  

 vil forekomme.
Med venlig hilsen Referent  Grethe  Pedersen Næstformand  Lisa  Høj Kasserer  Steen  Nielsen Medlem  Flemming  Nielsen Medlem  Klaus  Donneborg Formand  Aase  Nissen Sekretær  Dorte  Kaae Medlem  Inge  Nord Medlem  Mette  Foldager" Klageren har anført, at bladet ikke har bragt det  

 genmæle, hun havde krævet, og at det genmæle, bladet  

 bragte, ikke er gengivet på en plads i bladet, der svarer til den  

 plads, hvor man skrev usandhederne.
Genmælet skulle således have  

 været offentliggjort som en del af diverse referater på siderne  

 27 - 32 i Kattemagasinet nr. 6, 1999.
 Klageren har endvidere anført, at det ikke  

 fremgår nogen steder, at hun er udelukket fra Felis Danica, som  

 anført af bladet.
Kattemagasinet har anført, at man har  

 offentliggjort genmælet på den foreliggende måde, da  

 klageren havde fremsendt to forslag til genmæle, som begge var  

 ubrugelige.
Begge klagers genmæler var således breve dikteret af  

 klageren, som hun krævede underskrevet af bladet og offentliggjort,  

 hvilket man ikke kunne acceptere.
 Kattemagasinet anfører endvidere, at det  

 offentliggjorte genmæle indeholder alle nødvendige faktiske  

 oplysninger, og at ingen nu er i tvivl om, at klageren er udelukket.
 I sagens behandling har følgende  

 nævnsmedlemmer deltaget: Axel Kierkegaard, Jørgen Grunnet, Tage  

 Clausen og Ole Askvig.
 Pressenævnet udtaler:
 Da klagerens forslag til genmæle indeholder en  

 række kommentarer og vurderinger, har Pressenævnet ikke grundlag  

 for at pålægge bladet at bringe genmælet i den  

 ønskede udformning.
 Ved at bladet har gengivet Pressenævnets udtalelse i  

 sag nr. 122/1999 samt brevet dateret den 18/5 fra FU til klageren, hvoraf det  

 fremgår, hvilke sanktioner Felis Danicas Forretningsudvalg besluttede i  

 forhold til klageren, finder Pressenævnet, at klagers krav på  

 genmæle er opfyldt.
 Afsagt den 2. februar 2000.
