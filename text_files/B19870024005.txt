 I medfør af § 10, stk. 1 a, jf. § 3 a, i lov om godkendelse af  

 handelsskoler, tekniske skoler samt maskinmester- og maskinistskoler og  

 tilskud m.v. til disse skoler, jf. lovbekendtgørelse nr. 178 af 2. april  

 1987, fastsættes:
 § 1.  Handelsfaglærereksamen afholdes af Statens  

 Erhvervspædagogiske Læreruddannelse.
§ 2.  Adgang til at indstille sig til  

 handelsfaglærereksamen har den, der har været beskæftiget mindst to år i  

 erhvervsvirksomhed, og som enten har bestået højere handelseksamen,  

 studentereksamen eller højere forberedelseseksamen eller har gennemgået en  

 erhvervsfaglig grunduddannelse og har bestået handelsskolernes  

 statskontrollerede højere fagprøve i matematik og et fremmedsprog og en prøve  

 i dansk som fællesfag ved højere forberedelseseksamen.
Højere fagprøve i  

 matematik og et fremmedsprog kan erstattes af prøver i disse fag som  

 fællesfag ved højere forberedelseseksamen.
Stk. 2.  Den, der har bestået lærereksamen, en  

 kandidateksamen ved en af de højere uddannelsesinstitutioner, en af  

 handelshøjskolernes diplomprøver eller afgangsprøver (HD, HA, ED, EA) eller  

 translatøreksamen, kan indstille sig til handelsfaglærereksamen uden  

 forudgående beskæftigelse i erhvervsvirksomhed.
Det samme gælder den, der har  

 taget magisterkonferens.
 Stk. 3.  Hvor særlige forhold taler derfor, kan Statens  

 Erhvervspædagogiske Læreruddannelse godkende, at anden eksamen ligestilles  

 med de eksaminer, der er nævnt i stk. 1 og 2.
 § 3.  Handelsfaglærereksamen omfatter:
 1. Et af følgende undervisningsfag:
a. regning og matematik b. regnskabslære c. butiksfag d. engelsk e. tysk f. fransk g. spansk h. russisk i. dansk j. edb k. samfundsøkonomi l. driftsøkonomi m. erhvervsret n. historie o. økonomisk geografi.
 2. Samfundsøkonomi og handelslære m.v.
 3. Pædagogik og praktisk undervisningsfærdighed.
 Stk. 2.  Undervisningsministeriet, Direktoratet for  

 Erhvervsuddannelserne kan bestemme, at andre fag end de i stk. 1, nr. 1,  

 nævnte kan indgå i handelsfaglærereksamen.
 Stk. 3.  Statens Erhvervspædagogiske Læreruddannelse  

 afholder ikke handelsfaglærereksamen i de i stk. 1, nr. 1, litra k-o, nævnte  

 fag, men kandidater fra universiteterne og handelshøjskolerne med fornøden  

 uddannelse i de nævnte fag kan med Statens Erhvervspædagogiske  

 Læreruddannelses godkendelse bestå handelsfaglærereksamen ved at bestå  

 eksamen i de i stk. 1, nr. 2 og 3, nævnte fag.
 Stk. 4.  Kandidater, der kan dokumentere at have  

 gennemført en uddannelse, hvor kravene kan ligestilles med de krav, der  

 stilles til opnåelse af handelsfaglærereksamen, kan af Statens  

 Erhvervspædagogiske Læreruddannelse efter ansøgning fritages for en eller  

 flere prøver til handelsfaglærereksamen.
 § 4.  De enkelte fag omfatter:
 1. Undervisningsfagene.
a.
Regning og matematik:
 Almene begreber fra mængdelære, logik og algebra.
 Talbegrebet.
 Regnskabstekniske hjælpemidler.
 Grundlæggende regnestof.
 Finansiel regning.
 Vareregning, kalkulationsprincipper.
 Grundlæggende funktioner.
 Infinitesimalregning.
 Sandsynlighedsberegning.
b.
Regnskabslære:
 Regnskabsvæsen:
 Regnskabet som grundlag for virksomhedens mål, politik og aktiviteter og  

 som internt og eksternt kommunikationsmiddel (uddata).
 Regnskabsvæsenets arbejdsmateriale (inddata). Regnskabsvæsenets opbygning,  

 teknik, arbejdsopgaver og analyser.
 Driftsøkonomi:
 Produktivitetsbegreber.
 Omkostningslære.
 Omkostningsanalyse.
 Kapitalbehov, finansiering.
 Markedsstruktur og afsætning.
 Vurderingsproblemer.
 Internt regnskab.
 Budgettering.
c.
Butiksfag:
 Efterspørgselsforhold.
 Konkurrenceforhold.
 Markedsformer.
 Afsætningens udvikling.
 Detailhandelens udvikling.
 Salg af forbrugsvarer.
 Organisation:
 Virksomhedens mål og organisatoriske opbygning.
 Virksomhedens styringssystemer.
 Virksomhedens organisatoriske analyse-, beskrivelses-, planlægnings- og  

 kontrolmetoder.
 Driftsøkonomi:
Som under b.
Regnskabslære.
d.-h.
Fremmedsprog:
Litteratur.
Skønlitterære tekster og sagsprosa.
 Erhvervsfaglige tekster.
 Oversættelse til og fra det pågældende sprog.
 Grammatik.
 Fonetik.
 Mundtlig udtryksfærdighed.
 Udtale.
i.
Dansk:
 Dansk litteraturhistorie.
 Norske og svenske litterære tekster.
 Litteraturfortolkning og metodelære.
 Ideehistorie og æstetikkens historie.
 Dansk grammatik.
 Det danske sprogs historie.
j.
Edb:
 Organisation.
 Matematik.
 Maskiner - medier.
 Systembeskrivelses- og systemanalysemetoder.
 Algoritmebegrebet, programmeringsprincipper.
 Datamatisk samfundslære.
 Edb-projekt.
 Fagets metodik.
 2. Samfundsøkonomi og handelslære m.v.
 Samfundsøkonomi:
 Samfundsøkonomiske og driftsøkonomiske grundbegreber.
 Befolkning og erhverv.
 Pris-, løn- og indkomstdannelse.
 Udenrigsomsætning.
 Penge, offentlige finanser.
 Konjunkturlære og økonomisk vækst.
 Økonomisk politik.
 Handelslære m.v.:
 Statens og kommunernes organisation og funktioner.
 Retsplejen, herunder især gældsordninger m.v.
 Lovgivningen vedrørende retsforholdet mellem arbejdsgiver og arbejdstager.
 Kollektiv arbejdsret.
 Person- og familieret.
 Obligations- og ejendomsret.
 Konkurrence- og næringsret.
 Selskabsret.
 3. Pædagogik og praktisk undervisningsfærdighed.
Teoretisk pædagogik: Pædagogisk filosofi og ideehistorie.  

 Uddannelsessystemer i Danmark og andre lande.
Pædagogisk sociologi.
 Psykologi.
Undervisningslære (didaktik): Målsætning.
Planlægning.
Vurdering.
 Fagdidaktik og -metodik.
 Vejledning i undervisningspraktik.
 Stk. 2.  Direktoratet for Erhvervsuddannelserne  

 fastsætter nærmere bestemmelser om fagenes indhold og omfang samt om kursus i  

 undervisningslære og praktisk undervisningsfærdighed.
 § 5.  Der afholdes ordinær eksamen i de teoretiske fag  

 een gang årligt.
Stk. 2.  De teoretiske prøver til handelsfaglærereksamen  

 kan aflægges i vilkårlig rækkefølge.
Prøverne i undervisningsfaget skal dog  

 være bestået, før uddannelsen i praktisk undervisningsfærdighed påbegyndes,  

 og prøven i teoretisk pædagogik skal være bestået, før prøven i praktisk  

 undervisningsfærdighed aflægges.
 Stk. 3.  Prøverne kan aflægges over et tidsrum af 3 år  

 fra den første beståede delprøve til handelsfaglærereksamen.
Stk. 4.  Kandidaten kan højst indstille sig 3 gange til  

 de enkelte teoretiske prøver.
Hvis en kandidat på ny aflægger prøve i et  

 allerede bestået fag, gælder højeste karakter.
 Stk. 5.  Kandidaten kan højst indstille sig 2 gange til  

 prøven i praktisk undervisningsfærdighed.
 § 6.  Formålet med eksamen i undervisningsfaget er at  

 undersøge, om kandidaten behersker det stof, der undervises i ved  

 handelsskolernes forskellige kursusformer, og desuden har en dyberegående  

 faglig viden inden for faget.
 Stk. 2.  Formålet med eksamen i samfundsøkonomi og  

 handelslære m.v., jf. § 3, stk. 1, nr. 2, er at undersøge, om kandidaten er i  

 besiddelse af den viden om erhvervs- og samfundsmæssige, derunder også  

 økonomiske og retlige forhold, som generelt må anses for nødvendig for at  

 kunne undervise ved handelsskolens forskellige kursusformer.
 Stk. 3.  Formålet med eksamen i pædagogik (teoretisk  

 pædagogik og psykologi) og med prøven i undervisningslære og praktisk  

 undervisningsfærdighed er at undersøge, om kandidaten har erhvervet det  

 kendskab til fagets emneområder og discipliner, som er nødvendigt som  

 grundlag for undervisningsarbejdet ved handelsskolerne.
 Stk. 4.  Direktoratet for Erhvervsuddannelserne  

 fastsætter nærmere bestemmelser om eksamen.
§ 7.  Der oprettes en eksamenskommission bestående af  

 en af direktoratet udpeget formand og 6 medlemmer, der beskikkes af  

 direktoratet.
To af medlemmerne beskikkes efter indstilling af  

 Handelsskolernes Lærerforening, eet efter indstilling af Foreningen af  

 Forstandere og Inspektører ved Danmarks Handelsskoler og to medlemmer efter  

 indstilling af Statens Erhvervspædagogiske Læreruddannelse.
To af medlemmerne  

 udpeges af direktoratet.
Medlemmerne beskikkes for 3 år ad gangen.
 § 8.  Eksamenskommissionen foranlediger udarbejdet det  

 fornødne antal skriftlige opgaver, udpeger eksaminatorer til de mundtlige  

 prøver og afgiver indstilling til Direktoratet for Erhvervsuddannelserne om  

 beskikkelse af censorer ved de skriftlige og mundtlige prøver.
§ 9.  De skriftlige prøver i de teoretiske fag  

 bedømmes af 2 censorer.
De mundtlige prøver bedømmes af eksaminator og 1  

 censor.
 Stk. 2.  Ved bedømmelse af de teoretiske prøver anvendes  

 karakterskalaen i bekendtgørelse nr. 148 af 5. april 1971 om karaktergivning  

 ved de højere uddannelsesinstitutioner.
 Stk. 3.  For at bestå handelsfaglærereksamen kræves, at  

 kandidaten i hver af de teoretiske prøver mindst har opnået karakteren 6.
Stk. 4.  Ønsker en eksaminand at gøre indsigelse mod  

 bedømmelsen af sin besvarelse i de skriftlige teoretiske prøver, kan den  

 pågældende senest 6 dage efter modtagelsen af karakteren ved henvendelse til  

 Statens Erhvervspædagogiske Læreruddannelse få kopi af sin besvarelse  

 tilsendt.
Eksaminanden må herefter senest 6 dage efter modtagelsen af  

 besvarelsen sende en skriftlig, motiveret redegørelse for sin opfattelse af  

 besvarelsen til eksamenskommissionen.
 Stk. 5.  Eksamenskommissionens formand kan efter at have  

 hørt censorerne foranledige, at besvarelsen forelægges nye censorer til  

 endelig bedømmelse.
 § 10.  Prøven i praktisk undervisningsfærdighed  

 bedømmes af en censurkomitee bestående af praktiklæreren, en repræsentant for  

 ledelsen ved den skole, hvor praktikkursus har fundet sted, samt et af  

 Direktoratet for Erhvervsuddannelserne udpeget medlem.
Stk. 2.  Ved prøven i praktisk undervisningsfærdighed  

 benyttes bedømmelsen bestået/ikke bestået.
Er censurkomiteens medlemmer ikke  

 enige om bedømmelsen, træffes afgørelsen ved stemmeflerhed.
 Stk. 3.  Den, der ikke består prøven i praktisk  

 undervisningsfærdighed ved den første prøve, kan først indstille sig til ny  

 prøve efter yderligere et antal vejledningstimer og er berettiget til at få  

 vejledning af en anden praktiklærer.
§ 11.  Kandidater, der er indstillet til de ordinære  

 eksamensterminer, og som godtgør ved sygdom eller af anden gyldig grund at  

 være blevet forhindret i at møde til en eller flere prøver, kan af Statens  

 Erhvervspædagogiske Læreruddannelse få tilladelse til at indstille sig til  

 sygeeksamen.
Denne eksamen omfatter kun de prøver, som ikke er gennemført ved  

 den ordinære eksamen, og den skal være afsluttet inden udgangen af 6. måned  

 efter afslutningen af den ordinære eksamen.
 § 12.  Den, der har bestået handelsfaglærereksamen,  

 får udleveret et eksamensbevis og er berettiget til at kalde sig  

 handelsfaglærer.
 Stk. 2.  På eksamensbeviset anføres karaktererne for  

 alle eksamens teoretiske prøver og bedømmelsen for prøven i praktisk  

 undervisningsfærdighed.
 § 13.  Bekendtgørelsen træder i kraft den 1. juni  

 1987.
 Stk. 2.  Bekendtgørelse nr. 428 af 12. juli 1973  

 ophæves.
Undervisningsministeriet, den 27. april  

 1987 P.
M.
V.
