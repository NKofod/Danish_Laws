 I det følgende omtales følgende typer revisorer :
 De under 1)-3) nævnte har ikke adgang til arbejdsmarkedsuddannelserne.
De under 4) nævnte kan have adgang.
Det må bedømmes konkret.
Ad 1) Registreret revisor Efter de nugældende regler for optagelse i revisorregistret som  

 registreret revisor skal personen have gennemført en uddannelse, der har  

 gymnasialt adgangskrav.
Registrerede revisorer har derfor ikke adgang til  

 arbejdsmarkedsuddannelser, jf. adgangsbekendtgørelsens § 1, stk. 5.
 Personer, der har opnået optagelse i revisorregistret som registreret  

 revisor på baggrund af tidligere gældende regler, som ikke forudsatte  

 gymnasialt adgangskrav, f.eks. merkonom, har heller ikke adgang, fordi der  

 alene tages hensyn til den nugældende uddannelses adgangskrav, jf.  

 adgangsbekendtgørelsens § 1, stk. 6.
Ad 2) Statsautoriseret revisor Statsautorisation kræver gennemført revisorkandidatuddannelse (cand. merc.  

 aug.), som har gymnasialt adgangskrav.
Statsautoriserede revisorer har derfor  

 ikke adgang til arbejdsmarkedsuddannelser.
Ad 3) Skatterevisor Forvaltningshøjskolens skatterevisoruddannelse overstiger i niveau og  

 længde erhvervsuddannelserne.
Skatterevisorer har derfor ikke adgang til  

 arbejdsmarkedsuddannelser.
Ad. 4) Såfremt der søges om adgang af personer, der har stillingsbetegnelsen  

 revisor, men som ikke er registreret revisor, statsautoriseret revisor eller  

 skatterevisor, må uddannelsesstedet foretage en konkret bedømmelse af den  

 pågældendes uddannelsesbaggrund.
Som eksempel på personer, der har adgang kan  

 nævnes personer med merkonomuddannelse eller en erhvervsuddannelse.
En person, som søger adgang og som angiver stillingsbetegnelsen  

 »revisor« og uddannelsesbaggrunden »merkonom«, må således  

 spørges om han/hun falder ind under ovennævnte 1)-3). Hvis ja, har personen  

 ikke adgang.
Hvis nej, har personen adgang.
