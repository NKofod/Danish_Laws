Fremsat den 24. oktober 2001 af  

 erhvervsministeren (Ole Stavad) Forslag til Lov om ændring af lov om  

 visse betalingsmidler § 1 I lov nr. 414 af 31. maj 2000 om visse betalingsmidler foretages  

 følgende ændring:
 1. I § 24, stk. 4, ændres »1. november 2001«  

 til: »1. november 2002«.
§ 2 Loven træder i kraft dagen efter bekendtgørelse i  

 Lovtidende.
Bemærkninger til lovforslaget Almindelige bemærkninger 1. Lovforslagets indhold Ved lov nr. 217 af 13. april 1999 blev betalingskortloven  

 ændret for så vidt angår betalingstransaktioner i  

 ikke-fysisk handel, fx handel på internettet.
Forud for ændringen  

 var det ikke muligt for kortudsteder at pålægge  

 betalingsmodtagerne (forretningerne) omkostningerne ved driften af et  

 betalingssystem overhovedet.
Den manglende mulighed kunne risikere at hindre  

 eller bremse udviklingen og driften af betalingssystemer.
For at undgå  

 en unødig hindring af den elektroniske handel blev den  

 dagældende betalingskortlovs § 20, stk. 1, ændret,  

 så det nu er muligt for kortudsteder at opkræve gebyr hos  

 betalingsmodtagerne, hvis der er tale om betalingstransaktioner i ikke-fysisk  

 handel. Ændringen blev videreført i forbindelse med den  

 generelle revision af loven, jf. § 14 i lov nr. 414 af 31. maj 2000 om  

 visse betalingsmidler.
Forbudet mod opkrævning af gebyr i den fysiske  

 handel er opretholdt i betalingsmiddelloven.
I den fysiske handel er det  

 fortsat kun kortindehaver (forbrugeren) eller  

 kortudsteder/kortindløser, der kan pålægges  

 driftsomkostninger.
Loven indeholder en revisionsbestemmelse, hvorefter  

 forslag til revision af § 14 skal fremsættes for Folketinget  

 senest den 1. november 2001, jf. § 24, stk. 4. Såfremt der  

 inden den 1. november 2001 er skabt fulde forudsætninger for reel  

 konkurrence på betalingskortmarkedet, vil der i givet fald kunne ske en  

 ophævelse af § 14 fra den 1. januar 2002.
En ophævelse af § 14 forudsætter, at der  

 er skabt fulde forudsætninger for reel konkurrence på markedet  

 for betalingskort.
De fulde forudsætninger anses ifølge  

 forarbejderne til betalingskortloven for at være :
 1)	Der skal være en flerhed af udstedere af betalingskort,  

 herunder skal flere udstedere uafhængigt af hinanden udstede  

 debetkort.
 2)	Der skal være en flerhed af udbydere, der kan indgå  

 aftaler om indløsning, herunder en flerhed af pengeinstitutter, der  

 tilbyder betalingsmodtagere indløsning af betalingskort, herunder  

 Dankortet.
 3)	Der må ikke være tekniske krav fra  

 Dankort-indløsere, der hindrer, at betalingsmodtagers Dankort-terminal  

 kan anvendes i forbindelse med gennemførelse af transaktioner med  

 andre betalingskort, som opfylder internationale standarder, fx  

 detailhandelskort og kreditkort.
 4)	Der må ikke være tekniske krav fra  

 Dankort-indløsere, der hindrer, at betalingsmodtagers Dankort-terminal  

 kan kobles op på andre indløsere/operatører end  

 pengeinstitutter eller PBS.
Konkurrencestyrelsen udarbejder én gang  

 årligt en rapport til erhvervsministeren, hvori styrelsen giver sin  

 vurdering af udviklingen og forudsætningerne for konkurrence på  

 markedet.
Et panel (betalingskortpanelet) bestående af  

 repræsentanter fra handelen, pengeinstitutsektoren, IT-branchen,  

 forbrugerne og en uafhængig formand evaluerer som forudsat i lovens  

 forarbejder Konkurrencestyrelsens rapport.
Panelet skal endvidere vurdere, om  

 de fire forudsætninger er tilstrækkelige for reel konkurrence  

 på markedet for betalingskort.
 Konklusionen i Konkurrencestyrelsens seneste rapport fra  

 juni 2001 er, at de fire forudsætninger, der er nødvendige for  

 at ophæve § 14, er opfyldt, men at en ophævelse af § 14  

 ikke kan anbefales.
Første forudsætning er opfyldt, idet flere  

 end 300 selskaber udsteder betalingskort   primært kreditkort.
Alene  

 Dankortet, der udstedes af pengeinstitutterne, er et debetkort.
Anden  

 forudsætning er opfyldt, idet PBS ikke længere har eneret til at  

 indløse Dankortet i den fysiske handel.
Opgaven med at indløse  

 Dankortet er overført til de enkelte pengeinstitutter.
Rettighederne  

 til Dankortet er fra den 1. januar 2001 flyttet til et nyt selskab, Dankort  

 A/S, der er udskilt fra PBS.
Dankort A/S fastsætter de priser og  

 betingelser, der skal gælde for de pengeinstitutter, der vil udstede og  

 indløse Dankortet.
Tredje forudsætning er opfyldt, idet der ikke  

 stilles krav, der hindrer, at Dankortterminalerne benyttes til andre  

 betalingskort.
Fjerde forudsætning er opfyldt, idet der ikke  

 længere i aftalerne bag Dankortsystemet stilles tekniske krav til  

 terminalerne, der hindrer, at de kan kobles op på andre end PBS og  

 pengeinstitutterne.
Der opstilles nye terminaler til både  

 magnetstribekort og chipkort, som vil kunne kobles op på flere  

 forskellige indløsere.
Hindringen for en ophævelse knytter sig  

 ifølge rapporten til to forhold.
For det første er de praktiske  

 test af de nye terminaler endnu ikke færdige.
Der er derfor ikke  

 sikkerhed for, at terminalerne virker efter hensigten.
For det andet var  

 aftalerne bag det nye selskab - Dankort A/S   og derved vilkårene for  

 at udstede og indløse Dankort i fremtiden på tidspunktet for  

 rapportens udarbejdelse endnu ikke kendt.
Det var på denne baggrund  

 Konkurrencestyrelsens konklusion, at forudsætningerne for reel  

 konkurrence på markedet ikke var tilstrækkelige.
 Betalingskortpanelet var   med forskellige begrundelser -  

 enig med Konkurrencestyrelsen i, at de fire forudsætninger var opfyldt  

 efter ordlyden, men at disse på tidspunktet for rapportens afgivelse  

 ikke var tilstrækkelige forudsætninger for reel konkurrence,  

 hvorfor en ophævelse af § 14 ikke kunne anbefales.
Aftalerne bag Dankort A/S er ved lovforslagets  

 fremsættelse anmeldt til Konkurrencestyrelsen.
Vurderingen af de  

 konkurrenceretlige aspekter af aftalerne forelægges for  

 Konkurrencerådet omkring årsskiftet 2001/02.
Afprøvningen af de nye terminaler er stadig i en  

 første fase.
Tre danske terminalleverandører er ved at udvikle  

 og teste de nye terminaler.
Den tekniske afprøvning foregår i  

 udvalgte butiksmiljøer.
Terminalerne skal leve op til de nyeste  

 tekniske standarder for Dankortterminaler (i overensstemmelse med de nyeste  

 internationale standarder for betalingsterminaler). Terminalerne skal kunne  

 kommunikere med flere forskellige indløsere/operatører.
Desuden  

 skal de kunne læse forskellige kort, herunder internationale kort.
Før afprøvningen er afsluttet, er det ikke  

 muligt at konkludere, om terminalerne lever op til fremtidens tekniske krav.  

 Det forventes, at afprøvningen af de terminaler, som én af de  

 tre leverandører producerer, afsluttes omkring årsskiftet.
De  

 tilsvarende afprøvninger af de to andre leverandørers  

 terminaler forventes afsluttet i løbet af foråret 2002. For at  

 kunne konstatere at terminalerne lever op til lovens forudsætninger,  

 vil det være en fordel med resultater af test fra mere end én  

 leverandør.
Der bør også ske en vurdering af, om  

 terminalerne kan fungere med chipkort.
Da der ikke findes Dankort med chip,  

 må en sådan vurdering ske på basis af test i  

 forsøgslaboratorier.
Det forventes derfor, at vurderingen af om de nævnte  

 forudsætninger er tilvejebragt, vil kunne foreligge senest oktober 2002  

 og muligvis i løbet af foråret 2002. Konkurrencestyrelsen vil  

 til den tid udarbejde en rapport til erhvervsministeren med en  

 helhedsvurdering af konkurrenceforholdene.
Betalingskortpanelet  

 foreslås opretholdt.
Panelet skal evaluere styrelsens rapport og afgive  

 en udtalelse herom til erhvervsministeren.
2. Økonomiske og administrative konsekvenser for stat, kommuner  

 og amtskommuner Lovforslaget skønnes ikke at have økonomiske  

 eller administrative konsekvenser for stat, kommuner eller amtskommuner.
3. Økonomiske og administrative konsekvenser for  

 virksomhederne Lovforslaget indebærer ikke indholdsmæssige  

 ændringer i forhold til bestemmelserne i den nuværende  

 betalingsmiddellov.
Der er alene tale om en udskydelse af lovens  

 revisionsbestemmelse.
Lovforslaget vil derfor ikke have nogen administrative  

 konsekvenser for erhvervslivet Lovforslaget skønnes ikke at have væsentlige  

 økonomiske konsekvenser for virksomhederne.
Da pengeinstitutterne  

 fortsat vil være afskåret fra at opkræve gebyr af  

 betalingsmodtagerne i den fysiske handel, er der dog en risiko for, at  

 udskydelsen vil kunne få betydning for indførelsen af  

 betalingskort med chip.
4. Miljømæssige konsekvenser Lovforslaget har ikke nogen miljømæssige  

 konsekvenser.
5. Forholdet til det frivillige foreningsliv Lovforslaget skønnes ikke at indebære  

 konsekvenser i forhold til det frivillige foreningsliv.
6. Forholdet til EU-retten Lovforslaget indeholder ikke EU-retlige aspekter.
7. Høring Udkastet til lovforslaget er sendt i høring hos:  

 Advokatrådet, Arbejderbevægelsens Erhvervsråd, CO-Industri,  

 Dankort A/S, Danmarks Nationalbank, Dansk Annoncørforening, Dansk  

 Dataforening, Dansk Detail Kreditråd, Dansk Handel & Service, Dansk  

 Industri, Dansk Markedsføringsforbund, Dansk Postordreforening, Danske  

 Andelsselskaber, Det Danske Handelskammer, De samvirkende  

 Købmænd, Det kriminalpræventive Råd, FDB, Forening  

 for Dansk Internethandel, Finansforbundet, Finanssektorens  

 Arbejdsgiverforening, Finansministeriet, Finansrådet,  

 Forbrugerombudsmanden, Forbrugerrådet, Forskningsministeriet,  

 HK-Handel, Hotel-, Restaurations- og Turisterhvervets Arbejdsgiverforening,  

 Håndværksrådet, IT-Brancheforeningen, Justitsministeriet,  

 Konkurrencerådet, Landsorganisationen i Danmark, Liberale Erhvervs  

 Råd, Oliebranchens Fællesrepræsentation, PBS, Forsikring  

 & Pension, Sammenslutningen Danske Andelskasser og  

 Økonomiministeriet.
8. Skema over lovforslagets konsekvenser Positive konsekvenser/mindre udgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Lovforslaget skønnes ikke at have væsentlige  

 økonomiske konsekvenser for virksomhederne.
Der er dog en risiko for,  

 at udskydelsen af revisionen vil kunne få betydning for  

 indførelsen af betalingskort med chip.
Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til det frivillige foreningsliv Forslaget indebærer ingen konsekvenser i forhold til  

 det frivillige foreningsliv.
Forholdet til EU-retten Lovforslaget berører ikke forholdet til  

 EU-retten.
Bemærkninger til lovforslagets  

 enkelte bestemmelser Til § 1 Forslaget indebærer, at revisionen af § 14  

 udskydes til senest den 1. november 2002. Det forventes, at det senest den 1.  

 november 2002 vil være muligt at foretage en vurdering af, om de fulde  

 forudsætninger for reel konkurrence på betalingskortmarkedet er  

 til stede, så § 14 kan ophæves.
Bilag Lovforslaget sammenholdt med gældende lov Gældende formulering Lovforslaget § 1 I lov nr. 414 af 31. maj 2000 om visse betalingsmidler foretages  

 følgende ændring:
 1. I § 24, stk. 4, ændres »1. november 2001«  

 til: »1. november 2002«.
 § 24. Loven træder i kraft den 1. juli 2000.
 Stk. 2. Ved lovens ikrafttræden ophæves lov om  

 betalingskort m.v., jf. lovbekendtgørelse nr. 811 af 12. september  

 1994.
 Stk. 3. En dispensation, som er meddelt i medfør af lov  

 om betalingskort m.v., bevarer sin gyldighed.
 Stk. 4. Forslag til revision af lovens § 14  

 fremsættes for Folketinget senest den 1. november 2001.
