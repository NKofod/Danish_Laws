Nr LSF 64 Forslag til Lov om ændring af lov om valg til menighedsråd Fremsat af kirkeministeren (Birte Weiss) den 8. november 1995 Vedtaget ved tredjebehandling den 30. november 1995 Lov nr. 1083 af 20/12/1995 § 1 I lov om valg til menighedsråd, jf. lovbekendtgørelse nr. 588 af 25. juni  

 1992, som ændret ved lov nr. 370 af 18. maj 1994, foretages følgende  

 ændringer:
 1. I § 6 indsættes som stk. 4:
»Stk. 4. Hvis der er færre end 3 medlemmer af menighedsrådet, vælges  

 valgbestyrelsens manglende antal medlemmer af provstiudvalget blandt  

 provstiudvalgets valgte medlemmer.« 2. § 20, stk. 2, 2. og 3. pkt., affattes således:
»Rækkefølgen blandt stedfortrædere bestemmes ved sideordnet  

 opstilling af antallet af personlige stemmer og ved prioriteret opstilling  

 ved summen af personlige stemmer og eventuelle resterende listestemmer.
Ved  

 stemmelighed afgøres rækkefølgen ved sideordnet opstilling ved lodtrækning og  

 ved prioriteret opstilling ved placeringen på listen.« 3. § 26 affattes således:
 » § 26. Vælgere, der opholder sig her i landet, kan brevstemme  

 på et hvilket som helst folkeregister.
 Stk. 2 . Vælgere, der er indlagt på eller optaget i følgende  

 institutioner, kan brevstemme i institutionen:
 1) Sygehuse.
 2) Plejehjem, herunder særlige plejehjem og beskyttede boliger, der drives  

 efter reglerne i bistandsloven.
 3) Daghjem og dagcentre, institutioner for voksne personer med vidtgående  

 fysiske eller psykiske handicap, der drives efter reglerne i bistandsloven,  

 døgninstitutioner for voksne, der drives efter nævnte lovs  

 forsøgsbestemmelser, samt ældreboliger, der er omfattet af lov om boliger for  

 ældre og personer med handicap.
 Stk. 3. Kommunalbestyrelsen kan dog efter aftale med  

 menighedsrådets valgbestyrelse beslutte, at der ikke skal foretages  

 brevstemmeafgivning på de i stk. 2, nr. 3, nævnte daghjem og dagcentre.  

 Endvidere kan kommunalbestyrelsen efter aftale med menighedsrådets  

 valgbestyrelse beslutte, at brevstemmeafgivning i de i stk. 2, nr. 3, øvrige  

 nævnte institutioner i stedet skal ske efter reglerne om brevstemmeafgivning  

 i hjemmet, jf. § 27.
 Stk. 4. Afstemning efter stk. 2 foranstaltes af det stedlige  

 folkeregister efter regler, der fastsættes af kirkeministeren.
 Stk. 5. Vælgere, der er indsat i en af Kriminalforsorgens  

 anstalter eller arresthuse, kan afgive brevstemme efter regler, der  

 fastsættes af kirkeministeren.
 Stk. 6. Vælgere, der har bopæl på afsides beliggende øer, der ikke  

 udgør et selvstændigt afstemningsområde, kan afgive brevstemme hos en  

 valgberettiget person, der er udpeget af menighedsrådet.
 Stk. 7. Søfolk på danske skibe i udenrigsfart og personer ansat på  

 danske havanlæg kan endvidere stemme på vedkommende skib eller havanlæg.
Stk. 8. Kirkeministeren fastsætter nærmere regler for  

 stemmeafgivningen i henhold til stk. 1-7.« 4. § 27 affattes således:
» § 27. Vælgere, der opholder sig her i landet, og som på  

 grund af sygdom eller manglende førlighed ikke vil kunne møde frem på  

 afstemningsstedet på valgdagen, kan afgive brevstemme i hjemmet, medmindre de  

 har mulighed for at stemme i en af de institutioner eller boliger, der er  

 nævnt i § 26, stk. 2. Nærmere regler fastsættes af kirkeministeren.« § 2 Loven træder i kraft dagen efter bekendtgørelsen i Lovtidende.
§ 3 Loven gælder ikke for Færøerne og Grønland.
Loven kan ved kgl. anordning  

 sættes i kraft på Færøerne med de afvigelser, som de særlige færøske forhold  

 tilsiger.
Oprindeligt fremsat forslag § 1 I lov om valg til menighedsråd, jf. lovbekendtgørelse nr. 588 af 25. juni  

 1992, som ændret ved lov nr. 370 af 18. maj 1994, foretages følgende  

 ændringer:
 1. I § 6 indsættes som stk. 4:
 » Stk. 4. Hvis der er færre end 3 medlemmer af menighedsrådet,  

 vælges valgbestyrelsens manglende antal medlemmer af provstiudvalget blandt  

 provstiudvalgets valgte medlemmer.«.
 2. § 20, stk. 2, 2. og 3. pkt., affattes således:
»Rækkefølgen blandt stedfortrædere bestemmes ved sideordnet  

 opstilling af antallet af personlige stemmer og ved prioriteret opstilling  

 ved summen af personlige stemmer og eventuelle resterende listestemmer.
Ved  

 stemmelighed afgøres rækkefølgen ved sideordnet opstilling ved lodtrækning og  

 ved prioriteret opstilling ved placeringen på listen.«.
 3. § 26 affattes således:
 » § 26. Vælgere, der opholder sig her i landet, kan brevstemme  

 på et hvilket som helst folkeregister.
 Stk. 2 . Vælgere, der er indlagt på eller optaget i følgende  

 institutioner, kan brevstemme i institutionen:
 1) Sygehuse.
 2) Plejehjem, herunder særlige plejehjem og beskyttede boliger, der drives  

 efter reglerne i bistandsloven.
 3) Daghjem og dagcentre, institutioner for voksne personer med vidtgående  

 fysiske eller psykiske handicap, der drives efter reglerne i bistandsloven,  

 døgninstitutioner for voksne, der drives efter nævnte lovs  

 forsøgsbestemmelser, samt ældreboliger der er omfattet af lov om boliger for  

 ældre og personer med handicap.
 Stk. 3. Kommunalbestyrelsen kan dog efter aftale med  

 menighedsrådets valgbestyrelse beslutte, at der ikke skal foretages  

 brevstemmeafgivning på de i stk. 2, nr. 3, nævnte daghjem og dagcentre.  

 Endvidere kan kommunalbestyrelsen efter aftale med menighedsrådets  

 valgbestyrelse beslutte, at brevstemmeafgivning i de i stk. 2, nr. 3, øvrige  

 nævnte institutioner i stedet skal ske efter reglerne om brevstemmeafgivning  

 i hjemmet, jf. § 27.
 Stk. 4. Afstemning efter stk. 2 foranstaltes af det stedlige  

 folkeregister efter regler, der fastsættes af kirkeministeren.
 Stk. 5. Vælgere, der er indsat i en af kriminalforsorgens  

 anstalter eller arresthuse, kan afgive brevstemme efter regler, der  

 fastsættes af kirkeministeren.
 Stk. 6. Vælgere, der har bopæl på afsides beliggende øer, der ikke  

 udgør et selvstændigt afstemningsområde, kan afgive brevstemme hos en  

 valgberettiget person, der er udpeget af menighedsrådet.
 Stk. 7. Søfolk på danske skibe i udenrigsfart og personer ansat på  

 danske havanlæg kan endvidere stemme på vedkommende skib eller havanlæg.
 Stk. 8. Kirkeministeren fastsætter nærmere regler for  

 stemmeafgivningen i henhold til stk. 1-7.«.
 4. § 27 affattes således:
 » § 27. Vælgere, der opholder sig her i landet, og som på  

 grund af sygdom eller manglende førlighed ikke vil kunne møde frem på  

 afstemningsstedet på valgdagen, kan afgive brevstemme i hjemmet, medmindre de  

 har mulighed for at stemme i en af de institutioner eller boliger, der er  

 nævnt i § 26, stk. 2. Nærmere regler fastsættes af kirkeministeren.«.
§ 2 Loven træder i kraft dagen efter bekendtgørelsen i Lovtidende.
§ 3 Loven gælder ikke for Færøerne og Grønland.
Loven kan ved kgl. anordning  

 sættes i kraft på Færøerne med de afvigelser, som de særlige færøske forhold  

 tilsiger.
Bemærkninger til lovforslaget Almindelige bemærkninger Bestemmelserne om brevstemmer i lov om valg til menighedsråd bringes ved  

 dette lovforslag i overensstemmelse med de tilsvarende bestemmelser om  

 brevstemmeafgivning i lov nr. 140 af 8. marts 1989 om kommunale valg og i  

 lovbekendtgørelse nr. 759 af 19. august 1994 om valg til Folketinget.
De  

 foreslåede ændringer er således alene af teknisk karakter.
 Herudover foreslås det, at der indføres en bestemmelse, som sikrer, at der  

 også i det tilfælde, hvor menighedsrådet har færre end tre medlemmer, kan  

 vælges en valgbestyrelse, ligesom der foretages en præcisering af  

 bestemmelsen om rækkefølgen blandt stedfortræderne.
 Lovforslaget, der har været forelagt samtlige biskopper, stiftsøvrigheder,  

 Landsforeningen af Menighedsrådsmedlemmer, Den danske Præsteforening,  

 Danmarks Provsteforening, kirkefunktionærernes organisationer,  

 Indenrigsministeriets valgkonsulent og CPR-kontoret, Boligministeriet og  

 Socialministeriet, medfører ingen økonomiske eller administrative  

 konsekvenser for stat, kommune eller den kirkelige ligning.
 Lovforslaget har ikke EU-retlige aspekter.
Bemærkninger til lovforslagets enkelte bestemmelser I bilag til lovforslaget er de foreslåede bestemmelser sammenholdt med de  

 gældende regler.
Til § 1 Til nr. 1 I følge § 6, stk. 1, i lov om valg til menighedsråd skal en valgbestyrelse  

 bestå af tre medlemmer valgt efter forholdstal af og blandt menighedsrådets  

 medlemmer.
I sjældent forekommende tilfælde kan der på grund af ophør af  

 medlemskab af menighedsrådet være for få medlemmer tilbage til, at der kan  

 dannes en fuldtallig valgbestyrelse på tre medlemmer valgt blandt  

 menighedsrådets medlemmer.
I disse tilfælde må valglovens krav om tre  

 medlemmer af valgbestyrelsen opfyldes ved, at medlemmerne af det stedlige  

 provstiudvalg vælger det manglende antal medlemmer til valgbestyrelsen blandt  

 sine valgte medlemmer.
Afgørelse herom har været truffet administrativt, men  

 der skabes nu lovhjemmel for denne løsning.
Til nr. 2 Med den foreslåede ændring præciseres det, at det ved en liste med  

 sideordnet opstilling alene er relevant for den pågældendes placering i  

 stedfortræderrækkefølgen, hvor mange personlige stemmer vedkommende har fået.  

 Endvidere præciseres det, at det ved en liste med prioriteret opstilling er  

 afgørende for rækkefølgen blandt stedfortræderne, hvor mange personlige  

 stemmer og listestemmer den enkelte stedfortræder har fået.
 Såfremt der ikke er afgivet personlige stemmer, skal rækkefølgen ved en  

 liste med sideordnet opstilling findes ved lodtrækning, mens placeringen på  

 listen vil være afgørende, når listen er prioriteret.
 Bestemmelsen er i overensstemmelse med hidtidig praksis.
Til nr. 3 Ændringen er af teknisk karakter, således at bestemmelserne om brevstemmer  

 i lov om valg til menighedsråd bringes i overensstemmelse med den tilsvarende  

 bestemmelse om brevstemmeafgivning i § 60 i lov nr. 140 af 8. marts 1989 om  

 kommunale valg og § 54 i lovbekendtgørelse nr. 759 af 19. august 1994 om valg  

 til Folketinget.
Menighedsrådsvalgloven har dog bestemmelsen om  

 brevstemmeafgivning i hjemmet i § 27.
Ved menighedsrådsvalg er der alene afstemningsvalg i ca. 16% af landets  

 ca. 2.200 menighedsrådskredse, medens de øvrige valg afgøres på grundlag af  

 en gyldig kandidatliste (aftalevalg). Ved valget afgiver gennemsnitlig ca. 17  

 % af de valgberettigede i valgkredsene stemme til menighedsrådsvalget.
I de i  

 § 26, stk. 2, nr. 3, nævnte institutioner vil der derfor være et begrænset  

 antal vælgere, der kan afgive stemme til menighedsrådsvalget.  

 Kommunalbestyrelsen kan derfor efter aftale med menighedsrådets  

 valgbestyrelse beslutte, at der ikke skal foretages brevstemmeafgivning i de  

 i § 26, stk. 2, nr. 3, nævnte daghjem og dagcentre, samt at  

 brevstemmeafgivning i de i stk. 2, nr. 3, øvrige nævnte institutioner i  

 stedet skal ske efter reglerne om brevstemmeafgivning i hjemmet, jf. § 27.
 Baggrunden herfor er, at det i nogle tilfælde kan være mere  

 hensigtsmæssigt, at vælgerne på daghjem eller dagcentre, hvor de pågældende  

 ikke har bolig, henvises til de almindelige regler om stemmeafgivning,  

 herunder brevstemmeafgivning i hjemmet, samt at afstemning på de øvrige  

 institutioner med få bosiddende vælgere gennemføres efter reglerne om  

 brevstemmeafgivning i hjemmet, jf. § 27.
 Når en vælger har stemt på institutionen eller har brevstemt i hjemmet,  

 kan vedkommende ikke på ny afgive stemme på valgdagen og vil derfor blive  

 afvist af valgbestyrelsen.
 Det stedlige folkeregister skal, jf. § 34 i lov om valg til menighedsråd,  

 bistå menighedsrådets valgbestyrelse i forbindelse med valget, herunder med  

 at indhente brevstemmer.
Bestemmelsen om, at institutionsledere ved menighedsrådsvalg under visse  

 betingelser kan foranstalte afstemningens gennemførelse på institutionen,  

 ophæves, da en tilsvarende bestemmelse i den kommunale valglov tidligere er  

 ophævet.
Ved at ophæve bestemmelsen er en eventuel formodning om mulig  

 påvirkning af vælgerne på institutionen herved fjernet.
Til nr. 4 Ved ændringen bringes reglerne om brevstemmeafgivning i hjemmet i  

 overensstemmelse med de tilsvarende bestemmelser herom i lov om kommunale  

 valg og lov om valg til Folketinget, se bemærkningerne til nr. 3.
 Bestemmelsen er i overensstemmelse med hidtidig praksis.
Til § 2 Lovens ikrafttræden er fastsat under hensyn til, at det førstkommende  

 ordinære valg til menighedsråd afholdes den 12. november 1996.
Til § 3 Med bestemmelsen sikres det, at loven ved kgl. anordning kan sættes i  

 kraft på Færøerne med de ændringer, som de særlige færøske forhold tilsiger.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 6 indsættes som stk. 4:
 » Stk. 4. Hvis der er færre end 3 medlemmer af menighedsrådet,  

 vælges valgbestyrelsens manglende antal medlemmer af provstiudvalget blandt  

 provstiudvalgets valgte medlemmer.«.
 2. § 20, stk. 2, 2. og 3. pkt., affattes således:
»Rækkefølgen blandt stedfortrædere bestemmes ved sideordnet  

 opstilling af antallet af personlige stemmer og ved prioriteret opstilling  

 ved summen af personlige stemmer og eventuelle resterende listestemmer.
Ved  

 stemmelighed afgøres rækkefølgen ved sideordnet opstilling ved lodtrækning og  

 ved prioriteret opstilling ved placeringen på listen.«.
»Rækkefølgen blandt stedfortræderne bestemmes af det antal personlige  

 stemmer og listestemmer, den enkelte stedfortræder har fået.
Er der ikke  

 afgivet personlige stemmer, er placeringen på listen afgørende.«.
 3. § 26 affattes således:
 » § 26. Vælgere, der opholder sig her i landet, kan brevstemme  

 på et hvilket som helst folkeregister.
 Stk. 2. Vælgere, der er indlagt på eller optaget i følgende  

 institutioner, kan brevstemme i institutionen:
 1) Sygehuse.
 2) Plejehjem, herunder særlige plejehjem og beskyttede boliger, der drives  

 efter reglerne i bistandsloven.
 3) Daghjem og dagcentre, institutioner for voksne personer med vidtgående  

 fysiske eller psykiske handicap, der drives efter reglerne i bistandsloven,  

 døgninstitutioner for voksne, der drives efter nævnte lovs  

 forsøgsbestemmelser, samt ældreboliger der er omfattet af lov om boliger for  

 ældre og personer med handicap.
 Stk. 3. Kommunalbestyrelsen kan dog efter aftale med  

 menighedsrådets valgbestyrelse beslutte, at der ikke skal foretages  

 brevstemmeafgivning på de i stk. 2, nr. 3, nævnte daghjem og dagcentre.  

 Endvidere kan kommunalbestyrelsen efter aftale med menighedsrådets  

 valgbestyrelse beslutte, at brevstemmeafgivning i de i stk. 2, nr. 3, øvrige  

 nævnte institutioner i stedet skal ske efter reglerne om brevstemmeafgivning  

 i hjemmet, jf. § 27.
 Stk. 4. Afstemning efter stk. 2 foranstaltes af det stedlige  

 folkeregister efter regler, der fastsættes af kirkeministeren.
 Stk. 5. Vælgere, der er indsat i en af kriminalforsorgens  

 anstalter eller arresthuse, kan afgive brevstemme efter regler, der  

 fastsættes af kirkeministeren.
 Stk. 6. Vælgere, der har bopæl på afsides beliggende øer, der ikke  

 udgør et selvstændigt afstemningsområde, kan afgive brevstemme hos en  

 valgberettiget person, der er udpeget af menighedsrådet.
 Stk. 7. Søfolk på danske skibe i udenrigsfart og personer ansat på  

 danske havanlæg kan endvidere stemme på vedkommende skib eller havanlæg.
 Stk. 8. Kirkeministeren fastsætter nærmere regler for  

 stemmeafgivningen i henhold til stk. 1-7.«.
 § 26. Vælgere, der opholder sig her i landet, kan afgive  

 brevstemme på et hvilket som helst folkeregister.
 Stk. 2. Vælgere, der er indlagt på offentlige eller private  

 sygehuse, kan afgive brevstemme på sygehuset efter regler, der fastsættes af  

 kirkeministeren.
 Stk. 3. Brevstemmeafgivning kan endvidere finde sted på:
1) Andre offentlige helbredelses- og plejeinstitutioner, 2) Private alderdoms- og plejehjem, med hvilke en kommunalbestyrelse har  

 indgået aftale om indlæggelse i henhold til den sociale lovgivning, og 3) Beskyttende boliger, der drives af en kommune, en amtskommune eller en  

 selvejende institution, med hvilken kommunalbestyrelsen har indgået aftale i  

 henhold til den sociale lovgivning.
 Stk. 4. Afstemningen efter stk. 3 foranstaltes af det stedlige  

 folkeregister efter regler, der fastsættes af kirkeministeren.  

 Kirkeministeren kan fastsætte regler om, at lederne af de institutioner, der  

 er nævnt under nr. 1, og de boliger, der drives af en kommune eller  

 amtskommune, jf. nr. 3, kan foranstalte afstemningens gennemførelse på  

 institutionen.
 Stk. 5. Vælgere, der er indsat i en af kriminalforsorgens  

 anstalter eller arresthuse, kan afgive brevstemme efter regler, der  

 fastsættes af kirkeministeren.
 Stk. 6. Vælgere, der har bopæl på afsides beliggende øer, der ikke  

 udgør et selvstændigt afstemningsområde, kan afgive brevstemme hos en  

 valgberettiget person, der er udpeget af menighedsrådet.
 Stk. 7. Søfolk på danske skibe i udenrigsfart og personer ansat på  

 danske havanlæg kan endvidere stemme på vedkommende skib eller havanlæg.
 Stk. 8. Kirkeministeren fastsætter nærmere regler for  

 stemmeafgivningen i henhold til stk. 1-7.
 4. § 27 affattes således:
 » § 27. Vælgere, der opholder sig her i landet, og som på  

 grund af sygdom eller manglende førlighed ikke vil kunne møde frem på  

 afstemningsstedet på valgdagen, kan afgive brevstemme i hjemmet, medmindre de  

 har mulighed for at stemme i en af de institutioner eller boliger, der er  

 nævnt i § 26, stk. 2. Nærmere regler fastsættes af kirkeministeren.«.
 § 27. Vælgere, der opholder sig her i landet, og som på grund af  

 sygdom eller manglende førlighed ikke vil kunne møde frem på  

 afstemningsstedet på valgdagen, kan afgive brevstemme i hjemmet efter regler,  

 der fastsættes af kirkeministeren.
