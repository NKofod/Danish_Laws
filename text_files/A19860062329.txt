 Herved bekendtgøres lov nr. 287 af 9. juni 1971 om  

 offentlige indsamlinger med de ændringer, der følger af lov nr. 502 af 26.  

 november 1980.
 § 1.  En offentlig indsamling skal anmeldes til  

 politiet, inden den iværksættes.
 Stk. 2.  En indsamling er offentlig, såfremt opfordring  

 til at yde bidrag rettes til andre end personer, der er indbyderne personlig  

 bekendte, eller som har særlig tilknytning til de personer eller  

 institutioner, til hvis fordel indsamlingen sker.
§ 2.  Offentlig gade- og husindsamling ved personlig  

 eller telefonisk henvendelse må ikke finde sted.
Det samme gælder indsamling  

 ved anvendelse af kædebreve.
 § 3.  Justitsministeren fastsætter regler om  

 fremgangsmåden ved offentlige indsamlinger og om den kontrol, som skal udøves  

 med anvendelsen af de indsamlede midler.
§ 4.  Indsamling til støtte for politiske partier er  

 ikke omfattet af loven.
Offentlig gade- og husindsamling til dette formål må  

 dog ikke finde sted.
 § 5.  Loven gælder ikke for:
 § 6.  Overtrædelse af § 1, stk. 1, § 2 og § 4, 2.  

 pkt., straffes med bøde, medmindre højere straf er forskyldt efter den øvrige  

 lovgivning.
 Stk. 2.  I forskrifter, der udfærdiges i medfør af § 3,  

 kan der fastsættes straf af bøde for overtrædelse af bestemmelser i  

 forskrifterne.
 § 7.  Loven træder i kraft den 1. januar 1972.
 Stk. 2.  Lov nr. 178 af 16. maj 1934 om offentlige  

 indsamlinger ophæves.
Stk. 3.  Foreninger m.v., som i en længere årrække med  

 justitsministeriets tilladelse har afholdt offentlig gade- eller  

 husindsamling, kan, uanset bestemmelsen i § 2, 1. pkt., en gang om året  

 foretage sådan indsamling til det formål og i samme form og udstrækning,  

 hvortil tilladelse senest har været givet.
Justitsministeren fastsætter,  

 hvilke foreninger m.v. der er omfattet af reglen i 1. pkt.
 Stk. 4.  Uanset bestemmelsen i § 2, 1. pkt., kan Dansk  

 Flygtningehjælp en gang om året foretage offentlig gade- og husindsamling til  

 det formål og i samme form og udstrækning, hvortil tilladelse senest har  

 været meddelt.
 § 8.  Loven gælder ikke for Færøerne og Grønland, men  

 kan ved kgl. anordning sættes i kraft for Grønland med de afvigelser, som de  

 særlige grønlandske forhold tilsiger.
