Indledning Bekendtgørelse nr. 521 af 4. juli 1991 fastsætter regler om, at der skal  

 være dokumentation for, at personer, der overgår fra sygedagpenge til  

 arbejdsløshedsdagpenge, er ophørt med at modtage sygedagpenge.
 Bekendtgørelsen trådte i kraft den 1. oktober 1991.
 Bekendtgørelsen vedrører tilfælde, hvor arbejdsløshedskasserne er bekendt  

 med, at medlemmer er sygemeldt og modtager sygedagpenge.
Dokumentation fra social- og sundhedsforvaltningen Når arbejdsløshedskasserne modtager en anmodning om arbejdsløshedsdagpenge  

 fra medlemmer, der har været sygemeldt, skal de sikre sig, at udbetalingerne  

 af sygedagpenge er ophørt.
Dette sker ved, at arbejdsløshedskasserne fra medlemmerne modtager en  

 Meddelelse om (Syge)dagpengeopgørelse, efter at medlemmet har meldt sig rask  

 (DP 127 og DP 128). På denne meddelelse er der, hvis  

 sygedagpengeudbetalingerne er ophørt, anført følgende:  

 »Dagpengeudbetalingen ophører.
Hvis de er ledig, skal  

 arbejdsløshedskassen have denne meddelelse.« Midlertidig tro og love dokumentation Hvis denne dagpengeopgørelse ikke er arbejdsløshedskassen i hænde på det  

 tidspunkt, hvor arbejdsløshedsdagpengene skal udbetales, kan kassen  

 midlertidigt udbetale arbejdsløshedsdagpenge, hvis medlemmet på tro og love  

 skriftligt erklærer, at han/hun er rask, og at udbetalingerne af sygedagpenge  

 er ophørt.
 Medlemmets underskrift på dagpengekort er tilstrækkelig.
 Samtidig med denne udbetaling skal arbejdsløshedskassen dog kræve af  

 medlemmet, at dagpengeopgørelsen DP 127 eller DP 128 afleveres til kassen.  

 Kassen skal samtidig gøre opmærksom på, at kommende udbetalinger af  

 arbejdsløshedsdagpenge ikke kan ske, hvis kassen ikke modtager  

 dagpengeopgørelsen.
 Hvis medlemmet kun modtager en enkelt udbetaling af  

 arbejdsløshedsdagpenge, skal arbejdsløshedskassen også sikre sig  

 efterfølgende dokumentation i form af en (syge)dagpengeopgørelse (DP 127  

 eller DP 128).
Medlemmer der arbejder på nedsat tid Medlemmer, der arbejder på nedsat tid og som modtager supplerende  

 dagpenge, vil ofte under sygdom kun have indtægt fra arbejdsgiveren og ikke  

 søge sygedagpenge på grund af begrænsningerne i sygedagpengelovens § 9, stk.  

 2 og 5.
 Når arbejdsløshedskassen efter raskmelding i sådanne tilfælde modtager et  

 dagpengekort, vil det fremgå, at der har været sygdom, men kassen kan  

 konstatere, at medlemmet ikke har fået tilsendt et sygedagpengeskema (DP 200  

 B).
Arbejdsløshedskassen skal i disse tilfælde kræve en skriftlig erklæring  

 om, at medlemmet ikke har anmodet om sygedagpenge.
I disse tilfælde vil  

 underskriften på dagpengekortet ikke være tilstrækkelig.
Dagpenge ved graviditet, barsel og adoption Reglerne i bekendtgørelsen gælder ikke, når man ophører med at modtage  

 (syge)dagpenge i anledning af graviditet, barsel og adoption og overgår til  

 arbejdsløshedsdagpenge.
Afslutning Hvis de nævnte dokumentationskrav ikke er opfyldt, har  

 arbejdsløshedskasserne ikke krav på refusion af udbetalte  

 arbejdsløshedsdagpenge, og udbetalte beløb skal derfor tilbagebetales (se  

 arbejdsløshedsforsikringslovens § 79, stk. 3).
 Dokumentationen for, at udbetalingerne af sygedagpenge er ophørt, skal  

 opbevares efter reglerne i afsnit XIV i B-vejledning af 23. januar 1990 om  

 dokumentation for arbejdsløshedskassernes administration af bestemmelserne i  

 arbejdsløshedsforsikringsloven m.v.
