 Ved kgl. resolution af 16. februar 1979 har Danmark ratificeret  

 verdenskonventionen om ophavsret af 6. september 1952 som revideret i Paris  

 den 24. juli 1971. Teksten til den således reviderede konvention med to  

 dertil knyttede tillægsprotokoller lyder som følger:
VERDENSKONVENTIONEN OM OPHAVSRET SOM REVIDERET I PARIS DEN 24. JULI 1971 De kontraherende stater, som er bevæget af ønsket om i alle lande at sikre ophavsretsbeskyttelsen  

 for litterære, videnskabelige og kunstneriske værker, som er overbevist om, at et system for ophavsretsbeskyttelse, der er  

 passende for alle verdens nationer og udtrykt i en verdenskonvention, som  

 føjer sig til de allerede i kraft værende internationale systemer uden at  

 gøre indgreb i disse, vil være i stand til at sikre respekt for den enkeltes  

 personlige rettigheder og at fremme litteraturens, videnskabens og kunstens  

 udvikling, som er sikre på, at et sådant universelt ophavsretssystem vil lette  

 udbredelsen af den menneskelige ånds skabelser og bidrage til en øget  

 international forståelse, har besluttet at revidere den i Geneve den 6. september 1952 undertegnede  

 Verdenskonvention om ophavsret (i det følgende benævnt  

 »1952-konventionen«) og er som resultat heraf blevet enige om følgende:
Artikel I Enhver kontraherende stat forpligter sig til at træffe alle nødvendige  

 forholdsregler for at sikre en fyldestgørende og effektiv beskyttelse for  

 ophavsmænds og andre retsindehaveres rettigheder til litterære,  

 videnskabelige og kunstneriske værker, såsom skrifter, musikværker,  

 dramatiske og kinematografiske værker, malerier, gravurer og  

 billedhuggerværker.
Artikel II 1. Værker, som er publiceret af statsborgere i en  

 hvilken som helst kontraherende stat, og værker, der publiceres første gang  

 inden for en sådan stats territorium, nyder i enhver anden kontraherende stat  

 såvel den beskyttelse, som denne anden stat indrømmer de værker af dens egne  

 statsborgere, som første gang er publiceret inden for dens eget territorium,  

 som den beskyttelse, der særligt tilkommer dem i henhold til denne  

 konvention.
 2. Ikke-publicerede værker af statsborgere i hver  

 kontraherende stat, nyder i enhver anden kontraherende stat såvel den  

 beskyttelse, som denne anden stat indrømmer ikke-publicerede værker af dens  

 egne statsborgere, som den beskyttelse, der særligt tilkommer dem i henhold  

 til denne konvention.
 3. Med henblik på anvendelsen af denne konvention kan  

 en kontraherende stat gennem sin nationale lovgivning ligestille enhver  

 person, der har hjemsted i denne stat, med dens egne statsborgere.
Artikel III 1. Enhver kontraherende stat, hvis nationale  

 lovgivning som betingelse for ophavsretsbeskyttelse kræver opfyldelse af  

 formaliteter såsom deponering, registrering, udtrykkeligt forbehold,  

 notarielle certifikater, betaling af afgifter eller fremstilling eller  

 publicering i den pågældende kontraherende stat, skal anse disse krav som  

 opfyldt med hensyn til ethvert i henhold til denne konvention beskyttet værk,  

 som første gang er gjort tilgængeligt for almenheden uden for dens  

 territorium, og hvis ophavsmand ikke er statsborger i denne stat, for så vidt  

 alle eksemplarer af værket, der publiceres med samtykke af ophavsmanden eller  

 enhver anden indehaver af ophavsretten, fra og med den første publicering er  

 forsynet med tegnet c ledsaget af navnet på indehaveren af ophavsretten og  

 året for den første publicering, anbragt på en sådan måde og et sådant sted,  

 at det på en klar måde viser, at ophavsretten er forbeholdt.
 2. Bestemmelserne i stk. 1 hindrer ikke en  

 kontraherende stat i at kræve formaliteter eller andre betingelser for  

 erhvervelsen eller udøvelsen af ophavsret med hensyn til værker, der første  

 gang er gjort tilgængelige for almenheden inden for dens territorium, eller  

 for værker, der - hvor de end er publiceret - hidrører fra dens egne  

 statsborgere.
3. Bestemmelserne i stk. 1 hindrer ikke en  

 kontraherende stat i at bestemme, at den, der anlægger sag ved domstolene  

 skal opfylde visse processuelle krav, såsom at sagsøgeren skal lade sig  

 repræsentere af en stedlig advokat, eller at han skal deponere et eksemplar  

 af det værk, som sagen angår, hos domstolene eller hos en administrativ  

 myndighed eller begge steder.
Undladelsen af at opfylde sådanne krav har dog  

 ingen betydning for ophavsrettens gyldighed.
Ingen sådanne krav kan kræves  

 opfyldt af en statsborger i en anden kontraherende stat, hvis den stat, i  

 hvilken beskyttelse søges, ikke kræver dem opfyldt af sine egne statsborgere.
 4. Enhver kontraherende stat skal uden krav om  

 opfyldelse af formaliteter yde retslig beskyttelse af ikke-publicerede værker  

 af statsborgere fra andre kontraherende stater.
 5. Hvis en kontraherende stat giver beskyttelse i mere  

 end en periode, og hvis den første periode er længere end en af de i artikel  

 IV fastsatte minimumsperioder, behøver denne stat ikke at anvende  

 bestemmelserne i stk. 1 af denne artikel med hensyn til den anden eller nogen  

 af de følgende beskyttelsesperioder.
Artikel IV 1. Beskyttelsens varighed skal rette sig efter loven i  

 den kontraherende stat, hvor beskyttelse kræves, dog med iagttagelse af, hvad  

 der foreskrives i artikel II og i denne artikel.
2. a) Beskyttelsesperioden for værker, der beskyttes i  

 medfør af denne konvention, må ikke være kortere end ophavsmandens levetid og  

 femogtyve år efter hans død.
Dog er enhver kontraherende stat, som på det  

 tidspunkt, da denne konvention træder i kraft for dens territorium, måtte  

 have begrænset beskyttelsesperioden for visse kategorier af værker til en  

 periode, beregnet fra værkets første publicering, berettiget til at bevare de  

 herom givne regler og til at udstrække dem til andre kategorier af værker.  

 For alle disse kategorier må beskyttelsesperioden dog ikke være mindre end  

 femogtyve år fra dagen for den første publicering.
3. Bestemmelserne i stk. 2 finder ikke anvendelse på  

 fotografiske værker eller på værker af brugskunst.
I de kontraherende stater,  

 som beskytter fotografiske værker, eller som beskytter brugskunstgenstande i  

 den udstrækning, de udgør kunstværker, må beskyttelsens varighed for disse  

 værker dog ikke være kortere end ti år.
 4. a) Ingen kontraherende stat skal være forpligtet  

 til at indrømme beskyttelse for et værk i en længere periode end den, der er  

 fastsat for den kategori af værker, til hvilken det pågældende værk hører,  

 for ikke-publicerede værkers vedkommende af lovgivningen i den kontraherende  

 stat, i hvilken ophavsmanden er statsborger, og for publicerede værkers  

 vedkommende af lovgivningen i den kontraherende stat, i hvilken værket første  

 gang er publiceret.
 5. Ved anvendelsen af stk. 4 skal et værk, der  

 hidrører fra en statsborger i en kontraherende stat, og som for første gang  

 er blevet publiceret i en ikke-kontraherende stat, behandles som om det først  

 er blevet publiceret i den kontraherende stat, i hvilken dets ophavsmand er  

 statsborger.
6. Ved anvendelsen af stk. 4 skal værket, i tilfælde  

 af dets samtidige publicering i to eller flere kontraherende stater,  

 behandles som om det først er blevet publiceret i den stat, som indrømmer den  

 korteste beskyttelsestid.
Ethvert værk, som er publiceret i to eller flere  

 kontraherende stater inden for tredive dage efter dets første publicering,  

 skal anses som værende publiceret samtidig i de nævnte stater.
Artikel IV bis 1. De i artikel I omhandlede rettigheder omfatter de  

 grundlæggende rettigheder, der sikrer ophavsmandens økonomiske interesser,  

 heri indbefattet eneretten til at tillade reproduktion af værket på en  

 hvilken som helst måde, dels offentlig fremførelse samt dels udsendelse i  

 radio.
Denne artikels bestemmelser skal være anvendelige på værker, der er  

 beskyttet i henhold til denne konvention, enten i deres originale form eller  

 i en hvilken som helst form, der på en genkendelig måde fremtræder som afledt  

 af det originale værk.
 2. Dog kan enhver kontraherende stat i sin nationale  

 lovgivning fastsætte undtagelser, der ikke strider mod denne konventions ånd  

 og bestemmelser, fra de i denne artikels stk. 1 omhandlede rettigheder.  

 Enhver stat, hvis lovgivning indeholder sådanne undtagelsesbestemmelser, skal  

 dog drage omsorg for en rimelig grad af effektiv beskyttelse for enhver af de  

 rettigheder, fra hvilke der er gjort undtagelse.
Artikel V 1. De i artikel I omhandlede rettigheder omfatter  

 eneret for ophavsmanden til at oversætte og publicere oversættelser af de  

 værker, der beskyttes i henhold til denne konvention, samt til at tillade  

 andre at oversætte og publicere oversættelser af sådanne værker.
 2. Dog kan enhver kontraherende stat ved sin nationale  

 lovgivning gøre indskrænkninger i oversættelsesretten til skrifter, men kun  

 under iagttagelse af følgende bestemmelser:
Artikel V bis 1. Enhver kontraherende stat, der anses som et  

 udviklingsland i overensstemmelse med De forenede Nationers  

 generalforsamlings faste praksis, kan på tidspunktet for statens  

 ratifikation, godkendelse eller tiltrædelse eller på et senere tidspunkt, ved  

 en erklæring, som deponeres hos generaldirektøren for De forenede Nationers  

 Organisation for uddannelse, videnskab og kultur (UNESCO) (i det følgende  

 kaldet »generaldirektøren«), gøre brug af en del af eller alle de i  

 artiklerne V ter og V quater angivne undtagelsesbestemmelser.
2. Enhver sådan erklæring har gyldighed i ti år regnet  

 fra dagen for denne konventions ikrafttræden eller i den del af den tiårige  

 periode, som resterer ved erklæringens deponering, og den kan fornys i sin  

 helhed eller delvis i yderligere perioder af ti år, dersom den kontraherende  

 stat, højst femten eller mindst tre måneder før den løbende tiårsperiodes  

 udløb, deponerer en ny erklæring hos generaldirektøren.
Erklæringer kan også  

 afgives første gang inden for disse yderligere perioder af ti år i  

 overensstemmelse med forskrifterne i denne artikel.
 3. Uanset bestemmelserne i stk. 2 er en kontraherende  

 stat, som ikke mere anses som et udviklingsland i henhold til stk. 1, ikke  

 længere berettiget til at forny en erklæring, der er fremsat i henhold til  

 bestemmelserne i stk. 1 eller 2, og uanset om en sådan stat formelt  

 tilbagekalder erklæringen, eller dette ikke sker, taber den sin ret til at  

 gøre brug af de i artiklerne V ter og V quater angivne  

 undtagelsesbestemmelser enten efter udløbet af den pågældende tiårige periode  

 eller efter udløbet af tre år efter, at den er ophørt med at blive anset som  

 et udviklingsland, alt efter hvilken af disse perioder, der udløber sidst.
 4. Eksemplarer af et værk, som allerede er fremstillet  

 i henhold til de i artiklerne V ter og V quater fastsatte  

 undtagelsesbestemmelser, kan fremdeles spredes efter udløbet af den periode,  

 i hvilken de i henhold til nærværende artikel fremsatte erklæringer var  

 gyldige, indtil oplaget er udsolgt.
5. Enhver kontraherende stat, som har deponeret en  

 erklæring i overensstemmelse med artikel XIII vedrørende denne konventions  

 avendelse på et land eller territorium, hvis situation kan anses for at være  

 analog med den, der gælder for de i stk. 1 i denne artikel omhandlede stater,  

 kan også med henblik på dette land eller territorium deponere erklæringer og  

 forny dem i overensstemmelse med denne artikels bestemmelser.
I den periode,  

 i hvilken sådanne erklæringer er i kraft, kan bestemmelserne i artiklerne V  

 ter og V quater anvendes med hensyn til et sådant land eller territorium.  

 Enhver fremsendelse af eksemplarer med oprindelse i det pågældende land eller  

 territorium til den kontraherende stat anses som udførsel i artiklerne V ter  

 og V quaters forstand.
Artikel V ter 1. a) Enhver kontraherende stat, på hvilken artikel V  

 bis (1) finder anvendelse, kan erstatte den i artikel V (2) omtalte periode  

 af syv år med en periode af tre år eller med enhver længere periode fastsat i  

 dens lovgivning.
Når det drejer sig om oversættelse til et sprog, der ikke er  

 i almindelig brug i et eller flere af de udviklede lande, som er tilsluttet  

 enten denne konvention eller alene 1952-konventionen, skal perioden  

 imidlertid være et år i stedet for tre.
2. a) Licenser, der kan opnås efter tre år, kan ikke  

 meddeles i henhold til denne artikel, før en yderligere periode af seks  

 måneder er forløbet, og licenser, der kan opnås efter et år, kan ikke  

 meddeles, før en yderligere periode af ni måneder er forløbet.
Denne  

 yderligere frist begynder at løbe enten fra dagen for den under pkt. c)  

 nævnte anmodning om samtykke til at oversætte eller, hvis man ikke ved, hvem  

 indehaveren af oversættelsesretten er, eller man ikke kender hans adresse,  

 fra dagen for afsendelsen af de genparter af licensansøgningen, som er nævnt  

 i stk. 1 d).
 3. Licens i henhold til nærværende artikel kan kun  

 meddeles til brug i skoler eller højere læreanstalter eller i  

 forskningsøjemed.
 4. a) Licens, som meddeles i henhold til nærværende  

 artikel, omfatter ikke udførsel af eksemplarer og gælder kun udgivelse inden  

 for den kontraherende stat, i hvilken den er ansøgt.
 5. Passende forholdsregler skal træffes på det  

 nationale plan for at sikre:
6. Enhver licens, som er udstedt af en kontraherende  

 stat i henhold til denne artikel, ophører, dersom en oversættelse af værket  

 til samme sprog og med stort set det samme indhold som den udgave, med hensyn  

 til hvilken licensen blev meddelt, publiceres i den pågældende stat af  

 indehaveren af oversættelsesretten eller med hans samtykke, til en pris, som  

 står i rimeligt forhold til den, der normalt betales i den samme stat for  

 tilsvarende værker.
Eksemplarer, som allerede er fremstillet, inden licensen  

 ophører, kan fremdeles spredes, indtil oplaget er udsolgt.
 7. For værker, som hovedsagelig består af  

 illustrationer, kan licens til at oversætte teksten og til at mangfoldggøre  

 illustrationerne kun meddeles, hvis også betingelserne i artikel V quater er  

 opfyldt.
 8. a) Licens til at oversætte et i henhold til denne  

 konvention beskyttet værk, som er publiceret i trykt eller tilsvarende  

 reproduktionsform, kan også meddeles et radioforetagende, der har sit  

 hovedsæde i en kontraherende stat, på hvilken artikel V bis (1) finder  

 anvendelse, efter at en ansøgning er fremsat i den pågældende stat af et  

 sådant foretagende, og på følgende vilkår:
9. Med forbehold af denne artikels bestemmelser er  

 enhver licens, som meddeles i henhold til artiklen, underkastet  

 bestemmelserne i artikel V.
Bestemmelserne i artikel V og i denne artikel  

 skal gælde for licensen også efter udløbet af den i artikel V (2) angivne  

 syvårige periode.
Dog kan licensindehaveren efter den nævnte periodes udløb  

 begære, at den pågældende licens skal erstattes af en ny licens, som udelukkende er underkastet bestemmelserne i artikel V.
Artikel V quater 1. Enhver kontraherende stat, på hvilken artikel V bis  

 (1) finder anvendelse, kan antage følgende bestemmelser:
 2. De under stk. 1 fastsatte undtagelser er  

 underkastet følgende supplerende bestemmelser:
 3. a) Når ikke andet følger af pkt. b) skal denne  

 artikel kun kunne finde anvendelse på litterære, videnskabelige og  

 kunstneriske værker, der udgives i trykt eller tilsvarende reproduktionsform.
Artikel VI Med »publicering« forstås i denne konvention reproduktion i  

 materiel form og spredningen til almenheden af eksemplarer af værket, på en  

 sådan måde at værket derigennem kan betegnes ved, at det læses eller opfattes  

 ved synets hjælp.
Artikel VII Denne konvention finder ikke anvendelse på værker eller rettigheder til  

 værker, som på den dag, da konventionen træder i kraft i en kontraherende  

 stat, hvor beskyttelse kræves, endeligt er ophørt med at være beskyttet i  

 denne stat eller aldrig har været beskyttet der.
Artikel VIII 1. Denne konvention, som bærer datoen den 24. juli  

 1971, skal deponeres hos generaldirektøren og skal stå åben for undertegnelse  

 af alle stater, der har tiltrådt 1952-konventionen, i en periode af 120 dage  

 efter konventionens dato.
 Den skal ratificeres eller godkendes af de stater, som har underskrevet  

 den.
 2. Stater, som ikke har underskrevet nærværende  

 konvention, kan tiltræde den.
 3. Ratifikation, accept eller tiltrædelse skal  

 iværksættes ved deponering hos generaldirektøren af et instrument herom.
Artikel IX 1. Denne konvention træder i kraft tre måneder efter  

 deponeringen af tolv instrumenter, der indeholder ratifikation, accept eller  

 tiltrædelse.
 2. Derefter skal konventionen for hver enkelt stat  

 træde i kraft tre måneder efter, at staten har deponeret sit ratifikations-,  

 accept- eller tiltrædelsesinstrument.
3. En stat, som tiltræder nærværende konvention, men  

 som ikke er tilsluttet 1952-konventionen, skal anses for også at have  

 tiltrådt denne; dersom dens tiltrædelsesinstrument imidlertid er deponeret,  

 før nærværende konvention træder i kraft, kan en sådan stat gøre sin  

 tiltrædelse af 1952-konventionen betinget af nærværende konventions  

 ikrafttræden.
Efter at nærværende konvention er trådt i kraft, kan ingen stat  

 alene tiltræde 1952-konventionen.
4. Forholdet mellem de stater, der er tilsluttet  

 konventionen, og de stater, som kun har tilsluttet sig 1952-konventionen,  

 bestemmes af 1952-konventionen.
Dog kan en stat, som kun har tilsluttet sig  

 1952-konventionen, ved meddelelse deponeret hos generaldirektøren, erklære,  

 at den vil acceptere, at stater, som har tiltrådt 1971-konventionen anvender  

 dennes bestemmelser på dens statsborgeres værker eller på værker, der første  

 gang er publiceret på dens territorium.
Artikel X 1. Enhver kontraherende stat forpligter sig til i  

 overensstemmelse med sin forfatning at træffe sådanne forholdsregler, som er  

 nødvendige for at sikre, at nærværende konvention kan finde anvendelse.
 2. Det forudsættes, at enhver stat på den dag, da  

 denne konvention træder i kraft for den pågældende stats vedkommende, efter  

 sin lovgivning er i stand til at bringe bestemmelserne i denne konvention til  

 anvendelse.
Artikel XI 1. En komite af regeringsrepræsentanter etableres  

 herved med følgende opgaver:
 2. Komiteen skal bestå af repræsentanter for atten  

 stater, der har tilsluttet sig denne konvention eller alene  

 1952-konventionen.
 3. Komiteen skal vælges under behørig hensyntagen til  

 en rimelig afbalancering af nationale interesser på grundlag af geografisk  

 beliggenhed, befolkning, sprog og udviklingsstadium.
 4. Generaldirektøren for UNESCO, generaldirektøren for  

 Verdensorganisationen for intellektuel Ejendomsret og generalsekretæren for  

 De amerikanske Staters Organisation, eller deres stedfortrædere, kan deltage  

 i komiteens møder i egenskab af rådgivere.
Artikel XII Komiteen af regeringsrepræsentanter skal sammenkalde konferencer til  

 revision af denne konvention, når den anser det for nødvendigt, eller når det  

 begæres af mindst ti af de stater, der er tilsluttet denne konvention.
Artikel XIII 1. Enhver kontraherende stat kan, når den deponerer  

 sit ratifikations-, godkendelses- eller tiltrædelsesdokument, eller på et  

 hvilket som helst senere tidspunkt, i en meddelelse stilet til  

 generaldirektøren, erklære, at denne konvention skal finde anvendelse på alle  

 eller en del af de lande eller territorier, for hvis udenrigsanliggender den  

 er ansvarlig; konventionen skal i så fald finde anvendelse med hensyn til de  

 lande eller territorier, der er nævnt i denne meddelelse, efter udløbet af  

 den i artikel IX omhandlede periode af tre måneder.
Hvis en sådan meddelelse  

 ikke fremsendes, finder denne konvention ikke anvendelse på et sådant land  

 eller territorium.
 2. Dog skal intet i denne artikel forstås som værende  

 ensbetydende med, at en kontraherende stat anerkender eller stiltiende  

 godkender den faktiske situation vedrørende et land eller territorium, på  

 hvilket nærværende konvention er bragt i anvendelse af en anden kontraherende  

 stat i overensstemmelse med denne artikels bestemmelser.
Artikel XIV 1. Enhver kontraherende stat kan opsige denne  

 konvention for sit eget vedkommende eller for så vidt angår alle eller en del  

 af de lande eller territorier, med hensyn til hvilke meddelse er fremsendt i  

 overensstemmelse med artikel XIII.
Opsigelsen foretages ved en meddelelse  

 stilet til generaldirektøren.
En sådan opsigelse betyder også opsigelse af  

 1952-konventionen.
 2. Opsigelse har kun virkning i forhold til den stat  

 eller det land eller territorium, på hvis vegne den afgives, og den træder  

 først i kraft tolv måneder efter dagen for meddelelsens modtagelse.
Artikel XV Enhver uoverensstemmelse mellem to eller flere kontraherende stater  

 vedrørende fortolkningen eller anvendelsen af denne konvention, som ikke  

 bilægges ved forhandling, skal, medmindre de pågældende stater enes om en  

 anden afgørelsesmåde, indbringes for Den internationale Domstol til  

 afgørelse.
Artikel XVI 1. Denne konvention skal affattes på engelsk, fransk  

 og spansk.
De tre tekster skal underskrives og skal have samme gyldighed.
 2. Officielle tekster af denne konvention skal efter  

 samråd med de pågældende regeringer udarbejdes af generaldirektøren på  

 arabisk, italiensk, portugisisk og tysk.
 3. Enhver kontraherende stat eller gruppe af  

 kontraherende stater skal være berettiget til hos generaldirektøren at få  

 udarbejdet andre tekster efter frit valg af sprog, alt efter nærmere aftale  

 med generaldirektøren.
4. Alle sådanne tekster skal føjes til denne  

 konventions underskrevne tekster.
Artikel XVII 1. Denne konvention berører i ingen henseende  

 bestemmelserne i Bernerkonventionen til værn for litterære og kunstneriske  

 værker eller medlemsskabet i den union, der er skabt ved nævnte konvention.
2. Med henblik på gennemførelsen af det foregående  

 stykke er en deklaration føjet til nærværende artikel.
Deklarationen udgør en  

 integrerende del af denne konvention for de stater, der den 1. januar 1951  

 var bundet af Bernerkonventionen, eller som er blevet eller bliver bundet til  

 den fra en senere dato.
Sådanne staters undertegnelse af nærværende  

 konvention indbefatter også undertegnelse af nævnte deklaration, og sådanne  

 staters ratifikation, godkendelse eller tiltrædelse indbefatter deklarationen  

 lige såvel som konventionen.
Artikel XVIII Denne konvention gør ikke indgreb i multilaterale eller bilaterale  

 konventioner eller overenskomster om ophavsret, som er eller kan træde i  

 kraft alene mellem to eller flere amerikanske republikker.
I tilfælde af  

 uoverensstemmelse enten mellem sådanne eksisterende konventioner eller  

 overenskomster og bestemmelserne i nærværende konvention, eller mellem  

 bestemmelserne i denne konvention og i en hvilken som helst ny konvention  

 eller overenskomst, som måtte blive etableret mellem to eller flere  

 amerikanske republikker efter, at nærværende konvention er trådt i kraft,  

 skal den senest etablerede konvention eller overenskomst have fortrinsret  

 mellem parterne.
Der gøres ikke indgreb i sådanne rettigheder til værker, som  

 er erhvervet i en kontraherende stat i henhold til eksisterende konventioner  

 eller overenskomster, inden denne konvention træder i kraft i en sådan stat.
Artikel XIX Denne konvention gør ikke indgreb i multilaterale eller bilaterale  

 konventioner eller overenskomster om ophavsret, som er i kraft mellem to  

 eller flere kontraherende stater.
I tilfælde af uoverensstemmelse mellem  

 bestemmelserne i sådanne eksisterende konventioner eller overenskomster og  

 bestemmelserne i nærværende konvention har bestemmelserne i denne konvention  

 fortrinsret.
Der gøres ikke indgreb i sådanne rettigheder til værker, som er  

 erhvervet i en kontraherende stat i henhold til eksisterende konventioner  

 eller overenskomster, inden denne konvention træder i kraft i en sådan stat.  

 Denne artikel indvirker ikke på bestemmelserne i artiklerne XVII og XVIII.
Artikel XX Det er ikke tilladt at tage forbehold med hensyn til denne konvention.
Artikel XXI 1. Generaldirektøren skal sende behørigt bekræftede  

 genparter af denne konvention til de interesserede stater og til De forenede  

 Nationers generalsekretær med henblik på registrering ved dennes  

 foranstaltning.
 2. Han skal endvidere underrette alle de interesserede  

 stater om de ratifikationer, godkendelser og tiltrædelser, som deponeres, om  

 datoen for konventionens ikrafttræden, om meddelelserne i henhold til  

 nærværende konvention og om opsigelser i henhold til artikel XIV.
TILLÆGSDEKLARATION VEDRØRENDE ARTIKEL XVII De stater, som er medlemmer af Den internationale Union for beskyttelse af  

 litterære og kunstneriske Værker (i det følgende benævnt  

 »Bernerunionen«), og som har underskrevet nærværende konvention,  

 har i ønsket om at styrke deres gensidige forhold på grundlag af nævnte union  

 og at undgå enhver konflikt, som kunne blive resultatet af den samtidige  

 eksistens af Bernerkonventionen og Verdenskonventionen om ophavsret, og i erkendelse af visse staters midlertidige behov for at tilpasse deres  

 ophavsretsbeskyttelse til deres kulturelle, sociale og økonomiske  

 udviklingsstadium, truffet aftale om bestemmelserne i følgende deklaration:
RESOLUTION VEDRØRENDE ARTIKEL XI Konferencen til revision af Verdenskonventionen om ophavsret, som har overvejet de problemer, der opstår med hensyn til den komite af  

 regeringsrepræsentanter, som omhandles i denne konventions artikel XI,  

 hvortil denne resolution udgør et tillæg, beslutter, at 1. Komiteen fra begyndelsen skal bestå af  

 repræsentanter for de tolv stater, der er medlemmer af den komite af  

 regeringsrepræsentanter, som er oprettet i henhold til artikel XI i  

 1952-konventionen og den til denne føjede resolution, og desuden  

 repræsentanter for følgende stater: Algeriet, Australien, Japan, Jugoslavien,  

 Mexico og Senegal.
 2. Stater, som ikke har tiltrådt 1952-konventionen, og  

 som heller ikke har tilsluttet sig denne konvention før komiteens første  

 ordinære møde efter konventionens ikrafttræden, skal erstattes af andre  

 stater, som vælges af komiteen på dens første ordinære møde i  

 overensstemmelse med bestemmelserne i artikel XI(2) og (3).
 3. Så snart denne konvention træder i kraft, skal den  

 i stk. 1 omhandlede komite anses for at være konstitueret i overensstemmelse  

 med konventionens artikel XI.
 4. Komiteen skal holde møde inden for et år efter  

 nærværende konventions ikrafttræden; derefter skal komiteen afholde ordinære  

 møder med højst to års mellemrum.
5. Komiteen vælger en formand og to næstformænd.
Den  

 fastsætter selv sin forretningsorden, hvorved følgende principper skal  

 iagttages:
 Konferencen udtrykker ønsket om, at UNESCO vil varetage  

 sekretariatsforretningerne.
Til bekræftelse heraf har de undertegnede, efter at de har deponeret deres  

 respektive fuldmagter, underskrevet nærværende konvention.
Udfærdiget i Paris  

 den fireogtyvende juli 1971 i et enkelt eksemplar.
TILLÆGSPROTOKOL 1 til Verdenskonventionen om ophavsret, som revideret i Paris den 24.  

 juli 1971, vedrørende anvendelsen af denne konvention på værker hidrørende  

 fra statsløse personer og flygtninge.
De stater, der tiltræder denne protokol, og som tillige har tiltrådt  

 Verdenskonventionen om ophavsret, som revideret i Paris den 24. juli 1971 (i  

 det følgende benævnt »1971-konventionen«), er blevet enige om følgende bestemmelser:
 1. Statsløse personer og flygtninge, som er bosat i en  

 kontraherende stat, er med hensyn til anvendelsen af 1971-konventionen  

 ligestillede med den pågældende stats egne statsborgere.
 2. a) Denne protokol skal underskrives og være  

 genstand for ratifikation eller accept eller tiltrædelse, alt i  

 overensstemmelse med bestemmelserne i 1971-konventionens artikel VIII.
 Til bekræftelse heraf har de undertegnede, som er behørigt bemyndigede  

 dertil, underskrevet denne protokol.
Udfærdiget i Paris den fireogtyvende juli 1971 på engelsk, fransk og  

 spansk, således at de tre tekster har samme gyldighed, i et enkelt eksemplar,  

 som skal deponeres hos generaldirektøren for UNESCO.
Generaldirektøren skal  

 sende bekræftede genparter til signatarstaterne og til De forenede Nationers  

 generalsekretær til registrering.
TILLÆGSPROTOKOL 2 til Verdenskonventionen om ophavsret, som revideret i Paris den 24.  

 juli 1971, vedrørende anvendelsen af denne konvention på værker hidrørende  

 fra visse internationale organisationer.
 De stater, der har tiltrådt denne protokol, og som tillige har tiltrådt  

 Verdenskonventionen om ophavsret, som revideret i Paris den 24. juli 1971 (i  

 det følgende benævnt »1971-konventionen«), har vedtaget følgende  

 bestemmelser:
 1. a) Beskyttelse i henhold til reglerne i  

 1971-konventionens artikel II(1) skal tilkomme værker, der publiceres første  

 gang af De forenede Nationer, af de til denne organisation knyttede  

 særorganer eller Organisationen af amerikanske stater.
 2. a) Denne protokol skal underskrives og være  

 genstand for ratifikation eller accept eller tiltrædelse, alt i  

 overensstemmelse med bestemmelserne i 1971-konventionens artikel VIII.
træder i kraft i den pågældende stat, alt efter hvilken af disse datoer, der falder sidst.
 Til bekræftelse heraf har de undertegnede, som er behørigt bemyndigede  

 dertil, underskrevet denne protokol.
Udfærdiget i Paris den fireogtyvende juli 1971 på engelsk, fransk og  

 spansk, således at de tre tekster har samme gyldighed, i et enkelt eksemplar,  

 som skal deponeres hos generaldirektøren for UNESCO.
Generaldirektøren skal  

 sende bekræftede genparter til signatarstaterne og til De forenede Nationers  

 generalsekretær til registrering.
 Danmarks ratifikationsinstrument deponeredes hos generaldirektøren for De  

 forenede Nationers organisation for uddannelse, videnskab og kultur (UNESCO)  

 den 11. april 1979, og konventionen med tillægsprotokoller er hermed i  

 henhold til artikel IX, stk. 2, trådt i kraft for Danmarks vedkommende den  

 11. juli 1979.
 Nedennævnte andre lande har deponeret deres ratifikations- eller  

 tiltrædelsesinstrumenter vedrørende konventionen og tillægsprotokollerne 1 og  

 2, angivet i parentes ved henholdsvis 1 og 2:
