Herved bekendtgøres lov om afgift af spiritus m.m., jf.  

 lovbekendtgørelse nr. 644 af 2. august 1993, med de ændringer, der følger af  

 § 3 i lov nr. 376 af 18. maj 1994. Skatteministeriets lovbekendtgørelse nr.  

 618 af 30. juni 1994 Afgift af spiritus Afgiftspligtigt vareområde § 1.  Der betales afgift her i landet af spiritus,  

 herunder ethanol, over 1,2 pct. vol. samt af vin og frugtvin m.v. med et  

 ethanolindhold over 22 pct. vol. efter reglerne i denne lov.
 Stk. 2.  Aftapning eller anden behandling af spiritus i  

 erhvervsmæssigt øjemed må kun foretages af de efter § 7 registrerede  

 virksomheder.
 Stk. 3.  Indmæskning, gærsætning, destillation, syntese  

 eller lignende, hvorved fremkommer spiritus, må kun foretages af de efter § 7  

 registrerede virksomheder.
Afgiftssatsen § 2.  Afgiften udgør 143 kr. pr. liter af 100 pct.  

 ethanolstyrke plus 37,5 pct. af varens afgiftspligtige værdi, jf. §§ 3, 4 og  

 5.
Afgiftspligtens indtræden § 2 a.  Der betales afgift her i landet ved overgangen  

 til forbrug, dvs. når varerne forlader en ordning under suspension af  

 afgiften, eller ved modtagelsen, når varer fra andre EF-lande erhverves af  

 virksomheder og personer, der ikke er berettiget til at oplægge varerne uden  

 afgiftsberigtigelse, jf. §§ 7 og 8. Der betales ligeledes afgift ved  

 indførsel af varer fra steder uden for EF, jf. § 18, stk. 1.
Afgiftspligtig mængde og værdi § 3.  Skatteministeren fastsætter regler om, hvorledes  

 de afgiftspligtige varers ethanolstyrke og mængde bestemmes.
 Stk. 2.  Skatteministeren kan fastsætte regler,  

 hvorefter afgiftspligtige varer kun må forhandles i beholdere, der er  

 godkendt af de statslige told- og skattemyndigheder.
 Stk. 3.  De i stk. 2 nævnte beholdere skal ved  

 udleveringen være forsynet med oplysninger om alkoholstyrke.
 § 4.  For spiritus, der afsættes en gros, er den  

 afgiftspligtige værdi varens højeste engrospris, inkl. afgift efter denne  

 lov, men ekskl. merværdiafgift, uden fradrag ved afsætning fra den pågældende  

 virksomhed (engrosprislistepris), jf. § 17.
Stk. 2.  For spiritus, der er overført til den  

 afgiftsberigtigende virksomhed i banderolerede beholdere, skal  

 engrosprislisteprisen mindst være lig den af leverandøren anmeldte  

 engrosprislistepris.
Er der ikke af leverandøren anmeldt engrosprislistepris  

 for varen, må engrosprislisteprisen ikke angives lavere end varens  

 indkøbspris tillagt literafgift og 12 pct. af summen af disse beløb, hvortil  

 lægges værdiafgiften.
 Stk. 3.  For spiritus, som den virksomhed, der foretager  

 afgiftsberigtigelsen, har banderoleret, skal engrosprislisteprisen mindst  

 være lig med et beløb svarende til varens kostpris i banderoleret stand  

 tillagt literafgift og 12 pct. af summen af disse beløb, hvortil lægges  

 værdiafgiften.
Stk. 4.  Skatteministeren fastsætter de nærmere  

 bestemmelser for beregningen af den i stk. 3 nævnte kostpris.
Ministeren kan  

 herunder fastsætte standardbeløb for normalt kalkuleret svind, hjemtagelse,  

 aftapning, herunder flaske med udstyr, og banderolering.
 § 5.  For spiritus, der af den afgiftsberigtigende  

 virksomhed udleveres gennem detailudsalg, der drives i forbindelse med  

 virksomheden, er den afgiftspligtige værdi den anmeldte engrosprislistepris  

 for varen.
 Stk. 2.  Hvis virksomheden ikke har anmeldt en  

 engrosprislistepris for varen, er den afgiftspligtige værdi varens højeste  

 detailpris, ekskl. merværdiafgift, ved salg af enkelte flasker fra det  

 pågældende udsalg (detailprislistepris), jf. § 17, med fradrag af 121/2 pct.
 Stk. 3.  Hvor der i øvrigt måtte bestå et  

 interessefællesskab mellem en registreret virksomhed og et detailudsalg,  

 således at den ene virksomhed er interesseret i det økonomiske udbytte af den  

 anden virksomhed, kan skatteministeren bestemme, at spiritus, der afsættes  

 fra den registrerede virksomhed til det pågældende detailudsalg,  

 afgiftsberigtiges på grundlag af detailprisen, ekskl. merværdiafgift, i  

 detailudsalget med fradrag af 121/2 pct.
 Stk. 4.  Detailprislisteprisen må ikke angives lavere  

 end en engrosværdi, der er kalkuleret efter reglerne i § 4, med tillæg af  

 1/7.
 § 6.  Skatteministeren kan, hvor ganske særlige  

 forhold gør sig gældende, tillade, at afgiftsberigtigelsen foretages efter  

 lavere værdier end dem, der er fastsat efter § 4, stk. 2 og 3, samt § 5, stk.  

 4.
Registrerede virksomheder § 7.  Den, der med henblik på salg her i landet  

 fremstiller, fra udlandet modtager eller driver mellemhandel med varer, der  

 er afgiftspligtige efter § 1, skal anmelde sin virksomhed til registrering  

 hos de statslige told- og skattemyndigheder, jf. dog stk. 3.
 Stk. 2.  Ved mellemhandel efter stk. 1 forstås  

 videresalg en gros til andre handlende, restauratører m.v.
 Stk. 3.  Virksomheder og institutioner m.v., der fra  

 andre EF-lande modtager afgiftspligtige varer med henblik på videresalg en  

 detail, kan undlade at lade sig registrere.
 § 8.  Registrering af en virksomhed er betinget af, at  

 der efter regler, der fastsættes af skatteministeren, stilles sikkerhed for  

 skyldige afgifter og for betaling af afgifter i EF på mindst 200.000 kr.
 Stk. 2.  De statslige told- og skattemyndigheder  

 udsteder et bevis for registreringen til de registrerede virksomheder.
 Stk. 3.  Lokaler, som registrerede virksomheder benytter  

 til fremstilling, behandling og aftapning af varer, hvoraf afgiften ikke er  

 berigtiget, skal være godkendt af de statslige told- og skattemyndigheder.
 Stk. 4.  Godkendelse og registrering kan tilbagekaldes,  

 hvis lokalerne anvendes eller indrettes på en sådan måde, at de statslige  

 told- og skattemyndigheders kontrol efter § 27 ikke kan udføres på rimelig  

 måde.
 § 9.  Afgiftspligtige varer tilføres virksomheder, der  

 er registreret efter § 7, i uberigtiget stand, jf. dog stk. 4.
Stk. 2.  Afgiftspligtige varer, der udleveres i flasker  

 m.v., skal forinden udlevering fra den registrerede virksomhed forsynes med  

 en banderole efter nærmere fastsatte bestemmelser, jf. dog stk. 3. Banderolen  

 skal være påtrykt oplysninger om den banderolerende virksomheds tildelte  

 banderolenummer og i øvrigt indeholde de af Told- og Skattestyrelsen til  

 enhver tid krævede oplysninger.
Told- og Skattestyrelsen kan tillade, at  

 varerne i stedet for med banderole forsynes med andet lukke påtrykt  

 tilsvarende oplysninger.
Stk. 3.  Told- og Skattestyrelsen kan tillade, at  

 spiritus på flasker m.v. modtaget fra udlandet overføres i ubanderoleret  

 stand mellem registrerede virksomheder.
Endvidere skal spiritus til de i §  

 15, stk. 1, nævnte formål udleveres i ubanderoleret stand.
Stk. 4.  Virksomheder, der ikke fremstiller eller fra  

 udlandet modtager afgiftspligtige varer, må dog kun i uberigtiget stand få  

 tilført banderolerede varer, som videresælges en gros til andre handlende,  

 restauratører m.v.
Det samme gælder for virksomheder, der fremstiller eller  

 fra udlandet modtager afgiftspligtige varer, såfremt de afsætter andre varer  

 end drikkevarer, og engrossalget af varer, der er afgiftspligtige efter § 1,  

 og af vin er mindre end halvdelen af det samlede salg af disse varer,  

 beregnet efter engrosværdien.
 Stk. 5.  Skatteministeren kan fastsætte regler om  

 banderolering af varer, der fra udlandet erhverves af den, der ikke er  

 registreret efter § 7, stk. 1.
 Stk. 6.  Skatteministeren kan fastsætte regler om  

 betaling for banderoler.
 § 9 a.  Den, der her til landet sælger afgiftspligtige  

 varer fra andre EF-lande ved fjernsalg, jf. stk. 2, skal registreres efter §  

 7. Såfremt virksomheden ikke har filial eller lignende her i landet, skal den  

 registreres ved en person, der er bosiddende her i landet, eller ved en  

 virksomhed, der har forretningssted her i landet, og stille fuld sikkerhed  

 for skyldige afgifter.
 Stk. 2.  Ved fjernsalg forstås salg af varer, hvor  

 varerne direkte eller indirekte forsendes eller transporteres af sælgeren  

 eller på dennes vegne til en privat køber i bestemmelseslandet.
 Stk. 3.  Virksomheder, der sælger afgiftspligtige varer  

 til andre EF-lande ved fjernsalg, skal over for de statslige told- og  

 skattemyndigheder dokumentere, at der inden varernes afsendelse er stillet  

 sikkerhed for betaling af punktafgifterne over for de kompetente myndigheder  

 i bestemmelseslandet.
Stk. 4.  Virksomheder, der er registreret i et andet  

 EF-land, og som leverer afgiftspligtige varer her til landet, kan udnævne en  

 repræsentant her i landet til at forestå varernes afgiftsberigtigelse.  

 Repræsentanten skal være en person, der er bosiddende her i landet, eller en  

 virksomhed, der har foretningssted her i landet.
Repræsentanten skal  

 registreres hos de statslige told- og skattemyndigheder og stille sikkerhed  

 for skyldige afgifter.
 Stk. 5.  Skatteministeren kan fastsætte regler om  

 sikkerhedsstillelse og om den afgiftspligtige værdi, herunder om  

 prislistepriser.
Opgørelse af den afgiftspligtige mængde og omsætning § 10.  De registrerede virksomheder skal for hver  

 afgiftsperiode, der er på en måned, opgøre den afgiftspligtige mængde og  

 omsætning.
 Stk. 2.  Opgørelsen foretages på grundlag af  

 udleveringen af banderolerede varer, som virksomheden har banderoleret eller  

 modtaget i uberigtiget stand, bortset fra banderolerede varer, der er  

 omfattet af § 14, stk. 1, nr. 1.
Stk. 3.  De udleverede varer medregnes i opgørelsen  

 efter stk. 2, uanset om udleveringen sker for virksomhedens egen regning  

 eller for anden regning, og uanset om varerne er endeligt solgt eller leveret  

 i konsignation eller på anden måde.
Til udleveringen efter stk. 2 medregnes  

 også varer, der er forbrugt af virksomheden eller udleveret uden modydelse.
 Stk. 4.  Drives en registreret virksomhed i forbindelse  

 med detailudsalg eller restaurationsvirksomhed, medregnes overførselen af  

 spiritus til detailudsalget eller restaurationsvirksomheden i opgørelsen af  

 udleveringen efter stk. 2.
§ 11.  Den afgiftspligtige mængde opgøres som mængden  

 i liter af 100 pct. ethanolstyrke.
Den afgiftspligtige omsætning opgøres som  

 den samlede afgiftspligtige værdi af den efter § 10 opgjorte udlevering.
 § 12.  De registrerede virksomheder skal for hvert  

 kvartal opgøre den afgiftspligtige udlevering af banderolerede varer.  

 Opgørelsen skal foretages på grundlag af mængden af varer, som virksomheden  

 har banderoleret eller modtaget i banderoleret stand, uden at afgiften er  

 berigtiget, med tillæg af den formindskelse eller fradrag af den forøgelse,  

 der i perioden er sket i lagerbeholdningen af sådanne varer, og med fradrag  

 af banderolerede varer, der omfattes af § 14, stk. 1, nr. 1 og 4. Hvis  

 udleveringen efter denne opgørelse overstiger summen af de i kvartalet efter  

 § 10 opgjorte afgiftspligtige udleveringer, betales der afgift af forskellen.
 Stk. 2.  Ved opgørelsen efter stk. 1 medregnes varer i  

 detailudsalg eller i restaurationer, der drives af virksomheden, ikke til  

 dennes lagerbeholdning.
 Stk. 3.  Virksomheder, der fremstiller eller fra  

 udlandet modtager afgiftspligtige varer, skal for hvert kvartal opgøre  

 tilgangen af ubanderolerede varer med tillæg af den formindskelse eller  

 fradrag af den forøgelse, der i kvartalet er sket i lagerbeholdningen af  

 sådanne varer, og med fradrag af ubanderolerede varer, der omfattes af § 14,  

 stk. 1. Overstiger mængden efter denne opgørelse mængden af de varer, som  

 virksomheden i kvartalet har banderoleret, betales der afgift af forskellen.
 Stk. 4.  Ved opgørelsen efter stk. 3 medregnes som  

 tilgang:
 § 13.  Skatteministeren fastsætter regler, hvorefter  

 værdiafgiften af de efter § 12, stk. 1 og 3, opgjorte kvanta kan beregnes på  

 grundlag af virksomhedens gennemsnitlige prislistepriser pr. liter af 100  

 pct. ethanolstyrke for det pågældende kvartal.
§ 14.  I den afgiftspligtige mængde opgjort efter § 10  

 fradrages Stk. 2.  Skatteministeren kan fastsætte  

 kontrolforskrifter for fradrag efter stk. 1.
Afgiftsfritagelse og afgiftsgodtgørelse § 15.  (* 1) Der sker afgiftsfritagelse efter EF's  

 bestemmelser herom af varer, der Stk. 2.  Afgiftsfritagelsen efter stk. 1, nr. 2, kan  

 betinges af et mindsteforbrug eller af, at varerne tilsættes stoffer, der gør  

 dem uegnede til drikkebrug eller til fremstilling af drikkevarer.
Stk. 3.  Der ydes godtgørelse af afgiften af  

 afgiftsberigtigede varer, der leveres til et andet EF-land i overensstemmelse  

 med EF's bestemmelser herom.
Afgiftsbeløb på under 50 kr. udbetales ikke.
 Stk. 4.  1) Der er afgiftsfrihed for varer, bortset fra  

 vareprøver, der indføres eller modtages fra andre EF-lande, i samme omfang  

 som efter merværdiafgiftslovens § 36, stk. 1, nr. 1 og 2, og for varer, som  

 privatpersoner selv medfører til eget brug fra et andet EF-land, på de vilkår  

 og i de mængder, der efter EF's bestemmelser kan indføres afgiftsfrit.
 Stk. 5.  Skatteministeren kan fastsætte regnskabs- og  

 kontrolforskrifter for afgiftsfritagelse og -godtgørelse efter stk. 1 og stk.  

 3-4.
 § 16.  Skatteministeren kan godtgøre afgift af varer,  

 der anvendes til fremstilling af afgiftsfri varer, som leveres til udlandet.  

 Afgiftsbeløb på under 50 kr. udbetales ikke.
Bestemmelser om prislistepriser § 17.  De registrerede virksomheder skal, særskilt for  

 engrospriser og for detailpriser, udfærdige prislister over samtlige de  

 varer, som de vil afsætte og afgiftsberigtige.
Stk. 2.  Varer, der er opført i prislisterne, skal  

 tilbydes hele virksomhedens kundekreds, henholdsvis engros- og detailkunder,  

 til priser, der, ekskl. merværdiafgift, ikke overstiger de i prislisterne  

 anførte.
Prislistepriserne skal omfatte afgift efter denne lov.
Afgift efter  

 merværdiafgiftsloven skal ikke medregnes.
Prislistepriserne skal omfatte  

 betaling for emballage, herunder flaske og lignende.
 Stk. 3.  Prislisterne skal indsendes til de statslige  

 told- og skattemyndigheder, og ændringer skal senest dagen før deres  

 ikrafttræden skriftligt anmeldes for de statslige told- og skattemyndigheder.  

 Den virksomhed, der berigtiger afgiften, skal udfærdige en kalkulation for  

 varer, hvis prislistepriser fastsættes efter § 4, stk. 2, 2. pkt., og stk. 3.  

 Kalkulationen skal opbevares i virksomheden og være tilgængelig for de  

 statslige told- og skattemyndigheder.
 Stk. 4.  Afgiftsberigtigende virksomheder og  

 detailudsalg, der drives i forbindelse med sådanne virksomheder, må ikke  

 afsætte varerne til højere pris end prislisteprisen med tillæg af afgift  

 efter merværdiafgiftsloven.
 Stk. 5.  Overtrædelse af bestemmelserne i stk. 4  

 medfører efterberigtigelse af afgift.
Afgift af varer, der modtages fra udlandet § 18.  1) Der betales afgift af afgiftspligtige varer,  

 der indføres fra steder uden for EF eller indføres fra visse områder, der  

 ikke er omfattet af de pågældende EF-landes afgiftsområde, medmindre varerne  

 tilføres en registreret virksomhed eller er fritaget efter § 15, stk. 4.  

 Afgiften betales ved indførslen og afregnes efter reglerne i toldlovens  

 kapitel 4.
 Stk. 2.  Bestemmelsen i stk. 1 finder ligeledes  

 anvendelse for varer, der medbringes eller modtages af private fra andre  

 EF-lande, bortset fra varer, der leveres ved fjernsalg.
 Stk. 3.  Ikke registrerede virksomheder og institutioner  

 m.v., der fra andre EF-lande får tilført eller erhverver afgiftspligtige  

 varer, skal indgive en anmeldelse til de statslige told- og skattemyndigheder  

 og stille fuld sikkerhed for betaling af afgiften, jf. dog § 9 a, stk. 1 og  

 4. Anmeldelse m.v. skal ske, inden transporten af varerne påbegyndes i det  

 pågældende EF-land.
 Stk. 4.  Skatteministeren kan fastsætte regler om  

 sikkerhedsstillelse og om den afgiftspligtige værdi, herunder om  

 prislistepriser.
 Stk. 5.  Ved indførsel af varer i ikke erhvervsmæssigt  

 øjemed kan de statslige told- og skattemyndigheder fastsætte den  

 afgiftspligtige mængde på grundlag af gængse flaskestørrelser og  

 ethanolstyrker og den afgiftspligtige værdi på grundlag af gængse priser på  

 forskellige varetyper.
 § 19.  (Ophævet).
Regnskabsbestemmelser § 20.  Registrerede virksomheder skal føre regnskab  

 over fremstilling, tilgang og udlevering af afgiftspligtige varer.
Stk. 2.  De statslige told- og skattemyndigheder  

 fastsætter nærmere regler om de registrerede virksomheders Stk. 3.  De statslige told- og skattemyndigheder kan  

 fastsætte regler om, at de registrerede virksomheders forretningsbøger føres  

 således, at de for kontrollen nødvendige oplysninger er til rådighed.
Stk. 4.  Ved overførsel af afgiftspligtige varer mellem  

 medlemslandene skal der udstedes et ledsagedokument i overensstemmelse med  

 EF's bestemmelser herom.
Senest 15 dage efter den måned, hvor varerne er  

 modtaget, skal et eksemplar af ledsagedokumentet behørigt påtegnet  

 tilbagesendes til afsenderen.
I modsat fald skal afsenderen underrette de  

 statslige told- og skattemyndigheder herom.
Stk. 5.  Det i stk. 4 nævnte dokument skal medbringes  

 under transport af varerne.
Der skal ligeledes medbringes dokumentation for  

 eventuel forudgående anmeldelse og sikkerhedsstillelse.
 Stk. 6.  Virksomheder nævnt i § 9 a, stk. 3, og  

 repræsentanter, der er registreret efter § 9 a, stk. 1 eller 4, skal føre en  

 fortegnelse over vareleveringer og over, hvor varerne er leveret.
 Stk. 7.  De registrerede virksomheder skal opbevare  

 regnskabsmateriale, herunder fakturaer, fakturakopier, ledsagedokument og  

 opgørelser, i 5 år efter regnskabsårets udløb.
 § 20 a.  Virksomheder m.v., der leverer varer til  

 eller modtager varer fra andre EF-lande, skal udarbejde lister over sådanne  

 leverancer m.v. med henvisning til det i § 20, stk. 4, nævnte dokument.
 Stk. 2.  Skatteministeren fastsætter de nærmere regler  

 for udarbejdelse og indsendelse af lister efter stk. 1.
Afregning af afgiften § 21.  Registrerede virksomheder skal efter udløbet af  

 hver måned og senest den 15. i den følgende måned til de statslige told- og  

 skattemyndigheder angive den afgiftspligtige mængde og omsætning opgjort  

 efter reglerne i §§ 10-13. Angivelsen, der skal være underskrevet af  

 virksomhedens ansvarlige ledelse, skal afgives på en særlig blanket, hvori de  

 statslige told- og skattemyndigheder kan kræve andre oplysninger, der er  

 nødvendige for kontrollen.
 Stk. 2.  I angivelsen for den sidste måned i hvert  

 kvartal skal tillige angives de mængder og værdier, hvoraf der skal svares  

 afgift efter § 12, stk. 1 og 3.
 Stk. 3.  Afgives angivelsen ikke inden udløbet af den i  

 stk. 1 nævnte frist, kan de statslige told- og skattemyndigheder inddrage  

 registreringen af virksomheden, indtil den manglende angivelse er de  

 statslige told- og skattemyndigheder i hænde.
 Stk. 4.  Den, der ikke er omfattet af stk. 1, skal ved  

 modtagelsen af varerne til de statslige told- og skattemyndigheder angive den  

 afgiftspligtige mængde og omsætning opgjort efter reglerne i §§ 10-13.  

 Angivelsen skal være underskrevet af modtageren eller en repræsentant for  

 sælgeren.
 Stk. 5.  Skatteministeren kan fastsætte bestemmelser  

 vedrørende angivelsen.
§ 22.  Registrerede virksomheder skal indbetale  

 afgiften for en afgiftsperiode til de statslige told- og skattemyndigheder  

 senest den 15. i den måned, der følger efter afgiftsperioden.
Udgør afgiften  

 under 50 kr., kan indbetaling af beløbet undlades.
Stk. 2.  I de i § 18, stk. 3, nævnte tilfælde skal  

 afgiften indbetales til de statslige told- og skattemyndigheder senest  

 samtidig med indsendelse af den i § 21, stk. 4, nævnte angivelse.
Udgør  

 afgiften under 50 kr., kan indbetaling af beløbet undlades.
 Stk. 3.  Afgift efter § 12, stk. 1 og stk. 3, skal  

 indbetales samtidig med afgiften for den sidste måned i hvert kvartal.
 Stk. 4.  Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra den 1. i den  

 måned, i hvilken beløbet skal betales af virksomheden, dog mindst 50 kr.
 Stk. 5.  Skatteministeren fastsætter de nærmere regler  

 for afgiftens indbetaling.
 § 23.  Betaler en virksomhed ikke skyldige told- eller  

 afgiftsbeløb rettidigt, eller foreligger der for de statslige told- og  

 skattemyndigheder oplysninger om virksomhedens forhold, der gør det  

 overvejende sandsynligt, at sådanne beløb ikke vil blive betalt rettidigt,  

 kan de statslige told- og skattemyndigheder pålægge virksomheden at afgive  

 den i § 21, stk. 1, omhandlede angivelse for kortere perioder end en måned.  

 De statslige told- og skattemyndigheder kan endvidere i sådanne tilfælde  

 pålægge virksomheden en kortere betalingsfrist end den i § 22, stk. 1,  

 angivne og kræve, at der stilles fuld sikkerhed for afgiftsskylden.
 Stk. 2.  Betaler virksomheden ikke forfaldne told- eller  

 afgiftsbeløb senest den 14. dag efter betalingsfristens udløb, kan de  

 statslige told- og skattemyndigheder inddrage registreringen af virksomheden,  

 indtil de forfaldne beløb er betalt.
Stk. 3.  Er der efter stk. 1 sket forkortelse af  

 afgiftsperiode eller betalingsfrist, kan registreringen inddrages straks  

 efter betalingsfristens udløb.
Registreringen kan endvidere inddrages, hvis  

 virksomheden undlader at stille fuld sikkerhed for afgiftsskylden, når de  

 statslige told- og skattemyndigheder har fremsat krav herom i henhold til  

 stk. 1.
 § 24.  Såfremt det konstateres, at en virksomhed har  

 afgivet urigtig angivelse af afgiftstilsvaret, således at virksomheden har  

 betalt for lidt i afgift, afkræves virksomheden det skyldige beløb til  

 betaling senest 14 dage efter påkrav.
Stk. 2.  Kan størrelsen af det afgiftsbeløb, som  

 påhviler virksomheden, ikke opgøres på grundlag af virksomhedens regnskaber,  

 kan de statslige told- og skattemyndigheder foretage en skønsmæssig  

 ansættelse af afgiftstilsvaret.
Afgørelsen skal indeholde oplysning om den i  

 stk. 3 nævnte klageadgang.
 Stk. 3.  1) Virksomheden kan indbringe ansættelsen for  

 det nævn, der er nedsat efter merværdiafgiftsloven.
 Stk. 4.  Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra den 1. i den  

 måned, i hvilken beløbet skal betales af virksomheden, dog mindst 50 kr.
 § 24 a.  Der skal betales et gebyr på 65 kr. for  

 erindringsskrivelser vedrørende betaling af afgift.
Dækningsafgift §§ 25 og 26. (Ophævet) Fællesbestemmelser Kontrolbestemmelser § 27.  De statslige told- og skattemyndigheder er  

 berettiget til at foretage eftersyn i de virksomheder, der omfattes af loven,  

 og til at efterse virksomhedernes varebeholdninger, forretningsbøger, øvrige  

 regnskabsmateriale samt korrespondance m.v.
 Stk. 2.  Virksomhedernes indehavere og ansatte skal yde  

 de statslige told- og skattemyndigheder fornøden vejledning og hjælp ved de i  

 stk. 1 nævnte eftersyn.
 Stk. 3.  1) Det i stk. 1 nævnte materiale skal på  

 begæring udleveres eller indsendes til de statslige told- og  

 skattemyndigheder.
 Stk. 4.  Virksomheder, der fra udlandet modtager,  

 fremstiller eller driver mellemhandel med ethanolholdige ekstrakter, essenser  

 o.lign., der ikke er omfattet af afgiftspligten efter § 1, skal føre deres  

 regnskab på en sådan måde, at de på begæring kan give de statslige told- og  

 skattemyndigheder oplysning om salget af disse varer til hver af de i § 7,  

 stk. 1, nævnte virksomheder.
 Stk. 5.  Detailhandlere og restauratører skal på  

 begæring meddele de statslige told- og skattemyndigheder oplysninger om deres  

 indkøb af afgiftspligtige varer til virksomheden.
 Stk. 6.  De statslige told- og skattemyndigheder er  

 berettiget til at foretage eftersyn af varer under transport, når disse varer  

 erhvervsmæssigt sælges fra udlandet eller erhvervsmæssigt transporteres til  

 andre end registrerede virksomheder.
 Stk. 7.  De statslige told- og skattemyndigheder er  

 berettiget til at foretage eftersyn af varebeholdninger og regnskaber m.v.  

 hos de i stk. 3, 4 og 5 nævnte virksomheder.
 § 27 a.  Det er forbudt enhver, som forhandler,  

 udskænker eller udleverer spiritus, og som ikke er registreret efter denne  

 lov, at modtage eller udlevere spiritus i flasker eller andre beholdere, der  

 ikke er banderoleret efter § 9, stk. 2, eller forsynet med oplysninger om  

 alkoholstyrke, jf. § 3, stk. 3.
 Stk. 2.  Auktionssalg af spiritus må kun finde sted  

 efter tilladelse fra de statslige told- og skattemyndigheder.
 § 28.  De statslige told- og skattemyndigheder kan  

 forlange, at en virksomhed, der fremstiller ethanol, lader opsætte en særlig  

 spritmåler, som leveres af de statslige told- og skattemyndigheder.
 § 29.  Politiet yder de statslige told- og  

 skattemyndigheder bistand efter regler, der fastsættes efter forhandling  

 mellem skatteministeren og justitsministeren.
 § 30.  Skatteministeren kan fastsætte de bestemmelser  

 om kontrolforanstaltninger, der er nødvendige til lovens gennemførelse.
Straffebestemmelser § 31.  1) Med bøde straffes den, der forsætligt eller  

 groft uagtsomt:
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de i stk. 1 nævnte  

 overtrædelser med forsæt til at unddrage statskassen afgift, straffes med  

 bøde, hæfte eller fængsel i indtil 2 år.
 Stk. 4.  1) For overtrædelser, der begås af selskaber,  

 foreninger, selvejende institutioner, fonde eller lignende, kan der pålægges  

 den juridiske person som sådan bødeansvar.
 § 32.  1) Skønnes en overtrædelse ikke at ville  

 medføre højere straf end bøde, kan skatteministeren eller den, ministeren  

 bemyndiger dertil, tilkendegive den pågældende, at sagen kan afgøres uden  

 retslig forfølgning, såfremt den pågældende erkender sig skyldig i  

 overtrædelsen og erklærer sig rede til inden for en nærmere angivet frist,  

 der efter begæring kan forlænges, at betale en i tilkendegivelsen angivet  

 bøde.
 Stk. 2.  1) Med hensyn til den i stk. 1 nævnte  

 tilkendegivelse finder bestemmelsen om tiltalerejsning i retsplejelovens §  

 930, jf. § 926, tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
 Stk. 4.  1) Ransagning i sager om overtrædelse af  

 bestemmelser i denne lov sker i overensstemmelse med retsplejelovens regler  

 om ransagning i sager, som efter loven kan medføre frihedsstraf.
Andre bestemmelser § 33.  Det nævn, der er nedsat efter  

 merværdiafgiftsloven, har den endelige administrative afgørelse af:
 Stk. 2.  1) Reglerne i merværdiafgiftslovens § 79, stk.  

 5, hvorefter spørgsmål af principiel karakter kan indbringes direkte for  

 nævnet, finder tilsvarende anvendelse for de i stk. 1, nr. 1-3, omhandlede  

 spørgsmål.
Stk. 3.  1) Anmodning om indbringelse for nævnet af de  

 statslige told- og skattemyndigheders afgørelser af de i stk. 1, nr. 1-3,  

 nævnte spørgsmål skal være fremsat over for nævnet senest 3 måneder efter, at  

 der er truffet afgørelse.
Anmodning om indbringelse for nævnet af de i stk.  

 1, nr. 4, nævnte skønsmæssige ansættelser skal være fremsat over for nævnet  

 senest 4 uger efter, at der er truffet afgørelse.
Nævnet kan dog se bort fra  

 en overskridelse af fristerne, hvis særlige forhold taler herfor.
 § 33 a.  Skatteministeren kan fastsætte bestemmelser  

 om adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Told- og Skattestyrelsen, ikke kan indbringes for højere  

 administrativ myndighed, jf. dog § 33.
§ 33 b.  1) Reglerne om eftergivelse og henstand i  

 merværdiafgiftslovens § 83 finder tilsvarende anvendelse på afgift, renter,  

 gebyrer og administrative bøder efter denne lov.
Reglerne finder ligeledes  

 anvendelse på beløb, som personer er pligtige at betale som erstatning for  

 selskabers manglende betaling af afgiften.
 § 33 c.  1)Skatteministeren kan fastsætte nærmere  

 regler om henstand med betaling af afgift i forbindelse med klager over de  

 statslige told- og skattemyndigheders afgørelser.
 Stk. 2.  1) Reglerne i merværdiafgiftslovens § 80, stk.  

 2-5, om indbringelse af klager m.v. finder tilsvarende anvendelse på klager  

 m.v. over afgørelser efter denne lov.
 § 34.  For betaling af afgift efter loven hæfter den,  

 der som ejer, forpagter eller lignende driver virksomheden for egen regning.  

 Er en udenlandsk virksomhed registreret ved en herværende repræsentant, jf. §  

 9 a, stk. 1 eller 4, hæfter denne og virksomheden solidarisk for betaling af  

 afgiften.
 Stk. 2.  For afgiftspligtige varer, der ikke er  

 afgiftsberigtiget efter loven, og hvor der ikke er sket registrering eller  

 stillet sikkerhed, hæfter erhververen og den, der er i besiddelse af varen.
 Stk. 3.  For virksomheder, der er registreret efter § 7,  

 og som tilfører varer til en virksomhed m.v. i et andet EF-land under  

 suspension af afgiften, kan den pligt til at svare afgift her i landet, der  

 påhviler virksomheden, først bortfalde, når der foreligger dokumentation for,  

 at varerne er overgået til modtageren, jf. § 20, stk. 4.
 Stk. 4.  Når der i forbindelse med de i stk. 3 nævnte  

 tilførsler har fundet en uregelmæssighed eller overtrædelse sted, betales  

 afgiften efter EF's bestemmelser herom i det medlemsland, hvor denne er  

 begået eller konstateret m.v.
 § 35.  Anvendes varer, der er fritaget for afgift  

 efter § 15, til andet, end hvad de er bestemt til, kan de statslige told- og  

 skattemyndigheder inddrage adgangen til at indkøbe afgiftsfri varer.
§ 36.  Denatureringsmidler og stoffer, der er tilsat i  

 henhold til § 15, stk. 2, må hverken helt eller delvis fjernes.
Den, der helt  

 eller delvis fjerner sådanne denatureringsmidler eller stoffer, skal betale  

 afgift af varerne.
Stk. 2.  Såfremt varer overdrages, erhverves eller  

 anvendes på en sådan måde, at der ikke er betalt den afgift, som skulle have  

 været betalt efter loven, eller en virksomhed efter §§ 15 eller 16 har fået  

 udbetalt for meget i godtgørelse, afkræves det skyldige beløb til betaling  

 senest 14 dage efter påkrav.
Kan størrelsen af det skyldige beløb ikke  

 opgøres på grundlag af virksomhedens regnskaber, kan de statslige told- og  

 skattemyndigheder foretage en skønsmæssig ansættelse af beløbet.
Reglerne i §  

 24, stk. 2-4, finder tilsvarende anvendelse.
 Stk. 3.  Der skal betales et gebyr på 65 kr. for  

 erindringsskrivelser vedrørende betaling af afgift.
 § 37.  Det påhviler virksomheder, der til forbrugere  

 sælger eller udlejer destillationsapparater o.lign., som er egnede til  

 fremstilling af spiritus, at sikre sig identiteten af købere eller lejere af  

 sådanne apparater og at give de statslige told- og skattemyndigheder  

 oplysning om navn, stilling og adresse på de pågældende.
 Stk. 2.  Meddelelse om salg eller udlejninger, der har  

 fundet sted i en måned, skal afgives inden udgangen af den følgende måned.
 § 37 a.  Loven finder anvendelse på varer omfattet af  

 art. 20 i Rådets direktiv nr. 92/83 af 19. oktober 1992.
 § 37 b.  Skatteministeren kan fastsætte bestemmelser  

 om anvendelse af edb i forbindelse med ledsagedokumenter m.v.
 § 38.  Med steder uden for EF sidestilles med hensyn  

 til bestemmelserne i denne lov Færøerne og Grønland samt Københavns Frihavn.
Overgangs- og ikrafttrædelsesbestemmelser § 39.  Loven træder i kraft den 1. juni 1980.
Stk. 2-3. (Udeladt) §§ 40-41. (Overgangsbestemmelser, udeladt) § 42.  Skatteministeren kan fastsætte de fornødne  

 regler til gennemførelse af loven og herunder fastsætte de nødvendige  

 overgangsbestemmelser.
 § 43.  Loven gælder ikke for Færøerne og Grønland.
