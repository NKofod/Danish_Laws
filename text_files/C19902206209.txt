(Til rektorer og forstandere for  

 samtlige kurser til højere forberedelseseksamen) I henhold til bekendtgørelse nr. 689 af 2. november 1987 om højere  

 forberedelseseksamen § 3, stk. 4, fastsættes følgende bestemmelser om  

 fritagelse for undervisning og eksamen ved højere forberedelseseksamen på  

 baggrund af tidligere uddannelse.
1. Generelle bestemmelser A.
Fritagelse for undervisning og eksamen på baggrund af bestemmelserne i  

 dette cirkulære gives af rektor henholdsvis forstander for det kursus, der  

 udsteder et samlet eksamenbevis for højere forberedelseseksamen.
B.
Det er en forudsætning for at opnå fritagelse for undervisning og  

 eksamen på baggrund af de nedenfor anførte uddannelser eller fagniveuaer, at  

 den studerende dokumenterer, at han/hun ved eksamen i det pågældende  

 fagniveau har opnået mindst 6 i eksamenskarakter (evt. overført årskarakter).
C.
Karakterer fra andre eksaminer kan ikke overføres til eksamensbeviset  

 for højere forberedelseseksamen, jf. bekendtgørelsens § 38. Ved fritagelse  

 anføres »fritaget« i karakterrubrikken, og begrundelsen for  

 fritagelsen anføres i dispensationsrubrikken.
D.
En studerende, der fritages for undervisning og eksamen i et  

 tilvalgsfag, får samtidig tilskrevet tilvalgsfagets pointantal.
E.
Der kan i alt højst opnås fritagelse for tre fag, jf. bekendtgørelserne  

 om optagelse til de videregående uddannelsesinstitutioner.
Hvis en studerende  

 opfylder betingelserne for fritagelse for mere end tre fag, afgør den  

 pågældende selv, i hvilke fag fritagelse for undervisning og eksamen skal  

 ske.
Hvis et fagniveau i en uddannelse giver fritagelse for et bestemt hf-fag,  

 giver også alle højere fagniveauer i den pågældende uddannelse fritagelse for  

 det pågældende hf-fag.
Hvis fx et fag på mellemniveau i gymnasiet giver  

 fritagelse, giver også vedkommende fag på højt niveau i gymnasiet fritagelse  

 etc.
Fritagelse for undervisning og eksamen på baggrund af andre uddannelser  

 end de anførte kan gives af ministeriet efter ansøgning.
Ansøgningen skal  

 være bilagt dokumentation for den pågældende uddannelses indhold, fx i form  

 af fagbeskrivelser, pensumredegørelser o.l.
Dette cirkulære træder i kraft den 15. juni 1990. Samtidig ophæves  

 cirkulæreskrivelse af den 10. april 1987 om fritagelse for undervisning og  

 eksamen ved højere forberedelseseksamen og skrivelse af 13. januar 1988 om  

 samme. (* 1) P.m.v.
 e.b.
