Betænkning afgivet af Retsudvalget den  

 22. marts 2001 Betænkning over Forslag til lov om ændring af  

 straffeloven, lov om international fuldbyrdelse af straf m.v., lov om  

 samarbejde med Finland, Island, Norge og Sverige angående fuldbyrdelse  

 af straf m.v. og lov om udlevering af lovovertrædere samt forskellige  

 andre love (Gennemførelse af EU-rammeafgørelse om  

 styrkelse af beskyttelsen mod falskmøntneri, 1.  

  tillægsprotokol til den europæiske konvention om  

 overførelse af domfældte og FN-konventionen til bekæmpelse  

 af terrorbombninger samt ændringer som følge af afskaffelsen af  

 hæftestraffen m.v.) [af justitsministeren (Frank Jensen)] Justitsministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 6. december 2000 og var til  

 1. behandling den 1. februar 2001. Lovforslaget blev efter 1. behandling  

 henvist til behandling i Retsudvalget.
Møder Udvalget har behandlet lovforslaget i 3 møder.
Spørgsmål Udvalget har stillet 7 spørgsmål til  

 justitsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, V, KF, CD, RV og KRF)  

 indstiller lovforslaget til vedtagelse med det af justitsministeren  

 stillede ændringsforslag.
Et mindretal i udvalget (SF) vil hverken stemme  

 for eller imod lovforslaget.
Mindretallet vil dog stemme for  

 justitsministerens ændringsforslag.
Et andet mindretal i udvalget (DF) indstiller  

 lovforslaget til forkastelse ved 3. behandling, men vil stemme for  

 justitsministerens ændringsforslag.
Dansk Folkeparti betragter ikke  

 lovforslaget som en ekspeditionssag.
Selvfølgelig skal Danmark sikre  

 sig imod falskmøntneri, når euroen indføres.
Det er  

 imidlertid ikke nødvendigvis fra EU, at denne beskyttelse skal  

 pålægges os.
Det er først og fremmest et nationalt  

 anliggende.
Dansk lovgivning fungerer i dag udmærket over for dollar og  

 yen og alle mulige andre valutaer.
Hvorfor skal der så indføres  

 EU-lovgivning på det område? Samtidig må man ikke glemme,  

 at det er EF-Domstolen, der skal afgøre eventuelle tvister, og det er  

 Dansk Folkepartis erfaring, at denne altid dømmer til fordel for  

 øget integration.
Det finder Dansk Folkeparti også beklageligt  

 og uheldigt.
Et tredje mindretal i udvalget (EL) vil  

 redegøre for sin stilling til lovforslaget og det stillede  

 ændringsforslag ved 2. behandling.
Enhedslisten kan ikke umiddelbart  

 tilslutte sig dette lovforslag.
Det skyldes primært lovforslagets  

 bestemmelser om tilslutning til FN-konventionen til bekæmpelse af  

 terrorbombninger.
Vedtagelse af disse bestemmelser vil betyde et brud med det  

 grundlæggende princip i dansk udleveringslovgivning, som forbyder  

 udlevering af personer, der har begået en politisk  

 lovovertrædelse.
Dette princip har blandt andet betydet, at Danmark ved  

 ratifikationen af den europæiske konvention om bekæmpelse af  

 terrorisme tog forbehold over for den særlige bestemmelse i  

 konventionens artikel 1, hvorefter en række handlinger med tilknytning  

 til kidnapning, gidseltagning m.v. aldrig skal kunne anses for en politisk  

 forbrydelse eller for en forbrydelse, der knytter sig til en politisk  

 forbrydelse eller udspringer af politiske motiver.
Hertil kommer, at definitionen af en forbrydelse i  

 konventionens forstand betyder, at personer, hvis handlinger har været  

 rettet mod ødelæggelse af transportsystemer og lignende,  

 også omfattes.
Konsekvensen af en vedtagelse af disse bestemmelser kan  

 blive, at Danmark er nødt til at udlevere personer, som i kampen mod  

 diktatur, national undertrykkelse m.v. har anvendt samme metoder, som den  

 danske modstandsbevægelse anvendte under Anden Verdenskrig.
Det  

 fremgår da også af bemærkningerne til lovforslagets § 4  

 (forslag om ny § 5, stk. 4, i lov om udlevering af lovovertrædere), at  

 udlevering ikke kan nægtes med den begrundelse, at den  

 pågældende tilhører en frihedsbevægelse eller  

 lignende, som man fra dansk side sympatiserer med.
 Enhedslisten deler Advokatrådets betænkelighed  

 ved den udvidelse af medvirkensreglerne fra at være rettet mod en  

 konkret forbrydelse til at omfatte fremme af en gruppes generelle kriminelle  

 aktivitet, som Justitsministeriets fortolkning af § 23 i straffeloven  

 lægger op til, jf. punkt 4.3 i lovforslagets almindelige  

 bemærkninger.
Enhedslisten er også imod den udvidelse af  

 muligheden for at varetægtsfængsle for at sikre den dømtes  

 tilstedeværelse og muligheden for, at straffen umiddelbart kan  

 fuldbyrdes, som sker ved indsættelse af en ny bestemmelse i lov om  

 samarbejde med Finland, Island, Norge og Sverige angående fuldbyrdelse  

 af straf m.v., jf. lovforslagets § 3. Hidtil har dette forudsat, at den  

 pågældende lovovertrædelse efter dansk ret kan  

 medføre fængsel i 1 år og 6 måneder.
Enhedslisten  

 kan ikke tilslutte sig, at dette tidsmæssige krav fjernes.
 Enhedslisten finder i øvrigt, at det er positivt,  

 at lovforslaget lægger op til, at også juridiske personer skal  

 kunne straffes efter straffeloven.
 Enhedslisten vil som konsekvens af ovenstående  

 stille ændringsforslag uden for betænkningen til lovforslagets 2.  

 behandling.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	justitsministeren, tiltrådt af et flertal  

 (udvalget med undtagelse af EL):
Til § 10 » I lov om ikrafttræden af borgerlig straffelov m.m.,  

 jf. lovbekendtgørelse nr. 608 af 6. september 1986, som ændret  

 ved § 3 i lov nr. 433 af 31. maj 2000, ophæves §§ 5, 10, 19 og 20.  

« [Ophævelse af ikrafttrædelseslovens § 19] Bemærkninger Til nr. 1 Ikrafttrædelseslovens § 19 indeholder  

 overgangsregler vedrørende afsoning af tvangsbøder og  

 underholdsbidrag fra før ikrafttrædelseslovens  

 ikrafttræden den 1. januar 1933. På samme måde som §§ 5, 10  

 og 20 har denne bestemmelse ikke længere praktisk betydning, og den kan  

 derfor ophæves.
 Der henvises til Justitsministeriets besvarelse af 8.  

 marts 2001 af spørgsmål  5 vedrørende lovforslaget (L 129  

   bilag 4).
Lars Kramer Mikkelsen (S)  

  Lissa Mathiasen (S) fmd.  Per Kaalund (S)  

  Sandy Brinck (S)  Henrik Sass Larsen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karsten Nonbo (V)  

 Tom Behnke (KF)  Helge Adam Møller (KF)  

  Gitte Seeberg (KF)  Peter Skaarup (DF)  

  Jann Sjursen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 129 Bilagsnr.
