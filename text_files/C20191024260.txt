Vejledning for Grønland om regulering af beløbet nævnt i § 11, stk. 5, nr. 3, i anordning nr. 150 af 23. februar 2001 om ikrafttræden for Grønland af udlændingeloven og beløbene nævnt i § 2, stk. 1-3, i lov nr. 715 af 25. juni 2014 for Grønland om udlændinges adgang til opholds- og arbejdstilladelse i anlægsfasen af et storskalaprojekt 1. Efter § 11, stk. 7, 2. pkt., i anordning nr. 150 af 23. februar 2001 om ikrafttræden for Grønland af udlændingeloven reguleres det i § 11, stk. 5, nr. 3, nævnte beløb fra og med 1999 en gang årligt den 1. januar efter de danske regler for regulering af beløbet, jf. lov om en satsreguleringsprocent.
 Beløbet i § 11, stk. 5, nr. 3, i anordning nr. 150 af 23. februar 2001 om ikrafttræden for Grønland af udlændingeloven udgør 50.000 kr.
 Satsreguleringsprocenten for 2020 udgør 2,0, jf. § 1 i bekendtgørelse nr. 855 af 20. august 2019 om satsreguleringsprocenten, tilpasningsprocenten og satstilpasningsprocenten samt puljebeløbet for finansåret 2020.
 Med virkning for perioden fra den 1. januar 2020 til den 31. december 2020 udgør det i § 11, stk. 5, nr. 3, nævnte beløb herefter 82.264,85 kr.
2. Efter § 2, stk. 6, i lov nr. 715 af 25. juni 2014 for Grønland om udlændinges adgang til opholds- og arbejdstilladelse i anlægsfasen af et storskalaprojekt reguleres de beløb, der er angivet i § 2, stk. 1-3, fra og med 2015 en gang årligt den 1. januar efter satsreguleringsprocenten, jf. lov om en satsreguleringsprocent.
De regulerede beløb afrundes til det nærmeste beløb, som er deleligt med 5 kr.
 Beløbene i lov nr. 715 af 25. juni 2014 for Grønland om udlændinges adgang til opholds- og arbejdstilladelse i anlægsfasen af et storskalaprojekt udgør:
  lovens § 2, stk. 1: 610 kr.
  lovens § 2, stk. 2: 690 kr.
  lovens § 2, stk. 3: 795 kr.
 Satsreguleringsprocenten for 2020 udgør 2,0, jf. § 1 i bekendtgørelse nr. 855 af 20. august 2019 om satsreguleringsprocenten, tilpasningsprocenten og satstilpasningsprocenten samt puljebeløbet for finansåret 2020.
 Med virkning for perioden fra den 1. januar 2020 til den 31. december 2020 udgør det i lovens § 2, stk. 1, nævnte beløb herefter 690 kr.
 Med virkning for perioden fra den 1. januar 2020 til den 31. december 2020 udgør det i lovens § 2, stk. 2, nævnte beløb herefter 770 kr.
 Med virkning for perioden fra den 1. januar 2020 til den 31. december 2020 udgør det i lovens § 2, stk. 3, nævnte beløb herefter 875 kr.
 Beløbene i vejledningen gælder fra den 1. januar 2020.
