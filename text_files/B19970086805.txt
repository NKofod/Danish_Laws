 I medfør af § 19, stk. 3, i lov om banker og sparekasser m.v., jf.  

 lovbekendtgørelse nr. 730 af 6. august 1996, som ændret ved lov nr. 475 af  

 10. juni 1997, § 18 a, stk. 3, i realkreditloven, jf. lovbekendtgørelse nr.  

 708 af 8. september 1997, § 90, stk. 3, i lov om forsikringsvirksomhed, jf.  

 lovbekendtgørelse nr. 746 af 6. august 1996, som ændret ved lov nr. 475 af  

 10. juni 1997, § 12, stk. 5, i lov om værdipapirhandel m.v., jf. lov nr. 1072  

 af 20. december 1995, som ændret ved lov nr. 475 af 10. juni 1997, § 12, stk.  

 3, i lov om fondsmæglerselskaber, jf. lov nr. 1071 af 20. december 1995, som  

 ændret ved lov nr. 475 af 10. juni 1997, § 5 a, stk. 3, i lov om  

 Lønmodtagernes Dyrtidsfond, jf. lovbekendtgørelse nr. 281 af 1. maj 1995, som  

 ændret ved lov nr. 475 af 10. juni 1997, § 24 c, stk. 3, i lov om  

 Arbejdsmarkedets Tillægspension, jf. lovbekendtgørelse nr. 4 af 8. januar  

 1996, som ændret ved lov nr. 475 af 10. juni 1997, og § 23, stk. 3, i lov om  

 investeringsforeninger og specialforeninger, jf. lov nr. 476 af 10. juni 1997  

 fastsættes:
Anvendelsesområde § 1.  Bekendtgørelsen finder anvendelse på direktører,  

 vicedirektører, underdirektører og dermed ligestillede, interne revisions- og  

 vicerevisionschefer samt andre ledende medarbejdere med et særligt ansvar for  

 fonds- eller valutafunktioner i pengeinstitutter, realkreditinstitutter,  

 forsikringsselskaber, tværgående pensionskasser, FIH, aktieselskaber omfattet  

 af § 7 i lov om værdipapirhandel m.v., fondsmæglerselskaber, Lønmodtagernes  

 Dyrtidsfond, Arbejdsmarkedets Tillægspension, investeringsforeninger og  

 specialforeninger, jf. dog § 8.
 Stk. 2.  De i stk. 1 nævnte virksomheder benævnes i det  

 følgende institutter.
Spekulationsforretninger § 2.  Erhvervelse af aktiver og passiver, herunder  

 indlån og lån, i fremmed valuta (positionstagning) anses for  

 spekulationsforretninger, jf. dog stk. 3.
 Stk. 2.  Fremmed valuta omfatter ikke den valuta  

 vedkommende oppebærer sin løn i, eller det lands valuta vedkommende er  

 bosiddende i.
 Stk. 3.  Den i stk. 1 nævnte positionstagning omfatter  

 ikke:
 § 3.  Handel med finansielle instrumenter, jf. § 2,  

 stk. 1, nr. 6-10, og nr. 12, i lov om værdipapirhandel mv., samt  

 terminsforretninger anses for spekulationsforretninger, jf. dog stk. 2.
 Stk. 2.  De i stk. 1 nævnte dispositioner omfatter ikke  

 handel med finansielle instrumenter samt terminsforretninger, såfremt der er  

 tale om risikoafdækning.
 § 4.  Handel med ædelmetaller, jf. § 1 i lov om  

 kontrol med arbejder af ædle metaller m.v., og ædelstene anses for  

 spekulationsforretninger, jf. dog stk. 2.
 Stk. 2.  De i stk. 1 nævnte dispositioner omfatter ikke  

 handel med smykker, kunstgenstande, sølvtøj, mønter og lignende.
 § 5.  Køb af værdipapirer for lånte midler, jf. stk.  

 2, anses for spekulationsforretninger, jf. dog stk. 3.
 Stk. 2.  Ved køb af værdipapirer for lånte midler  

 forstås optagelse af lån, herunder træk på allerede bevilgede kreditter,  

 inden for 6 måneder efter køb af værdipapirer eller køb af værdipapirer inden  

 for 6 måneder efter optagelse af lån.
 Stk. 3.  De i stk. 1 nævnte dispositioner omfatter ikke:
 Stk. 4.  Lån og værdipapirer, jf. stk. 3, skal være i  

 samme valuta.
 § 6.  En formindskelse af den nominelle værdi af en  

 beholdning af et bestemt værdipapir ved salg inden for 6 måneder efter en  

 forøgelse af beholdningen af det samme værdipapir anses for  

 spekulationsforretninger, jf. dog stk. 3.
 Stk. 2.  En forøgelse af den nominelle værdi af en  

 beholdning af et bestemt værdipapir ved køb inden for 6 måneder efter en  

 formindskelse af beholdningen af det samme værdipapir anses for  

 spekulationsforretninger, jf. dog stk. 3.
 Stk. 3.  De i stk. 1 og 2 nævnte dispositioner omfatter  

 ikke:
 Stk. 4.  Ved trangssituation forstås akut  

 likviditetsbehov eller tab som følge af kursfald i forhold til kursen på  

 anskaffelsestidspunktet.
 § 7.  Køb af aktier eller ejerandele i selskaber, hvor  

 handel med værdipapirer og finansielle instrumenter udgør en væsentlig  

 aktivitet, anses for spekulationsforretninger, jf. dog stk. 2.
 Stk. 2.  Køb af aktier og ejerandele i pengeinstitutter,  

 forsikringsselskaber, realkreditaktieselskaber, fondsmæglerselskaber, samt  

 andele i investeringsforeninger og specialforeninger m.v. anses ikke for  

 spekulationsforretninger.
Indberetningskrav § 8.  Bestyrelsen skal for direktører, vicedirektører,  

 underdirektører og dermed ligestillede fastsætte retningslinier om  

 indberetning, jf. §§ 9-12.
 § 9.  Lån i fremmed valuta til erhvervelse af fast  

 ejendom i det pågældende land eller dertil hørende tilbehør, jf. § 2, stk. 3,  

 nr. 3, skal indberettes til instituttet med dokumentation for, at lånet er  

 anvendt til erhvervelse af den faste ejendom eller dertil hørende tilbehør.
§ 10.  Handel i finansielle instrumenter og  

 terminsforretninger, jf. § 3, stk. 2, skal indberettes til instituttet med  

 dokumentation for, at dispositionen tjener til risikoafdækning og har medført  

 en kvantificerbar formindskelse af risikoen.
Indberetning skal dog ikke ske  

 for så vidt angår normale fastkursaftaler i forbindelse med optagelse eller  

 indfrielse af realkreditlån.
§ 11.  Køb af de i § 5, stk. 3, nr. 1 og 3 nævnte  

 værdipapirer for lånte midler skal indberettes til instituttet.
For de i § 5,  

 stk. 3, nr. 1, nævnte værdipapirer skal der endvidere ske indberetning til  

 instituttet een gang om året med dokumentation for, at beholdningen ikke er  

 formindsket ved salg.
 Stk. 2.  Lånoptagelse, jf. § 5, stk. 2, inden for 6  

 måneder efter køb af værdipapirer skal indberettes til instituttet med  

 dokumentation for, at lånet er anvendt til erhvervelse af aktiver, der ikke  

 er værdipapirer, jf. dog stk. 4.
 Stk. 3.  Køb af værdipapirer inden for 6 måneder efter  

 optagelse af lån skal indberettes til instituttet med dokumentation for, at  

 værdipapirerne er erhvervet for andre midler end låneprovenuet eller for, at  

 lånet er anvendt til erhvervelse af aktiver, der ikke er værdipapirer, jf.  

 dog stk. 4.
 Stk. 4.  De i stk. 2 og 3 nævnte indberetninger skal kun  

 finde sted, hvis det lånte beløb overstiger 50.000 kr.
 § 12.  Salg af værdipapirer inden 6 måneder, jf. § 6,  

 stk. 3, nr. 4 og 5, skal indberettes til instituttet med dokumentation for,  

 at der er tale om en trangssituation, eller at værdipapirerne stammer fra  

 arv, gave eller skifte af fællesbo, erstatning, godtgørelse og lignende.
Straffebestemmelser § 13.  Overtrædelse af bestemmelserne i § 2, stk. 1, §  

 3, stk. 1, § 4, stk. 1, § 5, stk. 1, § 6, stk. 1 og 2, og § 7, stk. 1,  

 straffes med bøde.
Ikrafttræden § 14.  Bekendtgørelsens §§ 1-7 og 13 træder i kraft  

 den 1. januar 1998. §§ 8-12 træder i kraft den 1. marts 1998.
