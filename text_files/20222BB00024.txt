Fremsat den 7. februar 2023 af Leif Lahn Jensen (S), Lars Christian Lilleholt (V), Henrik Frandsen (M), Karina Lorentzen Dehnhardt (SF), Peter Skaarup (DD), Ole Birk Olesen (LA), Mai Mercado (KF), Peder Hvelplund (EL), Martin Lidegaard (RV), Helene Liliendahl Brydensholt (ALT), Peter Kofod (DF), Peter Seier Christensen (NB) og Aaja Chemnitz (IA) Forslag til folketingsbeslutning om at bevare store bededag og give politikerne 10 pct. mindre i løn (borgerforslag) Politikerne vil nu afskaffe store bededag, så vi danskere kan arbejde mere og betale mere til statskassen, da de endnu engang ikke kan finde penge nogen steder.
Bemærkninger til forslaget Politikerne kunne for eksempel selv gå ned i løn, afskaffe deres ministerbiler og/eller andre unødige hjælpemidler, som de nyder alt for godt af den dag i dag.
Politikerne har desværre alt for travlt med os almindelige borgere, og hvordan de kan få flere penge ud af os samt få os til at arbejde i flere og flere år.
Men hvad kan de selv bidrage med? Og hvornår gør de det? Om fremsættelsen i Folketinget Forslagsstillerne i Folketinget bemærker, at der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget.
 Der henvises til folketingsbeslutning af 2. juni 2016 om mulighed for at få borgerdrevne beslutningsforslag behandlet i Folketinget, lov om etablering af en ordning for borgerforslag med henblik på behandling i Folketinget.
 Borgerforslaget er oprindelig indgivet af Michaela Rosenberg Teper Pedersen, som hovedstiller med Camilla Østerby Madsen, Næstved, Alberte Bolette Bech-Willumsen Næstved og Julie Berlenborg, Næstved, som medstillere.
 Fremsættelsen er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen.
Skriftlig fremsættelse Leif Lahn Jensen (S), Lars Christian Lilleholt (V), Henrik Frandsen (M), Karina Lorentzen Dehnhardt (SF), Peter Skaarup (DD), Ole Birk Olesen (LA), Mai Mercado (KF), Peder Hvelplund (EL), Martin Lidegaard (RV), Helene Liliendahl Brydensholt (ALT), Peter Kofod (DF), Peter Seier Christensen (NB) og Aaja Chemnitz (IA):
 Vi tillader os herved at fremsætte:
Forslag til folketingsbeslutning om at bevare store bededag og give politikerne 10 pct. mindre i løn (Beslutningsforslag nr.
B 24) Der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget.
 Fremsættelsen er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen for borgerforslag.
 Fremsættelsen kan således ikke tages som udtryk for, at forslagsstillerne nødvendigvis støtter forslagets indhold.
