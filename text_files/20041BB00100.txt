Fremsat den 17. december 2004 af Colette L.
Brix (DF),  

 Kristian Thulesen Dahl (DF), Mikkel Dencker (DF),  

 Pia Kjærsgaard (DF) og Peter Skaarup (DF) Forslag til folketingsbeslutning om nedsættelse af momssatsen for overnatninger på hoteller og  

  

 lignende etablissementer Folketinget pålægger regeringen at fremsætte lovforslag om  

 nedsættelse af momssatsen for overnatninger på hoteller og lignende  

 etablissementer i Danmark fra de nuværende 25 pct. til 10 pct. med virkning  

 fra  

 den 1. januar 2006.
Bemærkninger til forslaget 1. Baggrund for forslaget Formålet med beslutningsforslaget er at nedsætte momssatsen for  

 overnatninger på hoteller og lignende etablissementer fra de nuværende 25  

 pct.  

 til 10 pct.
Ud over at den generelle momssats i de fleste andre EU-lande er lavere  

 end den danske, så benytter disse lande en reduceret momssats for  

 hotelerhvervet.
Danmark er således det land i EU-samarbejdet, der har den  

 højeste momssats for hotelerhvervet.
I de seneste år har en række forhold bevirket, at den høje  

 danske momssats har forværret konkurrenceevnen for danske hoteller.  

 Svækkelsen  

 af den svenske krone har givet de svenske hoteller en konkurrencefordel,  

 samtidig med at transporttiden i hovedstadsregionen er blevet kraftigt  

 reduceret med åbningen af Øresundsbroen.
Det har medført, at mange turister,  

 erhvervsfolk m.v. vælger at overnatte på den svenske side af Sundet.
En reduceret momssats vil forbedre hotellernes konkurrenceevne  

 og øge efterspørgslen på hotelovernatninger.
Det vil føre til øget  

 beskæftigelse inden for hotel- og turisterhvervet.
Endvidere spiller de  

 danske  

 hotellers konkurrenceevne en stor rolle for Danmarks evne til at tiltrække  

 turister til landet, og et øget antal turister vil have en gavnlig  

 indflydelse  

 på Danmarks betalingsbalance.
En reduktion af momssatsen vil således bidrage  

 positivt til både beskæftigelsen og betalingsbalancen.
2. Nøgletal I  

 2003 omsatte hotel- og restaurationserhvervet for 31,4 mia. kr.  

 Hotelerhvervet stod  

 for 28 pct. af dette beløb svarende til ca. 8,8 mia. kr.
Campingpladser  

 omsatte  

 for 2 pct. af det samlede beløb svarende til 628 mio. kr.
I denne sammenhæng  

 består hotelerhvervet af hoteller med og uden restaurant, kursus- og  

 konferencecentre, feriecentre og vandrerhjem samt andre faciliteter til  

 korttidsophold (HORESTA 2004).
 Ifølge Danmarks Turistråd var der 43.483.002 turistovernatninger  

 i Danmark i 2003. Disse fordelte sig på 19.695.159 danske turistovernatninger  

 og 23.787.843 udenlandske turistovernatninger.
Turister bidrager med et betydeligt beløb til samfundsøkonomien.  

 I 2002 bidrog udenlandske turister med 13,4 mia. kr., mens turisternes  

 samlede  

 forbrug var på 25,6 mia. kr.
Skatter og afgifter som følge af aktiviteter  

 inden  

 for turismeerhvervet bidrog med 15,1 mia. kr. til de offentlige kasser i form  

 af skatter og afgifter (HORESTA 2004). Moms udgjorde 46 pct. af dette beløb  

 svarende til ca. 7 mia. kr.
Turisterhvervet bidrager  

 dermed også betydeligt til beskæftigelsen i Danmark.
I 1989 var der ca.  

 65.000  

 beskæftigede inden for hotel- og restauranterhvervet.
I 2003 var tallet knap  

 80.000. En stor del af den stigende beskæftigelse er en følge af turismen.  

 Den  

 samlede beskæftigelseseffekt af turismen opgøres som antallet af ansatte på  

 hoteller, campingpladser, feriecentre, vandrehjem m.v. samt den  

 beskæftigelse,  

 turisterne skaber ved køb m.v.
 Hotel-, restaurant- og turisterhvervets  

 Arbejdsgiverforening, HORESTA, som omfatter omkring halvdelen af alle danske  

 hoteller og 85 pct. af den samlede hotelomsætning, vurderer, at turismens  

 samlede beskæftigelsesmæssige effekt kan opgøres til ca. 70.500 årsværk  

 (HORESTA 2004). Den samlede beskæftigelseseffekt som følge af alle  

 registrerede  

 turistovernatninger i Danmark var ifølge HORESTAs beregninger på ca.  

 34.000 årsværk  

 i 1999.
Af nedenstående tabel fremgår det, at Danmark har den største  

 momssats for hotelerhvervet i EU-15. Hotelmomsen er identisk med  

 standardsatsen  

 på 25 pct.
Det fremgår endvidere, at næsten alle andre lande benytter en  

 nedsat  

 momssats på hoteller.
Ud over Danmark er det kun Storbritannien og Tyskland,  

 der pålægger hotelerhvervet en momssats svarende til standardmomsen.
Og disse  

 satser ligger også betydeligt under den danske sats med henholdsvis 17,5 pct.  

 for Storbritannien og 16 pct. for Tyskland.
Tabel 1: Momssatser i EU-15 + Norge Land Belgien Danmark UK Finland Frankrig Grækenland Holland Irland Standard 21 25 17,5 22 19,6 18 19 20 Hotel 6 25 17,5 8 5,5 8 6 12,5 Land Italien Luxembourg Norge Portugal Spanien Sverige Tyskland Østrig Standard 20 15 23 17 16 25 16 20 Hotel 10 3 0 5 7 12 16 10 Kilde: HORESTA 3. Politiske og økonomiske overvejelser Turisterhvervet påvirkes af en lang række forhold som  

 konjunktursvingninger, vejrforhold, momsdifferentiering på tværs af  

 landegrænser, valutakursudvikling osv.
HORESTA har således påvist, at der er  

 en  

 statistisk sammenhæng mellem kursen på den svenske krone og antallet af  

 svenske  

 turisters hotelovernatninger i Danmark, jf. nedenstående tabel.
Tabel 2: Udviklingen  

 i svenske turisters hotelovernatninger i Danmark og vekselkursen DKK/SEK Kilde:  

 HORESTA Det er tydeligt, at denne kursudvikling har haft en negativ  

 effekt for danske hoteller.
Men konsekvensen af den svenske pengepolitik har  

 ikke kun medført, at færre svenske turister vælger at overnatte i Danmark:  

 Flere danskere vælger at overnatte på svenske frem for danske hoteller.
Der er en række årsager til, at hotelovernatninger er dyrere i  

 Danmark end i vore nabolande.
Disse er valutakurser, momssatser, lønniveau og  

 ejendomspriser.
Men den væsentligste forklaring på, at hotelovernatninger  

 flyttes til Sverige, er, at hotelmomsen er meget lavere i Sverige end i  

 Danmark.
Svenske hoteller kan derfor tilbyde langt lavere værelsespriser end  

 deres  

 danske konkurrenter.
Således koster de billigste hotelværelser i København  

 typisk mellem 450 og 550 kr. pr. overnatning.
I svenske storbyer som Malmø og  

 Stockholm er de tilsvarende priser ca. 250 kr.
Dette indebærer bl.a., at unge  

 turister fra mange lande og turister fra de østeuropæiske lande, som har  

 lavere  

 købekraft, ofte vælger at rejse til Sverige på bekostning af Danmark.
I et  

 interview til Morgenavisen Jyllands-Posten den 29. juni 2004 gør direktøren  

 for  

 HORESTA også opmærksom på, at de forskellige momssatser for hotelerhvervet  

 forvrider konkurrencen på området til Sveriges og Norges fordel.
Det gør sig  

 især gældende for lavprishoteller: »Efterspørgslen er der bl.a. fra  

 turisterne  

 fra Polen og de baltiske lande, men vi konkurrerer på ulige vilkår«, udtaler  

 direktøren og angiver momssatsen som den væsentligste årsag hertil.
Hotelerhvervet er et særlig arbejdskraftsintensivt erhverv.  

 Erhvervet må uden tvivl betegnes som et meget løntungt erhverv med mange  

 ufaglærte lønmodtagere.
Disse faktorer bevirker uundgåeligt, at  

 beskæftigelsen  

 vil stige kraftigt, i takt med at antallet af hotelovernatninger stiger.
Hvis  

 danske hoteller skal kunne konkurrere på lige vilkår med hotellerne i vores  

 nabolande,  

 er det indlysende, at rammebetingelserne i Danmark nødvendigvis må være på  

 niveau med vilkårene på de konkurrerende markeder.
På grund af  

 fastkurspolitikken over for euroen er det ikke muligt for Danmark at forbedre  

 konkurrenceevnen ved at regulere valutakursen, og det offentlige kan ikke  

 regulere det danske lønniveau.
Derfor er det eneste politiske initiativ, der  

 kan forbedre hotelerhvervets konkurrenceevne, at momssatserne reduceres, så  

 momsen kommer til at ligge på niveau med andre europæiske landes.
Når man  

 gennemgår momsniveauet for en række europæiske lande, som det fremgår af  

 tabel  

 1, ses, at hotelmomsen i Danmark er 25 pct., mens den i de øvrige europæiske  

 lande i tabellen udgør fra 0 pct. (Norge) til 17,5 pct. (UK). Gennemsnittet  

 for  

 de angivne lande uden for Danmark er 8,4 pct.
Med den foreslåede nedsættelse  

 til 10 pct. hotelmoms i Danmark er der således ikke tale om, at Danmark  

 dumper  

 momsen i forhold til andre lande.
Danmark vil fortsat ligge lidt højere end  

 gennemsnittet, men dog inden for det normale felt.
Man skal derfor være  

 opmærksom  

 på, at dette beslutningsforslag alene lægger op til en beskeden normalisering  

 af den danske hotelmoms med de klare fordele, det vil indebære, både for  

 erhvervet og for turismen som helhed.
Hotelerhvervet er udsat for en stigende international  

 konkurrence. Øresundsbroen har øget mobiliteten mellem Danmark og Sverige.  

 Internettet gør det muligt for forbrugerne at foretage hurtige  

 sammenligninger  

 af priser på hoteller.
Turisternes motivation til at rejse til Danmark er  

 bl.a.  

 afhængig af prisen pr. overnatning.
Dette gør sig især gældende, hvis  

 overnatninger er markant billigere i et naboland, som det er tilfældet med  

 Sverige.
HORESTA peger ligeledes på, at Malmø er begyndt at markedsføre sig  

 som  

 konferenceby og målrettet går efter at tiltrække danske virksomheder.
Som  

 årsager hertil angives netop den lave svenske moms og valutakurs.
Ifølge  

 HORESTA gør den svenske moms det omkring 20 pct. billigere at afholde en  

 konference i Malmø end i København.
4. EU-reglerne på området EUs momsregler er reguleret af Rådets sjette direktiv  

 (77/388/EØF) af 17. maj 1977. Reglerne for nedsatte momssatser er dog præget  

 af  

 en lang række særordninger og undtagelser m.v.
Derfor har Kommissionen  

 udarbejdet et forslag til et direktiv (Kom(2003)397) om ændring af  

 77/388/EØF.  

 Formålet er at forenkle reglerne vedrørende nedsatte momssatser.
De gældende  

 regler er baseret på to forskellige satser.
Der er en minimumssats på 15  

 pct.,  

 som er minimumssatsen for den ordinære moms.
Den anden er en minimumssats på  

 5  

 pct. på nedsatte momssatser.
EU-landene har mulighed for at anvende en eller  

 to  

 nedsatte momssatser på de varer og tjenesteydelser, der er nævnt i bilag H i  

 det sjette momsdirektiv.
Ud over dette har de fleste medlemslande haft  

 forskellige særordninger, der har gjort det muligt for dem at anvende  

 nedsatte  

 momssatser på forskellige områder.
F.eks. har nogle lande ret til at anvende  

 nedsat momssats for salg af børnetøj.  

 Siden den 1. januar 2000 har EU-landene haft mulighed for på forsøgsbasis at  

 sænke momsen på arbejdskraftintensive tjenesteydelser.
Ni lande har benyttet  

 sig af dette.
Denne forsøgsordning skulle være ophørt den 31. december 2002,  

 men er flere gange blevet forlænget, således at den nu ophører den 31.  

 december  

 2005.  

 Formålet har været at give lande, der ønsker  

 det, mulighed for at afprøve virkningerne af en lempelse af momsen på  

 arbejdskraftintensive tjenesteydelser  

 med hensyn til begrænsning af undergrundsøkonomien og jobskabelse.
Seks  

 lande, herunder Danmark, har valgt ikke at anvende  

 forsøgsordningen.
Desuden  

 har Polen og Tjekkiet også ønsket at deltage i ordningen, efter at de er  

 blevet  

 medlemmer.
De mange  

 undtagelser og særordninger har skabt en del forvridninger i konkurrencen.  

 Derfor har Kommissionen fremlagt et forslag, der skal forenkle reglerne,  

 således  

 at der fremover kun kan anvendes nedsatte momssatser på de varer og  

 tjenesteydelser,  

 der er nævnt i bilag H til det sjette momsdirektiv.
Formålet er at give  

 medlemslandene lov til at nedsætte momsen på varer og tjenesteydelser, hvor  

 det  

 ikke virker som en hindring for de frie markedskræfter.
Her tænkes især på  

 varer og ydelser, der sælges lokalt, og som ikke kan medtages over en grænse.
 Af bilag H  

 til det sjette momsdirektiv fremgår det af kategori 13, at »Ophold på  

 hoteller  

 og lignende etablissementer, herunder ferieophold og udlejning af pladser på  

 campingpladser og pladser til beboelsesvogne« kan belægges med en lavere  

 momssats end den ordinære sats.
