Den momsmæssige behandling af kontrolafgift  

 udstedt ved ulovlig parkeringpå private pladser Spørgsmål 1. Kan  

 Skatterådet bekræfte, at medlemmerne ikke skal betale merværdiafgift af  

 kontrolafgift, jf. momsloven § 4, stk. 1, når kontrolafgiften udstedes i  

 forbindelse med ulovlig parkering på parkeringspladser, hvor det er gratis at  

 parkere? 2. Kan  

 Skatterådet bekræfte, at medlemmerne alene skal betale merværdiafgift af 6%  

 af  

 kontrolafgiften, jf. momsloven § 4, stk. 1, idet det alene er denne andel på  

 6%, der indgår i momsgrundlaget, jf. momsloven § 27, når kontrolafgiften  

 udstedes i forbindelse med ulovlig parkering på parkeringspladser, hvor det  

 ikke er gratis at parkere? Svar Ad 1. Nej Ad 2. Nej Beskrivelse af  

 de faktiske forhold Medlemmerne  

 forestår overvågning m.v. af parkeringspladser, der er ejet af forskellige  

 pladsejere.
Betalingen for denne overvågningsopgave aftales individuelt  

 mellem  

 det enkelte medlem og pladsejeren og moms af vederlag for overvågningsydelsen  

 afregnes efter sædvanlige regler.
Medlemmerne håndterer omkring 80% af de  

 danske private parkeringspladser, som serviceres af ekstern operatør.
Parkeringsbilletter  

 og -kort, der sælges af eller for de private parkeringspladser, har til  

 stadighed af de danske skattemyndigheder været betragtet som momspligtige  

 ydelser.
Det samme gælder endvidere de kontrolafgifter, som de private  

 parkeringsselskaber pålægger bilisterne i forbindelse med  

 parkeringsforseelser.
 Medlemmerne er i  

 lyset af de senere års praksis fra EF-domstolen og Landsskatteretten af den  

 opfattelse,  

 at praksis vedrørende den momsmæssige behandling af kontrolafgifter  

 formentlig  

 ikke er korrekt, hvilket er baggrunden for denne anmodning om bindende svar.  

 Som følge af den hidtidige praksis har medlemmerne ikke foretaget en specifik  

 registrering af årsager til opkrævning af kontrolafgift, men dette vil i  

 givet  

 fald kunne ske fremover af hensyn til korrekt opgørelse af momsgrundlaget,  

 jf.  

 den nedenfor omtalte stikprøveundersøgelse, som medlemmerne har foretaget til  

 brug for afklaring af momsspørgsmålet.
Opkrævning af  

 kontrolafgift Parkeringspladserne  

 som medlemmerne forestår overvågningen af, er enten  

 betalingsparkeringspladser  

 eller gratisparkeringspladser.
Gratisparkering Gratisparkeringspladser  

 fungerer typisk på den måde, at der må parkeres i et vist tidsrum på pladsen,  

 men uanset om den maksimale parkeringsperiode overskrides, skal der ikke  

 betales parkeringsafgift.
Parkering er gratis, idet pladsen er ejet af f.eks.  

 en kommune, et hospital, idræts- og konferencecentre, skoler eller  

 forretningsdrivende, der ønsker at stille parkeringspladser til rådighed for  

 besøgende eller kunder.
Ved parkeringsforseelser opkræves dog en såkaldt  

 kontrolafgift, der hermed udelukkende har et pønalt eller ordensmæssigt  

 sigte.  

 Kontrolafgiften skal sikre, at bilen bliver kørt væk fra pladsen, inden  

 tidsfristen udløber.
I denne situation skyldes tidsbegrænsningen således  

 udelukkende, at biler ikke skal parkeres på pladsen i længere tid eller at de  

 eventuelt slet ikke må holde på den pågældende plads.
For pladser ejet af  

 kommuner, hospitaler, forretningsdrivende m.v. har dette f.eks. det sigte, at  

 biler ejet af beboere i området ikke skal langtidsparkeres på pladser, som  

 ejeren ønsker forbeholdt for besøgende og kunder.
F.eks. for  

 forretningsdrivende skal tidsbegrænsningen sikre, at der hele tiden kan komme  

 nye kunder til forretningerne i området, som kan få en parkeringsplads tæt  

 ved  

 indkøbsmulighederne.
For pladser i tilknytning til beboelsesejendomme  

 pålægges  

 uvedkommende kontrolafgift, da de ganske enkelt ikke må parkere på pladsen,  

 uanset varighed.
At  

 tidsbegrænsning for parkering overholdes, sikres ved at bilens fører enten  

 løser en gratis parkeringsbillet eller stiller p-skiven.
Ved manglende billet  

 eller indstilling af p-skive opkræves ligeledes en kontrolafgift - stadig med  

 samme sigte, at biler ikke holder på pladsen udover den maksimale  

 parkeringstid.
Betalingsparkering På  

 betalingsparkeringspladser opkræves der kontrolafgift f.eks. ved manglende  

 betaling af afgift, hvis p-tiden er udløbet, eller hvis p-billet ikke er  

 anbragt synligt.
I disse situationer kan kontrolafgiften i et vist omfang  

 dække  

 betaling for parkering i en yderligere periode, men herudover vil afgiften  

 have  

 pønal karakter som ovenfor beskrevet, dvs. ikke være vederlag for en  

 modydelse.
Spørgers  

 eventuelle opfattelse ifølge anmodning og bemærkninger til sagsfremstilling Praksis -  

 udvikling Et af  

 medlemmerne, A A/S, har for nogle år siden været part i en retssag om moms af  

 kontrolafgift pålagt i anledning af parkeringsforseelser.
Sagen blev  

 afsluttet  

 med Højesterets afgørelse refereret TfS 1996, 357. Dommen vedrører  

 kontrolafgift  

 opkrævet for 1993.
Dommen fastslog,  

 at den forhøjede parkeringsafgift måtte anses for momspligtig, da den fandtes  

 at være vederlag for en ydelse, selvom den var fastsat som en standardsats,  

 der  

 var betydeligt højere end normaltaksten for parkering og var begrundet i  

 ønsket  

 om at undgå parkering uden korrekt betaling.
I dommen blev det i øvrigt lagt  

 til grund, at det ikke har været muligt at foretage en opdeling af beløbet,  

 der  

 opkræves i kontrolafgift.
For så vidt  

 angår spørgsmålet om, hvornår der foreligger vederlag for en ydelse eller et  

 momsfrit gebyr er der på basis af den praksis, som i den mellemliggende  

 periode  

 er udviklet ved EF-domstolen sket en ændring også af dansk praksis.
Således  

 opkræves nu ikke længere moms af rykkergebyrer m.v.
Denne praksisændring er  

 sket ud fra den betragtning, at disse gebyrer ikke udgør vederlag for en  

 modydelse.
Der henvises til Landsskatterettens afgørelser der er refereret  


  

 SKM2003.541.LSR  


  

 (TfS 2004, 19) og  


  

 SKM2004.273.TSS  


  

 (TfS 2004, 620), som tillige refererer til en række afgørelser fra  

 EF-domstolen.
I den godt  

 10-årige periode, der er forløbet siden er der tillige sket en ændring af de  

 faktiske forhold, der blev lagt til grund for Højesterets dom.
Eksempelvis  

 pålægges kontrolafgift også for parkeringsforseelser på pladser, hvor  

 parkering  

 er gratis.
Her er det klart, at kontrolafgiften ikke udgør betaling for  

 parkering, ligesom det i andre situationer rent teknisk er muligt at foretage  

 en opdeling af kontrolafgift i et beløb, der må anses for at udgøre betaling  

 for parkering og et restbeløb som har pønal karakter og dermed ikke udgør  

 betaling for en modydelse.
 Som følge af  

 disse ændrede forhold vil kontrolafgiften langtfra altid kunne anses for  

 vederlag for en parkeringsydelse eller eventuelt som en biomkostning hertil,  

 som forudsat i Højesterets præmisser i afgørelsen TfS 1996, 357.
Stikprøveundersøgelse Kontrolafgifter  

 opkrævet af medlemmerne har karakter af en konventionalbod (pønal karakter)  

 for  

 alle pålagte afgifters vedkommende på gratisparkeringspladser og for  

 størstedelen af afgiftsbeløbets vedkommende på betalingspladser.
 I mange tilfælde  

 pålægges kontrolafgiften således på gratisparkeringspladser, hvor bilisten  

 har  

 forsømt at indstille p-skiven ved tidsbegrænset parkering, har glemt at  

 placere  

 sin (gratis) parkeringstilladelse synligt eller har parkeret udenfor  

 afmærkede  

 båse eller lignende.
På  

 betalingsparkeringspladser kan forseelsen være af samme karakter som ovenfor  

 beskrevet og bilisten vil således blive pålagt en kontrolafgift, selvom han  

 faktisk  

 har betalt parkeringsvederlaget.
Består forseelsen i, at parkeringsvederlaget  

 ikke er betalt, udgør pladsbetalingen omkring 20-30 kr. af den pålagte  

 kontrolafgift, der for tiden er på 510 kr. incl. moms.
 Set under ét  

 udgør pladslejen efter foreningen og medlemmernes bedste skøn omkring 1-2% af  

 alle kontrolafgifter udskrevet af medlemmerne.
Dette skøn er  

 underbygget med en undersøgelse af de pålagte kontrolafgifter, som  

 medlemmerne  

 har pålagt på tre vilkårligt valgte dage.
Kopi af undersøgelsens resultat er  

 vedlagt som bilag 1.
Det fremgår af  

 undersøgelsen, at på disse tre dage blev der pålagt i alt 1.837  

 kontrolafgifter.
Ud af det samlede antal pålagte kontrolafgifter var der 319,  

 der vedrørte betalingsforseelser på betalingsparkeringspladser.
Herudover var  

 der yderligere 13 forseelser vedrørende betalingsparkeringspladser.
I alt 332  

 forseelser blev begået på betalingsparkeringspladser.
De resterende 1.505  

 forseelser blev begået på gratisparkeringspladser.
 De registrerede  

 betalingsforseelser udgør ca. 18% af det samlede antal kontrolafgifter.
 Taksterne for  

 betalingsparkering ligger indenfor følgende intervaller, idet taksterne  

 varierer betydeligt mellem landsdelene, fra by til by og i enkelte byer:
Timeparkering  

 kr. 5,00 - 25.00  

  

 Dagsparkering kr. 40,00 - 480,00  

  

 Månedsparkering kr. 300,00 - 3.000,00 De anførte beløb  

 er incl. moms.
Langt de fleste  

 af betalingsforseelserne vedrører det forhold, at p-tiden er udløbet.
Den  

 gennemsnitlige tidsmæssige overskridelse er derfor beskeden.
Dette anslås til  

 1-3 timer.
Med en timetakst  

 på kr. 5,00 - 25,00 incl. moms udgør den gennemsnitlige timepris kr. 15,00. I  

 gennemsnit er en overskridelse på 2 timer, hvilket medfører, at den unddragne  

 betaling for pladsleje i gennemsnit er kr. 30,00 incl. moms.
Ud af en  

 parkeringsafgift,  

 der for tiden udgør kr. 510 incl. moms, udgør dette beløb ca. 6%.
 Den 28. april  

 2005 rettede jeg på vegne foreningen henvendelse til Told- og Skattestyrelsen  

 med henblik på at få afklaret spørgsmålet om moms af kontrolafgift.
SKAT har den 3.  

 november 2005 besvaret min henvendelse.
Det følger af SKATs besvarelse, at  

 SKAT  

 er af den opfattelse, at kontrolafgiften på kr. 510 udgør et momspligtigt  

 vederlag for parkering, uanset om der er tale om kontrolafgift for  

 parkeringsforseelser på pladser, hvor parkering er gratis eller hvor  

 parkering  

 sker mod betaling.
SKAT har ved  

 denne bedømmelse lagt til grund, at der ved indkørsel til alle pladserne  

 tydeligt er markeret ved skiltning, hvilke restriktioner, der gælder for den  

 enkelte plads.
På den baggrund har SKAT anset opkrævning af kontrolafgift ved  

 parkeringsforseelser som opkrævet i et aftalelignende forhold, hvor afgiften  

 må  

 anses som vederlag for parkering i strid med de gældende restriktioner.
 Det er SKATs  

 opfattelse, at Landsskatterettens kendelse i  


  

 SKM2003.541.LSR  


  

 ikke kan føre til et andet resultat.
Momsretlig  

 vurdering Ad spørgsmål 1) Det følger af  

 den grundlæggende bestemmelse om momspligtige transaktioner i momsloven § 4,  

 stk. 1, at der skal betales moms af ydelser, der leveres mod vederlag her i  

 landet.
 Af  

 momsvejledningen afsnit D.2 følger det, at momspligten forudsætter, at der er  

 leveret en vare eller ydelse, og at der herfor er ydet et vederlag.
Det er min  

 opfattelse, at kontrolafgift alene kan anses at være momspligtigt i det  

 omfang,  

 kontrolafgiften kan sidestilles med et vederlag for en parkeringsydelse.
I de  

 situationer hvor parkering er gratis, er der netop ikke tale om levering af  

 en  

 ydelse mod vederlag.
Kontrolafgifter,  

 der opkræves ved uretmæssig parkering på en gratisparkeringsplads, kan ikke  

 anses for at være udtryk for vederlag for en leverance/ydelse, hvorfor de må  

 falde uden for momslovens anvendelsesområde, jf. momslovens § 4, stk. 1.  

 Modydelsen der stilles til rådighed for bilisterne er gratis.
Der kan alene  

 anses at foreligge levering mod vederlag, når der mellem medlemmerne og  

 bilisterne består et retsforhold, der vedrører en gensidig udveksling af  

 ydelser.
Ved bedømmelsen af nærværende spørgsmål er der netop ikke tale om  

 denne gensidige udveksling, når der er tale om gratisparkering.
I den  

 forbindelse kan jeg henvise til Landsskatterettens kendelse af 14. november  

 2003, der er offentliggjort i  


  

 SKM2003.541.LSR  


.  

 Sagen drejede sig om, hvorvidt et selskab skulle betale moms af rykkergebyrer  

 i  

 forbindelse med opkrævning af momspligtige leasingydelser.
Landsskatteretten  

 fastslog i kendelsen, at rykkergebyrer ikke kunne anses som vederlag for en  

 leverance  

 og derfor faldt uden for momslovens anvendelsesområde, jf. § 4, stk. 1.
Det er min  

 opfattelse, at kontrolafgifter på gratisparkeringspladser fuldt ud kan  

 sammenlignes  

 med de rykkergebyrer, som Landsskatteretten havde til bedømmelse i  


  

 SKM2003.541.LSR  


.  

 De kunder, der indgik aftale med leasingselskabet, var klar over, at der  

 ville  

 blive afkrævet et gebyr i forbindelse med udsendelse af rykker.
Herefter må  

 det  

 af SKAT fremhævede synspunkt om, at der ved indkørsel til parkeringspladserne  

 tydeligt er markeret ved skiltning, hvilke restriktioner der gælder for den  

 enkelte plads, afvises.
Opkrævning af  

 kontrolafgift ved parkeringsforseelser kan ikke anses som opkrævet i et  

 aftalelignende forhold.
Der er tale om et standardiseret gebyr, der alene er  

 fastsat til samme niveau, som opkræves for ulovlig parkering af kommuner, som  

 i  

 øvrigt ikke afregner moms af opkrævede parkeringsafgifter eller  

 kontrolafgifter.
Der er endvidere - ligesom tilfældet er ved rykkergebyrer -  

 ingen nødvendig sammenhæng mellem ydelse og betaling.
Det er derfor ikke  

 korrekt,  

 når SKAT vil anse afgiften som vederlag for parkering.
Jeg kan også  

 henvise til, at Told- og Skattestyrelsen i  


  

 SKM2004.273.TSS  


  

 har udtalt, at en række restancegebyrer inden for forsyningssektoren ikke er  

 omfattet af momsloven.
Told- og Skattestyrelsen henviser i den forbindelse  

 til  


  

 SKM2003.541.LSR  


.
 Såfremt  

 Skatterådet ikke er enig i, at kontrolafgifterne falder udenfor momslovens  

 område, jf. momslovens § 4, stk. 1. skal jeg henvise til, at det af momsloven  

 §  

 27, stk. 2, nr. 2 følger, at der i momsgrundlaget skal medregnes  

 biomkostninger  

 som udgifter til provision, emballage, forsendelse, forsikring og lign., som  

 leverandøren forlanger afholdt af aftageren.
 Her kan der også  

 henvises til Landsskatterettens kendelse af 14. november 2003, der er  

 offentliggjort  

 i  


  

 SKM2003.541.LSR  


.  

 Landsskatteretten fandt, at rykkergebyrerne ikke var omfattet af begrebet  

 biomkostninger i momsloven § 27, stk. 2, nr. 1. Herefter kunne  

 rykkergebyrerne  

 ikke med hjemmel i momsloven medregnes som en del af moms- grundlaget for den  

 leverede leasingydelse.
Det er min  

 opfattelse, at det samme må gøre sig gældende i relation til de  

 kontrolafgifter, som medlemmerne opkræver.
Kontrolafgifterne kan således ikke  

 betragtes som en del af momsgrundlaget.
Med hensyn til  

 Højesterets afgørelse i TfS 1996, 357, hvor et af medlemmerne, A A/S, havde  

 en  

 tilsvarende sag til bedømmelse vedrørende spørgsmålet, er det min opfattelse,  

 at Højesterets afgørelse ikke længere er udtryk for gældende ret på området.  

 Højesteret stadfæstede Østre Landsrets dom med samme begrundelse som  

 landsretten.
Landsretten fandt, at de opkrævede kontrolafgifter blev opkrævet  

 i  

 et aftalelignede forhold, der måtte anses som vederlag for en ydelse omfattet  

 af momsloven § 4, stk. 1, jf. § 27, stk. 1, jf. § 13, stk. 1, pkt. 8) 2. pkt.
Som nævnt er de  

 faktiske omstændigheder i dag ikke de samme, som da Højesteret havde sagen  

 til  

 bedømmelse.
Endvidere er landsskatterettens praksis på området som nævnt  

 ændret  

 på baggrund af en række afgørelser fra EF-domstolen.
 Det er således  

 min opfattelse, at det stillede spørgsmål kan besvares med ja.
Ad spørgsmål 2) Der kan i det  

 væsentligste henvises til det ovenfor anførte vedrørende spørgsmål 1.
 Det er min  

 vurdering, at den eneste forskel mellem betalingsparkering og gratisparkering  

 består i, at der mellem medlemmerne og bilisterne består et retsforhold, der  

 netop begrunder, at der skal betales moms af den del af vederlaget, der kan  

 henføres som en modydelse for parkering.
Medlemmerne har  

 netop lavet en sådan opgørelse.
Denne opgørelse viser, at det alene er ca. 6%  

 af kontrolafgiften, der kan anses at udgøre vederlag for en modydelse,  

 hvorfor  

 det er min opfattelse, at momsgrundlaget alene udgør 6% af kontrolafgiften i  

 de  

 situationer, hvor der er tale om, at kontrolafgiften udstedes i forbindelse  

 med  

 en forseelse på et betalingsparkeringsanlæg.
Den anførte  

 procentsats er som det fremgår baseret på en stikprøve over 3 tilfældigt  

 udvalgte dage, som medlemmerne har foretaget.
Det skal bemærkes, at  

 medlemmerne  

 fremover vil kunne foretage en registrering af de kontrolafgifter, der  

 opkræves  

 ved overskridelse af parkeringstiden på betalingspladser, således at den  

 anførte procentsats fremover kan justeres og opgøres konkret hos medlemmerne.  

 Ved vurdering af om spørgsmålet kan besvares bekræftende kan det således  

 forudsættes, at de 6 pct. lægges til grund for de kontrolafgifter, der er  

 opkræves på pladser med betalingsparkering, svarende til 1-2% af de samlede  

 opkrævede  

 kontrolafgifter på alle overvågede pladser, indtil registreringsgrundlaget  

 hos  

 medlemmerne er fremkommet.
 Det er således  

 min opfattelse, at det stillede spørgsmål kan besvares med ja.
 Høringssvar:
 For så vidt  

 angår SKATs indstilling til besvarelse af anmodning om bindende svar skal  

 bemærkes, at SKAT ikke nærmere har begrundet, hvorfor man finder, at  

 Landsskatterettens afgørelse, der som nævnt i anmodningen er i  

 overensstemmelse  

 med praksis fra EF-domstolen, ikke er relevant i den foreliggende situation.  

 Det er således fortsat vores opfattelse, at opkrævning af kontrolafgift må  

 sidestilles med rykkergebyrer, jf. i øvrigt den nærmere begrundelse i  

 anmodningen  

 om bindende svar.
SKAT har i sin  

 indstilling endvidere henvist til momslovens § 27, stk. 1, angående tilskud  

 forbundet  

 med en vares eller ydelses pris, uden i øvrigt nærmere at redegøre for,  

 hvorledes denne bestemmelse har relevans for den fremsendte anmodning om  

 bindende svar.
For god ordens skyld skal bemærkes, at de opkrævede  

 kontrolafgifter ikke kan anses for at udgøre et momspligtigt tilskud.
Det  

 skyldes,  

 at det er en forudsætning for at medregne et beløb til beskatningsgrundlaget  

 som et tilskud, at et sådant tilskud er direkte forbundet med transaktionens  

 pris.
Det er ikke situationen her, hvor kontrolafgiften kun udløses i  

 tilfælde  

 af ikke-forskriftsmæssig parkering.
Kontrolafgiften udløses således kun under  

 særlige omstændigheder, mens parkering i øvrigt enten er gratis eller  

 undergivet betaling som beskrevet i anmodningen.
SKAT har endvidere  

 henvist til EF-domstolens sag C-16/93, R.
J.
Tolsma, som begrundelse for, at  

 der skulle foreligge et retsforhold mellem selskaberne og bilisterne.
I denne  

 anledning skal bemærkes, at det ikke bestrides, at der skal betales moms af  

 en  

 eventuel parkeringsafgift, men den fremsendte forespørgsel vedrører et andet  

 spørgsmål, nemlig moms af kontrolafgifter.
 Afslutningsvis  

 skal bemærkes, at vi fastholder vores synspunkter om, at de opkrævede  

 kontrolafgifter, i det omfang de ikke udgør en yderligere betaling for  

 parkering som beskrevet i relation til spørgsmål 2, skal sidestilles med  

 momsfri rykkergebyrer, således som der indgående er redegjort for i den  

 fremsendte anmodning om bindende svar.
SKATs  

 indstilling og begrundelse Af momslovens §  

 4, stk. 1, fremgår det, at der betales afgift af varer og ydelser, der  

 leveres  

 mod vederlag her i landet.
Ved levering af en vare forstås overdragelse af  

 retten til som ejer at råde over et materielt gode.
Levering af en ydelse  

 omfatter enhver anden levering.
Af momslovens §  

 13, stk. 1, nr. 8, fremgår det, at administration, udlejning og  

 bortforpagtning  

 af fast ejendom, herunder levering af gas, vand, elektricitet og varme som  

 led  

 i udlejningen er fritaget for afgift.
Fritagelsen omfatter dog ikke udlejning  

 af værelser i hoteller og lign., udlejning af værelser i virksomheder, der  

 udlejer for kortere tidsrum end 1 måned, udlejning af camping-, parkerings-  

 og  

 reklameplads, samt udlejning af opbevaringsbokse.
 Af momslovens §  

 27, stk. 1, fremgår det, at ved levering af varer og ydelser er  

 afgiftsgrundlaget  

 vederlaget, herunder tilskud, der er direkte forbundet med varens eller  

 ydelsens pris, men ikke indbefattet afgiften efter denne lov.
 Den tilsvarende  

 bestemmelse findes i 6. momsdirektivs artikel 11, punkt A, stk. 1, litra a.  

 Det  

 fremgår heraf, at beskatningsgrundlaget er:
"Ved  

 levering af goder og tjenesteydelser, bortset fra de under litra b), c) og  

 d),  

 omhandlede, den samlede modværdi som leverandøren eller tjenesteyderen  

 modtager  

 eller vil modtage af køberen, aftageren eller tredjemand for de pågældende  

 transaktioner, herunder tilskud, der er direkte forbundet med  

 transaktionernes  

 pris." Af EF-Domstolens  

 dom af 3. marts 1994 i R.
J.
Tolsma (sag C-16/93), præmis 14, fremgår:
"Det kan  

 herefter fastslås, at en tjenesteydelse kun udføres "mod vederlag",  

 som omhandlet i sjette direktivs artikel 2, nr. 1, og derfor kun kan  

 beskattes,  

 såfremt der mellem tjenesteyderen og modtageren består et retsforhold, der  

 vedrører gensidig udveksling af ydelser, idet det af tjenesteyderen modtagne  

 vederlag  

 udgør den faktiske modværdi af den ydelse, som leveres til modtageren." I TfS 1996, 357  

 driver selskabet en række parkeringsanlæg, der er tilgængelige for alle  

 bilister.
Bilisterne betaler en parkeringsafgift, der varierer fra 1,50 til  

 6,00 kr. i timen.
Såfremt bilisterne undlader at indløse parkeringsafgift,  

 eller på anden måde overtræder de forskrifter, der gælder for parkeringen,  

 debiteres bilisterne en tillægsafgift, der udgør 400 kr.
Forskrifterne for  

 parkering i anlægget angives i forbindelse med indkørsel til  

 parkeringsanlægget.
 Højesteret  

 fandt, at uanset at den forhøjede parkeringsafgift er fastsat som en  

 standardtakst af betydelig størrelse i forhold til den sædvanlige  

 parkeringsafgift begrundet i sagsøgerens ønske om at undgå parkering i strid  

 med forskrifterne, findes den forhøjede afgift, der opkræves med hjemmel i et  

 aftalelignende forhold, at måtte anses som vederlag for en ydelse omfattet af  

 momslovens § 4, stk. 1, § 27, stk. 1, jf. § 13, stk. 1, pkt. 8).
I  


  

 SKM2003.541.LSR  


  

 har Landsskatteretten truffet afgørelse om, at et selskabs rykkergebyrer ved  

 for sen betaling af momspligtige leasingydelser ikke var momspligtige.  

 Landsskatteretten  

 finder, at de på forhånd aftalte rykkergebyrer må anses for et standardiseret  

 og objektivt grundlag for den godtgørelse af omkostninger i forbindelse med  

 påmindelse af betalingskravet, som selskabet kan kræve for tab ved ikke at  

 modtage den aftalte pengeydelse til den aftalte tid.
Tabet består i denne  

 situation af udgifter til iværksættelse af rykkerproceduren m.v.
Den  

 godtgørelse af omkostninger, som finder sted ved rykkergebyrerne, må anses  

 for  

 at være af en anden karakter end de af 6. momsdirektivs artikel 11, pkt.
A,  

 stk. 2, litra b, omfattede biomkostninger, og ses i hvert fald ikke med  

 hjemmel  

 i den danske momslov at kunne medregnes som vederlag for en leverance, og må  

 som følge heraf anses for at falde uden for momslovens anvendelsesområde, jf.  

 §  

 4, stk. 1.
I  


  

 SKM2004.273.TSS  


  

 har SKAT udtalt sig om, hvorvidt en række gebyrer inden for  

 forsyningssektoren  

 er omfattet af momslovens anvendelsesområde.
Med henvisning til  

 Landsskatterettens kendelse i  


  

 SKM2003.541.LSR  


  

 fandt SKAT, at en række specifikke gebyrer falder uden for lovens  

 anvendelsesområde.
 Ved indkørsel  

 til pladser med betalingsparkering, pladser med gratisparkering og pladser i  

 forbindelse med beboelsesejendomme, hvor der ikke må parkeres, er det ved  

 skiltning tydeligt markeret, hvilke restriktioner, der gælder for den enkelte  

 plads.
Bilisterne er  

 således forpligtet til at betale medlemmerne en kontrolafgift, såfremt de  

 gældende restriktioner ikke overholdes.
Der foreligger derfor et retsforhold,  

 der vedrører en gensidig udveksling af ydelser, hvor det af medlemmerne  

 modtagne vederlag i form af kontrolafgiften udgør den faktiske modværdi af  

 den  

 ydelse, som leveres af medlemmerne i form af at stille parkeringsplads til  

 rådighed  

 for køretøjet - og det uanset, hvilke vilkår der i øvrigt gælder for den  

 enkelte  

 plads.
 Det forhold, at  

 Landsskatteretten i  


  

 SKM2003.541.LSR  


  

 har truffet afgørelse om, at et selskabs rykkergebyrer ved for sen betaling  

 af  

 momspligtige leasingydelser ikke var momspligtige, kan - alene af den grund,  

 at  

 gebyret skal dække selskabets tab - ikke føre til et andet resultat.
 Det indstilles  

 således, at både spørgsmål 1 og 2 besvares med nej.
Skatterådets  

 afgørelse og begrundelse Skatterådet har  

 på møde den 16. maj 2006 tiltrådt indstillingen med den givne begrundelse.
