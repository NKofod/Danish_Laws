 I medfør af § 65 i lov om byfornyelse og boligforbedring, jf.  

 lovbekendtgørelse nr. 658 af 11. august 1993, som ændret ved lov nr. 418 af  

 1. juni 1994 fastsættes:
 § 1.  Bestemmelserne i Boligstyrelsens cirkulære nr.  

 92 af 3. juli 1986, afsnit 3.2.2.2. Driftsbesparelser ophæves med virkning  

 fra d. 1. juli 1994 for alle ejendomme, hvor ejeren ikke før dette tidspunkt  

 helt eller delvist har fået udbetalt nominallån eller indekslån til  

 finansiering af de støtteberettigede udgifter.
 § 2.  Kommunalbestyrelsen skal inden d. 1. oktober  

 1994 underrette ejere af ejendomme, der er omfattet af en godkendt  

 saneringsplan eller en beslutning efter lov om byfornyelse og  

 boligforbedring, hvortil der inden d. 1. juli 1994 er meddelt ejeren tilsagn  

 om ydelsesstøtte, jf. § 59 a, stk. 1, i lov om byfornyelse og  

 boligforbedring, og hvor ejeren ikke helt eller delvist har fået udbetalt  

 indekslån til dækning af de støtteberettigede udgifter, om mulighederne for,  

 at ejeren kan vælge at finansiere de værdiforøgende udgifter med nominallån.
 Stk. 2.  Såfremt en ejer omfattet af stk. 1 ansøger om  

 a'contoudbetaling af indekslån inden kommunalbestyrelsens underretning efter  

 stk. 1 foreligger, skal kommunalbestyrelsen underrette ejeren om den i stk. 1  

 nævnte valgmulighed inden behandling af ansøgningen.
 § 3.  For ejendomme, hvor ejeren den 1. juli 1994  

 eller senere meddeles tilsagn om offentlig støtte efter lov om byfornyelse og  

 boligforbedring, skal kommunalbestyrelsen stille krav om, at ejeren indhenter  

 flere tilbud på byggelån med henblik på at nedsætte udgifterne til  

 byggelånsrenter mest muligt.
 Stk. 2.  Kommunalbestyrelsen kan kun godkende, at der i  

 den støtteberettigede udgift medtages udgifter til byggelånsrenter beregnet  

 på grundlag af det tilbud, som ud fra en samlet vurdering har den laveste  

 effektive forrentning.
 § 4.  Cirkulæreskrivelsen træder i kraft den 1. juli  

 1994.
