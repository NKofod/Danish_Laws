Betænkning afgivet af Udvalget for Landdistrikter og Øer den 24. maj 2017 Betænkning over Forslag til lov om ændring af lov om kommunal udligning og generelle tilskud til kommuner (Kompensation for øget afgiftsbelastning og udvidelse af landevejsprincippet for biler, passagerer m.v. til og fra visse øer) [af økonomi- og indenrigsministeren (Simon Emil Ammitzbøll)]:
1. Udvalgsarbejdet Lovforslaget blev fremsat den 26. april 2017 og var til 1. behandling den 4. maj 2017. Lovforslaget blev efter 1. behandling henvist til behandling i Udvalget for Landdistrikter og Øer.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og økonomi- og indenrigsministeren sendte den 27. februar 2017 dette udkast til udvalget, jf.
ULØ alm. del  bilag 81. Den 26. april 2017 sendte økonomi- og indenrigsministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Sammenslutningen af Danske Småøer.
 Økonomi- og indenrigsministeren har over for udvalget kommenteret den skriftlige henvendelse til udvalget.
Spørgsmål Udvalget har stillet 5 spørgsmål til økonomi- og indenrigsministeren til skriftlig besvarelse, som denne har besvaret.
2. Indstillinger Udvalget indstiller lovforslaget til vedtagelse uændret.
Dansk Folkepartis medlemmer af udvalget glæder sig over, at den trafikale ligestilling er kommet så godt fra start.
Dansk Folkeparti er samtidig opmærksom på, at der er et stykke vej, før vi har den fulde trafikale ligestilling, hvilket Dansk Folkeparti vil arbejde videre for.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Mette Hjermind Dencker (DF) Pia Adelsteen (DF) Tilde Bork (DF) Lise Bech (DF) Henrik Brodersen (DF) Susanne Eilersen (DF) Thomas Danielsen (V) Peter Juel Jensen (V) fmd.
Erling Bonnesen (V) Hans Christian Schmidt (V) Anni Matthiesen (V) Britt Bager (V) Villum Christensen (LA) Leif Mikkelsen (LA) Rasmus Jarlov (KF) Christian Rabjerg Madsen (S) Troels Ravn (S) Kaare Dybvad (S) Lea Wermelin (S) Leif Lahn Jensen (S) Lennart Damsbo-Andersen (S) Magnus Heunicke (S) Malte Larsen (S) Henning Hyllested (EL) Søren Egge Rasmussen (EL) Roger Matthisen (ALT) Andreas Steenberg (RV) Karsten Hønge (SF) Kirsten Normann Andersen (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
