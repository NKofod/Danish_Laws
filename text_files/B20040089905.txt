Bekendtgørelse  

 om indtægtsrammer for netvirksomheder og transmissionsvirksomheder I medfør af § 78, stk. 3, og § 88 i lov om elforsyning,  

 jf. lovbekendtgørelse nr. 151 af 10. marts 2003, og § 4, stk. 5, i lov nr.  

 494  

 af 9. juni 2004 om ændring af lov om elforsyning, lov om naturgasforsyning og  

 lov om varmeforsyning fastsættes:
Kapitel 1 Generelle bestemmelser § 1.  

  

 Denne bekendtgørelse finder anvendelse på netvirksomheder, herunder  

 netvirksomheder som drives som led i den kommunale forvaltning, og  

 transmissionsvirksomheder.
 § 2.  

  

 Ved  

 netvirksomhed forstås i denne bekendtgørelse virksomhed med bevilling, som  

 driver el-distributionsnet.
 Stk. 2.  

  

 Ved  

 transmissionsvirksomhed forstås virksomhed med bevilling, der driver  

 el-transmissionsnet.
 Stk. 3.  

  

 Ved overordnet transmissionsvirksomhed  

 forstås transmissionsvirksomhed, som ejer elforsyningsnet, hvoraf mere end 35  

 pct. målt som systemkilometer udgøres af net på over 150 kV, herunder  

 jævnstrømsforbindelser til naboområder.
 Stk. 4.  

  

 Ved regional  

 transmissionsvirksomhed forstås transmissionsvirksomhed, som ejer  

 elforsyningsnet,  

 hvoraf højst 35 pct. målt som systemkilometer udgøres af net på over 150 kV,  

 herunder jævnstrømsforbindelser til naboområder.
 Stk. 5.  

  

 Ved netaktivitet  

 forstås de bevillingspligtige aktiviteter, som en netvirksomhed er forpligtet  

 til at udføre i henhold til elforsyningsloven eller regler udstedt i medfør  

 heraf, dog bortset fra forhold vedrørende offentlige forpligtelser efter  

 elforsyningslovens § 9, stk. 1.
 Stk. 6.  

  

 Ved  

 transmissionsaktivitet forstås de bevillingspligtige aktiviteter, som en  

 transmissionsvirksomhed er forpligtet til at udføre i henhold til  

 elforsyningsloven eller regler udstedt i medfør heraf, dog bortset fra  

 forhold  

 vedrørende offentlige forpligtelser efter elforsyningslovens § 9, stk. 1.
Stk. 7.  

  

 Ved netaktiver  

 forstås anlægsaktiver i form af kollektive elforsyningsnet samt grunde og  

 bygninger til brug for strømførende anlæg.
Anlægsaktiver, som anvendes til  

 opfyldelse af offentlige forpligtelser, jf. elforsyningslovens § 9, stk. 1,  

 anses  

 dog ikke for netaktiver efter denne bekendtgørelse.
Kapitel 2 Fastsættelse af indtægtsrammer og tariffer § 3.  

  

 For  

 hver virksomhed fastsætter Energitilsynet en indtægtsramme for året 2004  

 efter  

 reglerne i denne bekendtgørelse.
Indtægtsrammen udgør det maksimale beløb,  

 som  

 virksomheden i 2004 kan oppebære ved indtægter fra salg af ydelser, som er  

 omfattet af bevillingen, og som er omfattet af virksomhedens tariffer.
 Stk. 2.  

  

 Hvis en juridisk  

 person har bevilling til både netvirksomhed og transmissionsvirksomhed,  

 fastsættes der en indtægtsramme for hver af de to virksomheder.
 § 4.  

  

 Indtægtsrammen for 2004 fastsættes som svarende til de indtægter,  

 virksomheden  

 vil have i 2004, når det forudsættes, at tarifferne pr. 1. januar 2004 for  

 ydelser omfattet af bevillingen, som virksomheden har anmeldt til  

 Energitilsynet, jf. § 76, stk. 1, nr. 1, i elforsyningsloven og § 4, stk. 1,  

 i  

 bekendtgørelse nr. 90 af 7. februar 2000 om regler for anmeldelse af priser  

 og  

 andre betingelser for transport og levering af elektricitet samt hel eller  

 delvis salg af ejerandele i elforsyningsvirksomheder, fastholdes uændret i  

 2004. Indtægtsrammen korrigeres med forhøjelser eller reduktioner efter  

 reglerne i kapitel 3.
Kapitel 3 Tarifomlægninger samt forhøjelse eller  

 reduktion af indtægtsrammer og tariffer § 5.  

  

 Energitilsynet  

 kan godkende, at en virksomheds tariffer kan omlægges i forhold til  

 tarifferne  

 pr. 1. januar 2004, hvis virksomheden kan dokumentere, at omlægningen ikke  

 giver anledning til forhøjede indtægter i forhold til indtægtsrammen efter §  

 4.
 § 6.  

  

 Energitilsynet kan godkende, at en virksomheds indtægtsramme og tariffer i  

 særlige tilfælde kan forhøjes, hvis virksomheden kan dokumentere, at der med  

 henblik på opretholdelse af forsyningssikkerheden opstår væsentlige  

 meromkostninger i forhold til det, som er lagt til grund ved fastsættelsen af  

 tarifferne pr. 1. januar 2004, og hvis disse meromkostninger ikke kunne  

 forudses på tidspunktet for offentliggørelse af tarifferne.
 Stk. 2.  

  

 Energitilsynet  

 kan beslutte, at en virksomheds indtægtsramme og tariffer kan forhøjes eller  

 skal nedsættes, hvis der som følge af ændret eller ny lovgivning eller regler  

 udstedt i medfør heraf, som er trådt i kraft efter tariffernes  

 offentliggørelse, og hvis indhold ikke var offentliggjort eller kunne  

 forudses  

 ved tariffernes offentliggørelse, opstår væsentlige meromkostninger  

 henholdsvis  

 mindreomkostninger i forhold til det, som er lagt til grund ved fastsættelse  

 af  

 tarifferne pr. 1. januar 2004.
 Stk. 3.  

  

 Energitilsynet kan godkende, at en  

 netvirksomheds eller regional transmissionsvirksomheds indtægtsramme og  

 tariffer  

 i særlige tilfælde kan forhøjes, hvis virksomheden kan dokumentere, at der  

 for  

 nedenstående omkostningsposter set under ét opstår væsentlige meromkostninger  

 i  

 forhold til de omkostninger, som samlet set for de pågældende  

 omkostningsposter  

 var lagt til grund ved fastsættelsen af tarifferne pr. 1. januar 2004, og som  

 skyldes udefra kommende forhold, der ikke kunne forudses på tidspunktet for  

 offentliggørelsen af tarifferne:
 1)  

 	  

 Omkostninger til rådgivning om  

 energibesparelsesaktiviteter i henhold til bekendtgørelse om  

 energibesparelsesaktiviteter  

 i kollektive elforsyningsvirksomheder.
 2)  

 	  

 Omkostninger til lokalt samarbejde om  

 energibesparelser i henhold til lov om fremme af besparelser i  

 energiforbruget  

 og regler og påbud fastsat i henhold til denne lov.
 3)  

 	  

 Omkostninger til rådgivning om elsikkerhed i  

 henhold til elforsyningsloven og regler i medfør heraf.
 4)  

 	  

 Omkostninger til arbejde med elsikkerhed,  

 herunder til medarbejdernes deltagelse i møder og kurser vedrørende  

 elsikkerhedsspørgsmål og deltagelse i Sikkerhedsstyrelsens arbejde i råd,  

 udvalg og arbejdsgrupper.
 5)  

 	  

 Omkostninger ved nettab vedrørende net, som  

 ikke er stillet til rådighed for den systemansvarlige virksomhed.
 6)  

 	  

 Omkostninger til sikring af  

 forbrugerindflydelse efter elforsyningslovens §§ 40-42.
 7)  

 	  

 Ydelser til afvikling af gæld til en kommune  

 vedrørende tjenestemandspensionsforpligtelser, som efter §§ 41 og 42 i  

 bekendtgørelse nr. 944 af 29. oktober 2001 om indtægtsrammer og  

 åbningsbalancer  

 for netvirksomheder og transmissionsvirksomheder med elforsyningsnet på 150  

 kV  

 og derunder kan indregnes i indtægtsrammerne.
 8)  

 	  

 Omkostninger til tilsyn og kontrol med  

 betaling for offentlige serviceforpligtelser, som udføres efter regler  

 udstedt  

 i medfør af elforsyningsloven.
 9)  

 	  

 Rimelige omkostninger til demontering af  

 luftledninger, som finder sted efter udløbet af luftledningernes  

 standardlevetid, eller hvor luftledningen efter demonteringen erstattes af et  

 jordkabel på under 100 kV, eller hvis demonteringen sker i henhold til  

 godkendelse af etablering eller ændring af transmissionsnet efter  

 elforsyningslovens § 21.
 10)  

 	  

 Forsikringspræmier til forsikring af  

 netaktiver.
 11)  

 	  

 Øgede driftsomkostninger til målinger i  

 henhold til måleforskrifter udstedt af den systemansvarlige virksomhed eller  

 i  

 henhold til regler udstedt i medfør af elforsyningsloven om måling af  

 elforbrug  

 og elproduktion hos forbrugere, som helt eller delvist producerer den  

 elektricitet, de forbruger.
 12)  

 	  

 Driftsomkostninger som følge af kabelfejl på  

 net med et spændingsniveau over 20 kV, hvis disse omkostninger ligger  

 væsentligt ud over basisomkostningerne ved kabeldriften.
 13)  

 	  

 Omkostninger ved, at eventualforpligtelser  

 som nævnt i § 17, stk. 2, aktualiseres.
 Stk. 4.  

  

 Energitilsynet kan beslutte, at en overordnet  

 transmissionsvirksomheds indtægtsramme og tariffer kan forhøjes, hvis det  

 dokumenteres, at de omkostninger, som virksomheden er forpligtet til at dække  

 efter elforsyningslovens § 21, stk. 2, eller regler udstedt i medfør heraf,  

 væsentligt overstiger de omkostninger, som er lagt til grund ved  

 fastsættelsen  

 af tarifferne pr. 1. januar 2004. Tilsynet kan beslutte, at virksomhedens  

 indtægtsramme og tariffer skal nedsættes, hvis det kan dokumenteres, at de i  

 1.  

 pkt. nævnte omkostninger er væsentligt lavere end de omkostninger, som er  

 lagt  

 til grund ved fastsættelsen af tarifferne pr. 1. januar 2004.
Stk. 5.  

  

 Energitilsynet kan beslutte, at indtægtsramme  

 og tariffer for en eller flere net- eller transmissionsvirksomheder kan  

 forhøjes som et led i efterregulering for årene 2000-2003 af den  

 systemansvarlige  

 virksomheds betaling for at få stillet transmissionsnettet til rådighed, hvis  

 der ikke er taget højde herfor i tarifferne for 2004. Det er en forudsætning,  

 at efterreguleringen skyldes korrektion af ejergrænsen mellem 60 kV-net og  

 150  

 kV-net eller fejlagtig adressering af regning for nettab i 150/60  

 kV-transformerne.
Det er endvidere en forudsætning, at den systemansvarlige  

 virksomhed forudgående og senest den 31. december 2004 fremsender en  

 opgørelse  

 til Energitilsynet, som dokumenterer, at den samlede forøgelse af  

 indtægtsrammerne i virksomhederne modsvares af, at et tilsvarende beløb  

 bliver  

 overført fra den systemansvarlige virksomhed til en eller flere net- eller  

 transmissionsvirksomheder.
De virksomheder, som får forhøjet deres ramme,  

 skal  

 senest ved udgangen af 2006 have opkrævet forøgelsen af rammen, idet  

 forhøjelsen herefter bortfalder.
Virksomheder, som modtager beløb fra den  

 systemansvarlige virksomhed, skal opføre disse som indtægter i  

 reguleringsregnskabet  

 for det pågældende år.
 Stk. 6.  

  

 Energitilsynet kan fastsætte en absolut eller  

 relativ beløbsgrænse for, hvad der forstås ved væsentlige meromkostninger  

 efter  

 stk. 1-3. Tilsynet kan fastsætte en absolut eller relativ beløbsgrænse for,  

 hvad  

 der forstås ved, at omkostningerne efter stk. 4 væsentligt overstiger de  

 omkostninger, som er lagt til grund ved fastsættelsen af tarifferne pr. 1.  

 januar 2004.
 § 7.  

  

 En  

 virksomhed kan forhøje sine tariffer svarende til en eventuel stigning i den  

 systemansvarlige virksomheds tariffer i 2004 eller i betalingen for  

 tilslutning  

 til overordnede net i 2004, set i forhold til de tariffer og betalinger, som  

 er  

 lagt til grund ved fastsættelsen af virksomhedens tariffer, hvis stigningen  

 ikke kunne forudses ved tidspunktet for offentliggørelsen af tarifferne.  

 Virksomheden skal over for Energitilsynet dokumentere, at tarifforhøjelsen  

 svarer til stigningen i den systemansvarlige virksomheds tariffer eller i  

 betalingen for tilslutning til overordnede net.
Stk. 2.  

  

 En virksomhed  

 skal reducere sine tariffer svarende til eventuelle reduktioner i den  

 systemansvarlige  

 virksomheds tariffer i 2004 eller i betalingen for tilslutning til  

 overordnede  

 net i 2004, set i forhold til de tariffer og betalinger, som er lagt til  

 grund  

 ved fastsættelsen af virksomhedens tariffer.
Virksomheden skal over for  

 Energitilsynet dokumentere, at tarifreduktionen svarer til reduktionen i den  

 systemansvarlige virksomheds tariffer eller i betalingen for tilslutning til  

 overordnede net.
 § 8.  

  

 En  

 virksomhed skal i forbindelse med ansøgning om godkendelse eller beslutning  

 efter § 5 eller § 6, stk. 1-4, og i forbindelse med afgivelse af  

 dokumentation  

 efter § 7 efter Energitilsynets anvisninger indgive oplysning om mængden af  

 den  

 elektricitet, som transporteres, og om mængden af andre leverede ydelser,  

 opdelt på tarifelementer.
Kapitel 4 Fusion og opdeling af virksomheder § 9.  

  

 Hvis to eller flere virksomheder fusionerer efter den 31. december 2003,  

 opgøres den fortsættende eller nye virksomheds indtægtsramme for 2004 som  

 summen af de fusionerende virksomheders indtægtsrammer for 2004.
 § 10.  

  

 Hvis en virksomhed opdeles efter den 31. december 2003, opgøres  

 indtægtsrammerne for 2004 for hver af virksomhedens dele som de indtægter,  

 hver  

 af delene ville have opnået ved tarifferne pr. 1. januar 2004.
Kapitel 5 Overdækning § 11.  

  

 Der foreligger overdækning, hvis virksomhedens indtægter fra salg af ydelser,  

 som er omfattet af bevillingen og omfattet af virksomhedens tariffer,  

 overstiger virksomhedens indtægtsramme, jf. § 4, korrigeret med eventuelle  

 forhøjelser eller reduktioner af rammen efter kapitel 3.
 Stk. 2.  

  

 Overdækning  

 efter stk. 1 udlignes senest den 31. december 2006.
Kapitel 6 Regnskabsføring og opgørelse af aktiver m.v.
 § 12.  

  

 Virksomhederne skal udarbejde et reguleringsmæssigt regnskab for 2004, der  

 opgøres på basis af kalenderåret (reguleringsregnskabet). Regnskabet skal  

 revideres af en statsautoriseret eller registreret revisor.
 Stk. 2.  

  

 Reguleringsregnskabet skal indsendes til Energitilsynet senest den 1. juni  

 2005.  

 Regnskabet kan indgives i digital form efter Energitilsynets nærmere  

 anvisninger.
 Stk. 3.  

  

 Det i stk. 1  

 nævnte regnskab skal omfatte:
1)  

 	  

 en opgørelse af årets  

 indtægter ved netaktivitet henholdsvis transmissionsaktivitet, 2)  

 	  

 en opgørelse af  

 virksomhedens indtægtsramme, jf. § 4, korrigeret med eventuelle forhøjelser  

 eller reduktioner efter kapitel 3, 3)  

 	  

 en opgørelse af  

 eventuel overdækning, jf. § 11, stk. 1, 4)  

 	  

 en opgørelse af årets  

 driftsomkostninger ved udøvelsen af netaktiviteten henholdsvis  

 transmissionsaktiviteten,  

 herunder en særskilt opgørelse af hver af de i §§ 13 og 14 nævnte  

 omkostningsposter, 5)  

 	  

 en opgørelse af  

 værdien primo og ultimo 2004 af de netaktiver og andre materielle  

 anlægsaktiver,  

 som anvendes ved udøvelse af netaktiviteten henholdsvis  

 transmissionsaktiviteten,  

 jf. § 15, 6)  

 	  

 en opgørelse af årets  

 afskrivninger på de i nr. 5 nævnte aktiver, jf. § 16, 7)  

 	  

 en opgørelse af de i  

 § 17 nævnte forpligtelser primo og ultimo 2004, og 8)  

 	  

 en opgørelse efter  

 Energitilsynets nærmere anvisninger af mængden af den transporterede  

 elektricitet  

 og mængden af andre leverede ydelser, opdelt på tarifelementer.
 § 13.  

  

 I  

 netvirksomheder og regionale transmissionsvirksomheder skal  

 reguleringsregnskabet indeholde en særskilt opgørelse over omkostningerne ved  

 hver af de nedenstående omkostningsposter:
 1)  

 	  

 Omkostninger til  

 rådgivning om energibesparelsesaktiviteter i henhold til bekendtgørelse om  

 energibesparelsesaktiviteter i kollektive elforsyningsvirksomheder.
 2)  

 	  

 Omkostninger til  

 lokalt samarbejde om energibesparelser i henhold til lov om fremme af  

 besparelser  

 i energiforbruget og regler og påbud fastsat i henhold til denne lov.
 3)  

 	  

 Omkostninger til  

 rådgivning om elsikkerhed i henhold til elforsyningsloven og regler i medfør  

 heraf.
 4)  

 	  

 Omkostninger til  

 arbejde med elsikkerhed, herunder til medarbejdernes deltagelse i møder og  

 kurser vedrørende elsikkerhedsspørgsmål og deltagelse i Sikkerhedsstyrelsens  

 arbejde i råd, udvalg og arbejdsgrupper.
 5)  

 	  

 Betaling til dækning  

 af den systemansvarliges omkostninger, bortset fra omkostninger vedrørende  

 offentlige  

 forpligtelser efter elforsyningslovens § 9, stk. 1.
 6)  

 	  

 Omkostninger til  

 overliggende net.
 7)  

 	  

 Omkostninger ved  

 nettab vedrørende net, som ikke er stillet til rådighed for systemansvaret.
 8)  

 	  

 Omkostninger til  

 sikring af forbrugerindflydelse efter elforsyningslovens §§ 40-42.
 9)  

 	  

 Ydelser til afvikling  

 af gæld til en kommune vedrørende tjenestemandspensionsforpligtelser, som  

 efter  

 §§ 41 og 42 i bekendtgørelse nr. 944 af 29. oktober 2001 om indtægtsrammer og  

 åbningsbalancer  

 for netvirksomheder og transmissionsvirksomheder med elforsyningsnet på 150  

 kV  

 og derunder kan indregnes i indtægtsrammerne.
 10)  

 	  

 Omkostninger til  

 tilsyn og kontrol med betaling for offentlige serviceforpligtelser, som  

 udføres  

 efter regler udstedt i medfør af elforsyningsloven.
 11)  

 	  

 Rimelige omkostninger  

 til demontering af luftledninger, som finder sted efter udløbet af  

 luftledningernes  

 standardlevetid, eller hvor luftledningen efter demonteringen erstattes af et  

 jordkabel på under 100 kV, eller hvis demonteringen sker i henhold til  

 godkendelse af etablering eller ændring af transmissionsnet efter  

 elforsyningslovens § 21.
 12)  

 	  

 Forsikringspræmier til  

 forsikring af netaktiver.
 13)  

 	  

 Øgede  

 driftsomkostninger til målinger i henhold til måleforskrifter udstedt af den  

 systemansvarlige  

 virksomhed eller i henhold til regler udsted i medfør af elforsyningsloven om  

 måling af elforbrug og elproduktion hos forbrugere, som helt eller delvist  

 producerer den elektricitet, de forbruger.
 14)  

 	  

 Driftsomkostninger som  

 følge af kabelfejl på net med et spændingsniveau over 20 kV, hvis disse  

 omkostninger ligger væsentligt ud over basisomkostningerne ved kabeldriften.
 15)  

 	  

 Omkostninger ved, at  

 eventualforpligtelser som nævnt i § 17, stk. 2, aktualiseres.
 § 14.  

  

 I  

 overordnede transmissionsvirksomheder skal reguleringsregnskabet indeholde en  

 opgørelse over omkostningerne ved hver af de nedenstående omkostningsposter:
 1)  

 	  

 Omkostninger, som  

 virksomheden er pålagt efter elforsyningslovens § 78, stk. 6.
 2)  

 	  

 Meromkostninger ved  

 gennemførelse af kabellægning eller omstruktureringer, som andre  

 transmissions-  

 eller netvirksomheder påføres i forbindelse med etablering af 400  

 kV-transmissionsnet, og som den overordnede transmissionsvirksomhed efter  

 elforsyningslovens § 21 eller regler udstedt i medfør heraf er forpligtet til  

 at dække.
 § 15.  

  

 Værdien af aktiverne primo 2004, jf. § 12, stk. 3, nr. 5, fastsættes til den  

 værdi, aktiverne havde ved udgangen af 2003 i henhold til virksomhedens  

 reguleringsregnskab for 2003 som opgjort efter reglerne i bekendtgørelse nr.  

 944  

 af 29. oktober 2001 om indtægtsrammer og åbningsbalancer for netvirksomheder  

 og  

 transmissionsvirksomheder med elforsyningsnet på 150 kV og derunder  

 henholdsvis  

 bekendtgørelse nr. 1182 af 15. december 2000 om indtægtsrammer og  

 åbningsbalancer for transmissionsvirksomheder med elforsyningsnet over 150  

 kV.
 Stk. 2. Værdien af  

 aktiverne ultimo 2004, jf. § 12, stk. 3, nr. 5, fastsættes med udgangspunkt i  

 værdien primo 2004 som fastsat efter stk. 1 med de ændringer, som følger af  

 afskrivninger og idriftsættelse af nye aktiver i 2004. Afskrivningerne i 2004  

 opgøres efter bestemmelserne i § 16.
 Stk. 3.  

  

 Værdien af  

 aktiver idriftsat efter 31. december 2003 fastsættes på grundlag af de  

 bogførte  

 selvkost- eller anskaffelsespriser inklusive normale  

 finansieringsomkostninger.
 Stk. 4.  

  

 Ved opgørelsen af værdien efter stk. 1-3 af aktiver, som er  

 idriftsat efter den 31. december 1999, og som er overtaget fra andre net-  

 eller  

 transmissionsvirksomheder, kan værdien ved idriftsættelsestidspunktet dog  

 maksimalt svare til den værdi, hvortil det var optaget i den overdragende  

 net-  

 eller transmissionsvirksomheds reguleringsregnskab.
 § 16.  

  

 Afskrivning på aktiver, jf. § 12, stk. 3, nr. 6, som er idriftsat forud for  

 1.  

 januar 2004, opgøres fra 1. januar 2004 som den årlige afskrivning på  

 aktivets  

 værdi ultimo 2003, jf. § 15, stk. 1 og 4, under hensyn til den restlevetid,  

 aktivet havde ultimo 2003 i henhold til reguleringsregnskabet for 2003 som  

 opgjort efter reglerne i henholdsvis bekendtgørelse nr. 944 af 29. oktober  

 2001  

 og bekendtgørelse nr. 1182 af 15. december 2000, og forudsat at der afskrives  

 med lige store årlige beløb over restlevetiden.
Stk. 2.  

  

 Afskrivninger på aktiver, som idriftsættes efter den 31.  

 december 2003, beregnes på grundlag af de bogførte selvkost- eller  

 anskaffelsespriser  

 inklusive normale finansieringsomkostninger.
Såfremt de pågældende aktiver er  

 overtaget fra en anden net- eller transmissionsvirksomhed, fortsættes  

 afskrivningerne  

 på det hidtidige grundlag.
Stk. 3. Aktiver med en kost- eller anskaffelsespris under den  

 skattemæssige småaktivgrænse udgiftsføres i anskaffelsesåret.
I overordnede  

 transmissionsvirksomheder kan aktiver med en kost- eller anskaffelsespris  

 under  

 50.000 kr. udgiftsføres i anskaffelsesåret.
 Stk. 4.  

  

 Afskrivninger efter stk. 2 beregnes som lige store årlige  

 beløb over den standardlevetid, der er angivet i bilag 1.
 Stk. 5.  

  

 Afholdte  

 udgifter, der tilfører et aktiv nye eller forbedrede egenskaber eller på  

 anden  

 måde forøger det pågældende aktivs nytteværdi eller forlænger aktivets  

 levetid,  

 klassificeres som forbedringsudgifter og tillægges det pågældende aktivs  

 anskaffelsesværdi.
 Stk. 6.  

  

 De i stk. 5  

 nævnte forbedringsudgifter afskrives med lige store årlige beløb over  

 aktivets  

 restlevetid efter forbedringen.
 § 17  


.  

  

 I virksomheder, herunder virksomheder  

 som drives som led i den kommunale forvaltning, med forpligtelser over for en  

 kommune som følge af kommunens betaling af tjenestemandspension optjent inden  

 den 31. december 1999, hvortil der ikke er hensat midler, optages den  

 aktuarmæssigt  

 opgjorte forpligtelse som gæld til kommunen i reguleringsregnskabet.
 Stk. 2.  

  

 I virksomheder,  

 som hæfter for gældsforpligtelser stiftet inden den 1. januar 2000 eller har  

 stillet sikkerhed til fordel for en elproduktionsvirksomhed, som helt eller  

 delvis ejes af netvirksomheden, når sikkerhedsstillelsen kun omfatter  

 gældsforpligtelser, som elproduktionsvirksomheden har påtaget sig med henblik  

 på restfinansiering af anlægsarbejder påbegyndt inden den 29. april 1999, jf.  

 elforsyningslovens § 69, stk. 1, 2. pkt., oplyses eventualforpligtelsen i en  

 note til reguleringsregnskabet.
 § 18  

.  


  

 Virksomhederne skal aflægge  

 årsrapport. Årsrapporten skal udarbejdes, revideres og offentliggøres i  

 overensstemmelse med reglerne i årsregnskabsloven med de tilpasninger, der  

 for  

 så vidt angår lovens bestemmelser om selskabskapital og fordeling af overskud  

 eller underskud gælder for virksomheder, som ikke er aktie- eller  

 anpartsselskaber.
 § 19.  

  

 Reguleringsmæssige regnskaber og årsrapporter, som ikke gøres offentligt  

 tilgængelige gennem indberetning til Erhvervs- og Selskabsstyrelsen, gøres  

 offentligt tilgængelige af Energitilsynet.
 § 20.  

  

 Virksomhederne skal holde aktiviteter vedrørende de i § 2, stk. 5-7, nævnte  

 forhold vedrørende offentlige forpligtelser efter elforsyningslovens § 9,  

 stk.  

 1, regnskabsmæssigt adskilte fra netaktiviteter og transmissionsaktiviteter.
 § 21.  

  

 Kommuner, der udfører netvirksomhed som en del af den kommunale forvaltning,  

 skal holde disse aktiviteter regnskabsmæssigt adskilt fra den øvrige  

 forvaltning.
 Stk. 2.  

  

 En kommunes samtlige  

 direkte og indirekte omkostninger og indtægter i forbindelse med driften af  

 en  

 netvirksomhed skal opføres i den del af kommunens regnskab, der vedrører  

 netvirksomheden.
Kapitel 7 Sanktionsbestemmelser § 22.  

  

 Medmindre højere straf er forskyldt efter anden lovgivning, straffes med bøde  

 den, der undlader 1)  

 	  

 at udarbejde, lade  

 revidere eller rettidigt indsende reguleringsmæssigt regnskab som nævnt i §  

 12, 2)  

 	  

 at udarbejde eller  

 lade revidere årsrapport som nævnt i § 18, eller 3)  

 	  

 at holde aktiviteter  

 regnskabsmæssigt adskilte som nævnt i §§ 20 og 21.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
Kapitel 8 Ikrafttrædelses- og overgangsbestemmelser § 23.  

  

 Bekendtgørelsen træder i kraft den 10. september 2004 og har virkning fra 1.  

 januar 2004. Med virkning fra den 1. januar 2004 ophæves bekendtgørelse nr.  

 944  

 af 29. oktober 2001 om indtægtsrammer og åbningsbalancer for netvirksomheder  

 og  

 transmissionsvirksomheder med elforsyningsnet på 150 kV og derunder og  

 bekendtgørelse nr. 1182 af 15. december 2000 om indtægtsrammer og  

 åbningsbalancer for transmissionsvirksomheder med elforsyningsnet over 150  

 kV.
 Stk. 2. Sager for  

 Energiklagenævnet eller Energitilsynet om opgørelse af netvirksomheders og  

 transmissionsvirksomheders  

 aktivværdier og driftsomkostninger for perioden 2000-2003 færdigbehandles  

 efter  

 reglerne i henholdsvis bekendtgørelse nr. 944 af 29. oktober 2001 og  

 bekendtgørelse nr. 1182 af 15. december 2000.
Økonomi- og Erhvervsministeriet, den 30.  

 august 2004 Bendt Bendtsen /Knud Pedersen Bilag 1 Standardlevetider Standardlevetider  

 til brug ved opgørelse af afskrivninger på aktiver, som anvendes til  

 net-aktiviteter  

 eller transmissionsaktiviteter, og som idriftsættes efter 31. december 2003,  

 jf. § 16, stk. 4:
