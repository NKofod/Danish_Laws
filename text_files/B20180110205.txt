Bekendtgørelse om ændring af bekendtgørelse om udgangsstoffer til eksplosivstoffer § 1 I bekendtgørelse nr. 956 af 28. august 2014 om udgangsstoffer til eksplosivstoffer, som ændret ved bekendtgørelse nr. 1067 af 30. september 2014, foretages følgende ændringer:
 1. § 2, stk. 3, affattes således:
»Stk. 3. Dispensation efter stk. 1 og 2 meddeles af politidirektøren i Midt- og Vestjyllands Politi.« 2. § 2, stk. 4 og 5, ophæves.
§ 2 Bekendtgørelsen træder i kraft den 1. september 2018.
§ 3 Dispensation efter stk. 1 og 2 kan fortsat meddeles af politidirektøren i Københavns Vestegns Politi indtil den 1. maj 2019, hvis ansøgeren har bopæl, hjemsted eller fast opholdssted i Københavns politikreds, Københavns Vestegns politikreds, Nordsjællands politikreds, Midt- og Vestsjællands politikreds, Sydsjællands og Lolland-Falsters politikreds eller Bornholms politikreds, eller hvis de i § 1, stk. 1, eller i bilag I til Europa-Parlamentets og Rådets forordning (EU) nr. 98/2013 om markedsføring og brug af udgangsstoffer til eksplosivstoffer nævnte stoffer og produkter opbevares i en af disse politikredse.
