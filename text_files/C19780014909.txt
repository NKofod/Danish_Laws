(Lejeværdiregler for indkomståret 1979) Ved lov nr. 267 af 8. juni 1978 er der gennemført ændringer i  

 ligningsloven.
 Ved ændringsloven er der udformet nye regler i ligningslovens §§ 15A - 15F  

 om beregning af lejeværdien for enfamilieshuse, ejerlejligheder og  

 landbrugets stuehuse for indkomståret 1979, for hvilke der redegøres i det  

 følgende.
 Reglerne er udformet således, at det i §§ 15B - 15E fastsættes, hvorledes  

 grundlaget for lejeværdiens beregning skal opgøres, medens reglerne om den  

 procent, der skal anvendes ved beregningen, findes i § 15F.
 § 15F, stk. 5 og 6, indeholder endvidere en særlig regel om et loft over  

 stigningen i lejeværdien for ejerboliger fra indkomståret 1978 til  

 indkomståret 1979.
 1. § 15A, 3. pkt., er ændret således, at man ved  

 lejeværdiberegningen ligestiller tilfælde, hvor en del af en ejendom udlejes  

 til andre til erhvervsmæssige formål med tilfælde, hvor en del af en ejendom  

 benyttes af ejeren i hans egen erhvervsvirksomhed.
I.
Beregningsgrundlaget.
 2. Hvis ejendommen er vurderet ved 16. almindelige  

 vurdering eller ved en senere vurdering før 1. januar 1979, er  

 beregningsgrundlaget ejendomsværdien ved den seneste vurdering før 1. januar  

 1979.
 3. Er der i tiden efter den vurdering, der efter pkt.  

 2 skal lægges til grund, afholdt udgifter på over 25.000 kr. til forbedringer  

 eller opførelse af nye bygninger, og er værdien heraf ikke medtaget i en  

 vurdering før 1. januar 1979, forhøjes det i pkt. 2 nævnte beregningsgrundlag  

 med 80 pct. af udgifterne.
 I pkt. 6 er der redegjort for, hvilke bygningsarbejder m.v., der anses for  

 forbedringer.
 4. Er der ikke ansat nogen ejendomsværdi for  

 ejendommen den 1. januar 1979, er beregningsgrundlaget 80 pct. af  

 anskaffelsessummen for grund og bygninger med tillæg af forbedringsudgifter  

 på mere end 25.000 kr., der måtte være afholdt af den nuværende ejer inden  

 udgangen af indkomståret 1979.
5. De foran omhandlede regler anvendes også på  

 ejendomme, hvor der efter vurderingslovens § 33 skal foretages fordeling af  

 ejendomsværdien på stuehus med tilhørende grund og have og på den øvrige  

 ejendom.
Benyttes en væsentlig del af stuehuset m.v. til erhvervsmæssig  

 virksomhed, ansættes lejeværdien af den del, der tjener til beboelse, dog  

 efter et skøn efter tilsvarende regler, som gælder for almindelige  

 enfamilieshuse.
 6. De under pkt. 3 og 4 omhandlede forbedringer  

 omfatter følgende:
Derimod medregnes ikke kurstab eller andre udgifter ved ejendommens ny-  

 eller omprioritering.
For landbrugets særskilt vurderede stuehuse medregnes  

 herved alene udgifter vedrørende stuehuset m.v.
II.
Procentsatserne.
 7. For enfamilieshuse, der må anses for erhvervet  

 eller opført efter den 8. december 1969, er procentsatsen 2,25 pct. af den  

 del af beregningsgrundlaget, der ikke overstiger 750.000 kr. og 5 pct. af den  

 del, der overstiger dette beløb.
 Det drejer sig om følgende ejendomme:
 8. For ejerlejligheder fastsættes procentsatsen som  

 for de i pkt. 7 nævnte ejendomme.
 9. For ejendomme, der efter de under pkt. 7 beskrevne  

 regler må anses for erhvervet eller opført før den 9. december 1969, er  

 procentsatsen 2 af den del af beregningsgrundlaget, der ikke overstiger  

 750.000 kr., og 5 af den del, der overstiger dette beløb.
 10. For landbrugets stuehuse, jfr. foran under pkt. 5,  

 beregnes lejeværdien på samme måde som anført under pkt. 9.
 11. For skatteydere, der er fyldt 67 år ved udløbet af  

 1979, nedsættes de under pkt. 7 og 9 nævnte 2,25 og 2 pct. til 1 pct.
Denne regel gælder også for en enke, der ikke selv er fyldt 67 år, hvis  

 hun efter mandens død bliver boende i en ejendom, som har tilhørt en af  

 ægtefællerne og før dødsfaldet omfattedes af denne beregningsregel på grund  

 af den afdøde mands alder.
Reglen gælder dog ikke, hvis enken har indgået nyt  

 ægteskab inden 1. januar 1979.
For sambeskattede ægtefæller anvendes de særlige regler om 67-årige kun,  

 når ægtemanden opfylder aldersbetingelsen.
Det gælder, uanset hvem af  

 ægtefællerne der ejer ejendommen.
III.
Begrænsning af lejeværdistigningen fra 1978 til 1979.
 12. Stigningen i lejeværdi fra indkomståret 1978 til  

 indkomståret 1979 må højst kunne andrage 3.000 kr.
 Den beregnede lejeværdi skal derfor nedsættes i det omfang, den overstiger  

 lejeværdien for 1978 med mere end 3.000 kr.
13. Begrænsningsreglen gælder ikke for følgende  

 ejendomme: a) Ejendomme, hvis beregningsgrundlag overstiger 750.000 kr. b)  

 Ejendomme, hvor lejeværdierne for 1978 og 1979 ikke er umiddelbart  

 sammenlignelige, fordi beregningsgrundlaget i et af de nævnte år er opgjort  

 efter særreglerne for uvurderede eller væsentligt ombyggede ejendomme. c)  

 Ejendomme, der ikke har været i ejerens besiddelse i hele indkomståret 1978  

 og hele indkomståret 1979, eller som ikke i hele dette tidsrum har tjent ham til bolig.
At ejendommen overtages til hensidden i uskiftet bo eller ved  

 skifte af et dødsbo udlægges til den efterlevende ægtefælle, anses ikke i  

 denne forbindelse for ejerskifte.
 Skattedepartementet, den 4. september  

 1978.
