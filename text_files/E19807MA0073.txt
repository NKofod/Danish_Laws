UNICEF havde ansøgt om afgiftsfritagelse i henhold til lovens § 4, stk 2,  

 subsidiært § 2, stk 5, for organisationens afsætning af kort, kalendere,  

 puslespil mv, der afsættes hele året for organisationens regning.
Overskuddet  

 ved salget anvendes til organisationens hjælpearbejde for børn i udlandet.
Ministeriet for skatter og afgifter traf afgørelse om, at UNICEF ikke i  

 medfør af lovens § 2, stk 5, kunne fritages for at svare afgift af de nævnte  

 varer, idet betingelserne med hensyn til arrangementets varighed ikke var  

 opfyldt, jf § 1, stk 2, i bekendtgørelsen om fritagelse for afgiftspligt i  

 henhold til merværdiafgiftsloven for velgørende arrangementer.
Ministeriet  

 fandt heller ikke, at lovens § 4, stk 2, kunne bringes i anvendelse.
