Bekendtgørelse om regulering af beløb for elevers deltagerbetaling ved ekskursioner m.v. på ungdomsuddannelserne I medfør af § 19 a, stk. 5, i lov om erhvervsuddannelser, jf. lovbekendtgørelse nr. 439 af 29. april 2013 og § 46, stk. 6, i lov om institutioner for almengymnasiale uddannelser og almen voksenuddannelse m.v., jf. lovbekendtgørelse nr. 880 af 8. august 2011, fastsættes:
 § 1. Beløbet på 50 kr. (1998-niveau) i § 19 a, stk. 3 og 4, i lov om erhvervsuddannelser og i § 46, stk. 4 og 5, i lov om institutioner for almengymnasiale uddannelser og almen voksenuddannelse m.v., reguleres pr. 1. august 2014 til 80 kr.
 § 2. Bekendtgørelsen træder i kraft den 1. august 2014.
 Stk. 2. Bekendtgørelse nr. 773 af 17. juli 2008 om regulering af beløb for elevers deltagerbetaling ved ekskursioner m.v. på ungdomsuddannelserne ophæves.
