Nr BTL 69 Betænkning over Forslag til lov om ændring af lov om afgift af visse  

 chlorfluorcarboner og haloner (CFC-afgift)   

 Nr L 69 1992-93, 1. samling Afgivet af Miljø- og Planlægningsudvalget Afgivet: 19921209 Udvalget har behandlet lovforslaget i en række møder og har herunder stillet spørgsmål til miljøministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret .
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de stillede ændringsforslag.
 ÆndringsforslagAf et mindretal (FP):
 Til § 1 1) I den under nr. 5 foreslåede § 3 a  

 affattes stk. 3 således:
»Stk. 3. Afgiften for en afgiftsperiode skal indbetales til  

 de statslige told- og skattemyndigheder inden udgangen af den måned, der  

 følger efter afgiftsperioden.
Udgør afgiften under 50 kr., kan  

 erhvervsdrivende undlade at indbetale beløbet.« 2) I den under nr. 11 foreslåede affattelse af § 10  

 affattes stk. 1 således:
»Afgiften for en afgiftsperiode skal indbetales til de statslige  

 told- og skattemyndigheder inden udgangen af den måned, der følger efter  

 afgiftsperioden.
Udgør afgiften under 50 kr., kan erhvervsdrivende undlade at  

 indbetale beløbet.« Til § 2 3) Stk. 2 udgår.
Bemærkninger Til nr. 1-3 Ændringsforslagene skal sikre, at kredittiden for indbetaling  

 af afgiftsbeløb til told- og skattemyndighederne fastholdes uændret og ikke  

 afkortes med yderligere 14 dage som foreslået af miljøministeren.
