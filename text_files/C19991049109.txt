Cirkulære om arbejdstidsregler m.m. for  

 personel under Forsvarsministeriet Bilag	1:	Cirkulære om arbejdstidsregler for statens  

 tjenestemænd, Fmst. nr. 014/98 af 7/2 1998.
 2:	Cirkulære om aftale om arbejdstidsregler mv. i  

 forbindelse med kursusdeltagelse (statstjenestemandsområdet), APD. nr.  

 12/91 af 18/3 1991.
 3:	Cirkulære om aftale om natpenge mv., Fmst. nr. 024/98  

 af 26/2 1998.
 4:	Aftale mellem Forsvarsministeriet, Forsvarsgruppen i  

 Akademikernes Centralorganisation, Centralforeningen for Stampersonel og  

 Hærens Konstabel- og Korporalforening om regulering af natpenge af 18/3  

 1998.
Indledning 1. Dette cirkulære er et supplement til de som bilag  

 vedlagte cirkulærer om arbejdstidsregler og natpenge.
Det angiver ikke  

 udtømmende gældende arbejdstidsregler, men præciserer  

 forhold af væsentlig betydning for tjenestens tilrettelæggelse  

 for personel under Forsvarsministeriets område.
 Stk. 2. Et samlet billede af gældende  

 arbejdstidsregler for de enkelte personelgrupper fås ved at sammenholde  

 cirkulæret med gældende overenskomster, da der kan være  

 aftalt særlige vilkår i disse.
Arbejdstidsregler 2. Som bilag 1 og 2 er vedlagt aftaler mellem  

 Finansministeriet og tjenestemændenes centralorganisationer om  

 arbejdstidsregler for statens tjenestemænd.
Stk. 2. Arbejdstidsreglerne er gældende for  

 tjenestemænd, personel med tjenestemandslignende løn samt  

 overenskomstansat personel i det omfang, dette i henhold til indgåede  

 overenskomster og aftaler følger de for tjenestemænd fastsatte  

 regler.
For øvrige personelgrupper henvises til gældende  

 overenskomster.
 Stk. 3.  Alt militært personel og dele af det  

 civile personel er ikke omfattet af reglerne om højeste  

 arbejdstid.
Stk. 4. For det personel, der ikke er omfattet af  

 reglerne om højeste arbejdstid, skal det ved bilag 1 udsendte  

 cirkulære om de for statens tjenestemænd gældende  

 arbejdstidsregler alene anvendes som grundlag for planlægningen af  

 arbejdstiden.
Tilsvarende gælder for personel under afvikling af  

 rådighedstjeneste.
Arbejdstidsplanlægning for militært personel 3. Arbejdstiden skal planlægges i overensstemmelse  

 med de ved bilag udsendte cirkulærer med følgende  

 tilføjelser:
 Stk. 2. For tjenester som døgntjeneste i  

 forbindelse med vagt, beredskab og øvelser samt sejlads med  

 flådens skibe er der fastsat særlige arbejdstidsregler.
Stk. 3. Til personel, der oppebærer  

 militærtillæg -	ydes i anledning af beordret vagt- eller beredskabstjeneste af 24  

 timers varighed på tjenestestedet (inklusive daglig tjeneste) 1  

 erstatningsfrihed.
 -	ydes i anledning af beordret deltagelse i øvelser af mindst 24  

 timers varighed 1 erstatningsfrihed pr. påbegyndt  

 kalenderdøgn.
 Erstatningsfrihed anses for afviklet, når der gives  

 personellet en sammenhængende frihed i 24 timer.
 Stk. 4. I arbejdstidsplanlægningen indgår  

 optjeningsdøgnet med enhedens til enhver tid gældende normale  

 daglige arbejdstid (eksempelvis 7,4 timer).
 I arbejdstidsplanlægningen indgår erstatningsfriheden med  

 enhedens til enhver tid gældende normale daglige arbejdstid  

 (eksempelvis 7,4 timer).
 Stk. 5. Kan erstatningsfrihed ikke afvikles i den  

 aftalte planlægningsperiode, skal der ydes vagt- eller  

 øvelsestillæg umiddelbart efter planlægningsperiodens  

 udløb.
 Stk. 6. Til personel, der oppebærer  

 militærtillæg, og som forretter tjeneste som  

 besætningsmedlem om bord i søværnets skibe, er der fastsat  

 særlige regler.
 Når der ydes søtillæg, indgår sejlads, ophold i  

 havn eller til ankers uden for basehavnen, med enhedens til enhver tid  

 gældende normale daglige arbejdstid i  

 arbejdstidsplanlægningen.
Stk. 7. I forbindelse med militært personels  

 optjening af § 5 frihed, jf. den som bilag 1 vedlagte aftale, skal afvikling  

 samtidig planlægges.
Ikke afviklet § 5 frihed kan konverteres til  

 omsorgsdage under de i samme bestemmelse nævnte betingelser.
Stk. 8. Værnepligtigt personel er i hele  

 værnepligtsperioden til uddannelse.
Værnepligtigt personel er  

 ikke omfattet af de for statens ansatte gældende arbejdstidsregler.
Der  

 henvises til Kundgørelse for Forsvaret B.5-32.
Arbejdstidsplanlægning for civilt personel 4. Civile tjenestemænd mfl., der er omfattet af  

 reglerne om højeste arbejdstid, følger arbejdstidsreglerne, jf.  

 bilag 1 og 2.
 Stk. 2. For civile tjenestemænd mfl., der ikke er  

 omfattet af reglerne om højeste arbejdstid, skal arbejdstiden  

 planlægges i overensstemmelse med de ved bilag udsendte  

 cirkulærer.
Merarbejde 5. Merarbejde skal så vidt muligt undgås.
Det er et chefansvar løbende at sikre sig  

 oplysninger om omfanget af den præsterede tjeneste, herunder hvorvidt  

 arbejdet har fået et sådant omfang, at det kan forventes at  

 udløse godtgørelse for merarbejde.
Den lokale chef bør  

 derfor løbende vurdere behovet for omfordeling af  

 arbejdsforpligtelsen, ændret tilrettelæggelse af arbejdet mv.
Indstillinger om kontant godtgørelse for merarbejde  

 skal vedlægges arbejdstidsplanlægningen for såvel den  

 periode, hvor merarbejdet har fundet sted, som den efterfølgende  

 planlægningsperiode.
Indstillingerne skal indeholde en opgørelse  

 af merarbejdet dag for dag.
Stk. 2. For så vidt angår tjenestemænd  

 i egentlige chefstillinger og tilsvarende stillinger samt specialkonsulenter,  

 chefkonsulenter og konsulenter skal disse afgive indberetning til  

 Forsvarsministeriet ad tjenestevejen om grundlaget for merarbejdet og dettes  

 omfang ved slutningen af hvert kalenderår.
Inden for Forsvarschefens  

 myndighedsområde afgives indberetning i henhold til Forsvarskommandoens  

 nærmere bestemmelse.
 Stk. 3. Eventuelt merarbejde optjent under tjeneste ved  

 internationale stabe mv. i udlandet godtgøres ikke kontant, men skal  

 afspadseres under nævnte tjeneste.
Omsorgsdage 6. Der er mulighed for at få endnu ikke udbetalt  

 merarbejde konverteret til omsorgsdage under forudsætning af, at  

 merarbejdet ikke har kunnet afvikles ved afspadsering inden for den givne  

 frist.
 Tillæg for arbejde på ubekvemme tidspunkter mv.
 7. Arbejdstidsbestemte tillæg, der optjenes,  

 når visse tidsmæssige betingelser er opfyldt, fremgår af  

 den som bilag 3 vedlagte natpengeaftale.
Stk. 2. Det bemærkes, at personel, der  

 oppebærer militærtillæg eller tillæg, der svarer  

 hertil, samtidig er omfattet af aftale mellem Forsvarsministeriet,  

 Forsvarsgruppen i Akademikernes Centralorganisation, Centralforeningen for  

 Stampersonel og Hærens Konstabel- og Korporalforening om regulering af  

 natpenge mv. af 18/3 1998. De i aftalen nævnte ydelser kan dog ikke  

 oppebæres samtidigt med ydelse af søtillæg.
Aftalen er  

 vedlagt som bilag 4.
Stk. 3. Det er en forudsætning for udbetaling af  

 arbejdstidsbestemte tillæg, at det af tjenstlige årsager har  

 været nødvendigt at tilrettelægge arbejdet på  

 pågældende vis.
Det forudsættes endvidere, at tjenesten er  

 beordret og kontrollabel.
Arbejdsmiljø 8. I lov om arbejdsmiljø er arbejde, der  

 udføres af militære, og som kan henregnes til egentlig  

 militærtjeneste, undtaget fra visse af lovens bestemmelser.
Således er reglerne om arbejdstidens  

 tilrettelæggelse (placering mv.), udstrækning og hviletid mv. som  

 udgangspunkt ikke gældende.
Det bør dog tilstræbes, at  

 arbejdsmiljølovens regler anvendes inden for den egentlige  

 militærtjeneste i det omfang, dette ikke virker hindrende for  

 tjenestens gennemførelse.
 Stk. 2. Civilt personel, der deltager i  

 øvelsesvirksomhed, og udfører vagt- og beredsskabstjeneste mv.  

 i tilknytning til det militære forsvars aktiviteter, kan i  

 påkrævet omfang undtages fra bestemmelserne i  

 arbejdsmiljølovens §§ 50 og 55 efter meddelelse fra direktøren  

 for arbejdstilsynet.
 Bestemmelsen omfatter bl.a. vagtmestre, telegrafister, signal-, varslings-  

 og telefonoperatører, kystudkigspersonel mfl., men vil under  

 skærpede forhold, uden at der er tale om egentlig forøget  

 beredskab eller krig, kunne udstrækkes til at omfatte alt personel.
Kursusdeltagelse 9. Cirkulære om aftale om arbejdstidsregler mv. i  

 forbindelse med kursusdeltagelse vedlægges som bilag 2.
 Stk. 2. Aftalen gælder for tjenestemænd,  

 tjenestemandslignende ansatte og overenskomstansatte omfattet af de  

 underskrivende centralorganisationers forhandlingsret.
 Aftalen vedrører alene kurser, hvori den ansatte deltager på  

 tjenestestedets foranledning, dvs. efter pålæg eller anmodning  

 herom.
 Til deltagelse i kurser, der ikke omfattes af ovennævnte, kan der  

 som hidtil ud fra en konkret vurdering ydes tjenestefrihed med eller uden  

 løn.
 Opmærksomheden henledes på §§ 1 og 6 i aftalen, der efter  

 deres indhold alene kan finde direkte anvendelse på ansatte med en  

 højeste arbejdstid.
Færøerne 10. For ansatte på Færøerne  

 udgør den gennemsnitlige arbejdstid for tjenestemænd 38 timer  

 ugentlig.
Som konsekvens heraf beregnes en arbejdsdag til 7,6 timer i  

 relation til den som bilag 1 vedlagte arbejdstidsaftale.
Ophævelse 11. Kundgørelse for Forsvaret B.2-8 af 20. januar  

 1999 ophæves.
