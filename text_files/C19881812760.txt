 Dette er en vejledning, der forklarer om mulighederne for at få  

 toldpræference (toldfrihed eller nedsat told) ved indførsel af varer til EF.  

 Den forklarer også om begrænsninger af toldpræferencen ved toldkontingent- og  

 importloftordninger.
 Vejledningen retter sig således mest mod virksomheder, der indfører varer  

 fra lande uden for EF.
Indhold 3 Kort om vejledningen 4 Toldpræference I dette afsnit forklares, hvad toldpræference er og om betingelserne for at få den.
5 Hvilke lande? Her nævnes, hvilke lande eller områder toldpræferencen omfatter.
6 Vareområde Her forklares, hvor man kan se, hvilket vareområde der er omfattet af en  

 præferenceaftale.
7 Oprindelsesregler Her forklares kort, hvordan en vare får oprindelse.
Disse regler er mere  

 udførligt forklaret i vejledningen om Oprindelsesregler, EF-EFTA.  

 Vejledningen fås ved distriktstoldkamrene.
8 Dokumentation Her forklares, hvilken oprindelsesdokumentation der skal fremlægges, for  

 at varerne kan få præferencetoldbehandling ved indførslen.
12 Forsendelse Her forklares, hvordan varerne skal være forsendt fra oprindelseslandet,  

 for at de kan få præferencetoldbehandling ved indførslen.
13 Fortoldning Her forklares, hvad importøren skal foretage sig, og hvilke papirer der  

 skal fremlægges ved fortoldningen, for at varerne kan få  

 præferencetoldbehandling.
16 Toldkontingenter I dette afsnit forklares om toldkontingentordninger, dvs mængdemæssige  

 begrænsninger af adgangen til præferencetoldbehandling mv.
18 Importlofter I dette afsnit forklares om importloftordninger, dvs mængdemæssige  

 begrænsninger af adgangen til præferencetoldbehandling.
19 Toldvæsenet Yderligere oplysninger kan fås ved distriktstoldkamrene, hvis adresser og  

 telefonnumre er anført bagerst i vejledningen.
21 Bilag Se den særlige bilagsoversigt side 21.
Kort om vejledningen Den forklarer kun hovedreglerne.
 De juridisk gældende regler findes i toldloven,  

 toldbehandlingsbekendtgørelsen samt i de forskellige præferenceaftaler.
Af forståelsesmæssige grunde er reglerne forklaret for indførsel til  

 Danmark.
Men reglerne gælder i princippet for indførsel til alle EF-lande.
 Nogle af de anvendte ord er forklaret i en ordliste som findes i bilag 1.  

 Disse ord er i vejledningen markeret med en stjerne.
 Flere oplysninger kan fås ved distriktstoldkamrene.
 Reglerne er beskrevet som de var ved redaktionens slutning ultimo oktober  

 måned 1987. Eventuelle ændringer efter dette tidspunkt er eller vil blive  

 annonceret i Statstidende.
 Reglerne i vejledningen gælder i øvrigt fra 1. januar 1988.
Toldpræference Hvad er toldpræference? Toldpræference består i, at varer kan indføres toldfrit eller til en  

 lavere toldsats end den, der normalt skal betales for varer fra tredjelande.  

 Det kaldes præferencetoldbehandling.
Præferencetoldbehandling kan ikke fås uden videre.
Der er særlige  

 betingelser, der skal være opfyldt, herunder at varen har oprindelse i et  

 land eller et område, som EF har indgået en præferenceaftale med.
Hvilke lande? De lande (eller områder), som EF har indgået præferenceaftaler med, er  

 følgende:
 EFTA-landene, dvs Finland, Island, Norge, Schweiz, Sverige og Østrig.
 Machreck-landene, dvs Libanon, Egypten, Jordan og Syrien.
 Maghreb-landene, dvs Algeriet, Marokko og Tunesien.
 Visse andre middelhavslande, dvs Cypern, Malta, Israel, Jugoslavien og  

 Tyrkiet.
 AVS- og OLT-landene, dvs lande i Afrika, Vestindien og Stillehavet samt  

 oversøiske lande og territorier, herunder Grønland.
U-landene, dvs ca 150 udviklingslande.
Præferencen er dog kun effektiv  

 over for de U-lande, der har notificeret aftalen.
 Håndfremstillede varer, dvs en ordning, der omfatter håndfremstillede  

 varer fra ca 20 U-lande.
 De besatte områder, dvs Jordans vestbred og Gaza-striben, som er besat af  

 Israel.
 De kanariske Øer, Ceuta og Melilla, som er omfattet af det spanske  

 kongerige, men ikke af EF's toldområde.
 Færøerne. (Der findes dog også en særlig toldfrihedsparagraf i toldloven  

 (§ 20)).
 Aftalerne er optaget i Brugstariffens bilag 4.
Dette bilag indeholder også Spanien og Portugals tiltrædelsesaftale med  

 EF.
Toldsatserne i tiltrædelsesaftalen er altså ikke præferencetoldsatser,  

 men gældende toldsatser i forbindelse med toldafviklingen mellem Spanien og  

 Portugal og EF (10).
Vareområde Det vareområde, som kan få toldpræference samt præferencetoldsatserne  

 fremgår af de enkelte aftaler.
Alle aftalerne er eller bliver offentliggjort  

 i EF-Tidende.
 Vareområdet og toldsatserne er for EFTA-aftalernes vedkommende optaget i  

 kolonneafsnittet i Brugstariffen, jf kolonnen »EFTA-told«.
 Vareområdet og toldsatserne for de øvrige aftaler er optaget i  

 Brugstariffens bilag 4.
Det præferenceberettigede vareområde og toldsatserne kan skifte fra  

 periode til periode.
Det tilrådes derfor, at importørerne er opmærksomme på  

 rettelser udsendt til Brugstariffen og annonceringer i Statstidende om  

 ændringer i præferenceordningerne (og toldkontingentordningerne).
Oprindelsesregler For at der kan opnås præferencetoldbehandling ved indførslen til EF's  

 toldområde, skal varerne være fremstillet i og have fået oprindelse i et  

 land, som er omfattet af en præferenceaftale.
 Reglerne for, hvordan en vare får oprindelse, er forskellige fra aftale  

 til aftale, men er dog opbygget på samme måde.
 Efter alle aftaler kan en vare få oprindelse ved at være:
Enten 1. Fuldt ud fremstillet i det pågældende land.
Dvs, at  

 der alene er brugt materialer, dyrket eller udvundet i det pågældende land.
Eller 2. Tilstrækkeligt forarbejdet i det pågældende land.  

 Dvs, at materialer indført fra andre lande skal være bearbejdet efter  

 bestemte regler.
Simple behandlinger af varer giver aldrig oprindelse.
 For nogle præferenceaftalers vedkommende kan oprindelse fås inden for en  

 bestemt gruppe af præferenceberettigede lande (kumulation).
Oprindelsesreglerne i EF's præferenceaftaler med EFTA-landene er forklaret  

 i en særlig vejledning herom.
Vejledningen kan fås ved hjemtoldkamret.
Dokumentation Certifikater mv Varers oprindelse skal dokumenteres ved fortoldningen ved et  

 varecertifikat, et oprindelsescertifikat eller en oprindelseserklæring i  

 fakturaen, alt efter sendingens art og den præferenceaftale, der er tale om.
 Den dokumentation, der skal fremlægges under de forskellige aftaler  

 fremgår af oversigten på side 9.
Varecertifikater og oprindelsescertifikater udstedes af eksportøren og  

 skal være attesteret af toldmyndighederne i afsendelseslandet, medmindre der findes  

 særlige lempelser i den pågældende præferenceaftale, jf oversigten.
 De forskellige certifikater er vist i bilag 2-10.
 For visse råolieprodukter, jf bilag 11, kan oprindelsen dokumenteres ved  

 et nationalt oprindelsescertifikat attesteret af toldmyndighederne,  

 handelskamret mv i udførselslandet.
 Noter til oversigten side 9:
Ombytningscertifikat I tilfælde, hvor varer afsendt fra et præferenceberettiget U-land til  

 Finland, Norge, Schweiz, Sverige og Østrig, bliver re-eksporteret til Danmark  

 (EF), kan importøren modtage et ombytningscertifikat.
Et sådant certifikat er  

 en afskrift af eller en opsplitning af det originale U-landscertifikat, form  

 A.
Det skal være attesteret af toldmyndighederne i det pågældende EFTA-land.  

 I certifikatets rubrik 4 skal være anført »REPLACEMENT CERTIFICATE«  

 eller »CERTIFICAT DE REMPLACEMENT«.
 Endvidere skal datoen for udstedelsen af det originale U-landscertifikat  

 og dets løbenummer være anført.
Erstatningscerfitikat I tilfælde, hvor varer afsendt fra et præferenceberettiget land til et  

 andet EF-land, bliver reeksporteret til Danmark, kan importøren modtage et  

 erstatningscertifikat.
Et erstatningscertifikat er en afskrift eller  

 opsplitning af det originale oprindelsescertifikat (med den nye leverandørs  

 navn), og det skal være attesteret af toldvæsenet ved det toldsted i EF, hvor  

 varerne befandt sig.
Duplikatcertifikat Hvis et oprindelsescertifikat er bortkommet, kan der udstedes et  

 duplikat-certifikat.
I rubrikken til bemærkninger (rubrik 4 eller 7) skal være skrevet  

 »DUPLIKAT« eller tilsvarende tekst på et andet officielt sprog.  

 Endvidere skal dato for udstedelsen af det originale oprindelsescertifikat  

 være anført.
Duplikatcertifikatet har gyldighed fra denne dag.
For oprindelsesdokumentation udstedt efter lempelsesreglerne kan der kun  

 udstedes et almindeligt certifikat, jf reglerne om efterfølgende udstedt  

 certifikat Efterfølgende udstedt certifikat Hvis oprindelsesdokumentationen ikke er udstedt ved varernes udførsel, kan  

 et certifikat undtagelsesvis være udstedt og attesteret efter varernes  

 udførsel.
Efterfølgende udstedelse af oprindelsesdokumentation kan kun ske  

 ved et almindeligt certifikat.
I et efterfølgende udstedt certifikat skal der i rubrikken til  

 bemærkninger (rubrik 4 eller 7) være anført »UDSTEDT EFTERFØLGENDE«  

 eller tilsvarende tekst på et andet officielt sprog.
Et efterfølgende udstedt  

 certifikat skal være attesteret af toldvæsenet.
Særlig regel For småforsendelser og varer i personlig bagage kan fås  

 præferencetoldbehandling uden fremlæggelse af oprindelsesdokumentation.
Dette  

 kan dog kun ske, hvis værdien af varerne overholder nogle fastsatte  

 beløbsgrænser Beløbsgrænserne er pr. 1. januar 1988:
Forsendelse Forsendelsesreglen Toldpræference er som hovedregel betinget af, at varerne er forsendt  

 direkte til EF fra det land, hvor de har oprindelse.
Dvs, at varernes  

 transport som hovedregel skal foregå uden passage af noget andet lands  

 territorium.
Undtagelse Varerne må dog forsendes gennem lande uden for EF og det pågældende  

 oprindelsesland på følgende betingelser:
 - Transporten gennem disse lande har været nødvendig af geografiske  

 grunde.
 - Varerne har været under toldkontrol under transporten gennem disse  

 lande.
 - Varerne har ikke været forsøgt solgt (eller forbrugt) i disse lande.
 - Varerne har kun været underkastet behandlinger, der skal sikre, at deres  

 tilstand bevares under transporten.
 Varerne må også have været losset, omladet eller midlertidig oplagret  

 under transporten i andre lande end EF og det pågældende oprindelsesland.
Dokumentation Varemodtageren skal kunne dokumentere, at forsendelsesreglerne er  

 overholdt.
Det sker ved fremlæggelse af fragtdokumentation.
 Har varerne været omladet under transporten, kan der fremlægges et  

 gennemgående fragtbrev.
Er der udstedt et nyt fragtbrev undervejs, fordi varerne har været omladet  

 eller oplagret i et tredjeland, skal der ud over fragtdokumentationen  

 fremlægges en erklæring.
Denne erklæring skal være afgivet af  

 toldmyndighederne i det tredjeland, hvor varerne har været omladet eller  

 oplagret.
Erklæringen skal indeholde følgende oplysninger:
 - En nøjagtig beskrivelse af varerne.
 - Datoen for varernes losning og lastning.
 - Navnene på de anvendte skibe mv.
 - Omstændighederne, hvorunder varerne har været oplagret i det pågældende  

 land.
 Kan den ovennævnte dokumentation ikke fremskaffes, må der fremlægges en  

 anden dokumentation, der kan bevise, at forsendelsesreglerne er overholdt.  

 Dokumentationen skal kunne godkendes af toldvæsenet.
Udstillinger Hvis en vare er forsendt fra et oprindelsesland til en udstilling i et  

 land uden for EF, og derefter solgt til en varemodtager i EF, er der fastsat  

 særlige forsendelses- og dokumentationsregler.
Spørg distriktstoldkamret,  

 hvis dette er aktuelt.
Fortoldning Anmodning om toldpræference For at der kan fås toldpræference, skal varemodtageren anmode om det i  

 fortoldningsangivelsen.
Det gøres ved, at der i fortoldningsangivelsens  

 rubrik 47 anføres beregningsart-koden i feltet for »art«, og  

 præferencetoldsatsen i feltet for »sats«.
Beregningsart-koderne er  

 vist i bilag 12.
 Endvidere anføres kontingentløbe-nr i angivelsens rubrik 39, hvis  

 præferencen er mængdemæssigt begrænset af en toldkontingentordning (se  

 afsnittet herom).
Hvis muligheden for toldpræference er ophørt, fordi tolden er genindført  

 under en toldkontingent- eller importloftordning (se afsnittene herom), skal  

 der ikke anmodes om præferencetoldbehandling.
I stedet skal koden og satsen  

 for tarifmæssig told anføres.
Dokumentation Fortoldningsangivelsen skal være vedlagt de dokumenter, der er nødvendige  

 for at få præferencetoldbehandling.
 Det drejer sig om:
 - Oprindelsesdokumentation, jf oversigten side 9.
 - Forsendelsesdokumentation (fragtbrev mv).
 - Faktura og eventuelt andre dokumenter, der kræves for varernes  

 indførsel.
Et langtidscertifikat (LT-certifikat) skal vedlægges  

 fortoldningsangivelsen første gang det benyttes.
I angivelsens rubrik 44 skal  

 anføres nummer og dato på det vedlagte LT-certifikat.
Ved de følgende ekspeditioner skal der som oprindelsesdokumentation alene  

 fremlægges faktura med henvisning til LT-certifikatet.
Denne faktura med  

 henvisning er gyldig i 4 måneder.
I fortoldningsangivelsen henvises til  

 nummer og dato på den angivelse, som certifikatet blev afgivet sammen med.
Særlige regler For følgende varer er der særlige angivelses- og dokumentationsregler:
 - Varer i delsendinger (indføres i adskilt stand).
 - Varer, der fortoldes ad flere gange.
 - Varer, der er videresolgt før fortoldningen.
 Reglerne kan fås oplyst ved distriktstoldkamrene.
Frist til at fremskaffe dokumentation Hvis varemodtageren ikke kan fremskaffe den nødvendige dokumentation på  

 fortoldningstidspunktet, kan der i fortoldningsangivelsens rubrik 44 anmodes  

 om en frist på 1 måned til at fremskaffe dokumentation.
Der opkræves herefter  

 tarifmæssig told.
Fristen kan forlænges med indtil 3 måneder, hvis ny  

 anmodning herom fremsættes over for toldvæsenet inden den første frists  

 udløb.
Korrektion Når der er givet en frist til at fremskaffe dokumentationen, kan  

 fortoldningsekspeditionen korrigeres, hvis der til toldkamret afgives en  

 rettelsesangivelse samtidig med, at dokumentationen fremlægges.
Der kan kun  

 fås præferencetoldbehandling eller kontingenttoldbehandling, hvis tolden ikke  

 er genindført den dag, hvor toldvæsenet modtager rettelsesangivelsen.
Regulering (tilbagebetaling) Har varemodtageren ikke anmodet om præferencetoldbehandling eller er  

 dokumentationen først fremskaffet efter fristens udløb, er der alligevel  

 mulighed for tilbagebetaling af tolden.
Det skal dokumenteres, at varerne var berettiget til præference- eller  

 kontingenttoldbehandling på fortoldningstidspunktet.
Der kan kun fås  

 præference- eller kontingenttoldbehandling, hvis tolden ikke er genindført  

 den dag, hvor ansøgning om tilbagebetaling modtages af toldvæsenet.
Der skal afleveres en skriftlig ansøgning om tilbagebetaling inden 3 år  

 efter fortoldningen.
Ansøgningen skal indeholde oplysning om virksomhedens  

 navn og adresse, fortoldningstoldkammer samt nummer og dato på  

 fortoldningsangivelsen.
Den skal også indeholde en begrundelse for  

 tilbagebetalingen.
 Ansøgningen, der også kan afgives på en rettelsesangivelse, skal sendes  

 eller afleveres til hjemtoldkamret.
 Der kan kun ske tilbagebetaling, hvis told- og afgiftsbeløbet udgør mindst  

 75 kr pr fortoldningsangivelse.
Efterbetaling Toldvæsenet foretager stikprøvevis eller i særlige tilfælde en  

 efterfølgende kontrol af præferencetoldbehandlede varer.
Herunder kan de  

 modtagne varecertifikater mv sendes til undersøgelse (verifikation) hos  

 toldmyndighederne i afsendelseslandet.
Hvis varernes oprindelse i det pågældende land ikke kan bekræftes ved  

 undersøgelsen, vil der ske efteropkrævning af tolden.
Efteropkrævning kan ske  

 indtil 3 år efter fortoldningen.
Toldkontingenter Ordningernes betydning Toldkontingentordninger er mængdemæssige begrænsninger af toldpræference  

 eller anden toldnedsættelse.
Det vil sige, at der kan fås toldpræference mv, indtil den fastsatte  

 mængde under en toldkontingentordning er opbrugt.
Det kaldes  

 kontingenttoldbehandling.
 Når denne fastsatte mængde (kr, kg, stk mv) er opbrugt, genindføres den  

 tarifmæssige told (se Brugstariffens kolonnedel »Tarifmæssig told«)  

 i resten af kontingentperioden.
Oplysning om ordningerne Ordningerne iværksættes på grundlag af forordninger vedtaget af EF's  

 Ministerråd og offentliggøres i EF-Tidende.
Ordningerne er endvidere indarbejdet i Brugstariffens bilag 4. Der er dog  

 ordninger, der vedtages af EF med meget kort varsel.
De vil, indtil  

 rettelsesblade kan udsendes, kun være annonceret i Statstidende.
Det sker ved  

 deres iværksættelse.
 I bilag 4 er det 5-cifrede kontingentløbe-nr anført ud for de varer  

 (brugstarifpositioner), hvor præferencen mv er begrænset af kontingenter.  

 Samtidig er de fastsatte mængder anført.
Direktoratet udsender en gang om måneden til hovederhvervsorganisationerne  

 en oversigt over ordningernes udnyttelse.
Med jævne mellemrum udsendes en  

 fortegnelse over de ordninger, hvor tolden er genindført.
 For ordninger, der er tæt ved at være opbrugt, kan oplysning om den  

 aktuelle udnyttelse fås ved hjemtoldkamret eller Distriktstoldkammer 6  

 (Nord), der fører kontingentregnskabet her i landet.
Fordeling til landene Fordeling af kontingentmængderne til medlemslandene i EF kan ske på tre  

 måder:
 1. Den på EF-plan fastsatte mængde fordeles fuldt ud  

 til medlemslandene, der selv holder regnskab med den tildelte andel.
2. En del af den på EF-plan fastsatte mængde fordeles  

 med en andel til hvert medlemsland.
Den anden del bliver i en  

 fællesskabsreserve.
 I Brugstariffens bilag 4 er fællesskabsreserve markeret med et  

 »(R)».
Her holder hvert land selv regnskab med den tildelte andel.
Når den er  

 opbrugt i et eller flere lande, kan disse trække andele på  

 fællesskabsreserven, indtil den er opbrugt.
3. Hele den på EF-plan fastsatte mængde holdes i en  

 fællesskabsreserve.
Her får landene altså ikke nogen andele på forhånd, men  

 skal trække på reserven, hver gang der er en aktuel indførsel af varer under  

 ordningen.
Fordeling til importørerne I Danmark fordeles kontingenterne efter den såkaldte  

 »mølle-metode« (»først til mølle først malet«). Det vil  

 sige, at de fordeles til importørerne i den rækkefølge, som  

 fortoldningsangivelser med anmodning om kontingenttoldbehandling modtages af  

 toldvæsenet.
Dog ligestilles angivelser modtaget inden for samme døgn.
 Den dag, hvor kontingentet bliver opbrugt, sker der en fordeling af  

 restmængden i forhold til mængderne ifølge de angivelser, der er modtaget  

 denne dag.
Toldkamrenes behandling af kontingentangivelser og regnskabet med  

 ordningernes udnyttelse tager et stykke tid.
Derfor kan det først på  

 tredjedagen efter angivelsens modtagelse afgøres, om en bestemt sending får  

 kontingenttoldbehandling.
Fortoldning For at der kan fås kontingenttoldbehandling, skal varemodtageren anføre  

 det 5-cifrede kontingentløbe-nr i fortoldningsangivelsens rubrik 39.
 Denne anførsel af kontingentløbe-nr skal ske ud over den anførsel af  

 beregningsartkode i rubrik 47, som er omtalt i afsnittet  

 »Toldpræference«.
Det er vigtigt, at kontingentløbenummeret angives i  

 fortoldningsangivelsen.
Hvis nummeret ikke er angivet, tælles mængden ikke  

 med i kontingentudnyttelsen.
Det medfører efteropkrævning af tolden, hvis  

 kontingentet er opbrugt, når den manglende angivelse konstateres.
Importlofter Ordningernes betydning Importloftordninger er mængdemæssige begrænsninger af toldpræference ved  

 indførsel til EF som helhed.
 Det vil sige, at der kan fås toldpræference, indtil den fastsatte mængde  

 under et importloft er nået, og EF har truffet afgørelse om genindførelse af  

 tolden.
 Når tolden er genindført, opkræves tarifmæssig told i resten af  

 loftperioden.
Oplysning om ordningerne Ordningerne er offentliggjort i diverse rådsforordninger.
De er også  

 markeret i Brugstariffens bilag 4, ved at der i kolonnen »noter« er  

 anført »Loft«.
Da et importloft gælder for indførslen til alle  

 EF-lande, er størrelsen ikke anført i bilag 4.
Genindførelse af tolden under en importloftordning offentliggøres af EF i  

 EF-Tidende og af toldvæsenet i Statstidende.
Tolden genindføres altid med  

 meget kort varsel (1-3 dage).
 Med jævne mellemrum udsender direktoratet til  

 hovederhvervsorganisationerne en fortegnelse over de ordninger, hvor tolden  

 er genindført.
EF-Kommissionen følger udnyttelsen under importloftordningerne ved hjælp  

 af månedlige indberetninger fra medlemslandene.
Når et loft er ved at være  

 nået, beder Kommissionen landene om at indberette hver tiende dag.
Dette er  

 det eneste signal medlemslandene modtager om, at tolden muligvis er ved at  

 blive genindført.
 Oplysning om, hvilke varer der er sat under 10'dages indberetning, kan fås  

 ved Distriktstoldkammer 6 (Nord).
Fortoldning Udover den normale anmodning om præferencetoldbehandling skal der ikke ske  

 nogen særlig angivelse for varer under importloftordninger.
Importøren har dog pligt til at holde sig orienteret om, hvornår tolden er  

 genindført, så der ikke anmodes om præferencetoldbehandling på et tidspunkt,  

 hvor tolden er genindført.
Hvis der fejlagtigt er givet  

 præferencetoldbehandling for en vare, hvor tolden var genindført på  

 fortoldningstidspunktet, vil der ske efteropkrævning af tolden.
Toldvæsenet Yderligere oplysninger om reglerne ved indførsel af varer med  

 toldpræference kan fås ved distriktstoldkamrene, jf oversigten over  

 toldkamrenes adresser og telefonnumre bagerst i vejledningen.
Bilag Indhold 22 Bilag 1 Ordliste 23 Bilag 2 Varecertifikat EUR 1 25 Bilag 3 Certifikat EUR 2 27 Bilag 4 Fakturaerklæring 1 og 2 28 Bilag 5 Varecertifikat A TR 1 (forside) 29 Bilag 6 Varecertifikat A TR 3 (forside) 30 Bilag 7 Oprindelsescertifikat, form A (forside) 31 Bilag 8 Form APR (forside) 32 Bilag 9 Fremstillingscertifikat 33 Bilag 10 Handicrafts-certifikat 34 Bilag 11 Liste over visse råolieprodukter 35 Bilag 12 Beregningsart-koder Bilag 1 Ordliste Attestere Skriftlig bekræftelse af et dokuments rigtighed.
Bekræftelsen gives i form  

 af en underskrift og et stempel.
Brugstariffen Den danske udgave af EF's fælles brugstarif (TARIC). Brugstariffen  

 omfatter en kolonnedel med toldsatser mv og en bilagsdel med særlige  

 toldordninger.
 Bilag 4 indeholder toldpræference- og toldkontingentordninger.
EF (10) De 10 EF-lande før Spanien og Portugal blev medlem af EF.
Det er Belgien,  

 Danmark, Frankrig, Grækenland, Holland, Irland, Italien, Luxembourg, UK og  

 Vesttyskland.
EF-Tidende Tidsskrift, der udgives af EF.
I L-udgaven offentliggøres alle nye  

 retsakter (love), der vedtages og gælder i EF.
Kumulation I forhold til oprindelsesreglerne: Videreforarbejdning på varer, der  

 allerede har oprindelse i et andet land inden for den bestemte gruppe af  

 præferenceberettigede lande.
Notificere Sende en officiel meddelelse fra en regering til en anden.
De notificerede  

 U-lande er markeret med en i landefortegnelsen i Brugstariffens bilag 4.15 Reeksport Genudførsel af en importeret vare i uændret stand.
Tiltrædelsesaftale Aftale, der fastlægger vilkårene for Spanien og Portugals tiltrædelse og  

 tilpasning til EF Vareområdet med tilhørende toldsatser er optaget i  

 Brugstariffens bilag 4.
Toldafvikling Som følge af Spanien og Portugals indtræden i EF den 1. januar 1986  

 nedsættes tolden for varer fra de to lande gradvist hvert år den 1. januar.
 For de fleste varer vil al told være afviklet den 1. januar 1993.
Tredjelande Lande, der ikke er medlem af den sammenslutning, der omtales.
For EF's  

 vedkommende altså alle andre lande end EF-lande.
Bilag 4 Fakturaerklæring 1 og 2:
