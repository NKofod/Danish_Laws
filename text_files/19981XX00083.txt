Skriftlig fremsættelse (4. november  

 1998) Miljø- og Energiministeren (Svend Auken):
 Herved tillader jeg mig for Folketinget at  

 fremsætte:
 Forslag til lov om statstilskud til forskning og  

 teknologisk udvikling på energiområdet.
(Lovforslag nr.
L 77).
 Lovforslaget har til formål at fastlægge de  

 lovmæssige rammer for administrationen af Energiforskningsprogrammet.  

 Energiforskningsprogrammet har siden vedtagelsen af loven om energipolitiske  

 foranstaltninger i 1976 dannet grundlag for Energistyrelsens tilskud til  

 forskning og teknologisk udvikling på energiområdet.
Energiforskningsprogrammets mål er at  

 understøtte forskning og teknologiudvikling på  

 energiområdet med henblik på at styrke en bæredygtig  

 udvikling således at produktion, forsyning og forbrug af energi kan ske  

 med de færrest mulige gener for miljøet.
En betydelig  

 fælles offentlig og  privat forskningsindsats på  

 energiområdet har indtil nu haft afgørende indflydelse på  

 opnåelsen af de resultater, dansk energipolitik har kunnet fremvise.  

 Forskningsindsatsen har haft betydning set ud fra såvel en  

 miljø- og energipolitisk som en erhvervspolitisk vinkel.
Lovforslaget er en præcisering af  punktet  

 vedrørende programmer for energiforskning og  -udvikling som  

 indgår i lovbekendtgørelse nr. 263 af 27. april 1989 om  

 energipolitiske foranstaltninger. (Oprindelig lov nr. 194 af 28. april 1976  

 om energipolitiske foranstaltninger.) Tilskud til forskning og teknologisk udvikling på  

 energiområdet har hidtil været administreret i henhold til  

 årlige bevillinger på finansloven (' 23.72.02.10). Loven er således en  

 videreførelse af gældende praksis.
 Der sigtes mod, at de forskellige tilskudsordninger  

 på energiområdet supplerer hinanden, og der vil blive sikret en  

 koordinering med anden støtte på området.
Lovforslaget vil ikke have administrative konsekvenser, da  

 tilskud vil blive administreret inden for den eksisterende administrative  

 praksis.
Tilskud ydes i henhold til bevilling på finansloven.  

 Lovforslaget får ingen økonomiske eller administrative  

 konsekvenser for amter, kommuner og erhvervsliv.
 Lovforslaget skal notificeres til EU-Kommissionen efter  

 statsstøttereglerne i EF-traktatens art. 92-93.
 Idet der i øvrigt henvises til lovforslaget med  

 bemærkninger, anbefales forslaget til Folketingets velvillige  

 behandling.
