Indledning Den tekniske udvikling har medført, at man i dag råder over flere, bedre  

 og mere skånsomme anæstesimetoder end tidligere.
Imidlertid kræves der ved  

 anvendelsen af nogle af disse metoder og visse nyere anæstesimidler en  

 specialkundskab, som ikke alle sygehuse råder over.
Den anæstesiologiske  

 betjening på mindre sygehuse kan derfor ikke ydes på samme niveau som på  

 større sygehuse.
Ved organisationen af patientbehandlingen må der tages hensyn til disse  

 forskelle i serviceniveau.
Den efter lokale forhold bedst mulige betjening  

 sikres gennem samarbejde mellem sygehusene og udarbejdelse af  

 visitationsretningslinier.
Den anæstesiologiske betjening En tidssvarende anæstesiologisk betjening af sygehuspatienter omfatter  

 følgende:
1. Assistance ved operationer, herunder præoperativ  

 vurdering og postoperativ overvågning og behandling Patienterne bør inden for de lokale muligheder tilbydes den, i forhold  

 til indgrebets art og patientens tilstand, mest hensigtsmæssige anæstesi  

 (generel anæstesi, ledningsanalgesi incl. epidura/spinal analgesi m.v.),  

 planlagt og varetaget af personale med den fornødne specialkundskab.
 Alle patienter bør vurderes anæstesiologisk forud for en operation,  

 ligesom postoperativ overvågning og behandling under anæstesiologisk ledelse  

 er af betydning for den kirurgiske behandlings forløb.
 Den ansvarlige anæstesiologiske overlæge har ansvaret for at fastlægge  

 principper for denne præ- og postoperative undersøgelse og behandling.
Ved generel anæstesi bør 2 kvalificerede personer være til stede på  

 operationsstuen eller umiddelbart kunne komme til stede, hvis behovet opstår.  

 Den ene skal som hovedregel være anæstesilæge.
I nogle tilfælde kan  

 anæstesien, efter anæstesilægens vurdering, gennemføres af  

 anæstesisygeplejerske.
 Ved planlagte operationer gælder de nævnte principper.
Ved akutte operationer kan man blive nødt til at fravige principperne.
Den  

 ansvarlige anæstesilæge må vurdere om anæstesien i særlige tilfælde kan  

 gennemføres af en anæstesisygeplejerske efter telefonisk rådgivning.
2. Assistance til andre patientgrupper Væsentlig er bistand i behandlingen af akut kredsløbssvigt og  

 respirationssvigt, endvidere ledsagelse af patienter ved overflytning til  

 andet sygehus.
 Vagthavende anæstesisygeplejerske yder den nødvendige bistand til de  

 vagthavende læger på andre afdelinger og i skadestuen, som forudsættes  

 veluddannet i genoplivningsprocedurerne.
3. Smertebehandling Bistand til behandling af patienter med kroniske vanskeligt behandlelige  

 smertetilstande er en del af den tidssvarende anæstesiologisk betjening.
 Anæstesiologiske speciallæger vil som hovedregel varetage den  

 smertebehandling, som i et begrænset omfang hensigtsmæssigt også kan finde  

 sted på mindre sygehuse.
Organisation af den anæstesiologiske betjening Mens der på større sygehuse er mulighed for at tilkalde anæstesiologisk  

 lægelig assistance døgnet rundt, vil dette på mindre sygehuse ikke altid være  

 muligt.
Den anæstesiologiske betjening bør derfor tilrettelægges bedst  

 muligt, efter de lokale forhold, udfra følgende hovedprincipper:
1. Selvstændig anæstesiafdeling Afdelingen bemandes med 3 (2) anæstesiologiske overlæger, der har  

 beredskabsforpligtelse, som omfatter fremmøde efter behov.
 Afhængigt af vagtbelastningen skal der herudover være en eller to  

 anæstesisygeplejersker i vagt.
2. Samarbejde med anæstesiafdeling på andet sygehus Afdelingen bemandes med 1 (2) anæstesiologiske overlæger, som varetager  

 den planlagte virksomhed og dækker det lægelige beredskab i forbindelse  

 hermed.
Afdelingen bemandes endvidere med anæstesisygeplejersker, som  

 deltager i den planlagte virksomhed og desuden dækker døgnberedskabet.
Det akutte anæstesiologiske beredskab dækkes enten, 3. Anæstesiologisk betjening fra andet sygehus Anæstesiologisk konsulentbistand fra andet sygehus varetager planlagt  

 kirurgi på et vist antal dage om ugen (»skemalagte dage«).  

 Anæstesisygeplejersker deltager i den planlagte virksomhed og dækker desuden  

 døgnberedskabet.
 Den akutte betjening kan i begrænset omfang varetages enten gennem  

 telefonisk rådgivning fra de anæstesiologiske konsulenter eller samarbejdet  

 kan udbygges til en egentlig akut betjeningsforpligtelse udgående fra den  

 anæstesiologiske afdeling, evt. i et sådant omfang at det andet sygehus  

 betjener begge sygehuse døgnet rundt.
 Visitationen af akutte patienter skal tilrettelægges under hensyn til den  

 valgte ordning.
Beskrivelse af ansvars- og opgavefordelingen Hvis et mindre sygehus ikke har selvstændig anæstesiologisk betjening,  

 skal der foreligge en klar beskrivelse af det ansvar, der påhviler den  

 anæstesiafdeling, der betjener sygehuset helt eller delvist, og tilsvarende  

 af det ansvar, som påhviler det mindre sygehus' kirurgiske overlæge.
Der skal  

 endvidere foreligge retningslinier for visitationen af akutte patienter og  

 varetagelsen af den planlagte operative virksomhed.
1. Den anæstesiologiske overlæge På sygehuse, hvor den anæstesiologiske betjening fuldt ud sker fra en  

 anæstesiologisk afdeling på et andet sygehus, påhviler ansvaret for  

 udarbejdelsen af beskrivelsen, dette sygehus' anæstesiologiske overlæge.
 På sygehuse, hvor det anæstesiologiske samarbejde med andet sygehus alene  

 omfatter akutte funktioner (d.v.s. hvor der er ansat en eller to  

 anæstesiologiske overlæger), påhviler ansvaret sygehusets administrerende  

 anæstesiologiske overlæge.
 Beskrivelsen af ansvars- og opgavefordelingen skal omfatte følgende  

 punkter og forhold:
2. Anæstesisygeplejersken Det er anæstesisygeplejerskens ansvar at udføre anæstesien efter de af  

 den anæstesiologiske overlæge fastlagte retningslinier.
Såfremt  

 anæstesisygeplejersken er i tvivl skal hun rådføre sig (evt. telefonisk) med  

 den vagthavende anæstesilæge på samme eller andet sygehus.
3. Den kirurgiske overlæge På sygehuse uden fuld akut anæstesiologisk betjening, har den kirurgiske  

 overlæge ansvaret for at der, i samarbejde med den anæstesiologiske overlæge,  

 udarbejdes visitationsretningslinier vedrørende behandling og overflytning af  

 patienter til andet sygehus.
Retningslinierne skal omfatte stillingtagen til hvilke typer planlagte  

 operationer, der kan gennemføres på sygehuset, visitationen af akutte  

 patienter samt varetagelsen af stærkt hastende, livstruende situationer.
Der  

 skal ved udarbejdelsen tages vidtgående hensyn til, at den anæstesiologiske  

 betjening på sygehuse med kun delvis betjening af anæstesilæge ikke kan ydes  

 på samme niveau, som på sygehyse med lægeligt beredskab døgnet rundt.
Det er den kirurgiske overlæges ansvar, at der i en akut situation tages  

 konkret stilling til, Retningslinier for visitation af akutte patienter Som grundlag for de mindre sygehuses akutte virksomhed bør der med  

 udgangspunkt i de lokale muligheder for bistand fra kirurgisk og  

 anæstesiologisk ekspertise udarbejdes retningslinier for visitationen af  

 akutte patienter efter følgende principper:
 1. Akutte abdominalkirurgiske patienter bør indlægges  

 direkte på sygehuse med anæstesiologisk lægeligt beredskab, da omkring en  

 trediedel af disse patienter vil få behov for kirurgisk behandling.
2. Akutte ortopædkirurgiske patienter kan modtages,  

 såfremt arbejdet tilrettelægges således, at den operative behandling af  

 knoglebrud m.m. finder sted som led i den planlagte operationsvirksomhed, når  

 der er anæstesilæge tilstede.
Der kan blive tale om en sekundær visitation  

 til specialafdeling.
3. Obstetriske patienter (fødsler) bør principielt  

 ikke modtages på sygehuse uden lægelig anæstesibetjening i døgnvagt.
Såfremt  

 en sygehuskommune af geografiske eller andre årsager vælger at bevare et  

 fødested på et sygehus uden anæstesiologisk beredskab, skal visitationen af  

 disse patienter tilrettelægges meget nøje og i tæt samarbejde med nærmeste  

 specialafdeling.
I tilfælde, hvor der alligevel er behov for akutte operative  

 indgreb, skal den ansvarlige anæstesiologiske overlæge på det andet sygehus  

 inddrages.
4. Akutte medicinske patienter og andre  

 ambulanceindbragte patienter (fra trafikulykker m.m.) kan i visse tilfælde  

 modtages på akutsygehuse uden lægeligt anæstesiologisk beredskab.
Det er  

 imidlertid nødvendigt, at der i retningslinierne tages hensyn til  

 tilrettelæggelsen af den præhospitale behandlingsindsats og organisationen af  

 denne.
Dette kan føre til ændrede regler for indbringning og visitation af  

 visse patientkatagorier.
Der skal foreligge udførlige retningslinier for  

 sygehusets behandling af sådanne akutte tilstande og det lægelige og  

 sygeplejefaglige personale forventes veluddannet heri.
Vejledningen træder i stedet for  

 Sundhedsstyrelsens redegørelse af Samtidig bortfalder Sundhedsstyrelsens vejledning af 13. september 1989  

 vedrørende tilrettelæggelse af den anæstesiologiske betjening på mindre  

 sygehuse.
