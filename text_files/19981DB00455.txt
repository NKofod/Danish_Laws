Betænkning afgivet af Miljø- og  

 Planlægningsudvalget den 5. maj 1999 Betænkning over Forslag til folketingsbeslutning om bedre  

 muligheder for at foretage tilbygninger og større ombygninger til  

 eksisterende virksomheder i det åbne land [af Hans Christian Schmidt (V),  

 Henriette Kjær (KF),  

 Svend Aage Fauerholdt (DF), Ebbe Kalnæs (CD)&n  

 bsp;og Thorkild B.
Fransgaard (FP) m.fl.] Udvalget har behandlet beslutningsforslaget i nogle  

 møder og har herunder stillet et spørgsmål til  

 miljø- og energiministeren, som denne har besvaret skriftligt.
Udvalgets spørgsmål til miljø- og  

 energiministeren og dennes svar herpå er optrykt som bilag til  

 betænkningen.
 Udvalget har modtaget en skriftlig henvendelse fra  

 Søren Gadtoft, Roskilde.
 Herefter indstiller et flertal (Venstres, Det  

 Konservative Folkepartis, Dansk Folkepartis, Centrum-Demokraternes og  

 Kristeligt Folkepartis medlemmer af udvalget) beslutningsforslaget til  

vedtagelse uændret.
 Et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 indstiller beslutningsforslaget til forkastelse.
Pernille Blach Hansen (S)  

Inger Bierbaum (S) Martin Glerup (S)
Lis Greibe (S) Margot Torp (S)
Steen Gade (SF) fmd.  

Ebbe Kalnæs (CD)
Vibeke Peschardt (RV)
Søren Kolstrup (EL)
Hans Christian Schmidt (V)
Bodil Thrane (V)   

 Jørgen Winther (V) Jens Vibjerg (V)
Lene Espersen (KF) nfmd.  

Frank Dahlgaard (KF)
Svend Aage Fauerholdt (DF)   

 Ole M.
Nielsen (KRF) Fremskridtspartiet havde ikke medlemmer i udvalget.
Bilag Udvalgets spørgsmål til miljø- og  

 energiministeren og dennes svar herpå Spørgsmål 1:
Vil ministeren eksemplificere, hvornår det er muligt  

 at foretage tilbygninger og større ombygninger til eksisterende  

 virksomheder i det åbne land? Svar:
Det er muligt at foretage tilbygninger og større  

 ombygninger til eksisterende virksomheder i det åbne land.
Planlovens  

 landzonebestemmelser er ikke et forbud, men et krav om forudgående  

 tilladelse til ny bebyggelse.
Grundlaget for vurderingen af de konkrete landzonesager er  

 region- og kommuneplanernes retningslinier for udviklingen i det åbne  

 land og i landsbyerne.
Disse retningslinier er fastlagt på baggrund af  

 en kortlægning og afvejning af beskyttelses- og erhvervsinteresser i  

 bred forstand i planlægningen som et led i den politiske  

 beslutningsproces i amtsråd og kommunalbestyrelser.
Derfor er det  

 muligt at tage hensyn til regionale og lokale forhold i overensstemmelse med  

 sigtet i planlægningen.
 Uden krav om landzonetilladelse:
 I forbindelse med etablering af virksomhed i  

 overflødige landbrugsbygninger kan der foretages alle de for  

 erhvervsetableringen nødvendige indre ombygninger, samt mindre  

 udvendige om- eller tilbygninger.
Landzonetilladelse Miljøklagenævnet, der indtil 1992 var  

 klageinstans, har i en eksempelsamling over nævnets  

 landzoneafgørelser i 1989-92 om ansøgninger til erhverv  

 generelt udtalt, at der ved udvidelser af eksisterende virksomheder har  

 været en tendens til at tillade mere end uvæsentlige udvidelser,  

 når det ikke på afgørende måde strider mod de  

 hensyn, landzonebestemmelserne skal varetage.
Naturklagenævnets  

 afgørelser tyder på en videreførelse af ovenstående  

 praksis.
Som eksempler på nævnenes afgørelser om  

 tilladelser til tilbygninger kan nævnes; Landzonelokalplan Større om- og tilbygninger til eksisterende  

 virksomheder i det åbne land kan ske på baggrund af en  

 landzonelokalplan.
Det kan være en lokalplan for en landsby eller en  

 landzonelokalplan for en virksomhed til stedbundne formål i det  

 åbne land.
Ved den konkrete vurdering af, om et byggeri udløser  

 lokalplanpligt, indgår bl.a., om byggeriet fremkalder væsentlige  

 ændringer i det bestående miljø, og om borgerne skal have  

 lejlighed til at øve indflydelse på planlægningen.
Fra  

 Planstyrelsens tidligere praksis som klagemyndighed kan nævnes, at  

 grænsen for, hvornår erhvervsbyggeri i landsbyer og i det  

 åbne land udløser lokalplanpligt var ca. 500-1.000 m².
