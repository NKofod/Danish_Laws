Tilføjelse til betænkning afgivet af Socialudvalget den 8.  

 maj 2003 Tilføjelse til betænkning over Forslag til lov om  

 ændring af lov om retssikkerhed og administration på det sociale område samt  

 lov om social service (Selvstændig handlekommune for anbragte børn samt høring  

 og inddragelse af børn i sagsbehandlingen) [af socialministeren (Henriette Kjær)] 1. Ændringsforslag Socialdemokratiets medlemmer af udvalget har meddelt, at det  

 ændringsforslag, der er stillet af Socialdemokratiet i betænkningen over  

 lovforslaget, er taget tilbage.
2. Udvalgsarbejdet Lovforslaget blev fremsat den 29. januar 2003 og var til 1.  

 behandling den 6. februar 2003. Lovforslaget blev efter 1. behandling henvist  

 til behandling i Socialudvalget.
Udvalget afgav betænkning den 10. april  

 2003.  

 Lovforslaget var til 2. behandling den 22. april 2003, hvor behandlingen blev  

 afbrudt og lovforslaget henvist til fornyet behandling i Socialudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 2 møder.
Spørgsmål Udvalget har under den fornyede behandling af lovforslaget  

 stillet 2 spørgsmål til socialministeren til skriftlig besvarelse, som denne  

 har besvaret.
3. Støtteperson for barnet/den unge under  

 anbringelsen og under den videre opvækst Udvalget har drøftet muligheden for at give barnet/den unge en  

 støtteperson, der skal bistå barnet eller den unge under anbringelsen og  

 under  

 den videre opvækst.
Efter serviceloven har kommunerne allerede mulighed for at  

 udpege en personlig rådgiver for barnet eller den unge, når denne skønnes at  

 have behov herfor.
Endvidere har såvel barn som forældre adgang til at  

 benytte  

 en bisidder som støtte under sagsbehandlingen, og endelig kan der udpeges en  

 fast kontaktperson for barnet eller den unge og for hele familien.
 Undersøgelser viser, at der tilsyneladende er nogle kommuner,  

 der ikke anvender disse ordninger.
Socialministeren vil  

 derfor i en vejledning til kommunerne præcisere dette samt understrege, at  

 kommunen i den rådgivning, der ydes til barnet/den unge, også skal gøre  

 barnet/den unge opmærksom på, at den vil være behjælpelig med at undersøge  

 mulighederne for en bedre kontakt til medlemmer af familien eller andre i  

 barnets/den unges omgangskreds, som kan støtte barnet/den unge.  

 Støttepersonen  

 skal hjælpe barnet under anbringelsen og under den videre opvækst.
Dette skal  

 styrke barnets/den unges retssikkerhed og øge barnets/den unges muligheder  

 for  

 indflydelse på eget liv i anbringelsessager.
Fra tidligere anbragte børn ved man, at de ofte har manglet en  

 stabil og tæt voksenkontakt gennem hele forløbet.
Men børnene giver udtryk  

 for,  

 at det skal være en person, der på en måde kan erstatte de forældre, der ikke  

 kan leve op til deres rolle i øjeblikket.
Det er ikke en ny købt,  

 professionel  

 voksen fra en kommunal liste, de ønsker.
Det er snarere en livsven.
 Barnet/den unge vælger selv sin støtteperson, og det kan f.eks.  

 være et familiemedlem, en nabo, en lærer eller en person, som barnet har  

 kontakt til i sin fritid.
Udvalget er af den opfattelse, at kommunen som et naturligt led  

 i sagsbehandlingen i børnesager forsøger at finde og gøre det muligt for  

 barnet  

 eller den unge at bevare kontakten til en bestemt person, som barnet selv har  

 fattet tillid til.
Det er ikke en yderligere professionalisering, der er brug  

 for på dette område.
4. Indstillinger og politiske bemærkninger med  

 det stillede ændringsforslag Udvalget  

  

 indstiller  

 lovforslaget til  

  

 vedtagelse  

  

 med det  

 af socialministeren stillede ændringsforslag.
Socialdemokratiets medlemmer af udvalget kan støtte  

 lovforslaget, men der er dog en række ændringer, som skal følges meget nøje  

 de  

 kommende år, og som kan kræve indgreb.
Det må nok erkendes, at man aldrig  

 bliver færdig med lovgivning og initiativer på dette område.
Der vil altid  

 være  

 brug for at følge området tæt og justere lovgivningen i forhold til de  

 erfaringer, kommunerne høster, og den viden, forskerne frembringer.
Forslaget om, at handlekommunen altid er den, der oprindelig  

 foretog anbringelsen, også selv om forældrene flytter til anden kommune, er  

 som  

 udgangspunkt godt.
Det vil forhåbentlig medføre, at anbragte børn ikke ender  

 som kastebold mellem flere kommunale systemer, hvis deres forældre skifter  

 bopælskommune.
Intentionen om styrket kontinuitet og stabilitet i  

 anbringelsesforløbet er helt rigtig.
Derfor støtter Socialdemokratiet  

 lovforslaget.
I flere høringssvar peges der på, at der kan være problemer med  

 lovforslaget.
Det er vigtigt, at Folketinget følger virkningerne nøje og  

 griber  

 ind, hvis lovforslaget ikke lever op til intentionerne om at sikre barnet et  

 trygt og stabilt forløb.
Forslaget om at ophæve 12-års-grænsen for høring af barnet under  

 sagsbehandlingen, så alle børn som udgangspunkt skal høres og inddrages, er  

 et  

 godt forslag.
Det vil styrke børnenes rettigheder og forhåbentlig medføre  

 bedre  

 løsninger, fordi barnets synspunkt er blevet inddraget.
I den forbindelse er  

 det meget vigtigt at være opmærksom på de seneste undersøgelser af netop  

 inddragelsen af børnene i sagsbehandlingen.
De viser desværre, at nogle  

 kommuner langtfra lever op til kravet om at høre børnene.
Også på dette  

 område  

 kan der være brug for ny lovgivning, hvis det viser sig, at kommunerne ikke  

 lever op til deres forpligtelse, der jo nu kommer til at gælde langt flere  

 børn  

 end tidligere.
 Socialdemokratiets medlemmer af udvalget er tilfredse med, at  

 socialministeren har givet tilsagn om at præcisere over for kommunerne, at  

 kommunerne skal være behjælpelig med at finde en støtteperson, som kan hjælpe  

 barnet/den unge under anbringelsen og den videre opvækst.
 Tjóðveldisflokkurin, Inuit Ataqatigiit og Siumut var på  

 tidspunktet for tillægsbetænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i tillægsbetænkningen.
 En oversigt over Folketingets sammensætning er optrykt i  

 tilføjelsen til betænkningen.
Else Winther Andersen (V)  

    

 Eva Kjer Hansen (V)  

    

 Flemming Oppfeldt (V)  

    

 Jørgen Bastholm (V)  

    

 Pia Kristensen (DF)  

    

 Jette Jespersen (DF)  

    

 Charlotte Dyremose (KF)  

  

  nfmd.  

  

    

 Helge Adam Møller (KF)  

    

 Tove Videbæk (KRF)  

  

  fmd.  

  

    

 Jette Bergenholz Bautrup (S)  

    

 Grete Schødts (S)  

    

 Jørn Pedersen (S)  

    

 Sandy Brinck (S)  

    

 Lotte Bundsgaard (S)  

    

 Villy Søvndal (SF)  

    

 Kim Sejr (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
