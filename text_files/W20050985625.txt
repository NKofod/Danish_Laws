 A-kassen  

 gav afslag med begrundelsen, at medlemmet som uddannet sygeplejerske ikke  

 tilhørte den personkreds, der havde ret til godtgørelse, samt at medlemmet  

 som  

 ansat i et sygeplejerske-vikarbureau vurderedes at gøre brug af sin  

 uddannelse  

 arbejdsmæssigt.
Nævnet lagde  

 vægt på, at uddannelsen som sygeplejerske var en mellemlang videregående  

 uddannelse, som oversteg niveauet for erhvervsuddannelse.
Nævnet lagde  

 herefter  

 vægt på, at medlemmet arbejdede som personalekonsulent i et vikarbureau for  

 sygeplejersker, og  

 fandt, at det ikke  

 kunne konkluderes, at medlemmet ikke anvendte sin uddannelse i dette arbejde,  

 som måtte anses at ligge i naturlig forlængelse af uddannelsen som  

 sygeplejerske.  

 Det bemærkedes i den forbindelse, at medlemmet skriftligt var blevet bedt om  

 at  

 indsende en stillingsbeskrivelse eller lignende men ikke havde reageret  

 herpå.
 Nævnet  

 fandt derfor ikke, at medlemmet var omfattet af den personkreds, som ville  

 kunne opnå VEU-godtgørelse, hvorfor medlemmet således ikke  

 var berettiget til VEU-godtgørelse.
Uddannet  

 sygeplejerske, ansat som personalekonsulent i et sygeplejerske-vikarburea,  

 antaget brugt sin uddannelse, ikke ret til VEU-godtgørelse Arbejdsmarkedets Ankenævn har behandlet Deres klage på  

 møde den 16. marts 2005.
Nævnet traf denne A F G Ø R E L S  

 E Arbejdsmarkedets Ankenævn er enig med X A-kasse i, at  

 De ikke er berettiget til voksen- og efteruddannelsesgodtgørelse  

 (VEU-godtgørelse)  

 i forbindelse med Deres deltagelse i AMU mv.-kurset Etb 1/0407 den 4. til 6.  

 maj 2004.
 Efter reglerne er det en betingelse for at opnå  

 VEU-godtgørelse, at personen ikke har en erhvervsrettet uddannelse, der med  

 hensyn til niveau overstiger erhvervsuddannelse, medmindre uddannelsen ikke  

 har  

 været anvendt i de sidste 5 år.
 Nævnet har ved afgørelsen lagt vægt på, at De har en  

 uddannelse som sygeplejerske, der er en mellemlang videregående uddannelse,  

 som  

 overstiger niveauet for erhvervuddannelse.
 Deres ret til VEU-godtgørelse er herefter betinget af,  

 at De ikke har brugt Deres uddannelse arbejdsmæssigt inden for de sidste 5  

 år.
Nævnet har herved lagt vægt på, at De arbejder som  

 personalekonsulent for Y arbejdsgiver, der er et vikarbureau for  

 sygeplejersker,  

 og nævnet finder, at det ikke kan konkluderes, at De ikke anvender Deres  

 uddannelse i dette arbejde, som må anses at ligge i naturlig forlængelse af  

 uddannelsen som sygeplejerske.
Nævnet bemærker i den forbindelse, at De  

 skriftligt blev bedt om at indsende en stillingsbeskrivelse eller lignende,  

 men  

 ikke har reageret herpå.
 Nævnet finder derfor ikke, at De er omfattet af den  

 personkreds, som vil kunne opnå VEU-godtgørelse, hvorfor De således ikke er  

 berettiget til VEU-godtgørelse.
 Afgørelsen er  

 truffet med hjemmel i §§ 1, 2, 3 og 4 i lov om godtgørelse ved deltagelse i  

 erhvervsrettet voksen- og efteruddannelse, jf. lovbekendtgørelse nr. 106 af  

 18.  

 februar 2004, samt §§ 1, 2, og 4 i bekendtgørelse nr. 1255 af 29. december  

 2003  

 om godtgørelse ved deltagelse i erhvervsrettet voksen- og efteruddannelse  

 (VEU)  

 med de ændringer der følger af bekendtgørelse nr. 50 af 30. januar 2004.
 Nævnet opretholder således a-kassens afgørelse af 12.  

 maj 2004.
På ankenævnets  

 vegne XX fm De kan læse om afgørelsens faktiske og retlige grundlag  

 på de følgende sider.
 Kopi til:
A-kassen 1. Sagsforløb M ansøgte den 4. maj 2004 X A-kasse  

 om VEU-godtgørelse i forbindelse med deltagelse  

 i AMU mv.-kurset Etb 1/0407 i perioden 4. til 6. maj 2004.
 Det fremgår af ansøgningen, at hun har en uddannelse  

 som sygeplejerske, at hun er i fuldtidsarbejde som afdelingsleder og at hun  

 ikke har brugt sin uddannelse arbejdsmæssigt inden for de sidste 5 år.
2. Arbejdsløshedskassens  

 afgørelse X A-kasse traf den 12. maj 2004 denne afgørelse:
 Du har den 11.05.04 søgt om godtgørelse ved deltagelse  

 i erhvervsrettet voksen- og efteruddannelse i perioden 04.05.04 -06.05.04.
 A-kassen må desværre give dig afslag på udbetaling af godtgørelse.
 Det skyldes, at du som uddannet sygeplejerske ikke er  

 omfattet af den personkreds, der har ret til godtgørelse.
Der gælder dog en undtagelse, hvorefter du som  

 sygeplejerske alligevel har ret til godtgørelse.
Det kræver, at du ikke har  

 arbejdet inden for uddannelsens område i de sidste 5 år.
Du oplyser på ansøgningen, at du ikke har brugt din  

 uddannelse arbejdsmæssigt inden for de sidste 5 år.
A-kassen vurderer  

 imidlertid, at du som ansat hos Y gør brug af din uddannelse arbejdsmæssigt.
 Kopi af denne afgørelse er d.d. sendt til din  

 arbejdsgiver til orientering.
 Regelhenvisning (ikke medtaget).
3. Klagen til  

 ankenævnet M påklagede den 24. maj 2004 denne afgørelse som  

 følger:
 Den 11.05.2004 søgte jeg om godtgørelse ved deltagelse  

 i erhvervsrettet voksen- og efteruddannelse i perioden 04.05.2004-06.04.2004.
 A-kassen gav afslag på ansøgningen om godtgørelse.  

 Deres begrundelse for afslag er, at de vurderer, at jeg som ansat i Y  

 vikarbureau  

 gør brug at min uddannelse som sygeplejerske arbejdsmæssigt.
Inden jeg søgte kurset, havde jeg nøje sat mig ind i  

 reglerne for optagelse.
Jeg var fuldstændig sikker på, at jeg indfriede  

 betingelserne for at opnå godtgørelse, da jeg ikke har haft beskæftigelse  

 indenfor uddannelsens område i de sidste 5 år.
 Efter ansættelse på H hospitals skadestue/akut  

 modtageafdeling i 16 år, opsagde jeg min stilling, som  

 afdelingssygeplejerske,  

 da min mand blev udstationeret i udlandet i 1995. Da vi vendte tilbage til  

 Danmark i april 1997 vendte jeg ikke tilbage til faget.
Derimod blev jeg ansat som personalekonsulent i Y  

 vikarbureau, den 01.06.1997. Siden 01.07.1998 har jeg haft et arbejdsområde  

 af  

 ledelsesmæssig art.
Det skal her nævnes, at det ikke er et krav, at jeg har  

 en  

 sygeplejerske uddannelse.
 Jeg mener, at afslaget vedr. godtgørelse er forkert, da  

 a-kassen ikke har vurderet min beskæftigelse, herunder anvendelse af  

 sygeplejerskeuddannelsen, korrekt.
Jeg ser frem til, at a-kassen ændrer afgørelsen, så  

 kurset vil blive godtgjort. 4. Arbejdsløshedskassens  

 bemærkninger til klagen A-kassens indsendte klagen i nedenstående brev af 7.  

 juni 2004:
  X a-kasse fremsender hermed medlemmets anke over a-kassens  

 afgørelse af 12.05.04 vedr. afslag på VEU-godtgørelse.
 A-kassen finder ikke på baggrund af medlemmets anke grundlag  

 for at ændre vores afgørelse.
 Efter a-kassens vurdering omfatter målgruppen i  

 bekendtgørelsen som udgangspunkt ikke sygeplejersker eller andre med en  

 mellemlang videregående uddannelse.
 Som undtagelsen fra denne hovedregel, kan man blive  

 omfattet af bekendtgørelsen, hvis pågældende ikke har haft beskæftigelse  

 inden  

 for uddannelsens område i de sidste 5 år.
 A-kassen vurderer imidlertid, at medlemmets ansættelse  

 i Y vikarbureau  

 (rekruttering og  

 formidling af vikarer til sundhedssektoren) er sket på baggrund af hendes  

 uddannelse som sygeplejerske, således at medlemmet efter a-kassens vurdering  

 ikke  

 kan siges at have haft beskæftigelse uden for uddannelsens område i de sidste  

 5  

 år.
Medlemmet er d.d. orienteret om ankens oversendelse ved  

 kopi af dette brev. 5. Nyt efter  

 klagen For at få et bedre grundlag for at vurdere Ms arbejde  

 har sekretariatet i brev af 4. februar 2005 blandt andet bedt om at måtte  

 modtage en stillingsbekrivelse/kopi af ansættelseskontrakt eller lignende.
 Sekretariatet har ikke modtaget svar herpå.
6. Regler Bekendtgørelse  

 nr. 106 af 18. februar 2004 af lov om godtgørelse ved deltagelse i  

 erhvervsrettet voksen- og efteruddannelse Kapitel 1 Formål og område § 1.  

  

 Loven har til formål at skabe  

 økonomisk grundlag for, at voksne fortrinsvis kortuddannede, kan deltage i  

 erhvervsrettet voksen- og efteruddannelse til og med  

 erhvervsuddannelsesniveau.  

 Dette formål sikres ved, at deltagerne under uddannelsen kan opnå godtgørelse  

 for tab af indtægt eller arbejdsmulighed.
 § 2.  

  

 Den personkreds, der kan opnå ydelser  

 efter § 1, omfatter:
1)  

 	  

 beskæftigede  

 lønmodtagere, såvel privat som offentligt ansatte, 2)  

 	  

 selvstændige  

 erhvervsdrivende og ..
 St  

 k. 2.  

  

 Det er en betingelse  

 for at opnå ydelser efter § 1, at den pågældende ikke har en  

 erhvervsrettet uddannelse, der med hensyn til niveau og varighed overstiger  

 erhvervsuddannelse eller anden uddannelse, der kan sidestilles med  

 erhvervsuddannelse, medmindre uddannelsen ikke har været anvendt i de sidste  

 5  

 år.
 § 3.  

  

 Der kan opnås ydelser efter § 1, jf.  

 dog § 5, ved deltagelse i følgende uddannelser til og med  

 erhvervsuddannelsesniveau, i det omfang udbuddet, dog undtaget de i nr. 9  

 nævnte forløb, udløser tilskud efter lov om åben uddannelse (erhvervsrettet  

 voksenuddannelse) m.v.:
 Arbejdsmarkedsuddannelser (AMU) efter lov om  

 arbejdsmarkedsuddannelser m.v., dog undtaget Træningsskolens  

 arbejdsmarkedsuddannelser  

 (TAMU).
 ..
Kapitel 2 Godtgørelse § 4.  

  

 Under deltagelse i uddannelse, der er  

 omfattet af § 3, kan beskæftigede lønmodtagere, selvstændige  

 erhvervsdrivende og ledige med ret til selvvalgt uddannelse, jf. § 2,  

 stk. 1, nr. 3, opnå godtgørelse for tab af indtægt eller arbejdsmulighed  

 som følge af deres deltagelse, jf. dog stk. 2.
 Stk. 3. Godtgørelsen udgør ved  

 fuldtidsundervisning pr. undervisningsuge et beløb svarende til dagpengenes  

 højeste beløb for en uge, jf. § 47 i lov om arbejdsløshedsforsikring  

 m.v.
 ..
 Stk. 6 .  

 Undervisningsministeren kan fastsætte nærmere regler om godtgørelse.
 .
Bekendtgørelse  

 nr. 1255 af 29. december 2003 om godtgørelse ved deltagelse i erhvervsrettet  

 voksen- og efteruddannelse (VEU) med de ændringer, der følger af  

 bekendtgørelse  

 nr. 50 af 30. januar 2004 Afsnit I Generelle betingelser Kapitel 1 Uddannelser, hvortil der kan opnås  

 godtgørelse § 1.  

  

 Der kan opnås godtgørelse efter  

 reglerne i denne bekendtgørelse ved deltagelse i erhvervsrettet uddannelse  

 til  

 og med erhvervsuddannelsesniveau efter lovens § 3, stk. 1-3.
 Stk. 2.  

  

 Erhvervsrettet voksen- og  

 efteruddannelse efter stk. 1 er:
 1)   Arbejdsmarkedsuddannelser (AMU) efter lov om  

 arbejdsmarkedsuddannelser m.v., dog undtaget Træningsskolens  

 arbejdsmarkedsuddannelser  

 (TAMU).
 .
Kapitel 2 Personkredsen § 2.  

  

 Deltagere, der kan opnå godtgørelse  

 efter denne bekendtgørelse, er beskæftigede lønmodtagere, såvel privat som offentligt  

 ansatte, jf. dog § 3, ..
§ 4.  

  

 Det er en betingelse for at opnå  

 godtgørelse efter denne bekendtgørelse, at deltageren 1)  

 	  

 alene har en  

 uddannelse ud over en almen skoleuddannelse til og med gymnasialt niveau,  

 eller 2)  

 	  

 har en  

 erhvervsuddannelse efter lov om erhvervsuddannelser, en lærlingeuddannelse,  

 en  

 erhvervsfaglig grunduddannelse, en grundlæggende social- og  

 sundhedsuddannelse  

 eller en grundlæggende uddannelse efter lov om landbrugsuddannelser, eller 3)  

 	  

 har en kommunal-  

 eller etatsuddannelse eller lignende, hvis uddannelsesniveau og varighed ikke  

 overstiger erhvervsuddannelserne eller et niveau og varighed, der kan  

 sidestilles hermed, eller 4)  

 	  

 har en anden og  

 højere uddannelse end nævnt i nr. 1-3, og ikke har haft beskæftigelse inden  

 for  

 uddannelsens område i de sidste 5 år.
Stk. 2.  

  

 Uddannelser, der kan sidestilles med  

 erhvervsuddannelserne, jf. stk. 1, er uddannelser, der i niveau og varighed  

 maksimalt svarer til niveauet og varigheden af erhvervsuddannelserne.
Det er  

 en  

 betingelse, at der ikke er et adgangskrav til uddannelsen, der forudsætter  

 bestået uddannelse på gymnasialt niveau.
 Stk. 3.  

  

 Personer med en uddannelse, der er  

 afløst af en ny tilsvarende uddannelse, kan opnå godtgørelse, hvis den nye  

 uddannelse ikke forudsætter bestået gymnasial uddannelse.
