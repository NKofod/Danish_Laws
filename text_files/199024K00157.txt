Nr BTL 157 Betænkning over Forslag til lov om afgift af lufthavnsvirksomhed   

 Nr L 157 1990-91, 2. samling Afgivet af Skatteudvalget Afgivet: 19910522 Udvalget har behandlet lovforslaget i en række møder og har herunder stillet spørgsmål til skatteministeren og trafikministeren, som disse har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Rejsebureau Forening, Danske Lufthavnes Samarbejdsudvalg, Foreningen af Rejsearrangører i Danmark, International Air Transport Association, Jørgensen, Jørgen Henrik, advokat, København, Kommunernes Landsforening og SAS.
 Der er af skatteministeren stillet ænringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse med de  

 stillede ændringsforslag.
 Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
Ændringsforslag Af skatteministeren, tiltrådt af et flertal (udvalget med  

 undtagelse af SF):
Til titlen 1) Titlen affattes således:
»Forslag til Lov om afgift af visse flyrejser«.
Til § 1 2) Paragraffen affattes således:
»§ 1. Efter bestemmelserne i denne lov svares en afgift til  

 statskassen af passagerers flyrejser fra dansk lufthavn til udlandet.« Til § 2 3) Paragraffen affattes således:
 »§ 2. Afgiften udgør 65 kr. pr. passager, der fra dansk  

 lufthavn rejser til udlandet.
Stk. 2. Der svares ikke afgift af 1) transit- og transferpassagerer, såfremt rejsen står i direkte  

 forbindelse med flyrejse fra udland, 2) passagerer i luftfartøjer, der ikke er godkendt til mere end 10  

 passagersæder, eller hvis største tilladte startvægt ikke overstiger 5.700  

 kg, 3) luftbefordrerens personale på tjenesterejse og 4) børn under 2 år.« Til § 3 4) Paragraffen affattes således:
»§ 3. Afgiften svares af luftbefordreren.« Til § 4 5) Stk. 1 affattes således:
»Den, der efter § 3 skal svare afgift, skal anmelde sin virksomhed  

 til registrering hos told- og skattevæsenet.
Dette gælder også udenlandske  

 virksomheder.
Såfremt virksomheden ikke har filial eller lignende her i  

 landet, skal den registreres ved en person, der er bosiddende her i landet,  

 eller ved en virksomhed, der har forretningssted her i landet.« Til § 5 6) I stk. 1 udgår »og mængde udleveret  

 flybrændstof«.
 7) Stk. 3 og 4 udgår.
Til § 6 8) Stk. 1 affattes således:
»De registrerede virksomheder skal for hver måned og senest den 15. i  

 den følgende måned angive antal passagerer efter § 2 til told~ og  

 skattevæsenet.
Virksomhederne skal senest samtidig med angivelsen indbetale  

 afgiften heraf til told- og skattevæsenet.
Angivelsen skal være underskrevet  

 af virksomhedens ansvarlige ledelse.« Til § 10 9) Stk. 4 affattes således:
»Stk. 4. Den lufthavn, hvorfra udrejsen finder sted, skal på  

 begæring meddele told- og skattevæsenet oplysning om passagerantal efter §  

 2.« 10) Stk. 5 affattes således:
»Stk. 5. Told- og skattevæsenet er berettiget til at foretage  

 eftersyn af regnskaber m.v. hos de i stk. 4 omhandlede lufthavne og de i  

 lufthavnene etablerede handlingselskaber, der foretager registrering af  

 udrejsende passagerer.« 11) Stk. 6 udgår.
Til § 12 12) Stk. 1, nr. 2, affattes således:
»2) Overtræder § 4, stk. 1, § 5, stk. 1, § 6, stk. 1, 1. og 3. pkt.,  

 og § 10, stk. 2-4.« Til § 14 13) Nr. 1 udgår.
 14) Nr. 2, der bliver nr. 1, affattes således:
»1) Spørgsmål om, hvilket antal passagerer afgiften skal svares  

 af.« Nr. 3 bliver herefter nr. 2.
Til § 17 15) Paragraffen affattes således:
»§ 17. For betaling af afgift efter bestemmelserne i denne  

 lov hæfter den, der som ejer, forpagter eller lignende driver virksomheden  

 for egen regning.
Er en udenlandsk virksomhed registreret ved en herværende  

 repræsentant efter § 4, stk. 1, 3. pkt., hæfter denne og virksomheden  

 solidarisk for betaling af afgiften.« Til § 19 16) I stk. 1 ændres »1. januar 1992« til:  

 »1. september 1991«.
Bemærkninger Til nr. 1-16 Det fremsatte lovforslag om afgift af lufthavnsvirksomhed er kritiseret  

 for at ramme især Københavns Lufthavn.
Det er gjort gældende, at afgiften vil  

 fordyre benyttelsen af lufthavnene væsentligt og svække Københavns Lufthavns  

 konkurrencemæssige stilling og position som internationalt trafikknudepunkt  

 og den fremtidige udbygning af lufthavnen.
Det tillægges derfor afgørende betydning, at afgiften ikke pålægges  

 lufthavnene, således at disse må forhøje deres benyttelsesafgifter.
SAS,  

 Københavns Lufthavn A/S og andre luftfartsinteresser har endvidere fundet det  

 væsentligt, at der ikke opkræves en brændstofafgift, og at  

 transit/transferpassagerer friholdes for afgift.
 Ændringsforslagene imødekommer de rejste kritikpunkter mod afgiftens  

 udformning. Ændringsforslagene går således ud på at erstatte den foreslåede  

 lufthavnsafgift, beregnet på grundlag af passagerantal og udleveret  

 flybrændstof, med en afgift på 65 kr. pr. passager, der fra dansk lufthavn  

 rejser til udlandet.
Afgiften vil ikke omfatte transit/transferpassagerer.
Der skal således  

 ikke opkræves afgift af passagerer, der ankommer med fly fra udlandet og i  

 direkte forbindelse hermed rejser ud af landet igen med samme fly  

 (transitpassagerer). Der opkræves tilsvarende ikke afgift af passagerer, der  

 ankommer med fly fra udlandet og i direkte forbindelse hermed rejser ud af  

 landet med et andet fly (transferpassagerer).
Afgiften skal angives og betales af luftbefordreren, der er det  

 luftfartsforetagende, der har retten til at foretage den pågældende flyvning.  

 Udenlandske luftfartsselskaber, som ikke har filial eller lignende her i  

 landet, skal registreres ved en herboende person eller virksomhed, som hæfter  

 solidarisk for afgiften.
En lignende bestemmelse findes i momsloven.  

 Lufthavnene skal på begæring meddele told- og skattevæsenet oplysning om  

 passagerantallet.
 Administrationsomkostningerne vil være de samme efter ændringsforslagene  

 som efter det oprindelige forslag.
Provenuet af den nye passagerafgift vil på helårsbasis være uændret 200  

 mio. kr.
For 1991 vil fremrykningen af ikrafttrædelsen til 1. september 1991  

 give et provenu på ca. 50 mio. kr.
Fremrykningen indebærer et mindre provenu  

 på charterafgiften for i år på ca. 100 mio. kr.
 For 1992 vil der blive indtægtsført et mindre provenu fra charterafgiften  

 på ca. 35 mio. kr.
