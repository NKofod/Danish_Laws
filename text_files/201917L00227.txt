Ændringsforslag stillet den 25. november 2019 uden for betænkningen Ændringsforslag til 2. behandling af Forslag til lov om ændring af lov om videnskabsetisk behandling af sundhedsvidenskabelige forskningsprojekter, sundhedsloven og lov om klage- og erstatningsadgang inden for sundhedsvæsenet (Styrkelse af borgernes tryghed og tillid til sundhedsforskning samt forbedrede rammer for sundhedsforskning) [af sundheds- og ældreministeren (Magnus Heunicke)]:
Til titlen Af sundheds- og ældreministeren:
 12) I titlen ændres »og lov om klage- og erstatningsadgang inden for sundhedsvæsenet« til: », lov om klage- og erstatningsadgang inden for sundhedsvæsenet og lægemiddelloven«.
[Konsekvens af ændringsforslag nr. 9] Bemærkninger Til nr. 12 Lovforslagets titel er forslag til lov om ændring af lov om videnskabsetisk behandling af sundhedsvidenskabelige forskningsprojekter, sundhedsloven og lov om klage- og erstatningsadgang inden for sundhedsvæsenet (Styrkelse af borgernes tryghed og tillid til sundhedsforskning samt forbedrede rammer for sundhedsforskning).
 Det foreslås i titlen at ændre »og lov om klage- og erstatningsadgang inden for sundhedsvæsenet« til », lov om klage- og erstatningsadgang inden for sundhedsvæsenet og lægemiddelloven«, således at lovforslagets titel bliver forslag til lov om ændring af lov om videnskabsetisk behandling af sundhedsvidenskabelige forskningsprojekter, sundhedsloven, lov om klage- og erstatningsadgang inden for sundhedsvæsenet og lægemiddelloven (Styrkelse af borgernes tryghed og tillid til sundhedsforskning samt forbedrede rammer for sundhedsforskning).
 Det betyder, at lægemiddelloven vil fremgå af lovforslagets titel. Ændringen er en konsekvens af ændringsforslag nr. 9, hvorved det foreslås at indsætte en ny paragraf i lovforslaget, hvori der foretages en mindre konsekvensrettelse i lægemiddelloven.
