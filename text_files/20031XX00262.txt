Skriftlig fremsættelse (6. februar 2004) Integrationsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov om  

 ændring af udlændingeloven (Ændring af reglerne om meddelelse af  

 opholdstilladelse på grundlag af beskæftigelse som følge af EU-udvidelsen den  

 1. maj 2004 m.v.) (Lovforslag nr.
L 157).
 Den 1. maj 2004 bliver ti nye lande  Cypern, Estland,  

 Letland, Litauen, Malta, Polen, Slovakiet, Slovenien, Tjekkiet og Ungarn  

   

 medlemmer af Den Europæiske Union.
Statsborgere i Cypern og Malta vil herefter i samme  

 udstrækning som statsborgere i de nuværende EU-lande være berettiget til at  

 bo  

 og udøve lønnet arbejde her i landet.
For så vidt angår estiske, lettiske,  

 litauiske, polske, slovakiske, slovenske, tjekkiske og ungarske statsborgeres  

 adgang til det danske arbejdsmarked åbner tiltrædelsestraktaten imidlertid  

 mulighed for, at Danmark kan indføre en særlig overgangsordning.
 Såvel den nuværende som den tidligere regering har erklæret,  

 at Danmark vil åbne arbejdsmarkedet for de nye EU-borgere i forbindelse med  

 EU-udvidelsen den 1. maj 2004.
 På den baggrund indgik regeringspartierne den 2. december  

 2003 aftale med Socialdemokraterne, Det Radikale Venstre, Socialistisk  

 Folkeparti og Kristendemokraterne om adgangen til det danske arbejdsmarked  

 efter udvidelsen af EU pr. 1. maj 2004.
 Lovforslaget udmønter den del af aftalen, som kræver ændring  

 af udlændingelovgivningen.
Der foreslås indført en særlig overgangsordning, hvorefter  

 en arbejdstager fra Estland, Letland, Litauen, Polen, Slovakiet, Slovenien,  

 Tjekkiet eller Ungarn fra den 1. maj 2004 vil kunne opnå opholdstilladelse,  

 hvis den pågældende har indgået aftale eller fået tilbud om ordinær  

 fuldtidsansættelse her i landet på overenskomstmæssige eller på anden måde  

 sædvanlige  

 vilkår hos en arbejdsgiver, der er indberetningspligtig efter  

 kildeskatteloven,  

 og som ikke er omfattet af strejke, lockout eller blokade, medmindre  

 konflikten  

 er kendt overenskomststridig eller på anden måde retsstridig.
Der vil  

 herudover  

 fortsat være mulighed for at få opholdstilladelse på grundlag af  

 beskæftigelse  

 efter de nugældende regler herom.
Statsborgere i de nye EU-lande vil kunne opholde sig i  

 Danmark i en jobsøgningsperiode på op til seks måneder, hvilket svarer til  

 den  

 ret som statsborgere i de nuværende EU-lande har.
Arbejdssøgende vil i  

 jobsøgningsperioden skulle forsørge sig selv, således at grundlaget for  

 opholdsretten bortfalder, hvis de pågældende søger om hjælp til forsørgelse.
En meddelt opholds- og arbejdstilladelse vil som  

 udgangspunkt blive inddraget eller nægtet forlænget, hvis arbejdstageren  

 mister  

 det arbejde, der danner grundlag for tilladelsen.
Opholdstilladelsen er  

 således  

 betinget af, at den pågældende er beskæftiget og dermed i stand til at  

 forsørge  

 sig selv.
Inddrages en opholds- og arbejdstilladelse, eller nægtes  

 tilladelsen  

 forlænget, skal udlændingen udrejse af landet, medmindre den pågældende søger  

 arbejde på ny.
Den pågældende betragtes i så fald som  

 førstegangsarbejdssøgende  

  med adgang til at opholde sig her i landet i op til seks måneder  

  hvilket  

 indebærer, at grundlaget for opholdsretten bortfalder, hvis den pågældende i  

 jobsøgningsperioden søger om hjælp til forsørgelse.
Partierne bag aftalen af 2. december 2003 om adgangen til  

 det danske arbejdsmarked efter udvidelsen af EU pr. 1. maj 2004 er endvidere  

 enige om at foretage en række justeringer på det sociale område.
Der henvises  

 herved til beskæftigelsesministerens forslag til lov om ændring af lov om  

 aktiv  

 socialpolitik og lov om dagpenge ved sygdom eller fødsel (Hjælp til personer  

 med betinget opholdsret og opfølgning i sygedagpengesager), og til  

 beskæftigelsesministerens forslag nr.
L 118 af 17. december 2003 til lov om  

 ændring af lov om børnepasningsorlov (Tilmelding til børnepasningsorlov).
