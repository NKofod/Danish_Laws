Nr LSF 109 Forslag til Lov om ændring af lov om dagpenge ved sygdom eller fødsel  

 (Definition af offentlige arbejdsgivere) Fremsat af socialministeren (Else Winther Andersen) den 25. november 1992 Vedtaget ved tredjebehandling den 11. december 1992 Lov nr. 1022 af 19/12/1992 § 1 I lov nr. 852 af 20. december 1989 om dagpenge ved sygdom eller fødsel,  

 som senest ændret ved lov nr. 399 af 6. juni 1991, foretages følgende  

 ændringer:
 1. § 1, stk. 2, affattes således:
»Stk. 2. Dagpenge ydes af 1) private arbejdsgivere til ansatte ved sygefravær i 2 uger fra 1. hele  

 fraværsdag, 2) offentlige arbejdsgivere til ansatte ved sygefravær fra 1. hele  

 fraværsdag, 3) kommunen i øvrige tilfælde.« 2. I § 1 indsættes som stk. 3:
»Stk. 3. Offentlige arbejdsgivere er i denne lov offentlige  

 myndigheder samt private institutioner, hvis udgifter dækkes med mindst 50  

 pct. af offentlige midler.« § 2 Loven træder i kraft den 1. januar 1993 og har virkning for  

 sygdomstilfælde, der indtræffer denne dato eller senere.
Oprindeligt fremsat forslag § 1 I lov nr. 852 af 20. december 1989 om dagpenge ved sygdom eller fødsel,  

 som senest er ændret ved lov nr. 399 af 6. juni 1991, foretages følgende  

 ændringer:
 1. § 1, stk. 2, affattes således:
 »Stk. 2. Dagpenge ydes af:
1) private arbejdsgivere til ansatte ved sygefravær i 2 uger fra 1. hele  

 fraværsdag, 2) offentlige arbejdsgivere til ansatte ved sygefravær fra 1. hele  

 fraværsdag, 3) kommunen i øvrige tilfælde.« 2. I § 1 indsættes som stk. 3:
»Stk. 3. Offentlige arbejdsgivere er i denne lov offentlige  

 myndigheder samt private institutioner, hvis udgifter dækkes med mindst 50  

 pct. af offentlige midler.« § 2 Loven træder i kraft den 1. januar 1993 og har virkning for  

 sygdomstilfælde, der indtræffer denne dato eller senere.
Bemærkninger til lovforslaget Efter § 1, stk. 2, nr. 1, i dagpengeloven er en privat arbejdsgiver en  

 arbejdsgiver, der er omfattet af lov om Arbejdsgivernes Elevrefusion.
Der er  

 således i denne bestemmelse henvist til den afgrænsning, der findes i lov om  

 Arbejdsgivernes Elevrefusion.
 Lov om AER omfatter samtlige arbejdsgivere, der er omfattet af lov om  

 Arbejdsmarkedets Tillægspension, bortset fra offentlige myndigheder og  

 private institutioner, hvis udgifter overvejende dækkes af offentlige  

 tilskud, og religiøse samfund, der er fritaget for bidragspligt i medfør af  

 lov om afgift af lønsum m.v.
Nærværende forslag er en konsekvens af Undervisningsministeriets forslag  

 om ændring af lov om Arbejdsgivernes Elevrefusion.
Undervisningsministeriets  

 forslag går ud på, at loven omfatter alle arbejdsgivere, der er omfattet af  

 lov om Arbejdsmarkedets Tillægspension.
 På baggrund heraf foreslås det at anføre direkte i dagpengeloven, at  

 offentlige myndigheder og private arbejdsgivere, hvis driftsudgifter dækkes  

 af offentlige tilskud med mindst 50 pct., betragtes som offentlige  

 arbejdsgivere i relation til dagpengeloven.
Lovforslagets afgrænsning af, hvornår der i forhold til dagpengeloven er  

 tale om en offentlig arbejdsgiver, er indholdsmæssigt den samme, som i den  

 nuværende bestemmelse i dagpengeloven.
Afgrænsningen efter forslaget vil  

 imidlertid være uafhængig af, om arbejdsgiveren betaler bidrag til  

 Arbejdsgivernes Elevrefusion.
Forslaget medfører således, at den lille gruppe  

 af arbejdsgivere, som efter særlige bestemmelser i Arbejdsgivernes  

 Elevrefusions regler er fritaget for at betale bidrag til elevrefusionen,  

 selv om deres udgifter ikke overvejende dækkes af offentlige tilskud,  

 herefter betragtes som private arbejdsgivere i dagpengeloven.
Forslaget medfører mindre administrative ulemper, idet Kommunedatas  

 EDB-mæssige samarbejde med ATP-huset via Told- og Skattestyrelsen vedrørende  

 bidrag til Arbejdsgivernes Elevrefusion ophører.
I dag sker der automatisk en  

 undersøgelse af, om den pågældende arbejdsgiver står registreret som  

 offentlig i AER-systemet.
 Forslaget forventes ikke at have økonomiske konsekvenser af betydning.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 1, stk. 2, affattes således:
 »Stk. 2. Dagpenge ydes af:
1) private arbejdsgivere til ansatte ved sygefravær i 2 uger fra 1. hele  

 fraværsdag, 2) offentlige arbejdsgivere til ansatte ved sygefravær fra 1. hele  

 fraværsdag, 3) kommunen i øvrige tilfælde.« Stk. 2. Dagpenge ydes af:
 1) Arbejdsgivere, der er omfattet af lov om Arbejdsgivernes Elevrefusion  

 (private arbejdsgivere), til ansatte ved sygefravær i 2 uger fra 1. hele  

 fraværsdag.
 2) Offentlige arbejdsgivere til ansatte ved sygefravær fra 1. hele  

 fraværsdag.
 3) Kommunen i øvrige tilfælde.
 2. I § 1 indsættes som stk. 3:
