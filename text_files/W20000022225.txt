Skrivelse om, hvorvidt et  

 kommunalbestyrelsesmedlem, der er idømt en bøde på 900  

 kr. for overtrædelse af færdselslovens § 42, stk. 2, er  

 valgbar (Fra Valgbarhedsnævnet til en kommunalbestyrelse) Ved brev af 20. juni 2000 har X Kommunalbestyrelse i  

 henhold til den kommunale valglovs § 101, stk. 4, indberettet til  

 Valgbarhedsnævnet, at viceborgmester NN ved Retten i Y er blevet  

 idømt en bøde på 900 kr. for overtrædelse af  

 færdselslovens § 42, stk. 2.
 Det fremgår af sagen, at retten efter  

 bevisførelsen lagde til grund, at den pågældende den 18.  

 oktober 1999 kl. 17.28 havde ført personbil på en  

 motorvejsstrækning med en hastighed, der oversteg den på stedet  

 tilladte hastighed på 110 km/t med over 20 %.
 I denne anledning skal man meddele, at  

 Valgbarhedsnævnet har fundet, at den begåede handling ikke i  

 almindeligt omdømme gør den pågældende  

 uværdig til at være medlem af kommunale råd, jf. den  

 kommunale valglovs § 4.
 Den pågældende må derfor anses for  

 valgbar.
