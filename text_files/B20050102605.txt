Bekendtgørelse  

 om udbetaling af børnefamilieydelse til personer, der ikke er fuldt  

 skattepligtige efter kildeskattelovens § 1, m.v. og de kommunale  

 revisorers revision af børnefamilieydelsen I medfør af § 12 og § 13 i lov om en  

 børnefamilieydelse, jf. lovbekendtgørelse nr. 846 af 4. september 2000,  

 fastsættes:
Kapitel 1 Udbetaling af børnefamilieydelse til personer,  

 der ikke er fuldt skattepligtige efter kildeskattelovens § 1, m.v.
§ 1.  

  

 Betingelsen om skattepligt efter § 2, stk. 1, nr. 1, i lov om en  

 børnefamilieydelse gælder ikke for personer, der efter EF-forordning nr.  

 1408/71, afsnit II, er omfattet af dansk lovgivning om social sikring under  

 ophold i en anden EØS-medlemsstat.
Betingelsen gælder heller ikke for  

 personer,  

 der efter overenskomster med andre stater er omfattet af dansk lovgivning om  

 social sikring under ophold i en anden stat.
§ 2.  

  

 Betingelsen om ophold her i landet, jf. § 2, stk. 1, nr. 2, i lov  

 om  

 en børnefamilieydelse, gælder ikke for børn af personer, der efter  

 EF-forordning nr. 1408/71, afsnit II, eller efter overenskomst med fremmed  

 stat, Færøerne eller Grønland er omfattet af dansk lovgivning om social  

 sikring.
Det er en betingelse for anvendelsen af 1. pkt., at barnet opholder  

 sig i det land, hvor modtageren af børnefamilieydelsen er hjemmehørende.  

 Reglerne i § 2, stk. 2, i lov om en børnefamilieydelse, finder  

 tilsvarende anvendelse på børn af personer som omhandlet i 1. pkt.
 § 3.  

  

 For  

 personer, som efter EF-forordning nr. 1408/71 modtager børnetilskud eller  

 familieydelser efter en anden EØS-medlemsstats lovgivning om social sikring,  

 nedsættes børnefamilieydelsen med et beløb svarende til den anden stats  

 ydelse.
 § 4.  

  

 Personer, der opfylder betingelserne efter § 2 i lov om en  

 børnefamilieydelse, kan ikke opnå børnefamilieydelse, hvis de efter en  

 overenskomst med en anden stat er omfattet af denne stats lovgivning om  

 social  

 sikring.
 § 5.  

  

 For  

 personer med bopæl i udlandet afgør kommunalbestyrelsen i den kommune, hvori  

 pågældende senest har haft bopæl, om betingelserne for udbetaling af  

 børnefamilieydelsen  

 er opfyldt.
Stk. 2.  

  

 Hvis den  

 person, som sagen vedrører, ikke har haft ophold i Danmark, behandles  

 ansøgninger  

 om børnefamilieydelse 1)  

 	  

 for så vidt angår  

 lønmodtagere af kommunalbestyrelsen i den kommune, hvor arbejdsgiveren eller  

 arbejdsgiverens repræsentant har hjemsted, subsidiært den kommune, hvor  

 hovedparten  

 af arbejdet udføres, og 2)  

 	  

 for så vidt angår  

 selvstændigt erhvervsdrivende af kommunalbestyrelsen i den kommune, hvor den  

 selvstændige virksomhed eller virksomhedens repræsentant har hjemsted,  

 subsidiært den kommune, hvor den selvstændigt erhvervsdrivende udfører  

 hovedparten af sit arbejde.
 Stk. 3.  

  

 Hvis der  

 ikke kan udpeges en kommunalbestyrelse efter stk. 2, behandles  

 ansøgningen  

 om børnefamilieydelse af kommunalbestyrelsen i den kommune, som den person,  

 sagen vedrører, ud fra en samlet vurdering af de geografiske/økonomiske  

 forhold  

 har stærkest tilknytning til.
 Stk. 4.  

  

 Tvivlstilfælde med hensyn til, hvilken kommunalbestyrelse der skal behandle  

 en  

 ansøgning om børnefamilieydelse, afgøres af det sociale nævn, som den  

 kommune,  

 forpligtelsen gøres gældende mod, hører under.
 § 6.  

  

 Det  

 påhviler den, der modtager børnefamilieydelsen efter denne bekendtgørelse, at  

 underrette kommunalbestyrelsen om forandringer i sine forhold, der kan  

 medføre bortfald  

 eller nedsættelse af ydelsen.
Kapitel 2 De kommunale revisorers revision af  

 børnefamilieydelsen § 7.  

  

 Denne del af bekendtgørelsen  

 finder anvendelse for de dele af administrationen, vedrørende lov om en  

 børnefamilieydelse, der henhører under kommunerne.
 § 8.  

  

 Vedkommende kommunes revisor udfører revisionen.
 § 9.  

  

 Revisionen skal udføres i  

 overensstemmelse med god offentlig revisionsskik, som det er fastlagt i  

 § 3 i lov om revisionen af statens regnskaber m.m.
 Stk. 2.  

  

 Revisor efterprøver ved  

 revisionsbesøg i løbet af året, om kommunens forretningsgange og  

 sagsbehandling  

 inden for børnefamilieydelsesområdet, herunder anvendelse af edb-systemer, er  

 hensigtsmæssige og betryggende.
 Stk. 3.  

  

 Revisionen skal tilrettelægges  

 blandt andet under hensyn til dens betydning for de statslige myndigheder.
§ 10.  

  

 Ved udvælgelsen af stikprøver skal der sikres en relevant repræsentativitet.  

 Metoden kan være såvel rent statistisk baseret som baseret på revisors  

 konkrete  

 og generelle erfaringer med fejlrisikoen på det enkelte område.
Udvælgelsen  

 af  

 stikprøver skal under alle omstændigheder ske ud fra et  

 væsentlighedskriterium.  

 Samtidig skal den ske med særlig vægt på nyetablerede sager på områder, hvor  

 der er adgang til at udøve et skøn.
 Stk. 2.  

  

 Revisor efterprøver, om der ved  

 sagsbehandlingen er taget hensyn til principielle afgørelser, der er truffet  

 af  

 ankeinstanser.
 Stk. 3.  

  

 Revisor påser, at inddrivelse af  

 tilbagebetalingskrav af børnefamilieydelse sker i overensstemmelse med love  

 og  

 administrative forskrifter herom.
 § 11.  

  

 Kommunalbestyrelsen  

 skal give revisor adgang til at foretage de undersøgelser m.v., som revisor  

 finder nødvendige, og skal sørge for, at revisor får de oplysninger og den  

 bistand, som revisor anser for nødvendig for udførelsen af sit hverv.
 § 12.  

  

 Revisor skal hvert år, senest  

 samtidig med afgivelse af beretning om revisionen af kommunens øvrige  

 regnskaber, afgive beretning om revisionen i henhold til denne  

 bekendtgørelse.
Stk. 2.  

  

 I beretningen redegøres for den  

 udførte revision samt for alle væsentlige forhold, der har givet anledning  

 til  

 bemærkninger.
Desuden redegøres der for forhold af principiel eller økonomisk  

 betydning, som revisor finder anledning til at fremdrage, herunder tilfælde  

 hvor fortolkning af gældende regler giver anledning til tvivl.
Stk. 3.  

  

 Der redegøres i beretningen  

 nærmere for omfang og resultater af de stikprøver, der er foretaget, jf.  

 § 10 ovenfor.
Herunder skal der redegøres for karakteren af eventuelle  

 fejl og mangler.
 Stk. 4.  

  

 Revisionsberetningen vedrørende  

 børnefamilieydelsen kan indgå som en del af beretningen om revisionen af de  

 sociale regnskaber med statsrefusion eller i den afsluttende beretning for  

 revisionen af kommunens årsregnskab, dog skal beretningen vedrørende  

 børnefamilieydelsen sendes til told- og skatteforvaltningen, jf. § 13  

 nedenfor.
 § 13.  

  

 Senest samtidig med, at revisionsberetninger m.v. for kommunens regnskaber  

 sendes til den kommunale tilsynsmyndighed, sender kommunalbestyrelsen 1  

 eksemplar af revisionsberetningen vedrørende børnefamilieydelsen til told- og  

 skatteforvaltningen.
 Stk. 2.  

  

 Told- og skatteforvaltningen  

 gennemgår revisionsberetningerne og tager stilling til revisionsbemærkninger  

 vedrørende udbetalingen af børnefamilieydelsen i henhold til lov om en  

 børnefamilieydelse.  

 Forvaltningen meddeler kommunalbestyrelsen og revisor de afgørelser af  

 spørgsmål af betydning vedrørende udbetalingen af børnefamilieydelsen, som  

 gennemgangen af revisionsbemærkninger har givet anledning til.
 § 14.  

  

 Rigsrevisor udøver tilsyn med  

 området og  

 rigsrevisor kan af kommunalbestyrelsen forlange alle sådanne  

 oplysninger, som efter rigsrevisors skøn er af betydning for tilsynet, jf.  

 § 12 i lov om revisionen af statens regnskaber m.m.
Kapitel 3 Ikrafttrædelsesbestemmelser § 15.  

  

 Bekendtgørelsen træder i kraft den 1. november 2005. Samtidig ophæves  

 bekendtgørelse nr. 667 af 5. juli 2000 om udbetaling af børnefamilieydelse  

 til  

 personer, der ikke er fuldt skattepligtige efter kildeskattelovens § 1, m.v.  

 og  

 de kommunale revisorers revision af børnefamilieydelsen.
