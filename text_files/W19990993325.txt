Kendelse fra Pressenævnet i sag nr.  

 94/1994 Viborg Amt har klaget til Pressenævnet over en  

 helsides annonce, som Ekstra Bladet den 28. september 1994 har indrykket i  

 Viborg Stifts Folkeblad, idet Amtet mener, at Ekstra Bladet har  

 overtrådt god presseskik.
 Annoncen havde overskriften: "Hjælp". Herunder var  

 anført:
 "Støt indsamlingen af affald til [A]s sø.
 Torsdag den 29. september kl. 10.00-20.00.
Sted: [adresse], Ørum v.
Skive. (Hovedvejen mellem  

 Skive og Viborg ved Jordbro å).
[A] er lov-overtræder.
Han har begået den  

 forbrydelse at rense sin sø uden at spørge myndighederne om  

 lov.
Nu er han afsløret! Viborg Amt har dikteret, at [A] skal svine  

 sin sø til igen.
Ekstra Bladet har sørget for en container.
 Kom med dit affald.
Dit bidrag går ubeskåret til genforurening af  

 sø." og "Ekstra Bladet ordner paragrafferne." Annoncen var ledsaget af et billede af [A] ved sin  

 sø.
 Klageren har bl.a. fremlagt en pressemeddelelse, som efter  

 det oplyste er sendt fra klageren til Ritzaus Bureau, hvoraf bl.a.  

 fremgår:
 "Ekstra Bladet har kastet sin kærlighed på en  

 sag fra amtet, hvor en borger har ryddet op på en grund, der tidligere  

 var grusgrav - herunder fjernet noget affald, der var smidt på  

 grunden.
 ...
Samtidig her borgeren anlagt en kunstig sø ved at  

 udlægge en plastfolie på knap 3.000 kvadratmeter.
Det er et areal  

 på størrelse med 3-4 villagrunde.
At anlægge en sø kræver efter loven en  

 tilladelse.
Amtet plejer at give en sådan tilladelse, hvis vandet kan  

 indfinde sig og forblive i søen på naturlig måde.
 En sø på en plastmembran vil aldrig kunne  

 udvikle sig naturligt, bl.a. fordi en sådan plastmembran på et  

 tidspunkt vil blive utæt.
 Endvidere er den kunstige sø anlagt meget tæt  

 på grundvandsspejlet og i øvrigt meget tæt på  

 naboens drikkevandsboring.
 Amtets forvaltning har fra det tidspunkt, vi fik kendskab  

 til aktiviteten, forsøgt at rådgive borgeren og har bl.a.  

 hjulpet med at skrive en ansøgning til Fredningsnævnet.  

 Ansøgningen til Amtet er behandlet på helt almindelig vis, men  

 har ikke indenfor gældende lovgivning kunnet imødekommes.
Enhver borger har mulighed for at få domstolene til  

 at kontrollere det offentliges afgørelser.
Det er også sket i  

 dette tilfælde.
Vestre Landsret har, som i øvrigt  

 Miljøankenævnet og Byretten i Skive, tilsluttet sig  

 Amtsrådets afgørelse: plastmembranen skal væk.
 ....
I den konkrete sag, synes jeg, at det havde været  

 naturligt at få oplyst, om borgerens udlægning af amtets  

 påbud har hold i virkeligheden.
Det kunne ske ved at bede borgeren  

 eller amtets forvaltning om en kopi af dommen fra Vestre Landsret.
 ....
I stedet har Ekstra Bladet valgt at "støtte"  

 borgeren ved at arrangere en affaldsindsamling for at hælde affaldet i  

 søen.
Selv Ekstra Bladets journalist kan ikke være ukendt med,  

 at dette intet har med den virkelige sag at gøre." Endvidere er fremlagt udskrift af Vestre Landsrets dom af  

 1. juli 1994.
Til støtte for klagen over, at god presseskik er  

 overtrådt, har Viborg Amt gjort gældende, at Ekstra Bladet kun  

 har forsøgt at få en politisk kommentar fra formanden for  

 Udvalget for Miljø og Teknik.
Bladet har ikke forsøgt at  

 få indsigt i sagens faktiske omstændigheder.
 Viborg Amt har endvidere anført, at det ikke er  

 korrekt, at området frem til [A]s erhvervelse var brugt til  

 losseplads.
 I en udtalelse om klagen har Ekstra Bladet gjort  

 gældende, at annoncen er en del af en happening, som Ekstra Bladet  

 iværksatte med henblik på at gøre grin med amtets  

 bureaukrater.
Ekstra Bladet har endvidere gjort gældende, at det  

 må anses for idiotisk, at et menneske, der har omskabt en losseplads  

 til et smukt naturområde, skal forfølges af myndighederne.
Det  

 var baggrunden for, at Ekstra Bladet opstillede en affaldscontainer ved  

 søen.
Hensigten var naturligvis ikke for alvor at genskabe  

 lossepladsen, blot at påvise det paradoksale i, at amtet ikke havde  

 nogen indvendinger imod, at området henlå som en stærkt  

 forurenet losseplads.
Forfølgelsen af grundejeren blev først  

 indledt, da lossepladsen var fjernet til fordel for søen.
 Følgende nævnsmedlemmer har deltaget i sagens  

 behandling: Else Mols, Hans Dam, Tage Clausen, og Preben Sørensen.
 Pressenævnet udtaler:
 Annoncen i Viborg Stifts Folkeblad er indrykket som led i  

 Ekstra Bladets satirisk kommenterende kampagne vedrørende [A]s  

 udestående med Viborg Amt.
 Et sådant skridt ligger inden for et massemedies  

 naturlige handlemuligheder, som også en offentlig myndighed må  

 tåle.
 Der er således ikke sket nogen tilsidesættelse  

 af god presseskik i denne sag.
 Afsagt den 19. januar 1995.
