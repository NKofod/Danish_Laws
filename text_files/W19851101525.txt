 Antaget, at det ikke kunne anses for et naturligt led i den normale  

 drift af et boligselskab at videregive samlede oplysninger om  

 varmepengetilbagebetaling til en kommunes social- og sundhedsforvaltning.
Registertilsynet modtog en klage over, at en boligforening havde tilsendt  

 et socialområdekontor en liste over medlemmer af boligforeningen, som ville  

 få varmepenge retur.
Ved en telefonisk aftale mellem boligforeningen og en  

 medarbejder på områdekontoret var der indgået aftale om udlevering af  

 oplysningerne med henblik på, at socialområdekontoret kunne sikre sig, at der  

 blev anvendt det rigtige beløb ved udmåling af hjælp i henhold til  

 bistandsloven.
Oplysningerne var kun blevet brugt i de enkelte sager  

 vedrørende klienter, der i samme periode havde modtaget hjælp i henhold til  

 bistandsloven, og oplysningerne var derefter destrueret.
 Registertilsynet udtalte, at bistandsloven efter registertilsynets  

 opfattelse ikke indeholder en generel adgang til at afkræve boligforeninger  

 oplysninger, således at adgangen til videregivelse af disse oplysninger kan  

 siges at følge af anden lovgivning.
Det var endvidere registertilsynets opfattelse, at det ikke kan anses for  

 et naturligt led i den normale drift af en boligforening at videregive  

 samlede oplysninger om varmepengetilbagebetaling til en kommunes social- og  

 sundhedsforvaltning.
Den automatiske samlede videregivelse af oplysninger  

 indebar, at der også videregives oplysninger om lejere, der ikke i samme  

 periode har modtaget hjælp i henhold til bistandsloven.
Det var derfor  

 registertilsynets opfattelse, at boligforeningen ikke fremover burde  

 videregive samlede oplysninger om varmepengetilbagebetaling for lejere i  

 boligforeningen.
 Registertilsynets årsberetning 1985.
