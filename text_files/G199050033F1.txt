Formålet med registeret er at danne grundlag for indkaldelse af kvinder i aldersgrupperne 30 år, 31 år, 35 år, 40 år samt 45 år med bopæl i amtskommunen til folkeundersøgelse for livmoderhalskræft og brystkræft, ligesom registeret løbende tilføjes foretagne undersøgelsesresultater med henblik på en senere vurdering af folkeundersøgelsens virkning.
Personkreds: Registeret må kun indeholde oplysninger om kvinder, som er bosiddende eller har været bosiddende i amtskommunen, samt resultaterne af stedfundne undersøgelser.
Endvidere må registeret indeholde oplysninger om de behandlende læger og sygehuse.
 Ikrafttrædelsesdato: 05/03/1990. Erstatter tidligere forskrifter.
