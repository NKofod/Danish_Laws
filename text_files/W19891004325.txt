 Godkendt, at sparekasse anvendte navnet »Sparbank .......«  

 A/S ved overgang til Aktieselskab - spørgsmål om bankforeningen var  

 klageberettiget.
 Den Danske Bankforening klagede over, at Finanstilsynet havde meddelt en  

 sparekasse, at navnet »... Sparbank ...« A/S måtte kunne forventes  

 godkendt for det selskab, der i forbindelse med sparekassens eventuelle  

 overgang til aktieselskabsform skulle videreføre sparekassens virksomhed.  

 Bankforeningen fandt, at afgørelsen var i strid med bank- og sparekasseloven.
 Sagen indeholdt desuden spørgsmålet om, hvorvidt foreningen kunne påklage  

 afgørelsen, idet den ikke direkte vedrørte Den Danske Bankforening.
 Den af Finanstilsynet til ankenævnet afgivne redegørelse af 19/9 1989 var  

 sålydende:
 »Det fremgår af bank- og sparekasselovens § 52g, stk. 1, at, et  

 aktieselskab, som i medfør af reglerne i kapitel 12b, overtager en  

 sparekasse, er berettiget til at betegne sig som sparekasse, idet dog ordet  

 »aktieselskab« eller deraf dannede forkortelser skal tilføjes  

 navnet.
 Ifølge stk. 2 finder reglerne for banker i øvrigt anvendelse på  

 aktieselskabet.
 Det er tilsynets opfattelse, at det må følge af de nævnte bestemmelser, at  

 aktieselskabet ikke har pligt til at anvende betegnelsen  

 »sparekasse«, men kan vælge i medfør af lovens § 2, at benytte  

 betegnelsen »bank«.
Med hensyn til ordet »sparebank« eller »sparbank«  

 bemærkes, at denne betegnelse ikke hidtil har været benyttet af noget  

 pengeinstitut.
Indtil 1. januar 1975, da bank- og sparekasseloven afløste de  

 hidtidige love om henholdsvis banker og sparekasser, var dette udelukket i  

 henhold til bestemmelsen i sparekasselovens § 1, stk. 4, hvori det blandt  

 andet hed:
»Virksomheder, der ikke omfattes af denne lov, må ikke i deres  

 benævnelse eller til betegnelse af virksomheden benytte ord, som er egnet til  

 at fremkalde det indtryk, at de driver sparekassevirksomhed: i særdeleshed må  

 ordsammensætninger, der indeholder ordet »spare«, ikke anvendes af  

 virksomheder, som ikke er undergivet tilsyn af sparekasseinspektøren.' Tilsynet har ikke efter bestemmelsens ophævelse tidligere haft lejlighed  

 til at tage stilling til spørgsmålet om anvendelsen af ordet  

 »spar(e)bank«, da spørgsmålet ikke har været rejst, men man har på  

 en forespørgsel herom i forbindelse med en sparekasses omdannelse til  

 aktieselskab ikke fundet holdepunkter i loven for at nægte godkendelse af  

 navnet.
Banker har i talrige tilfælde gennem tiderne i tilknytning til ordet  

 »bank« anvendt betegnelser til tilkendegivelse af bankens særligt  

 målrettede virksomhed bestemt af blandt andet hovedformål, erhvervsgruppe og  

 ejerforhold, som f.eks. »låne-», »diskonto-»,  

 »handels-», »landbrugs-», »håndværker-» og så  

 videre.
Betegnelser af denne art forefindes som bekendt stadig.
At betegne et pengeinstitut som »spar(e)bank« må antages at  

 tilsigte en sådan tilkendegivelse.
Med betegnelsen »spar(e)bank«  

 benyttes et almindeligt anvendt ord i det danske sprog, som efter tilsynets  

 opfattelse lige så lidt som f.eks. »låne« kan forbydes anvendt i  

 den nævnte sammenhæng.
De af Den Danske Bankforening fremdragne eksempler  

 findes da heller ikke at være relevante i denne forbindelse, idet der ikke er  

 tale om anvendelse af ordet »sparekasse«.
Tilsynet er naturligvis  

 enig i, at et pengeinstitut ikke kan betegne sig som  

 »bankandelskasse« eller »banksparekasse«, som nævnes som  

 eksempler i foreningens skrivelse.
Det er der imidlertid ikke tale om her.
En  

 sammensætning som »andelsbank« benyttes som bekendt og må i denne  

 sammenhæng være egnet til sammenligning med, og en yderligere begrundelse for  

 en accept af sammensætningen »spar(e)bank«.
 Ankenævnet udtalte:
 Det tiltrædes, at Den Danske Bankforenings interesse i sagens udfald er af  

 en sådan intensitet, at foreningen må anses for kompetent til at påklage  

 afgørelsen til ankenævnet.
 Idet ankenævnet i det hele kan tilslutte sig Finanstilsynets ovenfor  

 citerede udtalelse i redegørelsen af 19. september 1989 til ankenævnet,  

 stadfæstes tilsynets påklagede afgørelse af 24. februar 1989.
