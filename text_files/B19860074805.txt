 I medfør af § 31 A i byggeloven, jfr. lovbekendtgørelse nr. 152 af 15.  

 april 1982, fastsættes:
 § 1.  Denne bekendtgørelse omfatter kun oliefyrede,  

 gasfyrede og fjernvarmeforsynede varmeanlæg, hvis hovedformål er at levere  

 energi til bygningsopvarmning.
 Stk. 2.  Fjernvarmeforsyningsanlæg, jfr. § 2, stk. 1,  

 nr. 3, i lovbekendtgørelse nr. 330 af 29. juni 1983 om varmeforsyning, er  

 ikke omfattet af denne bekendtgørelse.
 Stk. 3.  Ved et varmekonsulentfirma forstås i denne  

 bekendtgørelse:
 § 2.  Forinden ibrugtagning af et olie- eller gasfyret  

 varmeanlæg med en indfyret effekt på mere end 120 kW (nedre brændværdi) skal  

 ejeren af anlægget lade en varmekonsulent kontrollere, om anlægget opfylder  

 de energimæssige krav i bygningsreglementet.
 Stk. 2.  Ejeren oplyser den stedlige bygningsmyndighed  

 om resultatet af gennemgangen af anlægget.
 § 3.  Ejeren af en ejendom med en eller flere  

 bygninger, der opvarmes af et olie- eller gasfyret varmeanlæg med en samlet  

 indfyret effekt på mere end 120 kW (nedre brændværdi), skal træffe aftale med  

 et varmekonsulentfirma om periodisk kontrol af anlægget m.v.
Stk. 2.  Dette gælder dog ikke, såfremt opvarmningen  

 sker med olie- eller gasfyrede varmluftaggregater af klasse A, jfr.
DS 2187  

 om oliefyrede luftvarmere med tvangscirkulation af luft.
 § 4.  Ejeren af en fjernvarmeforsynet ejendom med et  

 fjernvarmeopvarmet etageareal på mere end 1500 m2 pr. fjernvarmestik skal  

 træffe aftale med et varmekonsulentfirma om periodisk kontrol af det  

 fjernvarmeforsynede varmeanlæg.
 § 5.  De regler om periodisk kontrol af varmeanlæg  

 m.v., der i denne bekendtgørelse er fastsat for ejeren af en ejendom, finder  

 i stedet anvendelse på en bruger, såfremt drift og vedligeholdelse af  

 varmeanlægget påhviler brugeren.
 § 6.  Varmekonsulentens kontrol af nye anlæg og  

 periodisk kontrol af eksisterende anlæg, jfr. §§ 2, 3 og 4, skal ske i  

 overensstemmelse med de vedtægter og retningslinier, der gælder for  

 registreringsordningen for varmekonsulenter.
§ 7.  Det påhviler ejeren af de i §§ 3 og 4 nævnte  

 anlæg at sørge for, at der føres en af Byggestyrelsen godkendt driftsjournal,  

 der udleveres af varmekonsulenten.
Ejeren skal endvidere sørge for, at der  

 findes korrekt fungerende måleinstrumenter for føring af driftsjournalen.
 § 8.  Det påhviler varmekonsulenten ved kontrolbesøg,  

 jfr. §§ 1, 3 og 4, at kontrollere anlæggets driftstilstand, gennemgå  

 driftsjournalen og afgive rapport til ejeren.
Stk. 2.  Hvis driftsjournalen viser en  

 utilfredsstillende nyttevirkning, skal varmeanlægget bringes i god  

 driftstilstand.
Viser driftsjournalen, at temperaturreguleringen af det  

 varmefordelende system ikke er rimelig i forhold til vejrliget, skal  

 varmeanlæggets automatik ved justering bringes i god driftstilstand.  

 Varmekonsulenten vejleder ejeren om, hvornår et driftsresultat må anses for  

 at være utilfredsstillende.
Hvis varmekonsulenten ved kontrolbesøg  

 konstaterer et utilfredsstillende driftsresultat, skal anlægget ligeledes  

 bringes i god driftstilstand.
§ 9.  For varmekonsulentfirmaets kontrol m.m. betales  

 gebyr efter takster, der er godkendt af Byggestyrelsen.
Disse takster gælder  

 dog ikke interne varmekonsulenter, jfr. § 1, stk. 3.
 § 10.  Bekendtgørelsen træder i kraft den 1. januar  

 1987.
 Stk. 2.  Samtidig ophæves bekendtgørelse nr. 438 af 16.  

 august 1984 om kontrolmåling, justering og rensning af større olie- og  

 gasfyrede varmeanlæg m.v.
