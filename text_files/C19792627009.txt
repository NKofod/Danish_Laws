 Ved en abonneret privatledning (apl) forstås i dette cirkulære en  

 elektrisk transmissionsvej, som er fast etableret mellem to terminalpunkter  

 via teleadministrationernes anlæg og udlejet af en af teleadministrationerne.
 Ved et terminaludstyr forstås i dette cirkulære et udstyr, som på de af  

 teleadministrationerne fastsatte vilkår tilsluttes en apl.
 Ved en abonnent forstås i dette cirkulære en fysisk eller juridisk person,  

 som lejer en apl.
 Teleadministrationerne er i dette cirkulære en sammenfattende betegnelse  

 for:
Kjøbenhavns Telefon Aktieselskab (KTAS) Jydsk Telefon-Aktieselskab (JTAS) Fyns kommunale Telefonselskab (FkT) Post- og Telegrafvæsenet (P og T).
A.
Almindelige bestemmelser 1. Abonnement på en apl er personligt og undergivet de  

 til enhver tid gældende vilkår og takster, som fastsættes af  

 teleadministrationerne.
 2. Såfremt flere apl'er sammenkobles - enten direkte  

 eller gennem terminaludstyr - skal de være lejet af en og samme abonnent.
 3. Abonnenten må ikke fremleje en apl eller brugen af  

 denne, medmindre der foreligger særlig aftale herom med vedkommende  

 teleadministration.
 4. En apl må ikke sammenstilles med de offentlige  

 telefon-, telex- og datanet, medmindre der foreligger særlig aftale herom med  

 vedkommende teleadministration.
 5. Abonnenten må ikke på egen hånd lade foretage  

 ændringer i installationer og udstyr, som tilhører teleadministrationen.
 6. Abonnenten er ansvarlig for de hos ham installerede  

 anlæg, der tilhører teleadministrationen, og er forpligtet til at yde  

 erstatning for bortkomst og beskadigelse af disse anlæg.
7. Teleadministrationen påtager sig ikke  

 erstatningsansvar for følgerne af overskridelse af forventet etableringdato  

 eller for fejl eller forstyrrelser i anlæggene.
Under sådanne forhold samt i  

 tilfælde af force majeure, hvortil f.eks. regnes strejke, lockout, brand,  

 sneskade, kabelfejl eller hændelige ulykker, er teleadministrationen ikke  

 forpligtet til at yde nogen reduktion i lejeafgiften, selv om forbindelsen  

 afbrydes i kortere eller længere tid.
Tilbagebetaling af afgifter for  

 anvendelse af offentlige teletjenester i en periode, hvor en apl er ude af  

 funktion, foretages ikke.
 8. Teleadministrationen forbeholder sig ret til at  

 foretage omlægninger eller ændringer af en apl og påtager sig i disse  

 tilfælde intet ansvar for eventuelle følger for anvendelsen af apl'en.
 9. Eventuelle reparationer af bygninger og inventar  

 foranlediget af opsætning, nedtagning eller flytning af en apl er  

 teleadministrationen uvedkommende.
 10. Fejl på en apl anmeldes til det af  

 teleadministrationen anviste fejlkontor, hvorefter fejlretningen udføres  

 efter sædvanlige retningslinier i tur med andre foreliggende fejlmeldinger.
B.
Afgifter 1. Abonnenten er ansvarlig for betaling af alle  

 afgifter vedrørende leje af en apl.
 2. Oplysning om gældende afgifter for etablering og  

 leje samt for flytning m.v. fås hos vedkommende teleadministration.
 3. 1 visse tilfælde, f.eks. hvor nedlægning af særligt  

 kabel er påkrævet, kan etablering ske efter regning.
C.
Varighed og opsigelse 1. Et abonnement er bindende, indtil det fra  

 abonnentens side opsiges med mindst 14 dages varsel til udløb af en  

 kalendermåned.
I særlige tilfælde f.eks. ved udstillinger, kan der tegnes  

 midlertidigt abonnement.
 2. Teleadministrationen forbeholder sig ret til at  

 inddrage abonnementet på en apl, såfremt almene interesser efter  

 teleadministrationens skøn kræver det.
3. Teleadministrationen er berettiget til uden varsel  

 at afbryde alle abonnentens apl'er, såfremt abonnenten - ikke overholder de til enhver tid gældende lejevilkår, - ikke rettidigt betaler skyldige teleafgifter.
 Sådan afbrydelse fritager ikke abonnenten for betaling af de afgifter, der  

 påhviler ham, indtil abonnementet fra hans side kunne være bragt til ophør.
D.
Flytning og overtagelse 1. Flytning og overtagelse af en apl kan kun ske med  

 teleadministrationens mellemkomst.
E.
Benævnelser 1. Udlejede apl'er bliver tildelt en benævnelse, der  

 skal anvendes ved henvendelse til den udlejende teleadministration.
F.
Bestemmelser vedrørende terminaludstyr, som ikke er leveret af  

 teleadministrationen 1. Terminaludstyr må kun tilsluttes en apl efter forud  

 indhentet tilladelse fra teleadministrationen i hvert enkelt tilfælde.
En  

 sådan tilladelse er betinget af, at terminaludstyret opfylder de tekniske  

 krav i Cirkulære nr. 12A og er godkendt i henhold til betingelserne i  

 Cirkulære nr. 12B.
 2. Terminaludstyr skal tilsluttes en apl på den af  

 teleadministrationerne anviste måde.
 3. Terminaludstyr, som er tilsluttet en apl, må ikke  

 ændres eller udskiftes med en anden type uden teleadministrationens  

 tilladelse.
 4. Terminaludstyr, som giver anledning til  

 forstyrrelser eller ulemper for driften af teleadministrationens anlæg, skal  

 straks afbrydes eller fjernes.
Eventuelle omkostninger i den anledning eller til deraf følgende ændringer  

 af terminaludstyrene er teleadministrationen uvedkommende.
Eventuelle  

 udgifter, der påføres teleadministrationen, kan pålægges abonnenten.
 5. Teleadministrationens personale skal mod  

 forevisning af legitimation have uhindret adgang til at undersøge og afprøve  

 de til en apl tilsluttede terminaludstyr og har ret til at frakoble  

 terminaludstyr, som ikke overholder vilkårene for tilslutning og anvendelse.
 6. Teleadministrationen påtager sig intet  

 erstatningsansvar for følgerne af afbrydelse eller frakobling af  

 terminaludstyr.
 7. Fejl i forbindelse med anvendelse af terminaludstyr  

 skal meldes til det af leverandøren angivne sted og må ikke medføre  

 fejlmelding til teleadministrationen, medmindre det med sikkerhed er  

 konstateret, at fejlen ikke kan tilskrives terminaludstyret.
 Unødig fejlmelding til teleadministrationen medfører, at abonnenten kan  

 pålægges at afholde de udgifter, der herved påføres teleadministrationen.
 8. Teleadministrationerne har ved godkendelsen af et  

 terminaludstyr ikke påtaget sig noget ansvar for dettes funktion og kvalitet,  

 men har alene sikret sig i rimeligt omfang mod forstyrrelser og ulemper for  

 driften af teleadministrationernes anlæg.
G.
Bestemmelser vedrørende terminaludstyr, som er leveret af  

 teleadministrationen 1. For terminaludstyr leveret af teleadministrationen  

 gælder dennes sædvanlige abonnementsvilkår, medmindre andet aftales i det  

 enkelte tilfælde.
