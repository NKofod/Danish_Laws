Nr BSF 8 Forslag til folketingsbeslutning om opfordring til at trække aktstykke nr.  

 7 vedrørende privatisering af teleDanmark A/S tilbage fra Finansudvalget Fremsat af Behnke (FP) Aage Brusgaard (FP) Køpke Christensen (FP) Annette  

 Just (FP) Ernst B.
Schmidt (FP) den 23. oktober 1990 Folketinget opfordrer kommunikationsministeren til at trække aktstykke nr. 7 i folketingsåret 1990-91 tilbage fra Finansudvalget og i stedet fremsætte lovforslag i Folketinget om etableringen af teleDanmark A/S.
 I aktstykket søger kommunikationsministeren om tilladelse og bevilling til  

 etablering af følgende 3 aktieselskaber, »teleDanmark A/S«,  

 »Statens Teletjeneste A/S« og »Fyns Telefon A/S«.
Aktstykket forudsætter, at teleDanmark A/S bliver holdingselskab for den  

 samlede telesektor i Danmark.
Kun 49 pct. af aktierne i teleDanmark A/S skal  

 herefter sælges til private i 1991.
Bemærkninger til forslaget Fremskridtspartiet har to formål med fremsættelse af dette  

 beslutningsforslag:
 1) Fremskridtspartiet ønsker, at de bidrag til ændringen af telesektoren i  

 Danmark, som aktstykket indeholder, skal behandles i sammenhæng med det af  

 kommunikationsministeren den 3. oktober 1990 fremsatte forslag til lov om  

 visse forhold på telekommunikationsområdet (L 11).
 2) Fremskridtspartiet ønsker en åben debat i Folketinget om, hvorvidt det  

 er hensigtsmæssigt, at teleDanmark A/S kun må sælge 49 pct. af sine aktier.
ad 1) Kommunikationsministeren fremsatte den 3. oktober 1990 et lovforslag (L  

 11), som skal give den lovmæssige basis for ændringerne af telestrukturen i  

 Danmark, jf.
Folketingstidende 1990-91, forhandlingerne sp. 71 og sp. 542.  

 Dette lovforslag kommer til normal behandling i Folketinget, hvilket medfører  

 tre behandlinger, udvalgsarbejde, modtagelse af eventuelle deputationer,  

 adgang for berørte parter til at fremsende synspunkter osv.
Det væsentligste bidrag til ændringen af telestrukturen vælger  

 kommunikationsministeren imidlertid at forelægge som et aktstykke i  

 Folketingets Finansudvalg.
Derved bliver der kun een behandling, behandling  

 for lukkede døre, kun eet udvalgsarbejde, ingen adgang for berørte parter til  

 at komme i deputation og ingen mulighed for at modtagelse af synspunkter  

 udefra under udvalgsbehandlingen.
Fremskridtspartiet finder derfor, at det havde været mere rimeligt, om  

 kommunkationsministeren havde valgt lovforslagsformen.
Det ville være ganske  

 på linje med behandlingen i folketingsåret 1989-90 af Københavns Lufthavn A/S  

 og Statsantalten A/S, der blev forelagt Folketinget i form af lovforslag nr.  

 L 198 (om Københavns Lufthavn A/S) og L 178 (om privatisering af  

 Statsanstalten for Livsforsikring), jf.
Folketingstidende 1989-90,  

 henholdsvis forhandlingerne sp. 6759, sp. 7260, sp. 10526 og sp. 11114,  

 tillæg A sp. 5093, tillæg B sp. 1829 og tillæg C sp. 1009 og forhandlingerne  

 sp. 5457, sp. 5924, sp. 7839 og sp. 8123, tillæg A sp. 4765, tillæg B sp. 589  

 og sp. 649 og tillæg C sp. 425.
 Forslagsstillerne håber derfor, at et flertal i Folketinget kan støtte  

 ønsket om at få teleDanmark-sagen fremlagt i Folketinget i form af et  

 lovforslag og ikke blot aktstykkebehandlet bag lukkede døre i Finansudvalget.
ad 2) Fremskridtspartiet er enig i, at der kan være behov for at få ændret på  

 telestrukturen i Danmark.
Alene det, at Tele Sønderjylland A/S, Fyns Telefon  

 og Statens Teletjeneste i dag er 100 pct. offentligt ejede selskaber, gør  

 selvfølgelig, at der er brug for en mere tidssvarende telesektor.  

 Fremskridtspartiet mener dog, at regeringen forhaster sig.
Den teknologiske udvikling går i øjeblikket hurtigt (også) inden for  

 teleområdet.
Folketinget behandler i øjeblikket et lovforslag (L 12) om  

 indførelse af et GSM-mobilnet i Danmark (mobile telefoner, der kommunikerer  

 på et nyt europæisk digitalnet). Såfremt mobiltelefoner for alvor bliver  

 »på mode«, så priserne kommer helt i bund, vil hele vores måde at  

 anvende telekommunikation på kunne ændre sig drastisk i løbet af kort tid.  

 Derfor havde det været mere fornuftigt, om regeringen havde afventet, sikkert  

 kun et par år, markedets udvikling, før ændringen af telesektoren var  

 iværksat.
 Når regeringen har valgt, at vi på nuværende tidspunkt, med vores  

 nuværende teknologiske og markedsmæssige viden, skal tage stilling til store  

 ændringer af telesektoren, må det være fornuftigt, om det lovgrundlag, der  

 bliver resultatet af ændringerne, er optimeret i forhold til morgendagens  

 udfordringer.
Fremskridtspartiet kan såvel i aktstykke nr. 7 som i lovforslag nr.
L 11  

 sagtens finde mange detaljer, som kan diskuteres.
Men der er dog et forhold,  

 der ikke er nogen detalje, og som i sig selv er en alvorlig fejltagelse.
Aktstykket siger utvetydigt, at kun 49 pct. af aktierne i det nye  

 teleDanmark A/S kan sælges til private.
Heri begår regeringen en alvorlig  

 fejl.
Hvis vi skal have en konkurrencedygtig, dynamisk og servicevenlig  

 telesektor her i landet, kan det ikke nytte, at staten skal have en  

 aktiemajoritet på 51 pct., det kan slet ikke give den ønskede virkning.
Når dertil så lægges, at de 49 pct. af aktierne skal være underlagt kurs  

 125 tilbagekøbsklausulen, har regeringen effektivt lagt låg over en fri  

 markedsomsætning af aktierne.
Alle vil handle aktier under indtryk af  

 klausulen og derfor ikke bibringe selskabet tilstrækkelig markedsorientering.  

 Med 49 pct. begrænsningen og kurs 125 klausulen kunne regeringen lige så godt  

 have gennemført traditionel statslig låneoptagning.
 Fremskridtspartiet mener derfor, at såvel den del, der vedrører  

 etableringen af aktieselskaberne, som den del, der vedrører lovgivningen, bør  

 ændres således, at der gives kommunikationsministeren adgang til at sælge  

 mere end 49 pct. af selskabets aktier.
Problemet omkring de mange tjenestemænd er ikke tilstrækkeligt argument  

 for at lovfæste en uhensigtsmæssig løsning.
I tilfældet Københavns Lufthavn  

 mente regeringen, at kun 25 pct. af aktierne i første omgang kunne sælges  

 frit.
Når det ved starten af teleDanmark A/S er muligt at gå op til 49 pct.  

 privat ejerskab, må en ministerbemyndigelse om salg af yderligere aktier også  

 kunne accepteres set i relation til tjenestemændene.
At salg ud over 49 pct.  

 til private måske først kan ske efter en periode, er der forståelse for, men  

 der er ikke forståelse for, at man på forhånd fastfryser de 49 pct.
Det kan måske forekomme nogle useriøst, at en så vigtig del af vores  

 moderne samfund som telekommunikationen foreslås overgivet på helt private  

 hænder.
Dertil er kun at sige, at alle de traditionelle betænkeligheder i dag  

 er blevet undermineret af teknologien.
Det hidtil væsentligste argument for,  

 at telefonselskaberne skal være nonprofit, offentligt styrede, har været, at  

 også den enlige pensionist ude på en øde beliggende gård skal have mulighed  

 for at få telefon til rimelige penge.
Men udviklingen af mobiltelefoner og  

 den forestående liberalisering af dette marked gør, at traditionel telefon  

 med kabler osv. ikke længere er en nødvendighed for telekommunikation.
Også ønsket om, at apparatmarkedet er økonomisk tilgængeligt for alle, er  

 en realitet uden offentlig indblanding.
Markedet er liberaliseret, og der er  

 konkurrence med deraf følgende lavere priser og højere kvalitet.
Traditionelle bekymringer for at privatisere telesektoren kan ikke længere  

 underbygges.
Tværtimod privatiseres telesektoren også eller er allerede  

 privatiseret i mindst 13 andre lande.
Alle steder til fordel for kunderne,  

 når den frie konkurrence bringer priserne i bund og kvaliteten og servicen i  

 top.
British Telecom i Storbritannien er et af de mest kendte eksempler på  

 privatisering af telesektoren.
Vedrørende teleDanmark A/S er det væsentligt,  

 at British Telecom er blevet privatiseret mere end 50 pct.
Der er blevet liberaliseret og »ryddet op« i de britiske  

 teleselskabers regulativ-kompleks.
Der blev i en periode klaget over, at  

 British Telecom telefonbokse ikke fungerede.
De var ofte udsat for hærværk og  

 dårlig vedligeholdelse.
Myndighedernes svar på denne situation var ikke som  

 traditionelt at udstede regulativer om bedre vedligeholdelse og lign., men  

 derimod at liberalisere området.
Det blev tilladt andre firmaer at opstille  

 mønttelefoner; og det private firma Mercury trådte omgående ind på markedet.
Skal man i dag bruge en mønttelefon, kan man vælge mellem forskellige  

 konkurrende virksomheder.
Resultatet virkede efter hensigten, British  

 Telecom's vedligeholdelsesstandard af mønttelefoner blev omgående forbedret  

 uden lovgiverindgreb.
 I den sammenhæng bør det nævnes, at det danske Finansministeriums viden om  

 privatiseringernes effekt tilsyneladende ikke er særligt opdateret.  

 Finansministeriet skriver i en privatiseringsrapport følgende: »Det vil  

 eksempelvis være spild af ressourcer, hvis der i et givet område skal operere  

 flere telefonselskaber med hver sit ledningsnet . . . » (p. 13,  

 Offentlig eller privat, Finansministeriet, Budgetdepartementet, maj 1990).
 Eksemplet fra Storbritannien, hvor der optræder konkurrence mellem to  

 telefonselskaber (British Telecom og Mercury), understreger netop, at når  

 selskaber får lov til at optræde i en monopolsituation, da indebærer mangelen  

 på konkurrence en manglende omkostningsbevidsthed m..m., og derved opstår der  

 »spild af ressourcer«.
 I mange stater i USA er konkurrencen mellem telefonselskaberne så hård, at  

 betalingen for indenbysopkald eller apparaterne betales af telefonselskaberne  

 simpelt hen for at tiltrække kunder.
 I øvrigt er teknologien på dette område i dag så fremskreden, at det er  

 muligt at lade telefoner fungere æterbåret, jf. bemærkningerne vedrørende  

 GSM-mobilnet, således er spørgsmålet om, hvilket ledningsnet der benyttes, i  

 virkeligheden ikke særlig relevant inden for en kort tidshorisont.
Skulle der imidlertid være så meget politisk nervøsitet ved at privatisere  

 telesektoren her i landet, kan en løsning med gylden aktie (Golden Share)  

 være en model.
Ejeren af den gyldne aktie (f.eks. ministeren) er lovmæssigt,  

 vedtægtsmæssigt eller ifølge aktionæroverenskomsten berettiget til at gribe  

 ind i få særligt vitale situationer.
Det kan være, hvis de øvrige aktionærer vil nedlægge selskabet eller  

 lignende.
Fordelen ved løsningen med en gylden aktie er, at man så kan sælge  

 op til f.eks. 95 pct. af aktierne til private, idet den gyldne aktie kun  

 behøver at have en symbolsk værdi.
Ved privatiseringen af det britiske telefonselskab, British Telecom (BT),  

 i 1984 blev selskabet pålagt særlige klausuler.
En af disse var et forbud mod  

 at deltage i markedet for kabel-tv i en årrække.
Baggrunden for forbudet var  

 at forhindre etableringen af et privat monopol baseret på offentlige  

 ressourcer.
BT var også efter privatiseringen meget kapitalstærk og ville  

 derfor have haft mulighed for at udkonkurrere alle andre på  

 kabel-tv-markedet. »Karantæneperioden« gav andre udbydere på  

 kabel-tv-markedet mulighed for at etablere sig.
Storbritannien har derved  

 opnået et kabel-tv-marked med stor konkurrence.
 Fremskridtspartiet håber, at der i forbindelse med behandlingen af dette  

 beslutningsforslag kan gennemføres en fordomsfri debat i Folketinget om det  

 hensigtsmæssige i, at staten skal have monopol og statsstyring af en moderne  

 telesektor.
Bilag 7 Kommunikationsministeriet.
København, den 2. oktober 1990.
a.
Kommunikationsministeren anmoder om tilslutning til i indeværende  

 finansår at stifte 3 aktieselskaber, »teleDanmark A/S«,  

 »Statens Teletjeneste A/S« og »Fyns Telefon A/S« i  

 forbindelse med en tilpasning af den offentlige telesektors struktur.  

 Endvidere anmodes om tilslutning til, at der med henblik på at fuldføre  

 nævnte tilpasning gennemføres de i pkt. b anførte dispositioner i årene 1991  

 og 1992, hvorved en delvis statsejet koncern under ledelse af  

 »teleDanmark A/S« endeligt etableres.
Udgiften i 1990 til  

 aktiekapitalindskud, der andrager 7 mio. kr., afholdes inden for det på  

 finansloven for 1990 fastsatte nettotal for P & T.
Når ændringerne fuldt ud er gennemført, vil ca. 2.000 årsværk optaget på  

 finanslov 1990 under § 2.02, P & T udgå.
De pågældende årsværk er fjernet  

 i FFL 1991.
b.
Regeringen og Socialdemokratiet indgik den 22. juni 1990 vedlagte  

 politiske aftale af 22. juni 1990 vedrørende telestrukturen (bilag 1). Heri  

 er baggrunden, formålet m.v. for tilpasningen af den offentlige telesektors  

 struktur mere uddybende beskrevet.
Dette aktstykke skal ses som et led i  

 udmøntningen af den politiske aftale.
Telestrukturen er senest justeret i 1986-87. Den er baseret på eksistensen  

 af fire regionale televirksomheder, KTAS, Jydsk Telefon, Fyns Telefon og Tele  

 Sønderjylland A/S samt en landsdækkende virksomhed Statens Teletjeneste.  

 KTAS, Jydsk Telefon og Tele Sønderjylland er etableret som aktieselskaber,  

 hvor staten ejer 54 pct., 51 pct. henholdsvis 100 pct. af aktiekapitalen.  

 Fyns Telefon er organiseret som et andelsselskab, der ejes af kommunerne i  

 Fyns Amt.
Statens Teletjeneste er en statsvirksomhed i P & T-koncernen.
 Udgangspunktet i forbindelse med omlægningen, der vil strække sig over  

 flere finansår, har været, at den skal gennemføres økonomisk neutralt, set  

 såvel i forhold til staten som til den samlede kundemasse og tillige hvad  

 angår teleDanmark-koncernens samlede økonomiske grundlag.
 Grundlaget for de ændringer i telestrukturen, der ønskes gennemført, skal  

 være tilendebragt inden den 1. marts 1991, der er sidste frist for opsigelsen  

 af de nuværende koncessioner, der udløber pr. 1. marts 1992. I modsat fald  

 vil den nuværende telestruktur fortsætte uændret til 1. marts 1997.
 De enkelte dispositioner vil være:
 1990:
 Stiftelse af tre 100 pct. statsejede aktieselskaber, »teleDanmark  

 A/S«, »Statens Teletjeneste A/S« og »Fyns Telefon  

 A/S« med en aktiekapital på 5 mio. kr. i »teleDanmark A/S«  

 henholdsvis 1 mio. kr. i »Statens Teletjeneste A/S« og i »Fyns  

 Telefon A/S«, jf. senere.
 1991:
Overdragelse pr. 1. januar 1991 af statsvirksomheden Statens  

 Teletjenestes opgaver samt samtlige aktiver og passiver til det i 1990  

 stiftede statsejede aktieselskab »Statens Teletjeneste A/S«.
Staten  

 modtager herfor 850 mio. kr. kontant og - efter foretagen aktieudvidelse -  

 nominelt 149 mio. kr. aktier i Statens Teletjeneste A/S - i alt 1.000 mio.  

 kr.
Den statslige aktiekapital i Statens Teletjeneste A/S udgør herefter  

 nominelt 150 mio. kr. - Der indføres samtidigt en omsætningsafhængig ydelse  

 til staten på visse af selskabets indtægter - ydelsen vil i udgangsåret  

 udgøre ca. 65 mio. kr.
 Statens Teletjeneste A/S indskydes herefter apport i teleDanmark A/S ved  

 samtidig udvidelse af dette selskabs aktiekapital med i alt 1.000 mio. kr.  

 Staten modtager herfor dels aktier i teleDanmark A/S på nominelt 1.000 mio.  

 kr. og dels et gældsbrev på 2.500 mio. kr.
 TeleDanmark A/S køber endvidere statens aktier i Tele Sønderjylland  

 A/S (nominelt 15 mio. kr.).
 Staten modtager herfor et gældsbrev på 300 mio. kr.
Andelsselskabet Fyns Telefon opløses efter aftale med ejerne af  

 andelsselskabet med udgangen af 1990, og selskabets opgaver samt aktiver og  

 passiver overføres pr. 1. januar 1991 til det i 1990 stiftede statsejede  

 aktieselskab Fyns Telefon A/S.
I forbindelse hermed udsteder Fyns Telefon A/S  

 et gældsbrev til de andelshavende kommuner på deres andele af det opløste  

 andelsselskabs andels- og dispositionsfonde pr. 31. december 1990 (ca. 93  

 mio. kr.).
Statens andel af de pågældende fonde vil ved overtagelsen udgøre ca. 80  

 mio. kr.
Af denne andel afholdes en aktieudvidelse på nominelt 39 mio. kr. i  

 Fyns Telefon A/S.
Denne udvidelse sker til en kurs, som sikrer, at den  

 statslige andel af fondene kan forblive indestående i aktieselskabet Fyns  

 Telefon A/S.
Fyns Telefon A/S indskydes herefter apport i teleDanmark A/S ved  

 samtidig udvidelse af dette selskabs aktiekapital med i alt 80 mio. kr.  

 Staten modtager herfor aktier i teleDanmark A/S på nominelt 80 mio. kr.
 Statens aktiebesiddelser i Jydsk Telefon og KTAS (nominelt  

 119 mio. kr.) ombyttes umiddelbart med aktier i teleDanmark A/S.
 Staten besidder herefter i alt for nominelt 1.204 mio. kr. aktier i  

 teleDanmark ud af en samlet aktiekapital på nominelt 1.310 mio. kr.
 I 1991 påbegyndes derefter salg af statens aktier (for indtil nominelt 536  

 mio. kr.) i teleDanmark A/S med det formål at bringe den statslige aktieandel  

 ned til 51 pct. (668 mio. kr.).
 Den resterende aktiekapital i teleDanmark A/S - i alt nominelt 106 mio.  

 kr. - tilbyder teleDanmark til de private aktionærer i Jydsk Telefon og KTAS  

 mod ombytning »krone til krone« af disses nuværende aktier i de to  

 selskaber.
 1992:
De private aktionærer, der ikke inden den 1. marts 1991 har accepteret  

 tilbuddet om ombytning af deres aktier i Jydsk Telefon og KTAS med aktier i  

 teleDanmark, vil skulle have deres aktieposter indløst af staten pr. 1. marts  

 1992 (kurs 125). Efter indløsningen ombytter staten de indløste aktier med  

 aktier i teleDanmark A/S.
Disse teleDanmark-aktier sælges derefter til privat  

 side, således at statens aktiebesiddelse i teleDanmark ikke overstiger 51  

 pct.
 Til at forvalte de statslige og private ejerinteresser i de 5  

 televirksomheder - der forudses at bestå som hidtil, og hvoraf ingen længere  

 har koncession efter 1. marts 1992 - agtes således dannet en organisatorisk  

 overbygning i skikkelse af et holdingselskab »teleDanmark A/S«.
 Dannelsen af »teleDanmark A/S« bør efter omstændighederne  

 ske så betids, at varetagelsen af de hertil henlagte opgaver i praksis kan  

 indledes pr. 1. januar 1991. Med henblik herpå søges der med dette aktstykke  

 hjemmel til, at P & T opretter »teleDanmark A/S« i 1990 og som  

 eneaktionær indskyder 5 mio. kr. i selskabet.
 Udkast til vedtægter for teleDanmark A/S vedlægges (bilag 2).
I sin endelige skikkelse vil teleDanmark have en aktiekapital på 1.310  

 mio. kr., hvoraf 49 pct. ejes af andre end staten.
Det er forudsat, at  

 kommunerne og amtskommunerne ikke kan erhverve aktier i selskabet.
 Statsvirksomheden Statens Teletjeneste agtes omdannet til  

 aktieselskab (Statens Teletjeneste A/S). De statstjenestemænd, der ved det  

 nye aktieselskabs overtagelse af opgaver fra statsvirksomheden gør tjeneste  

 ved Statens Teletjeneste, tilbydes ansættelse i det ny aktieselskab.
 Vilkårene for overgangen - der for det tjenestemandsansatte personales  

 vedkommende forudsættes at ske ved frivillighed - har været forhandlet med  

 Dansk Tele Forbund, der er enig i de nævnte vilkår og har anbefalet sine  

 medlemmer at overgå til ansættelse i det ny aktieselskab.
 99 pct. af det tjenestemandsansatte personale har accepteret frivilligt  

 udlån eller et ansættelsestilbud fremsat under forbehold af Folketingets  

 senere vedtagelse af aktstykke og koncessionslov.
 Det overenskomstansatte personale i Statens Teletjeneste vil ved  

 overgangen til aktieselskabet være omfattet af bestemmelserne i lov om  

 lønmodtageres retsstillling ved virksomhedsoverdragelse.
 Omdannelsen af Statens Teletjeneste til aktieselskab bør efter  

 omstændighederne ske så betids, at overførsel af opgaver og dertil hørende  

 personale kan ske pr. 1. januar 1991. Med henblik herpå søges der med dette  

 aktstykke hjemmel til, at P & T opretter et aktieselskab - indtil videre  

 kaldet »Statens Teletjeneste A/S« i 1990 - og som eneaktionær  

 indskyder 1 mio. kr. i selskabet.
 Udkast til vedtægter for Statens Teletjeneste A/S vedlægges (bilag 3).
 For Fyns Telefons vedkommende har spørgsmålet om overførsel af det  

 nuværende andelsselskabs opgaver og personale til et nyt aktieselskab (Fyns  

 Telefon A/S) allerede pr. 1. januar 1991 været forhandlet med selskabets  

 ejere, dvs. de fynske andelshavende kommuner, der har accepteret den nævnte  

 fremrykning af overførslen til 1. januar 1991.
 Den opløsning af andelsselskabet Fyns Telefon, der på den baggrund vil  

 skulle gennemføres pr. 1. januar 1991, vil som udgangspunkt ske på samme  

 betingelser, som ville være gældende i forbindelse med en ifølge selskabets  

 koncession varslet brug af statens indløsningsret pr. 1. marts 1992.
 Med det formål at der pr. 1. januar 1991 findes et selskab, der kan  

 overtage andelsselskabets opgaver og personale, søges der med dette aktstykke  

 hjemmel til, at P & T opretter »Fyns Telefon A/S« i 1990 og som  

 eneaktionær indskyder 1 mio. kr. i selskabet.
 Udkast til vedtægter for Fyns Telefon A/S vedlægges (bilag 4).
 De nævnte dispositioner i finansårene 1991 og 1992 vil fremgå af  

 bevillingslovene for de pågældende år.
c.
Dispositionerne forelægges for Finansudvalget, da den formelle  

 stiftelse af teleDanmark A/S, Statens Teletjeneste A/S og Fyns Telefon A/S  

 bl.a. af hensyn til forberedelse af de tre aktieselskabers overtagelse/køb af  

 aktiver pr. 1. januar 1991 vil skulle ske i indeværende finansår, ligesom  

 Finansudvalgets tilslutning til de øvrige dispositioner, herunder køb og salg  

 af værdipapirer, er en forudsætning for at kunne gennemføre de aftalte  

 dispositioner, jf. pkt. 6.
e.
Med henvisning til ovenstående anmodes om tilslutning til, at P & T  

 danner aktieselskaberne »teleDanmark A/S«, »Fyns Telefon  

 A/S« samt »Statens Teletjeneste A/S« og i første fase indgår  

 som eneaktionær i selskaberne, således at der på forslag til lov om  

 tillægsbevilling for 1990 opføres følgende:
 § 2.02.01.75.01. Køb af værdipapirer 7.000.000 kr.
 Udgiften vil blive afholdt inden for rammerne af det på finansloven for  

 1990 fastsatte nettotal for P & T.
 De øvrige i forbindelse med strukturændringerne affødte økonomiske  

 forhold, jf. beskrivelserne i bilag 1, vil blive forelagt de bevilgende  

 myndigheder i forbindelse med senere bevillingslove.
f.
Finansministeriets tilslutning foreligger.
