Bekendtgørelse om uddannelsen til  

 veterinærsygeplejerske I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 veterinærsygeplejerske.
Uddannelsens mål § 2. Uddannelsens mål er, at den uddannede  

 veterinærsyplejerske selvstændigt kan udføre  

 virksomhedsrelaterede opgaver i en dyrlægepraksis, herunder dyrepleje,  

 laboratorietekniske- og administrative opgaver og klientservice.
 Stk. 2. Den uddannede skal kunne assistere dyrlægen i  

 det arbejde, der er forbeholdt dyrlæger, jf. dyrlægeloven  

 m.v.
Stk. 3. Den uddannede skal udvise ansvarlighed og  

 selvstændighed i forhold til sin arbejdssituation samt være  

 bevidst om og udvise kvalitet og ordenssans i sit arbejde.
Desuden skal den  

 uddannede kunne samarbejde med andre, kommunikere hensigtsmæssigt med  

 klienter, kolleger og ledelse af virksomheden samt udvise indlevelsesevne  

 over for andre mennesker.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang Fra jord til bord - hotel, køkken,  

 levnedsmiddel og jordbrug, jf. § 14, stk. 2, i  

 erhvervsuddannelsesloven.
 Stk. 2. Det faglige udvalg for uddannelsen er Det faglige  

 Udvalg for Veterinærsygeplejeuddannelsen.
 § 4. Uddannelsen varer 3 år og 10 uger, jf.  

 dog § 7. Eleven kan indlede uddannelsen på skole med et  

 grundforløb eller i en praktikvirksomhed.
 Stk. 2. Uddannelsen omfatter et obligatorisk  

 grundforløb med 10 ugers skoleundervisning, jf. bekendtgørelse  

 om grundforløb i erhvervsuddannelserne, og et obligatorisk  

 hovedforløb, der omfatter praktikuddannelse og 40 ugers  

 skoleundervisning.
 Stk. 3. Skoleundervisningen i hovedforløbet er opbygget  

 af fire skoleperioder på hver 10 uger, der omfatter grundfag,  

 områdefag, bundne specialefag, valgfri specialefag samt valgfag.  

 Undervisningen i valgfri specialefag kan ligge udenfor de normale  

 skoleperioder.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. § 12, stk. 4, i erhvervsuddannelsesloven og  

 bekendtgørelse om erhvervsuddannelser  

 (hovedbekendtgørelsen).
 Stk. 5. Varigheden og strukturen efter stk. 1-3 kan  

 fraviges ved voksenuddannelsesforløb, jf. § 7.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene, jf. reglerne om grundforløb, samt  

 i de områdefag i grundforløbet, der er særlige for  

 hovedforløbet, jf. § 10.
Adgangsbegrænsning § 6. Der er fastsat adgangsbegrænsning for  

 elever uden uddannelsesaftale i henhold til erhvervsuddannelseslovens  

 § 9, stk. 1. Reglerne om adgangsbegrænsning i  

 bekendtgørelse om elevers og praktikvirksomheders retsstilling finder  

 anvendelse.
Hvis der er flere ansøgere uden uddannelsesaftale end dem,  

 skolen i henhold til retsbekendtgørelsens § 3, stk. 2, kan  

 optage uden uddannelsesaftale, skal den enkelte ansøger senest 2 uger  

 før påbegyndelsen af de områdefag, hvortil  

 adgangsbegrænsningen er knyttet, have besked om resultatets af skolens  

 vurdering af ansøgerens egnethed til uddannelsen.
Voksenuddannelsesforløb § 7. Personer, der er fyldt 25 år, og som  

 har haft mindst mindst 3 års relevant erhvervserfaring som  

 fuldtidsbeskæftigelse eller tilsvarende deltidsbeskæftigelse, kan  

 gennemføre et særligt tilrettelagt uddannelsesforløb, der  

 normalt varer 2 år.
Forløbet, der tilrettelægges af skolen  

 efter samråd med det faglige udvalg, består af perioder med  

 henholdsvis skoleundervisning og praktikuddannelse.
Skoleundervisningen varer  

 i alt 40 uger, herunder et obligatorisk grundforløb eller et  

 supplerende kursus, jf. § 8.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet efter stk. 1.
 Stk. 3. Skoleundervisningen omfatter grundfag,  

 områdefag, bundne specialefag, valgfri specialefag og valgfag med de  

 fastsatte mål, jf. §§ 10 -15.
§ 8. Det i § 7 nævnte  

 forløb kan indledes med et supplerende kursus efter  

 erhvervsuddannelseslovens § 16 på indtil 7 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan herunder foretage en afklaring af elevens  

 praktiske og teoretiske kvalifikationer med henblik på afgørelse  

 om merit i uddannelsesforløbet i et forløb på indtil 2  

 uger, jf. hovedbekendtgørelsens § 20, stk. 2.  

 Suppleringskurset og herunder den eventuelle afklaring kan gennemføres  

 uden uddannelsesaftale.
Fritagelse for dele af uddannelsen § 9. Elever kan fritages for dele af uddannelsen  

 efter hovedbekendtgørelsen og bekendtgørelse om merit for visse  

 fag i ungdomsuddannelser mv. (meritbekendtgørelsen).
Kapitel 3 Skoleundervisningen § 10. Grundforløbet omfatter  

 følgende områdefag, der er særlige for  

 hovedforløbet:
1)	Dyreadfærd og dyreværn Niveau: Begynder Målet er, at eleven kender:
a)	adfærd hos mindre husdyr og b)	relevant lovgivning på dyreværnsområdet.
2)	Klinikintroduktion og sikkerhed Niveau: Begynder Målet er, at eleven på forsvarlig vis kan begå sig i  

 en dyrlægspraksis med hensyn til patienter og udstyr.
3)	Klinisk laboratorieteknik Niveau: Begynder Målet er, at eleven kender almindelige arbejdsrutiner i  

 laboratoriet i en dyrlægspraksis, herunder simpel  

 prøveudtagning, analyser og rengøring.
 Stk. 2. Undervisningen i de i stk. 1, nævnte fag  

 varer i alt 5 uger.
 § 11. Undervisningen i hovedforløbet  

 omfatter følgende grundfag, jf  

 grundfagsbekendtgørelsen:
 1)	Arbejdsmiljø,1 uge.
 2)	Biologi, F.
 3)	Erhvervsøkonomi, F, 2 uger.
 4)	Informationsteknologi, F, 1 uge.
 5)	Naturfag, F.
 6)	Psykologi, 1 uge.
 7)	Salg og service, E.
 Stk. 2. Det i stk. 1, nr. 4, nævnte fag  

 påbegyndes i grundforløbet.
 Stk. 3. Undervisningen i de i stk. 1, nævnte fag  

 varer i alt 11 uger.
 § 12. Undervisningen i hovedforløbet  

 omfatter følgende områdefag:
1)	Anatomi og fysiologi Niveau: Rutine Målet er, at eleven har indsigt i anatomien og fysiologien hos  

 husdyr, med hovedvægten lagt på mindre husdyr.
2)	Anvendt mikrobiologi Niveau: Rutine Målet er, at eleven selvstændigt kan udføre de  

 mikrobiologiske undersøgelser, som anvendes rutinemæssigt i en  

 dyrlægevirksomhed.
3)	Dyreadfærd Niveau: Begynder Målet er, at eleven kender dyrs adfærsmønstre, med  

 hovedvægten lagt på familiedyr (hunde og katte).
4)	Ernæring Niveau: Rutine Målet er, at eleven har forståelse af og indsigt i  

 ernæringens betydning for sunde og syge dyr, og kan vejlede herom.
5)	Laboratorieundersøgelser Niveau: Avanceret Målet er, at eleven kender den teortiske baggrund for og har  

 rutine i at gennemføre de laboratorieundersøgelser, der er et  

 hjælpemiddel ved diagnosticering og behandling af sygdomme hos mindre  

 husdyr.
6)	Lægemiddellære Niveau: Rutine Målet er, at eleven efter anvisning kan håndtere  

 lægemidler på en sikker og forsvarlig måde.
7)	Sygdomlære Niveau: Begynder Målet er, at eleven kender grundliggende fysiologiske processers  

 betydning ved forskellige sygdomstilstande og behandlingen heraf.
8)	Veterinær hospitalshygiejne og smittebeskyttelse Niveau: Rutine Målet er, at eleven har indsigt i hygiejniske principper og kan  

 anvende disse.
Desuden skal eleven kunne forestå infektionsprofylaksen  

 i en dyrlægevirksomhed, og herunder have rutine i forbindelse med  

 operationer.
 Stk. 2. Undervisningen i de i stk. 1, nævnte  

 fag varer i alt 13,3 uger.
 § 13. Undervisningen i hovedforløbet  

 omfatter følgende bundne spcialefag:
1)	Administration Niveau: Rutine Målet er, at eleven selvstændigt kan lede den daglige  

 administration i en dyrlægepraksis.
2)	Klinisk undersøgelsesmetodik Niveau: Rutine Målet er, at eleven kan:
a)	udføre rutinemæssige undersøgelse og b)	forestå kvalitetskontrol og faglig vedligeholdelse af  

 udstyret.
3)	Lovgivning og organisation Niveau: Rutine Målet er, at eleven kender:
a)	relevante bestemmelser i love og bekendtgørelser m.v., der er  

 af betydning for en dyrlægevirksomhed og dyreejere, herunder relevante  

 forsikringsregler og b)	organisationer, der har indflydelse på det daglige arbejde i  

 en veterinær virksomhed.
4)	Veterinær sygeplejelære Niveau: Rutine Målet er, at eleven selvstændigt kan:
a)	udføre arbejdsopgaver, der vedrører den  

 veterinære sygepleje og b)	forestå røgt og pleje af raske dyr, og give vejledning  

 herom i en dyrlægsvirksomhed.
 Stk. 2. De i stk. 1, nævnte fag varer i alt 8,5  

 uger.
 § 14. Undervisningen i hovedforløbet  

 omfatter desuden 1 uges valgfri specialefag, der repræsenterer en  

 række muligheder for elevens yderligere specialisering inden for  

 områderne:
 1)	Kundevejledning.
 2)	Produktionsdyr og hobbydyr.
 3)	Sygeplejerelaterede procedurer.
 4)	Velfærdsrådgivning.
Stk. 2. Eleven og virksomheden vælger valgfri  

 specialefag efter anvisningerne i vejledningen til bekendtgørelsen,  

 jf. hovedbekendtgørelsen.
Valg af disse fag sker ved indledningen til  

 2. skoleperiode i hovedforløbet.
 § 15. Undervisningen i hovedforløbet  

 omfatter endvidere valgfag, der følger reglerne om disse fag, jf.  

 hovedbekendtgørelsen.
 Stk. 2. Valgfag varer i alt 6,2 uger.
Praktikuddannelsen § 16. Praktikuddannelsen omfatter følgende  

 arbejdsområder og funktioner:
 1)	Klientvejledning og service.
 2)	Sygepleje.
 3)	Undersøgelsesteknik og kvalitetskontrol.
 4)	Økonomi og administration.
 § 17. Målet med praktikuddannelsen er, at  

 eleven:
 1)	På avanceret niveau kan:
a)	varetage den daglige administration og samarbejdsrelationerne i en  

 klinik, b)	varetage vedligeholdelse af klinikudstyr og c)	vejlede klienter om dyreadfærd samt klinikkens ydelser og  

 produkter.
 2)	På rutineniveau kan:
a)	udføre sygeplejerelaterede opgaver, herunder assistere  

 dyrlægen i de arbejdsopgaver, der er forbeholdt dyrlæger, jf.  

 dyrlægeloven m.v., b)	varetage den daglige rengøring og sterilisering af kirurgiske  

 instrumenter, c)	varetage vedligeholdelse af dianostisk udstyr og d)	varetage den daglige vedligeholdelse af klinikens lokaler for at  

 sikre infektionsprofylaksen.
 3)	Målet er desuden, at eleven har kendskab til  

 undersøgelsestekniker og kvalitetskontol.
 § 18. I praktikuddannelsen i  

 voksenuddannelsesforløb tages udgangspunkt i elevens forudgående  

 erhvervserfaring.
 Uddannelsesbog mv.
 § 19. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 20. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
Skolens bedømmelse § 21. Bedømmelse af grundfag følger  

 reglerne herom, jf. grundfagsbekendtgørelsen.
Stk. 2. Ved afslutningen af grundfag, områdefag og  

 specialefag gives en afsluttende karakter, medmindre andet følger af  

 reglerne for de pågældende fag.
Hvis faget afsluttes med eksamen,  

 er den afsluttende karakter eksamenskarakteren; ellers er det en  

 standpunktskarakter.
 Stk. 3. Følgende områdefag afsluttes med  

 eksamen:
 1)	Anatomi og fysiologi.
 2)	Anvendt mikrobiologi.
 3)	Dyreadfærd.
 4)	Ernæring.
 5)	Lægemiddellære.
 6)	Sygdomslære.
 Stk. 4. I eksamen kan indgå f.eks. kursusarbejder,  

 projekter eller skriftlige prøver, jf. bekendtgørelse om  

 eksamensordning på erhvervsskolerne mv.
 Stk. 5. Bedømmelse af valgfag følger reglerne  

 for de pågældende fag, jf. hovedbekendtgørelsen.
 Afsluttende eksamen m.v.
§ 22. I sidste skoleperiode afholdes en  

 afsluttende eksamen, der består af en skriftlig og en mundtlig  

 prøve inden for områdefaget laboratorieundersøgelser og  

 de bundne specialefag klinisk undersøgelsesmetodik og veterinær  

 sygeplejelære.
Bekendtgørelse om eksamensordning ved  

 erhervssskolerne m.v. finder anvendelse.
 Stk. 2. Prøverne stilles af skolen.
 Stk. 3. Den skriftlige prøve består af et antal  

 skriftlige opgaver og spørgsmål, der skal besvares individuelt.  

 Prøven varer to klokketimer.
Stk. 4. Den mundtlige prøve består af en praktisk  

 opgave ud fra en virkelighedsnær arbejdsfunktion i en  

 veterinærpraksis, og skal løses individuelt.
I prøven  

 indgår en mundtlig overhøring af eleven, hvor det teoretiske  

 grundlag, der indgår i den praktiske prøve, inddrages.  

 Prøven varer to klokketimer.
Stk. 5. Opgaverne bedømmes af en lærer  

 (eksaminator) og en censor, der udpeges af skolen, jf.  

 eksamensbekendtgørelsen.
Der gives en karakter for den skriftlige  

 prøve og en karakter for den mundtlige prøve.
For at  

 bestå eksamen kræves, at karakteren for både den skriftlige  

 og den mundtlige prøve er mindst 6.
Sygeeksamen og ny eksamen (eller prøve) § 23. Sygeeksamen og ny eksamen (omprøve)  

 følger reglerne i eksamensbekendtgørelsen.
Skolebevis og afsluttende praktikerklæring § 24. Skolebevis udstedes i henhold  

 hovedbekendtgørelsen, når skoleundervisningen er  

 gennemført og betingelserne i stk. 2, er opfyldt.
 Stk. 2. Følgende betingelser skal være opfyldt  

 for at udstede skolebevis:
 1)	Eleven har opnået mindst karakten 6,0 i gennemsnit af de  

 afgivne afsluttende karakterer, jf. § 21.
 2)	Den afsluttende eksamen er bestået, jf. § 22,  

 stk. 5.
 § 25. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. hovedbekendtgørelsen.
Uddannelsesbevis § 26. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen når  

 skolebevis er udstedt, jf. § 24 og afsluttende praktikerklæring er  

 udstedt, jf. § 25.
 Stk. 3. Der påføres ingen karakterer på  

 uddannelsesbeviset, men oplysning om, at eleven er bestået.
 Stk. 4. Hvis der ikke er grundlag for at udstede skolebevis,  

 udsteder skolen en skolevejledning, jf. retsbekendtgørelsen.
Kapitel 5 Ikrafttrædelses- og overgangsbestemmelser § 27. Bekendtgørelsen træder i kraft  

 den 10. marts 2001.
 Stk. 2. Samtidig ophæves bekendtgørelse nr. 544  

 af 22. juli 1998 om uddannelsen til veterinærsygeplejerske.
 Stk. 3. Den i stk. 2, nævnte bekendtgørelse  

 finder dog anvendelse for elever med uddannelsesaftale, der er begyndt  

 på uddannelsen ved bekendtgørelsens  

 ikrafttræden.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
