Bekendtgørelse om  

 forsyningspligtydelser (Afgrænsning, kvalitetskrav, priser og krav til  

 abonnementsaftaler) I medfør af § 3, stk. 2 og 3, § 4, § 4 a,  

 § 5, stk. 2, og § 10, stk. 3 og 4, i lov nr. 466 af 12.  

 juni 1996 om forsyningspligt og visse forbrugerforhold inden for  

 telesektoren, som ændret ved lov nr. 397 af 10. juni 1997, lov nr. 1090  

 af 29. december 1997 og lov nr. 470 af 1. juli 1998, samt § 2,  

 stk. 4, nr. 2, i lov om visse forhold på  

 telekommunikationsområdet, jf. lovbekendtgørelse nr. 501 af 22.  

 juni 1995, som ændret ved § 1 i lov nr. 469 af 12. juni 1996 og  

 § 1 i lov nr. 398 af 10. juni 1997, fastsættes:
Kapitel 1 Forsyningspligtydelser § 1. Forsyningspligten, jf. § 3 i lov om  

 forsyningspligt og visse forbrugerforhold inden for telesektoren, omfatter de  

 i §§ 2-8 og § 12 nævnte teleydelser.
 Stk. 2. Telestyrelsen udpeger, jf. §§ 6-7 i lov om  

 forsyningspligt og visse forbrugerforhold inden for telesektoren, en eller  

 flere udbydere af forsyningspligtydelser, med henblik på samlet at  

 sikre et udbud af de i §§ 2-8 og § 12 nævnte teleydelser.
 Stk. 3. Telestyrelsen fastsætter efter forhandling  

 på grundlag af oplæg fra de udpegede udbydere af  

 forsyningspligtydelser vilkår for udbydernes varetagelse af  

 forsyningspligten, jf. § 6, stk. 3, og § 7, stk. 3, i lov  

 om forsyningspligt og visse forbrugerforhold inden for telesektoren.
 § 2. Forsyningspligten omfatter udbud af et eller  

 flere telefoninet og et tilhørende standardabonnement på  

 telefoni.
 Stk. 2. Telestyrelsen fastsætter, jf. § 1,  

 stk. 3, vilkår om, at det i stk. 1 nævnte  

 standardabonnement som minimum skal omfatte:
 1)	Én linie taletelefoni med en minimumskvalitet, der sikrer fax  

 og 2400 bit/s data og de i bilag 1, litra a og b, nævnte  

 facilitetsmuligheder mellem fast placerede termineringspunkter med sigte  

 på udveksling af trafik med andre slutbrugere der er tildelt numre i  

 den offentlige nummerplan, herunder med slutbrugere i  

 forsyningspligtudbyderens eget faste net, andre udbyderes faste net, eller i  

 mobilnet, under forudsætning af at disse net giver mulighed herfor.
 2)	De i bilag 1, litra c-e, nævnte supplerende avancerede  

 faciliteter, jf. bilag I, del 2, i direktiv 98/10/EF af 26. februar 1998 om  

 ONP-vilkår for taletelefonitjenesten og om udbud af  

 forsyningspligtydelser på teleområdet under  

 konkurrenceforhold.
 Stk. 3. Det i stk. 1 nævnte standardabonnement kan  

 endvidere omfatte de i bilag 2 nævnte faciliteter, jf. bilag I, del 3,  

 i direktiv 98/10/EF af 26. februar 1998 om ONP-vilkår for  

 taletelefonitjenesten og om udbud af forsyningspligtydelser på  

 teleområdet under konkurrenceforhold, samt andre faciliteter.
 Stk. 4 . Telestyrelsens fastsættelse af vilkår  

 vedrørende de i stk. 3 nævnte faciliteter  

 forudsætter, at forsyningspligtudbyderen har fremsat tilbud om at  

 udbyde disse som en del af standardabonnementet.
 Stk. 5. Standardabonnementet, jf. stk. 1, kan af  

 forsyningspligtudbyderen opdeles i to forskellige abonnementer med henblik  

 på at opfylde kravene i § 14, jf. bestemmelserne herom i kapitel  

 2.
 § 3. Forsyningspligten omfatter udbud af  

 ISDN-standardabonnementer.
 Stk. 2. Telestyrelsen fastsætter vilkår om, at de  

 i stk. 1 nævnte standardabonnementer som minimum skal omfatte de  

 tjenester og faciliteter, der er opregnet i bilag 3. Bilag 3 tager  

 udgangspunkt i dele af EU-Rådshenstilling 93/383/EØF af 5. juni  

 1992 om indførelse af harmoniserede ISDN-tilslutningsordninger og et  

 minimumssæt af ISDN-funktionaliteter på grundlag af  

 ONP-principperne samt direktiv 98/10/EF af 26. februar 1998 om  

 ONP-vilkår for taletelefonitjenesten og om udbud af  

 forsyningspligtydelser på teleområdet under  

 konkurrenceforhold.
 Stk. 3. Vilkår efter stk. 2 skal fastsættes  

 med sigte på udveksling af trafik med andre slutbrugere der er tildelt  

 numre i den offentlige nummerplan, herunder med slutbrugere i forsy  

 ningspligtudbyderens eget faste net, andre udbyderes faste net, eller i  

 mobilnet, under forudsætning af at disse net giver mulighed herfor.
 Stk. 4. Det i stk. 1 nævnte standardabonnement kan  

 endvidere omfatte faciliteter nævnt i bilag 4. Bilag 4 tager  

 udgangspunkt i dele af EU-Rådshenstilling 93/383/EØF af 5. juni  

 1992 om indførelse af harmoniserede ISDN-tilslutningsordninger og et  

 minimumssæt af ISDN-funktionaliteter på grundlag af  

 ONP-principperne samt direktiv 98/10/EF af 26. februar 1998 om  

 ONP-vilkår for taletelefonitjenesten og om udbud af  

 forsyningspligtydelser på teleområdet under  

 konkurrenceforhold.
 Stk. 5. Telestyrelsens fastsættelse af vilkår  

 efter stk. 4 forudsætter, at forsyningspligtudbyderen har fremsat  

 tilbud om at udbyde disse som en del af standardabonnementet.
 Stk. 6. Standardabonnementerne, jf. stk. 1, kan af  

 forsyningspligtudbyderen opdeles i to forskellige abonnementer med henblik  

 på at opfylde kravene i § 14, jf. bestemmelserne herom i kapitel  

 2.
 § 4. Telestyrelsen fastsætter vilkår  

 om, at forsyningspligten omfatter følgende udbud af almindeligt  

 anvendte faste kredsløb, jf. bilag II til direktiv 92/44/EØF af  

 5. juni 1992 om etablering af ONP-vilkår for faste kredsløb og  

 senere ændringer af bilag II ved Kommissionens beslutninger herom i  

 henhold til direktivets art. 7, stk. 3:
 1)	2- eller 4-tråds faste kredsløb til tale af almindelig  

 kvalitet.
 2)	64 kbit/s digital teknik.
 3)	2048 kbit/s digital teknik.
Nummeroplysningstjeneste § 5. Telestyrelsen fastsætter vilkår  

 om, at den udpegede forsyningspligtudbyder skal udbyde en landsdækkende  

 nummeroplysningstjeneste, der indeholder samtlige numre indenfor den  

 offentlige danske nummerplan, der er tildelt slutbrugere, samt en bredt  

 dækkende oplysningstjeneste for udenlandske numre.
 Stk. 2. Ved en nummeroplysningstjeneste som nævnt i  

 stk. 1 forstås en opkaldsbaseret tjeneste, der er adgang til via  

 telefoninet.
 Stk. 3. For så vidt angår numre indenfor den  

 offentlige danske nummerplan, der anvendes til forudbetalte kort eller  

 lignende tjenester, er det tilstrækkelig, at nummeroplysningstjenesten  

 indeholder oplysninger om denne anvendelse.
 Stk. 4. Forsyningspligtudbyderen kan erhverve  

 nummeroplysningsdata fra andre udbydere af offentlige telenet og  

 teletjenester til marginalomkostninger forbundet med levering af de  

 ønskede data, jf. § 11 i lov om tildeling og anvendelse af  

 nummerressourcer m.v., og regler fastsat i henhold til nævnte lov.
Forsyningspligtydelser til handicappede § 6. Forsyningspligten omfatter udbud af skrive-  

 og teksttelefontjenester til døve, døvblevne, døvblinde  

 samt grupper af tale- og hørehæmmede, der via den  

 pågældende tjeneste kan kompenseres væsentligt for deres  

 handicap.
Stk. 2. Telestyrelsen fastsætter vilkår om, at  

 forsyningspligten i medfør af stk. 1 skal omfatte 1)	fortsat udbud af en skrivetelefontjeneste svarende til den  

 nuværende tjeneste, 2)	etablering og udbud af en PC-baseret teksttelefontjeneste, der skal  

 afløse skrivetelefontjenesten, 3)	udskiftning af terminaler uden udgifter for de i stk. 1  

 nævnte handicapgrupper i forbindelse med overgang fra  

 skrivetelefontjenesten til teksttelefontjenesten, 4)	at brugere af skrivetelefontjenesten i forbindelse med overgangen  

 til teksttelefontjenesten som en integreret del af den tilbudte tjeneste skal  

 tilbydes internetadgang, og 5)	at den til skrivetelefontjenesten og til den kommende  

 teksttelefontjeneste knyttede formidlingscentral skal være  

 døgnåben.
 Stk. 3. Telestyrelsens fastsættelse af vilkår for  

 udbud af skrive- og teksttelefontjenester skal endvidere omfatte:
 1)	En tidsplan for overgang fra skrivetelefontjenesten til  

 teksttelefontjenesten, herunder rammer for afvikling af  

 skrivetelefontjenesten, der skal sikre brugerne minimum 2 måneders  

 varsel herom.
 2)	Minimumskrav til det terminaludstyr, der skal tilbydes ved brug af  

 teksttelefontjenesten, med henblik på anvendelse til selve tjenesten og  

 til internetadgang.
 Stk. 4. Telestyrelsen kan ikke ved fastsættelsen af  

 vilkår stille yderligere krav til terminaludstyr, end hvad der  

 følger af stk. 3, nr. 2.
 § 7. Telestyrelsen fastsætter vilkår  

 om:
 1)	At handicappede slutbrugere, der efter 1. januar 1998 for  

 første gang anmoder om oprettelse af et skrive- eller  

 teksttelefonabonnement, af forsyningspligtudbyderen som minimum skal tilbydes  

 abonnement via teksttelefontjenesten.
 2)	At forsyningspligtudbyderen senest pr. 1. januar 1999 skal tilbyde  

 alle slutbrugere, der har et skrivetelefonabonnement, at udskifte det med et  

 abonnement på teksttelefontjenesten.
 3)	At forsyningspligtudbyderen som minimum indtil 31. december 1999  

 skal fortsætte udbuddet af skrivetelefontjenesten til de brugere, der  

 pr. 1. januar 1998 var tilknyttet denne tjeneste.
 § 8. Forsyningspligtydelser til handicappede  

 omfatter endvidere udbud af nummeroplysning og automatisk gennemstilling til  

 numre i den offentlige danske nummerplan til reduceret pris for nærmere  

 afgrænsede grupper af handicappede, der via den pågældende  

 tjeneste kompenseres væsentligt for deres handicap.
 Stk. 2. Telestyrelsen fastsætter efter forhandling med  

 forsyningspligtudbyderen og handicaporganisationerne nærmere  

 vilkår for udbud af forsyningspligtydelser som nævnt i  

 stk. 1, herunder vilkår om hvilke grupper af handicappede, der er  

 berettiget til at benytte tjenester som nævnt i stk. 1.
 § 9. Telestyrelsen kan alene efter anmodning fra  

 forsyningspligtudbyderen fastsætte vilkår om etablering af  

 visitationsordninger med henblik på efterprøvelse af om  

 enkeltpersoner er berettigede til handicaptjenester som nævnt i  

 §§ 6-8.
 Stk. 2. Etablering af vilkår om visitationsordning som  

 nævnt i stk. 1 forudsætter, at der er en nærliggende  

 risiko for misbrug af de etablerede ordninger i et sådant omfang, at  

 der økonomisk er grundlag for etablering af en visitationsordning.  

 Udgifterne forbundet med de fastsatte visitationsordninger kan af  

 Telestyrelsen helt eller delvist pålægges afholdt af  

 forsyningspligtudbyderen.
 § 10. Telestyrelsens fastsættelse af  

 vilkår for udbud af forsyningspligtydelser på  

 handicapområdet, jf. § 1, stk. 3, og §§ 6-9 sker efter  

 høring af handicaporganisationerne og i samarbejde med disse.
Forsyningspligtskillepunkt § 11. Telestyrelsen fastsætter vilkår  

 om, at udbudet af forsyningspligttjenester efter denne bekendtgørelse  

 omfatter levering af de i §§ 2-4 og 6-8 nævnte tjenester til et  

 forsyningspligtskillepunkt placeret indenfor slutbrugerens bolig, herunder  

 plejehjem, beskyttede boliger, kollegier, ungdomsboliger, kollektiver,  

 bofællesskaber, fritidsboliger eller anden form for sædvanlig  

 adresse, eller placeret på slutbrugerens erhvervsvirksomhed eller faste  

 arbejdssted.
 Stk. 2. Udbyderen af forsyningspligttjenesterne bestemmer den  

 nærmere placering af forsyningspligtskillepunktet indenfor de i  

 stk. 1 nævnte bygninger.
 Stk. 3. Brugere af forsyningspligttjenester, der hovedsagelig  

 anvender disse uden for vedkommendes erhverv, har uanset stk. 2 uden  

 ekstra betaling ret til, i stedet for det af udbyderen valgte etablerede  

 forsyningspligtskillepunkt, at udpege et alternativt placeret  

 forsyningspligtskillepunkt pr. forsyningspligtabonnement, inden for en  

 ledningsføring på 25 meter fra det af udbyderen valgte.
 Stk. 4. Brugere af forsyningspligttjenester, der hovedsagelig  

 anvender disse i erhvervsøjemed, har uanset stk. 2 uden ekstra  

 betaling ret til, i stedet for det af udbyderen valgte etablerede  

 forsyningspligtskillepunkt, at udpege et samlet, alternativt placeret  

 forsyningspligtskillepunkt inden for en ledningsføring på 25  

 meter fra det af udbyderen valgte, med henblik på samlet levering af et  

 eller flere forsyningspligtabonnementer til et  

 forsyningspligtskillepunkt.
 Stk. 5. Forsyningspligtskillepunktet består af et  

 telefonstik eller ved omstillingsanlæg det punkt i krydsfeltet, hvor  

 forsyningspligtudbyderens net terminerer.
 Stk. 6. Forsyningspligten omfatter tillige levering til  

 tekniske installationer som for eksempel vindmøller,  

 parkeringsautomater, brøndanlæg, pumper, overvågnings- og  

 registreringsanlæg eller lignende, uanset disse er anlagt mere end 25  

 meter fra bolig eller et fast arbejdssted.
 Stk. 7. Telestyrelsen fastsætter vilkår om, at  

 forsyningspligtudbyderen for etablering af forsyningspligtskillepunkter  

 omfattet af stk. 6 kan fastsætte særskilte  

 omkostningsbaserede priser for denne etablering.
Maritime nød- og sikkerhedstjenester § 12. Telestyrelsen fastsætter vilkår  

 om, at den udpegede forsyningspligtudbyder skal stille nødopkald via  

 radiobaserede maritime nød- og sikkerhedstjenester gratis til  

 rådighed for brugere af følgende tjenester:
 1)	Kystradiotjenesten.
 2)	Maritim Inmarsattjeneste.
 Stk. 2. Telestyrelsen fastsætter vilkår om, at den  

 udpegede forsyningspligtudbyder skal udbyde de i stk. 1 nævnte  

 muligheder for nødopkald i overensstemmelse med internationale  

 forpligtelser, som Danmark har påtaget sig på dette område,  

 og svarende til det hidtil gældende kvalitetsniveau herfor.
 Stk. 3. Forud for Telestyrelsens fastsættelse af  

 vilkår efter stk. 1-2 forelægges oplæg hertil for de  

 relevante myndigheder på Færøerne og i Grønland til  

 udtalelse.
Kapitel 2 Priser for forsyningspligtydelser § 13. Der skal senest ved udgangen af hvert  

 år foreligge fastsatte maksimalpriser for de følgende 2 år  

 for forsyningspligtydelser som nævnt i §§ 2-3, § 5 og  

 §§ 6-8, jf. § 10 i lov om forsyningspligt og visse forbrugerforhold  

 inden for telesektoren.
 Stk. 2. Telestyrelsen fastsætter maksimalpriser som  

 nævnt i stk. 1, jf. § 10, stk. 1, i lov om  

 forsyningspligt og visse forbrugerforhold inden for telesektoren.
 Stk. 3. Ved maksimalpriser forstås konkret fastsatte  

 lofter for hvor meget de enkelte takstelementer (oprettelse, abonnement, de  

 enkelte trafiktakster m.v.) der indgår i forsyningspligtydelserne som  

 nævnt i stk. 1, maksimalt må koste.
 Stk. 4. I det omfang en eller flere forsyningspligtudbydere  

 foreslår fastsættelse af geografisk bestemte forskellige priser  

 for et eller flere takstelementer, eller fastsættelse af forskellige  

 priser for opkald til et eller flere andre mobil- eller fastnet end  

 forsyningspligtudbyderens, skal der ligeledes fastsættes konkrete  

 lofter for disse takstelementer, jf. stk. 1-2.
 Stk. 5. Der skal dog, uanset stk. 1-3, for så vidt  

 angår opkald til udlandet alene fastsættes én samlet,  

 gennemsnitlig maksimalpris for sådanne opkald, baseret på et  

 vægtet gennemsnit af samtlige priser for opkald til udlandet.
Forsyningspligtpriser for standardabonnementer og  

 småforbrugerabonnementer § 14. Ved fastsættelsen af maksimalpriser  

 for forsyningspligtydelser som nævnt i §§ 2-3 og § 5 skal  

 Telestyrelsen sikre et realtakstfald, der opfylder følgende  

 krav:
1)	at den gennemsnitlige privatforbrugers samlede teleregning, jf.  

 § 15, falder med et samlet realtakstfald på mindst X%  

 årligt, 2)	at den gennemsnitlige småforbrugers samlede teleregning, jf.  

 § 15, falder med et samlet realtakstfald på mindst Y%  

 årligt, og 3)	at forsyningspligtudbyderen tilrettelægger sine  

 takstændringer for 1998-2000 således, at ingen privatforbrugers  

 samlede teleregning, jf. § 15, ved uændret forbrug og valg af  

 gunstigste abonnementstype på årsbasis udviser en samlet  

 realtakststigning pr. linie, der ligger ud over en bagatelgrænse  

 på 50 kr. pr. kvartal, målt i 1997-priser.
Stk. 2. Telestyrelsen skal yderligere sikre, 1)	at et eventuelt særskilt småforbrugerabonnement på  

 forsyningspligtydelser som nævnt i § 2 sammenholdt med det  

 generelle standardabonnement for sådanne forsyningspligtydelser  

 maksimalt er økonomisk fordelagtigt for 15% af de privatforbrugere,  

 der er tilsluttet forsyningspligtudbyderens faste net, 2)	at priser for opkald til andre udbyderes mobil- eller fastnet, der  

 foreslås fastsat således, at priserne herfor afviger fra priserne  

 for opkald til slutbrugere i forsyningspligtudbyderens eget fastnet eller  

 mobilnet, er særskilt omkostningsbaserede, objektive og  

 ikke-diskriminerende, og 3)	at de fastsatte maksimalpriser for forsyningspligtydelserne ikke er  

 konkurrenceforvridende eller på anden måde i strid med  

 konkurrencelovgivningen.
 Stk. 3. Ved en privatforbruger som nævnt i stk. 1  

 forstås en slutbruger i forsyningspligtudbyderens faste net med op til  

 2 linier pr. adresse, forudsat at der ikke er installeret et  

 omstillingsanlæg i tilknytning hertil.
 Stk. 4. Ved den gennemsnitlige privatforbruger forstås  

 en privatforbruger, konstrueret som et gennemsnit af den samlede mængde  

 privatforbrugere der er tilknyttet forsyningspligtudbyderens faste net.
Stk. 5. Ved den gennemsnitlige småforbruger  

 forstås en småforbruger, konstrueret som et gennemsnit af et  

 udsnit af de privatforbrugere der er tilknyttet forsyningspligtudbyderens  

 faste net.
Udsnittet af den samlede mængde privatforbrugere skal  

 bestå af de 20% heraf, der har de laveste samtaleregninger.
 Stk. 6. Hvis de af forsyningspligtudbyderen foreslåede  

 maksimalpriser, jf. § 13, stk. 3, opfylder de i stk. 1-2  

 nævnte krav, kan Telestyrelsen ikke afvise at godkende disse eller  

 kræve ændringer i en eller flere af de således  

 foreslåede maksimalpriser.
 Stk . 7. Ved årligt realprisfald på henholdsvis X og Y%  

 forstås et fald i de fastsatte maksimalpriser, bestående af den  

 procentvise ændring i årsgennemsnittet af nettoprisindekset (NPI)  

 for de to forudgående år, fratrukket X, henholdsvis den  

 procentvise ændring i NPI fratrukket Y, jf. bilag 5, nr. 5.
Stk. 8. Krav som nævnt i stk. 1, nr. 1-3, kan af  

 forsyningspligtudbyderen opfyldes ved at opdele standardabonnementerne som  

 nævnt i §§ 2-3 i to forskellige typer abonnementer, henholdsvis  

 abonnementer rettet imod den gennemsnitlige privatforbruger og et  

 særskilt småforbrugerabonnement.
Forsyningspligtudbyderen har  

 adgang til at foretage en sådan opdeling.
 Stk. 9. Hvis forsyningspligtudbyderen i sit forslag til  

 maksimalpriser gennemfører en opdeling som nævnt i stk. 8,  

 skal abonnementet rettet imod den gennemsnitlige privatforbruger alene  

 opfylde kravet i stk. 1, nr. 1 og 3, og stk. 2.  

 Småforbrugerabonnementet skal i denne situation alene opfylde kravet i  

 stk. 1, nr. 2-3 og stk. 2.
 Stk. 10. Der kan ikke ved Telestyrelsens fastsættelse af  

 forsyningspligtpriser stilles krav om priser for forsyningspligtydelser som  

 nævnt i § 3, der ligger under de tilhørende omkostninger  

 for disse ydelser.
 § 15. Som grundlag for Telestyrelsens  

 efterprøvelse af om kravene om realtakstfald som nævnt i  

 § 14, stk. 1, nr. 1-3, og § 14, stk. 2, nr. 1, er opfyldt  

 forelægger forsyningspligtudbyderen sammen med forslag til  

 maksimalpriser, jf. § 24, dokumentation for indhold og beregning af en  

 kurv for den gennemsnitlige privatforbrugers samlede forbrug af teleydelser i  

 de to kvartaler der går forud for forelæggelsen af forslag som  

 nævnt, og en kurv for den gennemsnitlige småforbrugers samlede  

 forbrug af teleydelser i samme periode.
 Stk. 2. De i stk. 1 nævnte kurve skal udarbejdes  

 som anført i bilag 5.
 Stk. 3 . Forsyningspligtudbyderen forelægger  

 dokumentation for, at ingen privatforbrugers samlede teleregning ved  

 uændret forbrug og valg af gunstigste abonnementstype på  

 årsbasis udviser en samlet realtakststigning pr. linie på over 50  

 kr. pr. kvartal, sammenholdt med den samlede regning for samme forbrug,  

 målt i gennemsnitlige 1997 listepriser for  

 forsyningspligtudbyderen.
Stk. 4. Hvis forsyningspligtudbyderen anmoder om at få  

 fastsat priser for opkald til andre udbyderes mobil- eller fastnet, der  

 afviger fra priserne for opkald til slutbrugere i forsyningspligtudbyderens  

 eget fastnet eller mobilnet, jf. § 14, stk. 2, nr. 2,  

 forelægger forsyningspligtudbyderen Telestyrelsen dokumentation for, at  

 de herved foreslåede priser er særskilt omkostningsbaserede,  

 objektive og ikke-diskriminerende.
Dokumentation herfor omfatter  

 dokumentation for de tilknyttede omkostninger i forsyningspligtudbyderens  

 eget net, og for omkostningerne ved terminering af sådanne samtaler i  

 den anden udbyders mobil- eller fastnet.
 Stk. 5 . Forsyningspligtudbyderen kan sikre opfyldelsen af  

 § 14, stk. 1, nr. 3, ved hjælp af efterregulering foretaget  

 på forsyningspligtudbyderens initiativ en gang årligt.
§ 16. Ved efterprøvelsen af om kravene om  

 realtakstfald som nævnt i § 14, stk. 1, nr. 1-3, er opfyldt,  

 skal Telestyrelsen sammenholde de foreslåede maksimalpriser med de  

 fastsatte maksimalpriser for det foregående år.
Den  

 gennemsnitlige privatforbrugers samlede teleregning, beregnet på  

 grundlag af det i § 15, stk. 1, nævnte forbrug, skal herved  

 udvise et realprisfald på minimum X%. Den gennemsnitlige  

 småforbrugers samlede teleregning, ligeledes beregnet på grundlag  

 af det i § 15 nævnte forbrug, skal udvise et realprisfald på  

 minimum Y%. Ingen privatforbrugers samlede teleregning må ved  

 uændret forbrug og valg af gunstigste abonnementstype på  

 årsbasis udvise en samlet realtakststigning pr. linie på over 50  

 kr. pr. kvartal, jf. § 15, stk. 3.
 Stk. 2 . Ved fastsættelsen af maksimalpriser for 1998 og  

 1999 skal de foreslåede maksimalpriser sammenholdes med  

 forsyningspligtudbyderens gennemsnitlige listepriser for 1997, for  

 teleydelser svarende til forsyningspligtydelserne.
 § 17. I grundlaget for Telestyrelsens  

 efterprøvelse af om kravet om at de fastsatte maksimalpriser for  

 forsyningspligtydelserne ikke er konkurrenceforvridende eller på anden  

 måde i strid med konkurrencelovgivningen er opfyldt, vil bl.a.  

 indgå en bindende udtalelse, som Telestyrelsen indhenter hos  

 Konkurrencerådet vedrørende forsyningspligtudbyderens forslag  

 til maksimalpriser.
 Stk. 2. Telestyrelsen og Konkurrencerådet skal bl.a.  

 vurdere:
1)	om de foreslåede maksimalpriser er konkurrenceforvridende,  

 eksempelvis fordi disse foreslås fastsat sådan, at de mest  

 konkurrenceudsatte takstelementer fastsættes lavere, end det er  

 berettiget ud fra de underliggende omkostninger, herunder de underliggende  

 omkostninger til de samtrafikydelser der indgår i  

 forsyningspligtydelserne, og 2)	om de foreslåede maksimalpriser medfører en  

 takststruktur, der samlet indebærer konkurrenceforvridning mellem  

 fastnet- og mobilmarkedet.
Fastsættelse af X og Y § 18. Med henblik på Telestyrelsens  

 fastsættelse af maksimalpriser for 1998 og 1999 fastsættes X til  

 4% og Y til 1%.
 § 19. For år 2000 og fremefter  

 fastsætter Telestyrelsen skønsmæssigt X og Y.  

 Telestyrelsens fastsættelse af X og Y skal ske således, at  

 kravene til det årlige realprisfald:
1)	afspejler den bedste praksis for prisudviklingen på  

 konkurrencemarkedet for teleydelser såvel internationalt som i Danmark  

 svarende til henholdsvis den gennemsnitlige privatforbrugers og den  

 gennemsnitlige småforbrugers samlede forbrug, og 2)	samtidig sikrer, at der ikke samlet foreligger markant ubalance  

 mellem forsyningspligtudbyderens samlede omkostninger ved at udbyde  

 forsyningspligtydelserne, og de indtægter dette medfører  

 (overnormal fortjeneste).
 Stk. 2. Ved de samlede omkostninger, jf. stk. 1, nr. 2,  

 forstås fuldt allokerede omkostninger ved tilvejebringelse af de  

 samlede forsyningspligtydelser, inklusive omkostningerne ved tilvejebringelse  

 af de offentlige radiobaserede maritime nød- og sikkerhedstjenester,  

 nummeroplysningen og de særlige forsyningspligtydelser til  

 handicappede.
 Stk. 3. Telestyrelsen kan i forbindelse med  

 fastlæggelsen af krav til X og Y med passende mellemrum  

 iværksætte omkostningsanalyser af forsyningspligtudbyderens  

 interne omkostningsstruktur.
Priser for handicapydelser § 20. Telestyrelsen fastsætter på  

 grundlag af forslag fra forsyningspligtudbyderen og efter forudgående  

 drøftelse med handicaporganisationerne priser på de  

 særlige forsyningspligtydelser som nævnt i §§ 6-7.
 Stk. 2 . Telestyrelsen skal ved fastsættelsen af priser  

 efter stk. 1 påse et realtakstfald der sikrer:
1)	at priserne for handicappedes opkald til skrive-/teksttelefonen  

 fastsættes således, at opkald mellem skrive-/teksttelefoner  

 takseres til almindelig samtalepris for indenlandsk telefoni, og at opkald  

 via Formidlingscenteret maksimalt takseres med den laveste samtalepris for  

 indenlandsk telefoni, og 2)	at priserne for opkald til handicappede via skrive-/teksttelefonen,  

 uanset om opkald sker fra forsyningspligtudbyderens net eller fra andre faste  

 net eller mobilnet, er identiske med priserne for opkald fra handicappede til  

 denne tjeneste.
 § 21. Telestyrelsen fastsætter på  

 grundlag af forslag fra forsyningspligtudbyderen og efter forudgående  

 drøftelse med handicaporganisationerne priser for handicappedes opkald  

 til nummeroplysningstjenesten, jf. § 8.
Stk. 2. Telestyrelsen skal ved fastsættelsen af priserne  

 efter stk. 1 påse, at de handicappedes opkald til  

 nummeroplysningstjenesten kan foretages uden beregning indtil et  

 beløbsminimum på 50 kr. baseret på almindelig pris for  

 opkald til forsyningspligtudbyderens nummeroplysningstjeneste og herefter  

 takseres med 22 procent af almindelig pris indtil et beløbsmaksimum  

 på 769 kr. baseret på almindelig pris.
Telestyrelsen kan ved  

 fastsættelsen af priserne efter stk. 1 ændre  

 beløbsminimum og beløbsmaksimum, således at de omfattede  

 grupper af handicappede sikres en rimelig kompensation for disses merforbrug  

 af oplysningstjenesten.
Rammer for fastsættelse og offentliggørelse  

 af maksimalpriser § 22. Telestyrelsen foretager hvert år  

 fastsættelse af forsyningspligtpriser for de følgende 2  

 år, jf. § 13.
 Stk. 2. Fastsættelse heraf omfatter:
1)	endelig fastsættelse af maksimalpriser for det følgende  

 år, og 2)	foreløbig fastsættelse af maksimalpriser for det  

 næstfølgende år.
 Stk. 3. Den foreløbige fastsættelse af  

 maksimalpriser som nævnt i stk. 2, nr. 2,  

 overflødiggør yderligere fastsættelse af maksimalpriser  

 for dette år i det efterfølgende år, medmindre der i den  

 mellemliggende periode er sket ændringer i sammensætningen af den  

 gennemsnitlige privatforbrugers eller den gennemsnitlige småforbrugers  

 samlede teleregning, henholdsvis forskydninger i ændringen af  

 nettoprisindekset.
 § 23. Hvert andet år, første gang pr.  

 1. april 1998, fastlægger Telestyrelsen senest pr. 1 april X og Y for  

 det næstfølgende år, jf. § 22, stk. 2, nr. 2, og  

 for det år der følger efter dette.
 Stk. 2. Telestyrelsen kan afkræve  

 forsyningspligtudbyderen alle oplysninger, der skønnes  

 nødvendige for fastlæggelsen af X og Y.
 § 24. Senest 1. juni hvert år  

 forelægger den eller de udpegede forsyningspligtudbydere Telestyrelsen  

 forslag til maksimalpriser for det følgende og for det  

 næstfølgende år, jf. dog § 22, stk. 3, der kan  

 overflødiggøre forelæggelse af forslag til maksimalpriser  

 for det følgende år.
 Stk. 2. Forslaget skal omfatte:
 1)	Forslag til konkrete maksimalpriser, jf. § 14.
 2)	Dokumentation for de foretagne konstrueringer af kurve for  

 henholdsvis den gennemsnitlige privatforbrugers og småforbrugerens  

 samlede forbrug af teleydelser, jf. §15.
 3)	Dokumentation for, at de forelagte forslag opfylder de opstillede  

 krav til realtakstfald, jf. § 16 samt kravet i § 14, stk. 2,  

 nr. 1.
 Stk. 3. Telestyrelsen kan på ethvert tidspunkt under  

 gennemgangen af forsyningspligtudbyderens forslag til maksimalpriser anmode  

 forsyningspligtudbyderen om yderligere oplysninger, og herunder om et  

 revideret forslag, såfremt det forelagte ikke opfylder de i § 14  

 opstillede krav.
 Stk. 4 . Konkurrencestyrelsen kan på ethvert tidspunkt  

 under gennemgangen af forsyningspligtudbyderens forslag med henblik på  

 sikring af, at dette opfylder kravet i § 14, stk. 2, nr. 3, anmode  

 Telestyrelsen om indhentelse af yderlige oplysninger eller kommentarer fra  

 forsyningspligtudbyderen.
 Stk. 5. Finder Telestyrelsen ikke, at  

 forsyningspligtudbyderens reviderede forslag opfylder de i § 14  

 opstillede krav, kan Telestyrelsen fastlægge andre maksimalpriser end  

 de af forsyningspligtudbyderen foreslåede.
 § 25. Telestyrelsens fastsættelse af  

 maksimalpriserne for det følgende og det næstfølgende  

 år skal foreligge senest pr. 1. september hvert år.
§ 26. Forsyningspligtudbyderen kan til enhver tid  

 anmode om at få godkendt ændringer i de foreløbigt eller  

 endeligt godkendte maksimalpriser.
Godkendelse heraf forudsætter  

 opfyldelse af kravene i §§ 14-21 og sker på samme  

 dokumentationsmæssige grundlag som beskrevet i § 24,  

 stk. 2-5.
§ 27. De fastsatte maksimalpriser har virkning fra  

 1. januar for det pågældende år.
Heraf følger, at  

 priserne for forsyningspligtydelserne fra denne dato skal være på  

 niveau med eller ligge under de fastsatte maksimalpriser.
 § 28. Forsyningspligtudbyderen kan til hver en  

 tid, uden at dette kræver fornyet fastsættelse af maksimalpriser,  

 overfor slutbrugerne anvende lavere priser for forsyningspligtydelserne,  

 herunder lavere listepriser herfor, end de fastlagte maksimalpriser.
 Stk. 2 . Den foretagne fastsættelse af maksimalpriser  

 for forsyningspligtydelserne indebærer ingen indskrænkning af  

 Konkurrencerådets adgang til at gribe ind over for priser som  

 nævnt i stk. 1, såfremt disse udgør en  

 overtrædelse af konkurrencelovgivningen.
Kapitel 3 Kvalitetskrav, abonnementsaftaler m.v.
§ 29. Telestyrelsen skal ved fastsættelsen  

 af vilkår for forsyningspligtudbydere sikre, at der fastsættes  

 vilkår vedrørende minimumskrav til kvaliteten af de udbudte  

 forsyningspligtydelser, herunder kvalitetskrav omfattende leveringstid for  

 tilslutning, fejlhyppighed i de anvendte net, ventetid for rettelse af fejl,  

 procent af mislykkede opkald, etableringstider for samtaler, svartider for  

 nummeroplysningstjenester og debiteringsnøjagtighed.
For så vidt  

 angår udveksling af trafik med andre net, forudsætter  

 overholdelse af de fastsatte kvalitetskrav, at disse net teknisk giver  

 mulighed herfor.
Fastsættelsen af vilkår for minimumskrav til  

 kvaliteten sker i overensstemmelse med de i bilag 6 fastsatte  

 målemetoder, definitioner og indikationer Stk. 2. De i henhold til stk. 1 fastsatte minimumskrav  

 til kvaliteten af de udbudte teleydelser fastsættes efter forhandling  

 med og på grundlag af oplæg fra forsyningspligtudbyderen, og skal  

 som minimum svare til de pr. 1. september 1997 gældende kvalitetskrav  

 til Tele Danmarks levering af disse teleydelser, som disse måtte  

 fremgå af abonnementsvilkår, forretningsbetingelser m.v.
Stk. 3. Telestyrelsen kan i vilkårene fastsætte  

 yderligere krav vedrørende kvaliteten af de udbudte teleydelser, end  

 indeholdt i udbyderens oplæg.
Telestyrelsens fastsættelse af  

 yderligere krav vedrørende kvalitetsniveau kan alene ske i det omfang,  

 det er nødvendigt for at sikre, at de teleydelser, der er omfattet af  

 forsyningspligt med hensyn til kvalitetsniveau, svarer til de i øvrigt  

 på telemarkedet generelt udbudte teleydelser til private  

 slutbrugere.
 Stk. 4. Telestyrelsen kan ikke via fastsættelse af  

 yderligere krav vedrørende kvalitetsniveau m.v. inkludere en eller  

 flere tillægsydelser i de af forsyningspligten omfattede  

 standardabonnementer.
 Stk. 5. Telestyrelsen fastsætter vilkår om, at  

 forsyningspligtudbyderen skal måle kvalitetsniveauet af de udbudte  

 ydelser, jf. § 29, stk. 1. Kvalitetsmålingen skal som minimum  

 opfylde de i bilag 6 fastsatte krav.
Stk. 6. Telestyrelsen skal ved fastsættelsen af  

 vilkår efter stk. 5 sikre, at forsyningspligtudbyderen forpligtes  

 til 1)	at indberette resultaterne af kvalitetsmålingen, jf.  

 stk. 5, til Telestyrelsen minimum en gang årligt eller efter  

 anmodning fra Telestyrelsen, og 2)	at udlevere de anvendte grunddata for kvalitetsmålingen til  

 Telestyrelsen, hvis Telestyrelsen anmoder herom.
Stk. 7. Telestyrelsen kan iværksætte en  

 uafhængig revision af kvalitetsmålingen med henblik på at  

 sikre, at de anvendte data er korrekte.
Endelig kan Telestyrelsen beslutte,  

 at kvalitetsmålingen skal offentliggøres.
En eventuel  

 offentliggørelse skal ske i henhold til vilkår godkendt i  

 medfør af § 30, stk. 3, nr. 7.
 § 30. En forsyningspligtudbyder skal for de af  

 forsyningspligten omfattede telenet og teletjenester udarbejde generelle  

 abonnementsvilkår, jf. § 5 i lov om forsyningspligt og visse  

 forbrugerforhold inden for telesektoren.
Stk. 2. Abonnementsvilkår som nævnt i stk. 3  

 og ændringer heri skal godkendes af Telestyrelsen.
Telestyrelsen kan i  

 den forbindelse fastsætte krav til udbyderens abonnementsvilkår  

 herunder krav om ændringer af disse.
 Stk. 3. Abonnementsvilkår som nævnt i  

 stk. 1-2 skal omfatte:
 1)	Oplysning om de fastsatte maksimalpriser, eller om eventuelle lavere  

 listepriser for samme produkt, for de omfattede forsyningspligtydelser.
 2)	Kvalitetsniveau for de udbudte teleydelser, jf. § 29,  

 stk. 1.
 3)	Kompensations- og tilbagebetalingsordninger såfremt  

 kvalitetsniveau som nævnt i nr. 2 ikke overholdes.  

 Abonnementsvilkårene skal indeholde bestemmelser, der regulerer de  

 situationer, hvor der skal ske kompensation eller anden form for  

 tilbagebetaling.
 4)	Rammer for krav om sikkerhedsstillelse.
5)	Rammer for betalingsvilkår for de omfattede teleydelser,  

 herunder rammer for opsigelse og afbrydelse i tilfælde af  

 misligholdelse.
De således fastsatte rammer skal sikre, at afbrydelse  

 som følge af slutbrugerens manglende betaling kun omfatter den  

 berørte, ikke-betalte, del af tjenesten eller abonnementet, medmindre  

 der foreligger svig eller gentagne gange for sen eller manglende  

 betaling.
6)	Rammer for kombination af forsyningspligtydelser med andre  

 abonnementer eller teleydelser.
Rammerne skal sikre, at det enkelte  

 forsyningspligtabonnement ikke forringes ved udskillelse af dele heraf i  

 særskilte tillægsydelser.
 7)	Information om hvordan de i stk. 6 nævnte oplysninger  

 offentliggøres.
Stk. 4. Forsyningspligtudbyderen kan fastsætte  

 abonnements- og aftalevilkår på andre områder og for andre  

 teleydelser end de i stk. 1 - 3 nævnte, herunder for teleydelser  

 der udbydes i kombination med forsyningspligtydelser.
Telestyrelsen godkender  

 ikke sådanne abonnementsvilkår og kan ikke kræve  

 ændringer heri.
 Stk. 5. Forsyningspligtudbyderens udbud af  

 forsyningspligtydelser er omfattet af bekendtgørelse om udbud af  

 telenet og teletjenester, herunder bekendtgørelsens krav om  

 indgåelse af en skriftlig kontrakt, minimumskrav til udformning og  

 indhold heraf.
 Stk. 6. Forsyningspligtudbyderen skal offentliggøre de  

 samlede, for abonnementsaftalen gældende vilkår, jf. § 5,  

 stk. 3, i lov om forsyningspligt og visse forbrugerforhold inden for  

 telesektoren.
Kapitel 4 Abonnementsvilkår m.v. for  

 småforbrugerabonnementet § 31. Vælger forsyningspligtudbyderen at  

 udbyde et småforbrugerabonnement, jf. § 14, stk. 8, skal  

 Telestyrelsen ved godkendelse af abonnementsvilkårene, udover  

 godkendelse af abonnementsvilkår på de i § 30 nævnte  

 områder, sikre, at de i stk. 2-3 nævnte krav indgår  

 heri.
Stk. 2. Småforbrugerabonnementet skal kunne konverteres  

 til andre typer abonnementer hos forsyningspligtudbyderen uden omkostninger  

 for forbrugeren.
Ved mere end et abonnementsskift pr. år kan  

 forsyningspligtudbyderen dog opkræve et omkostningsbaseret gebyr  

 herfor.
 Stk. 3. Konvertering som nævnt i stk. 2 skal kunne  

 ske med et varsel på maksimalt 1 måned.
§ 32. Telestyrelsen skal ved fastsættelsen  

 af abonnementsvilkår for forsyningspligtudbyderen sikre, at ingen  

 slutbrugere automatisk tildeles et småforbrugerabonnement.
Tildeling  

 heraf skal således kræve et aktivt valg fra slutbrugerens side,  

 og vil først have virkning ved dennes skriftlige bekræftelse af  

 det således ændrede abonnementsforhold.
Første gang en  

 slutbruger vælger et eventuelt småforbrugerabonnement skal dette  

 kunne ske uden omkostninger for slutbrugeren.
 § 33. Telestyrelsen skal via fastsættelsen  

 af særlige vilkår for forsyningspligtudbyderen sikre, at  

 forsyningspligtudbyderen forpligtes til aktivt og med forud af Telestyrelsen  

 fastsatte intervaller at vejlede den enkelte slutbruger om hvilken type  

 forsyningspligtabonnement, der økonomisk er mest fordelagtigt for  

 denne, og herunder at orientere slutbrugeren såfremt der sker  

 ændringer i dennes samlede forbrug der medfører at  

 småforbrugerabonnementet ikke længere er økonomisk  

 fordelagtigt for slutbrugeren.
 § 34. Forsyningspligtudbyderen har adgang til i  

 abonnementsvilkårene, for så vidt angår et eventuelt  

 særskilt småforbrugerabonnement, at bestemme:
1)	at forbrugeren ved valget af dette abonnement afstår fra  

 samtidig at anvende andre selskaber til udgående samtaler via  

 operatørforvalg, fast operatørvalg eller lignende, og 2)	at slutbrugeren ikke samtidig på samme adresse kan have andre  

 abonnementer hos forsyningspligtudbyderen.
Kapitel 5 Indberetning § 35. Telestyrelsen skal foretage årlige  

 indberetninger til Europa-Kommissionen om kvalitetsniveau m.v. for de af  

 forsyningspligten omfattede tjenester, jf.
1)	art. 25 i direktiv 98/10/EF af 26. februar 1998 om ONP-vilkår  

 for taletelefonitjenesten og om udbud af forsyningspligtydelser på  

 teleområdet under konkurrenceforhold, 2)	art. 11 i direktiv 92/44/EØF af 5. juni 1992 om etablering af  

 ONP-vilkår for faste kredsløb med senere  

 ændringer.
Kapitel 6 Ikrafttræden og overgangsbestemmelser § 36. Bekendtgørelsen træder i kraft  

 den 20. september 1999.
 Stk. 2. Bekendtgørelse nr. 908 af 5. december 1997 om  

 forsyningspligtydelser ophæves, dog med undtagelse af §§ 20-21,  

 som opretholdes for så vidt angår endeligt fastsatte  

 maksimalpriser for 1999 og foreløbigt fastsatte maksimalpriser for  

 2000.
 Stk. 3. §§ 13-28 optages til revision i 1. halvår  

 2000.
Forskningsministeriet, den 6. september  

 1999 Birte Weiss /Jane Eis Larsen Bilag 1 Krav til standardabonnement på telefoni, jf.  

 § 2, stk. 2, nr. 1 og 2:
a)	Tonesignalering eller DTMF (dual-tone multifrequency  

 operation)  

  

 Herved forstås, at det faste offentlige telefonnet understøtter  

 brugen af DTMF-telefoner til signalering til centralen ved hjælp af  

 toner som defineret i ETSI ETR 207, og understøtter de samme toner for  

 end-to-end signalering gennem nettet, både inden for den enkelte  

 medlemsstat og mellem medlemsstaterne indbyrdes b)	Selektiv spærring af udgående opkald  

  

 Herved forstås en facilitet, hvor abonnenten ved anmodning til  

 udbyderen af telefonitjenesten kan få spærret udgående  

 opkald af en nærmere defineret type eller til nærmere definerede  

 numre.
c)	Identifikation af kaldende nummer  

  

 Herved forstås, at den kaldte abonnent kan se den kaldende abonnents  

 nummer, inden samtalen etableres.
Implementeringen af denne facilitet skal  

 ske i overensstemmelse med den relevante lovgivning om beskyttelse af  

 personoplysninger og privatlivets fred, bl.a. direktiv 95/46/EF og direktiv  

 97/66/EF.
 d)	Direkte indvalg  

  

 Herved forstås, at brugere tilsluttet en privat automatisk bicentral  

 (PABC) eller tilsvarende privat system skal kunne modtage opkald direkte fra  

 det faste offentlige telefonnet uden indgriben fra PABC-operatørens  

 side.
e)	Viderestilling af samtale  

  

 Herved forstås, at indkommende opkald ved manglende svar/ved  

 optaget/under alle omstændigheder videredirigeres til et andet nummer i  

 den samme eller en anden medlemsstat.
Implementeringen af denne facilitet  

 skal ske i overensstemmelse med den relevante lovgivning om beskyttelse af  

 personoplysninger og privatlivets fred, bl.a. direktiv 95/46/EF og direktiv  

 97/66/EF.
Bilag 2 Eventuelle yderligere krav til standardabonnement på  

 telefoni, jf. § 2, stk. 3:
a)	Fællesskabsdækkende adgang til grønne  

 numre/frikaldstjenester Herved forstås opkaldstjenester (kendt under forskellige  

 betegnelser såsom grønne numre, frikaldsnumre), hvor den  

 kaldende ikke betaler for opkaldet til det pågældende nummer.
b)	Fællesbetalte opkald Herved forstås tjenester, hvor den kaldende kun betaler en del  

 af omkostningerne ved opkaldet til det pågældende nummer.
c)	Fællesskabsdækkende særtjenester med  

 overtaksering Særtjenester med overtaksering er en facilitet, hvor prisen for  

 brug af en tjeneste via et telenet kombineres med afgiften på selve  

 opkaldet.
d)	Fællesskabsdækkende identifikation af kaldende  

 nummer Herved forstås, at den kaldte part kan se den kaldende parts  

 nummer, inden samtalen etableres.
Implementeringen af denne facilitet skal  

 ske i overensstemmelse med den relevante lovgivning om beskyttelse af  

 personoplysninger og privatlivets fred, bl.a. direktiv 95/46/EF og direktiv  

 97/66/EF.
e)	Adgang til telefonistekspedition i andre medlemsstater Herved forstås, at brugere i én medlemsstat har adgang  

 til telefonistekspedition/servicetelefontjenester i en anden medlemsstat.
f)	Adgang til nummeroplysningen i andre medlemsstater Herved forstås, at brugere i én medlemsstat kan kalde  

 nummeroplysningen i en anden medlemsstat.
Implementeringen af denne facilitet  

 skal ske i overensstemmelse med den relevante lovgivning om beskyttelse af  

 personoplysninger og privatlivets fred, bl.a. direktiv 95/46/EF og direktiv  

 97/66/EF.
Bilag 3 Krav til standardabonnementer for ISDN-ydelser, jf.  

 § 3, stk. 2:
 Funktionaliteter, som skal stilles til rådighed:
A.
Tilslutningsordninger Tilslutningsordningerne vedrørende grænsefladerne i de af  

 ITU-T definerede referencepunkter.
Basistilslutning (2B + D) i S/T eller T-  

 referencepunkter.
B.
Tjenester Telefoni (3,1 kHz båndbredde).
 kredsløbskoblet 3,1 kHz audiobærertjeneste.
kredløbskoblet 64 kbit/s  

 restriktionsfribærertjeneste C.
Supplerende faciliteter Præsentation af A-abonnentnummer (calling line  

 identification presentation - CLIP) Undlad præsentation af A-abonnentnummer (calling line  

 identification restriction - CLIR) Direkte nummer (direct dialling in - DDI) Ekstra nummer (multiple subscriber number - MSN) Terminalskift (terminal portability - TP) Bilag 4 Eventuelle yderligere krav til standardabonnement for  

 ISDN-ydelser, jf. § 3, stk. 4:
 Eventuelle supplerende tjenester/faciliteter:
omstilling (call transfer) lukket brugergruppe (closed user group CUG) bruger-til-bruger information (user-to-user signalling - UUS) opsporing af chikaneopkald (malicious call identification - MCID) modtager betaler (reverse charging) frikald (note) kioskfakturering (kiosk billing) for transmission af såvel tale  

 som ikke-tale debiteringsadvisering (Advice of Charge Service - AOC) banke på (call waiting - CW) telefonmøde (note) underadressering (Sub-addressing - SUB) trepartstjeneste (Three Party Service - 3PTY) viderestilling (call diversion - DIV) præsentation af B-abonnentnummer (connected line identification  

 presentation - COLP) undlad præsentation af B-abonnentnummer (connected line  

 identification restriction - COLR) automatisk notering (completion of calls to busy subscriber -  

 CCBS) Note: Tjenester implementeret ved hjælp af IN kan indeholde  

 begrænsninger så som manglende mulighed for datakald og  

 end-to-end kompabilitet.
Bilag 5 Udarbejdelse af kurve for den gennemsnitlige  

 privatforbrugers og småforbrugers samlede forbrug af teleydelser, jf.  

 § 15, stk. 1 og 2 1.	Den gennemsnitlige privatforbrugers samlede forbrug af  

 teleydelser konstrueres på basis af en repræsentativ  

 stikprøve af forsyningspligtudbyderens privatforbruger-kundemasse, der  

 som minimum skal omfatte 100.000 slutbrugere.
 2.	Den gennemsnitlige småforbrugers samlede forbrug af  

 teleydelser konstrueres på basis af en repræsentativ  

 stikprøve, der som minimum skal omfatte 20.000 kunder af det udsnit af  

 forsyningspligtudbyderens samlede privatforbruger-kundemasse, der  

 udgøres af de 20% af privatforbrugerne, der har de laveste  

 samtaleregninger.
3.	Datagrundlaget skal, for så vidt angår  

 godkendelse af endeligt fastlagte maksimalpriser for det følgende  

 år, være data vedr. forbrugsmønsteret og  

 regningsstørrelsen hos gennemsnits- eller småforbrugeren fra det  

 forudgående halvår.
Endelig godkendelse af priser for 2000 sker  

 således eksempelvis på grundlag af forbrugsdata for perioden  

 1.1.99-30.6.99.
4.	Datagrundlaget skal, for så vidt angår endelig  

 godkendelse af foreløbigt fastlagte maksimalpriser for det  

 næstfølgende år, være data vedr.  

 forbrugsmønsteret og regningsstørrelsen hos gennemsnits- eller  

 småforbrugeren fra det halvår, der ligger umiddelbart forud for  

 den endelige godkendelse.
Endelig godkendelse af priser for 2001 i  

 efteråret 2000 sker således eksempelvis på grundlag af  

 forbrugsdata for perioden 1.10.99-31.3.00.
5.	Den i beregningerne benyttede procentvise ændring i  

 nettoprisindekset (NPI), beregnes på grundlag af differencen mellem  

 gennemsnittene af de af Økonomiministeriet offentliggjorte NPI-tal for  

 de forudgående 2 år.
For godkendelsen pr. 1.1.2000, jf. nr. 3.,  

 benyttes det gennemsnitlige NPI for perioden juli 1998- juni 1999, fratrukket  

 det gennemsnitlige NPI for perioden juli 1997- juni 1998. Ved endelig  

 godkendelse af priser for 2001 i efteråret 2000, jf. nr. 4., benyttes  

 det gennemsnitlige NPI for perioden april 1999- marts 2000, fratrukket det  

 gennemsnitlige NPI for perioden april 1998- marts 1999.
6.	Ud fra de i nr. 1-4 nævnte datagrundlag konstrueres en  

 kurv/gennemsnitsregning for hhv. gennemsnitsforbrugeren og  

 småforbrugeren.
De enkelte delelementer indgår heri med en  

 vægt svarende til, hvor meget de i gennemsnit benyttes af de to  

 forbrugergrupper.
 7.	Følgende delelementer indgår i kurven:
 a)	Abonnement: Der beregnes et gennemsnitsabonnement, som det  

 vægtede landsgennemsnit af de eksisterende forskellige  

 fastnets-abonnementstakster.
 b)	Opkaldstakst: Antallet af opkaldsforsøg, med og uden  

 B-svar.
c)	Lokaltakst d)	Forhøjede lokaltakster e)	Regionstakst f)	Landstakst g)	Takst for opkald til mobilnet h)	Takst for opkald til nummeroplysning i)	Antallet af samtaleminutter (pkt. c-h) ved hver enkelt takst  

 beregnes som det samlede antal minutter talt til netop den takst af  

 privatabonnenter/småforbrugere divideret med det samlede antal  

 privatabonnenter/småforbrugere.
 j)	Oprettelsesafgift og flytteafgift: Summen af  

 forsyningspligtudbyderens indtægter fra  

 privatabonnenter/småforbrugere for disse poster divideres med antallet  

 af privatabonnenter/småforbrugere.
 k)	Udlandstakster: Det gennemsnitlige antal udlandsminutter for  

 privatabonnenter/småforbrugere og en gennemsnitlig minutpris baseret  

 på den samlede kundemasses forbrugssammensætning for  

 udlandssamtaler.
 l)	Priserne for ISDN indgår med en vægt svarende til  

 summen af forsyningspligtudbyderens indtægter fra  

 privatabonnenter/småforbrugere for ISDN- forsyningspligt-tjenester, jf.  

 § 3, divideret med antallet af  

 privatabonnenter/småforbrugere.
 8.	I det omfang der fastsættes særskilte takster for  

 opkald til andre udbyderes mobil- eller fastnet, indgår disse i det  

 ovenfor nævnte beregningsgrundlag på grundlag af  

 gennemsnitsantallet af samtaleminutter til de respektive net.
 9.	I det omfang forsyningspligtudbyderen ønsker at  

 anvende differentierede dag- og nattakster, indgår disse ligeledes med  

 deres skønnede respektive vægt i beregningsmodellen.
 10.	Brug af rabatter eller andre særordninger (hyggesnak,  

 favoritnumre, duet m.v.) indgår ikke i beregningsgrundlaget.
 11.	Ved ændringer i f.eks. de geografisk bestemte dele af  

 samtaletakststrukturen, der indebærer etablering af nye  

 »takst-områder«, kan der indgå et skøn over, hvorledes den  

 registrerede trafik fordeler sig på de fremtidige  

 takstområder.
Bilag 6 Kvalitetsmålinger i medfør af § 29,  

 stk. 5:
INDIKATORER Note 1) DEFINITION MÅLEMETODE Leveringstid for tilslutning ETSI ETR 138 ETSI ETR 138 Fejlhyppighed pr. tilgangslinie ETSI ETR 138 ETSI ETR 138 Ventetid for rettelse af fejl ETSI ETR 138 ETSI ETR 138 Procent mislykkede opkald ETSI ETR 138 ETSI ETR 138 Etableringstider for samtaler ETSI ETR 138 ETSI ETR 138 Svartider for nummeroplysningstjenester ETSI ETR 138 ETSI ETR 138 Debiteringsnøjagtighed (note 2) (note 2) Note 1: Indikatorerne bør muliggøre analyse  

 på regionalt niveau (dvs. ikke under niveau 2 i nomenklaturen for  

 statistiske territoriale enheder (NUTS), der er udarbejdet af Eurostat).
 Note 2: Indtil fælles definitioner og målemetoder er fastsat  

 på europæisk plan fastsætter Telestyrelsen vilkår om  

 definition og målemetoder efter reglerne i § 29,  

 stk. 2-4.
1)   Med  

 bekendtgørelsen gennemføres dele af Europa-Parlamentets og  

 Rådets direktiv 98/10/EF af 26. februar 1998 om ONP-vilkår for  

 taletelefonitjenesten og om udbud af forsyningspligtydelser på  

 teleområdet under konkurrenceforhold, jf.
EFT nr. 101 af 1. april 1998,  

 side 24, samt dele af Rådets direktiv 92/44/EØF af 5. juni 1992  

 om etablering af ONP-vilkår for faste kredsløb, jf.
EFT nr. 165  

 af 19. juni 1992, side 27, med senere ændringer.
