Ultimo december 1991 skal alle institutter udarbejde en  

 kapitaldækningsopgørelse.
Opgørelsen skal indberettes til tilsynet senest 15  

 arbejdsdage efter kvartalets udløb.
Kapitaldækningsopgørelsen for koncerner,  

 jf. bekendtgørelsens § 1, stk. 1, nr. 4, skal dog først indberettes senest 20  

 arbejdsdage efter kvartalets udløb.
Institutter, der ved udgangen af 1990 havde en arbejdende kapital på 100  

 mio. kr. eller derover, skal indberette på maskinlæsbar medium.
Andre  

 institutter kan indberette på papir.
 I det følgende vil der blive redegjort for nogle af de fortolkninger af  

 bekendtgørelse om kapitaldækningsregler for pengeinstitutter og visse  

 kreditinstitutter, som tilsynet har foretaget i årets løb.
 Institutterne bedes være opmærksom herpå ved udarbejdelse af  

 kapitaldækningsopgørelsen.
Revisionen anmodes endvidere om, jf. § 2 i bekendtgørelse om revisionens  

 gennemførelse i pengeinstitutter, at påse, at instituttets  

 kapitaldækningsopgørelse udarbejdes i overensstemmelse med i  

 kapitaldækningsbekendtgørelsen.
Aktivposter, som vægtes lavere som følge af  

 stillet sikkerhed, bør gennemgås stikprøvevis.
 Bekendtgørelsens § 7:
 Følgende virksomheder er anset for at være omfattet af bestemmelsen:
- Københavns Havn, og - Kuntien Elakevakuutus (finsk kommunalt forsikringsselskab).
 Følgende virksomheder anses ikke for at være omfattet af bestemmelsen:
- TeleDanmark A/S, - Kjøbenhavns Telefon Aktieselskab, - Fyns Telefon A/S, og - A/S Dampskibsselskabet Øresund.
 Bekendtgørelsens § 9, nr. 1, litra c:
 Ved EF-institutioner forstås de i EF-traktatens artikel 4 angivne  

 institutioner.
 Bekendtgørelsens § 9, nr. 1, litra f:
 Hermed medtages tilgodehavender hos eller garanteret af kommuner på  

 Færøerne og Grønland.
 Fordringer på Kommunekredit kan vægtes 0, uanset om der er tale om  

 fordringer i form af obligationer eller andre fordringer.
 Her medtages endvidere tilgodehavender hos følgende selskaber, som på  

 grund af ejerforhold m.v. kan sidestilles risikomæssigt med fordringer på  

 danske amtskommuner og danske kommuner:
- Vestegnens Kraftvarmeselskab I/S, - HNG, Hovedstadens Naturgas I/S, - I/S Elsam, - IFV-energi I/S, - Elkraft A.m.b.a., - NESA A/S, - Andelsselskabet Sønderjyllands Højspændingsværk, og - Centralkommunernes Transmissionsselskab I/S.
 Bekendtgørelsens § 9, nr. 1, litra h:
 Hvis et datterselskab i forbindelse med et udlån får sikkerhed i form af  

 et indlån i moderpengeinstituttet, vil den del af datterselskabets udlån, der  

 er sikret ved indlån i moderpengeinstituttet, blive betragtet som en fordring  

 sikret ved indlån i »instituttet« ved opgørelse af solvensen på  

 konsolideret grundlag.
 Bekendtgørelsens § 9, nr. 3, litra c:
Fordringer på Land Aruba kan sidestilles med fordringer på regional e og lokale myndigheder i Holland og dermed vægtes med 0,2.
 Bekendtgørelsens § 9, nr. 3, litra e:
 Beholdningen af pantebreve, som er garanteret af kreditinstitutter, vægtes  

 0,2.
 Bekendtgørelsens § 9, nr. 4:
Leasing af fast ejendom betragtes på samme måde som udlån mod pant i fast  

 ejendom.
Reglerne om pant i fast ejendom finder derfor tilsvarende  

 anvendelse.
Ved pant i landbrugsejendomme kan reglerne om tilgodehavender sikres ved  

 pant i beboelsesejendom anvendes for beboelsesdelen.
Lån og prioriteter  

 fordeles i forhold til værdien af de enkelte dele af ejendommen i henhold til  

 den senest regulerede ejendomsvurdering.
 Udlån mod pant i hoteller betragtes som udlån mod pant i kontor- og  

 forretningsejendomme.
 Bekendtgørelsens § 12:
Hvis instituttet ved risikovægtningen af rente- og valutakursrelaterede  

 poster anvender det oprindelige engagements metode, skal der ved kontrakter,  

 med en oprindelig løbetid på over 2 år, indberettes såvel det uvægtede og  

 vægtede beløb som den anvendte vægt.
Den anvendte vægt bedes indberettet med  

 3 decimaler.
 Til bekendtgørelsens bilag 2 skal følgende bemærkes:
 Ad F.S. 3, post 7:
Der skal ikke foretages fradrag i den ansvarlige kapital for kapitalandele  

 i andre kredit- og finansieringsinstitutter, såfremt erhvervelsen er sket som  

 led i en rekonstruktion af det pågældende institut, jf. bank- og  

 sparekasselovens § 21a, stk. 6, sidste punktum.
Fradrag i den ansvarlige  

 kapital for de nævnte kapitalandele kan undlades indtil et år efter  

 erhvervelsen.
Kapitalandelene vægtes i denne periode med 1,0 på F.S. 5, post  

 6.2.
 Ad F.S. 4, post 1:
 Det skal bemærkes, at tilgodehavender hos Girobank A/S skal føres under  

 post 3.
 Ad F.S. 4, post 4.1:
Udlån til Kommunekredit medtages her.
Obligationer udstedt af  

 Kommunekredit risikovægtes under post 5.1.
 Udlån, som er sikret ved transport i ydelser fra eller i fakturaer udstedt  

 til en offentlig myndighed, medfører ikke en lavere vægtning af fordringen.  

 En sådan form for sikkerhedsstillelse er uden betydning i forbindelse med  

 opgørelse af de risikovægtede aktiver og ikke-balanceførte poster.
 Ad F.S. 4, post 4.2:
 Udlån garanteret af kreditinstitutter i zone A og udlån med en restløbetid  

 på til og med 1 år garanteret af kreditinstitutter i zone B føres her.
 Her medtages også pantebreve, som er garanteret af andre kreditinstitutter  

 i zone A.
 Ad F.S. 4, post 4.3:
Leasing af fast ejendom betragtes som udlån mod pant i fast ejendom.
Den  

 del af leasingkontrakten, der opfylder betingelserne i § 9, nr. 4, litra a-c,  

 kan derfor vægtes 0,5.
 Ad F.S. 5, post 5.3 og 5.4:
 Beholdningen af obligationer, som er udstedt af erhvervsvirksomheder, og  

 garanteret af et kreditinstitut i zone A, risikovægtes med 0,2 og anføres  

 under post 5.3.
 Ad F.S. 7, post 1:
 Aktier og obligationer købt på termin og købsfutures skal medtages under  

 aktiver købt i henhold til terminskontrakt.
 Der kan ikke foretages fradrag for sikkerheder i form af  

 marginindbetalinger.
Såfremt en købsfuture, som er handlet over Garantifonden for Danske  

 Optioner og Futures, er lukket med en tilsvarende salgsfuture, skal  

 købsfuturen ikke medtages ved opgørelsen af de risikovægtede aktiver og  

 ikke-balanceførte poster.
En købsfuture kan betragtes som lukket, såfremt  

 salgsfuturen er indgået med samme modpart, med samme hovedstol, i samme  

 valuta og med samme udløbsdag.
Garantier for pantebreve udstedt af instituttet føres her.
Garantien  

 placeres under post 1.1 - 1.4 afhængig af pantebrevdebitors vægt.
Der kan  

 ikke fastsættes lavere vægt som følge af pantebrevets prioritetsstilling.
 Ad F.S. 7, post 2:
Uigenkaldelige kredittilsagn med en oprindelig løbetid på mere end 1 år, skal medtages under denne post.
 Indeståelser for sletning af retsanmærkninger føres her.
 Ad F.S. 7, post 3:
I bilag 2 til bekendtgørelsen er anført, at ubekræftede eksportremburser  

 skal medtages under poster med mellemliggende/lav risiko.
Efter adskillige  

 henvendelser herom har tilsynet besluttet, at ubekræftede eksportremburser  

 indtil videre ikke sk a l medtages ved vægtningen af poster under stregen.
 Ad F.S. 9, post 3:
Det skal bemærkes, at modpartsvægten 1,0 i henhold til bekendtgørelsens §  

 12, stk. 4, reduceres til 0,5 ved risikovægtning af rente- og  

 valutakurskontrakter.
Reduktionen af risikovægten er der taget hensyn til i  

 de i bilaget anførte vægte (risikovægten c og d).
 Tilsynet skal endelig gøre opmærksom på, at institutter, som foretager  

 rettelser i kvartalsbalancen, som er indberettet til tilsynet, ligeledes skal  

 foretage ændringerne i solvensopgørelsen og fremsende ændringerne til  

 tilsynet.
