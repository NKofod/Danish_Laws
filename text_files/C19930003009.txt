(Offentlige toldoplag) 1. Indledning I toldlovens § 108, nr. 1, er fastsat, at de statslige told- og  

 skattemyndigheder kan give tilladelse til oprettelse af toldoplag til  

 opbevaring af indførte varer i ikke afgiftsberigtiget stand.
Tilladelse kan  

 gives til pakhusforretninger i havne, der er basishavne, og hvor der ikke  

 findes frihavn, samt på andre steder, hvor der er et særligt behov derfor.  

 Toldfriheden indrømmes efter bestemmelserne i Rådets forordning nr. 2503 af  

 25. juli 1988 om toldoplag.
Toldloven er optrykt i Skatteministeriets lovbekendtgørelse nr. 59 af 9.  

 februar 1993. Forordningen er optrykt i EF-Tidende, nr.
L 225/88.
 På toldoplaget kan der oplægges varer, der ikke er i fri omsætning i EF.
 Der skal ikke betales told, moms og punktafgifter, så længe varerne  

 befinder sig på toldoplaget.
 Varerne kan forblive på toldoplaget uden tidsbegrænsning.
2. Hvem kan få tilladelse til at oprette toldoplag Speditører, transportvirksomheder, skibsmæglere, havne m.v., der oplægger  

 varer fra andre virksomheder, kan opnå tilladelse til at oprette toldoplag.
3. Hvor kan der oprettes toldoplag Toldoplag kan oprettes ved havne, jernbane- eller lignende  

 trafikknudepunkter, som f.eks. lufthavne, hvor de nævnte transport- og  

 servicevirksomheder er etableret.
4. Betingelser for at få tilladelse til toldoplag Der skal foreligge et særligt behov på det sted, hvor toldoplaget ønskes  

 oprettet.
Det vil typisk være tilfældet på steder, hvor gods ankommer, eller  

 på steder, hvorfra gods videreforsendes eller distribueres.
Der skal samtidig være tale om en vis konstant godsmængde, før der  

 foreligger et særligt behov.
Dvs. at toldoplaget skal have en vis størrelse  

 og en rimelig udnyttelsesgrad.
 Virksomheder skal angive oplysninger om det forventede omfang af  

 kundekredsen, om varesortimentet og varemængden (af hensyn til  

 afgiftsbeløbenes størrelse) samt skøn over omsætningshastigheder.
Ansøgninger kan kun forventes imødekommet, når betingelserne skønnes at  

 være opfyldt.
Ved afvejningen af dette skal der bl.a. lægges vægt på, om  

 oplaget ud fra driftsøkonomiske betragtninger forekommer begrundet.
5. Udstedelse af bevilling Bevilling til told- og afgiftsfri oplæggelse af varer udstedes for en  

 periode på tre år.
Ved ansøgning om fornyelse af bevillingen skal der  

 fremlægges oplysninger om toldoplagets økonomi og udnyttelsesgrad.
Fornyelse  

 af bevillingen afslås, hvis der ikke længere skønnes at være et særligt  

 behov.
6. Sikkerhedsstillelse Der skal stilles sikkerhed for told og afgifter af de oplagte varer, inden  

 toldoplaget tages i brug.
Sikkerhedsstillelsen skal udgøre mindst 200.000 kr.  

 og fastsættes i øvrigt under hensyn til oplagets størrelse og arten af de  

 varer, der forventes oplagt.
7. Meddelelse af bevilling Bevilling til told- og afgiftsfri oplæggelse af varer på toldoplag  

 meddeles af Told- og Skattestyrelsen.
Ansøgning om bevilling sendes til den  

 stedlige told- og skatteregion.
8. Allerede udstedte bevillinger Virksomheder, der allerede har en gældende bevilling efter toldlovens §  

 108, nr. 1, kan fortsætte dette bevillingsforhold indtil udgangen af 1993.
 Herefter skal virksomhederne stille sikkerhed som beskrevet under punkt 6.
