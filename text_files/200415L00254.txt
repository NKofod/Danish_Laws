Tillægsbetænkning afgivet af Skatteudvalget den 15. december  

 2004 Tillægsbetænkning over Forslag  

 til lov om ændring af momsloven (Justering af momsreglerne for indførsel af visse  

 magasiner, tidsskrifter m.v.) [af  

 skatteministeren (Kristian Jensen)] 1. Udvalgsarbejdet Lovforslaget blev fremsat den 7. oktober 2004 og var til 1.  

 behandling den 21. oktober 2004. Lovforslaget blev efter 1. behandling  

 henvist  

 til behandling i Skatteudvalget.
Lovforslaget var til 2. behandling den 7.  

 december 2004. Udvalget optog den 15. december 2004 lovforslaget til fornyet  

 udvalgsbehandling.
Møder Udvalget har, efter at lovforslaget blev optaget til fornyet  

 udvalgsbehandling, behandlet dette i 1 møde.
Skriftlige henvendelser Udvalget har under den fornyede behandling af lovforslaget  

 modtaget skriftlige henvendelser fra Grafisk Arbejdsgiverforening og  

 HK/Privat.  

 Skatteministeren har over for udvalget kommenteret de skriftlige  

 henvendelser.
Deputationer Endvidere har HK/Privat mundtligt over for udvalget redegjort  

 for sin holdning til lovforslaget.
Spørgsmål Udvalget har under den fornyede behandling af lovforslaget  

 stillet 1 spørgsmål til skatteministeren.
Dette spørgsmål forventes  

 skatteministeren at besvare inden 3. behandling af lovforslaget.
2. Udtalelse fra skatteministeren Skatteministeren har den 15. december 2004 fremsendt en  

 skrivelse til Folketingets Skatteudvalg med følgende indhold:
»Skatteministeren har under Folketingets behandling af  

 lovforslaget tilkendegivet, at Skatteministeriet har drøftet både problemerne  

 med  

 dansk momspålæggelse af småforsendelser, trykt i et EU-land og indført via et  

 3. land og problemerne, når trykning er foregået i et 3. land og  

 småforsendelserne  

 indføres derfra, med Kommissionen.
Jeg kan oplyse, at dette er sket på møder  

 i  

 sommeren 2003 og efteråret 2004.
Disse drøftelser har resulteret i et tilsagn fra Kommissionen om  

 for de øvrige EU-lande at forelægge et forslag til en dansk undtagelse fra en  

 minimumsgrænse for magasiner m.v., som efter trykning i udlandet sendes ud af  

 EU for at blive sendt til privatpersoner i Danmark Det forventes, at Kommissionens forslag til Rådets afgørelse  

 herom vil blive fremsat kort tid efter nytår.
 Med hensyn til et indgreb over for 3. landes indførsler er  

 første skridt netop taget, idet Kommissionen den 8. december 2004 har udsendt  

 resultatet af en undersøgelse af forsendelsernes omfang og en værdiansættelse  

 af indholdet.  

 (Summary results  

 of the economic surveys on the importation of small consignments -  

 Doc.TAXUD/36/3/by  working document 1/2004).
 Kommissionen har anmodet medlemslandene om kommentarer senest  

 den 22. december 2004, inden rapporten færdiggøres.
Beslutningen om undersøgelsen blev taget af medlemslandenes  

 generaldirektører for told og afgifter.
Danmark vil naturligvis støtte det  

 fortsatte arbejde med indførelse af en regel, som afskærer, at bl.a.  

 magasiner  

 og tidsskrifter kan indføres momsfrit i EU fra 3. lande til privatpersoner.
Der er med den tidligere nævnte danske anmodning om en  

 undtagelse for tryksager trykt i EU og indført via 3. lande blevet sat fokus  

 på  

 problemstillingen.
En række andre medlemslande har samme momsmæssige  

 problemer  

 som Danmark.
Danmark vil naturligvis arbejde for en så hurtig  

 beslutningsproces som mulig, og jeg vil derfor også selv kontakte den  

 ansvarlige kommissær med henblik på at fremme sagen.« 3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og KD) indstiller lovforslaget til  

  

 vedtagelse uændret.
 Venstres og Det Konservative Folkepartis medlemmer af udvalget  

 henviser til ministerens udtalelse i skrivelse af 15. december 2004 og glæder  

 sig over, at regeringen allerede nu har taget skridt til at opnå en  

 EU-løsning.
 Et  

  

 mindretal  

  

 i  

 udvalget (S, SF, RV og EL) vil stemme hverken for eller imod lovforslaget ved  

 3. behandling.
 Socialdemokratiets, Socialistisk Folkepartis og Det Radikale  

 Venstres medlemmer af udvalget opfordrer regeringen til at udsætte  

 vedtagelsen  

 af lovforslaget til der er skabt klarhed over, hvornår ændringen af de  

 generelle EU-regler kan forventes, så momsbelægning af tjenesteydelser og  

 varer  

 altid skal ske i forbrugslandet.
I den form lovforslaget foreligger nu, lukker det ikke for de  

 eksisterende muligheder for at omgå de gældende danske momsregler.  

 Skattehullet  

 lukkes ikke.
Lovforslaget flytter blot rundt på problemerne.
S, SF og RV  

 finder, at lovforslaget isoleret set og i sin nuværende form indebærer en  

 uacceptabel trussel mod flere hundrede danske arbejdspladser i den grafiske  

 branche og leverandører hertil.
Truslens styrke vil imidlertid afhænge af,  

 hvor  

 lange udsigter vedtagelsen af de nye EU-regler har.
Hvis nye EU-regler vil kunne ventes inden for en forholdsvis  

 overskuelig fremtid, må dette gøres klart, så der kan sendes et klart signal  

 til den grafiske branche om, at en udflytning af arbejdspladser er  

 perspektivløst.  

 Hvis nye EU-regler derimod har lange udsigter, vil der kunne forventes en  

 permanent  

 udflytning til varig skade for den grafiske branche i Danmark.
I så fald må  

 lovforslaget  

 revurderes, så det ikke truer danske arbejdspladser, og så må der i stedet  

 gøres en aktiv indsats for at dæmme op for den skattebegunstigede udflytning  

 af  

 danske arbejdspladser til andre lande.
S, SF og RV noterer sig, at ministeren i skrivelse af 15.  

 december 2004 over for udvalget har redegjort for arbejdet med at ændre de  

 eksisterende EU-regler, og at man fra dansk side vil arbejde for en så hurtig  

 beslutningsproces som mulig, og at ministeren derfor vil tage direkte kontakt  

 til den ansvarlige kommissær for at fremme sagen.
Det er naturligvis  

 positivt,  

 men understreger blot betydningen af, at lovforslagets vedtagelse udsættes,  

 til  

 der foreligger større klarhed  en klarhed, som jo må påregnes at være  

 et  

 resultat af ministerens direkte kontakt til den ansvarlige kommissær.
Kun  

 herved kan der skabes det nødvendige overblik over, hvilke konsekvenser  

 lovforslaget vil kunne få for danske arbejdspladser og den grafiske branches  

 konkurrencevilkår.
 Hvis der sker en udsættelse af lovforslagets vedtagelse, vil et  

 bredt politisk flertal samtidig kunne sende et klart signal til den grafiske  

 branche om, at man vil lukke det eksisterende skattehul hurtigt og effektivt,  

 så man fjerner truslen mod danske arbejdspladser og sikrer den grafiske  

 branche  

 lige konkurrencevilkår.
 Tjóðveldisflokkurin, Inuit Ataqatigiit og Siumut var på  

 tidspunktet for tillægsbetænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Lars Christian Lilleholt (V)   

 Peter Christensen (V)   

 Freddy Dam (V)  

  

  nfmd.  

  

 Svend Aage Jensby (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Else Theill Sørensen (KF)   

 Jann Sjursen (KD)   

 Erik Mortensen (S)   

 Henrik Sass Larsen (S)   

 Jacob Buksti (S)   

 Jens Peter Vernersen (S)  

  

  fmd.  

  

 Sophie Hæstorp Andersen (S)   

 Morten Homann (SF)   

 Margrethe Vestager (RV)   

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 32 omdelt  

 efter afgivelse af betænkning Bilagsnr.
Titel 10 Betænkning afgivet 1/12 2004 11 Henvendelse af 8/12-04 fra Grafisk Arbejdsgiverforening 12 Henvendelse af 13/12-04 fra HK/Privat 13 Skatteministerens kommentar til henvendelse af 13/12-04  

 fra HK/Privat 14 Skatteministerens kommentar til henvendelse af 8/12-04  

 fra Grafisk Arbejdsgiverforening 15 Udtalelse til tillægsbetænkning fra skatteministeren Oversigt over spørgsmål vedrørende L 32 omdelt efter  

 afgivelse af betænkning Spm.nr.
