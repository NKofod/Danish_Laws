Skriftlig fremsættelse (13. november 2003) Undervisningsministeren  

  

 (Ulla Tørnæs):
 Herved tillader jeg mig for Folketinget at fremsætte:
 Forslag til lov om  

 ændring af lov om staten uddannelsesstøtte. (Tillæg til uddannelsessøgende i  

 videregående uddannelse med varig funktionsnedsættelse).
(Lovforslag nr.
L 81).
Regeringen og partierne bag SU-forliget fra 1995 (Venstre,  

 Det Konservative Folkeparti, Socialdemokraterne, Socialistisk Folkeparti og  

 Det  

 Radikale Venstre) har som led i finanslovsaftalerne for 2004 indgået aftale  

 om,  

 at der fremover som en del af SU-systemet skal ydes et tillægsstipendium på  

 5.571 kr. om måneden (2003-niveau) til uddannelsessøgende i videregående  

 uddannelse med handicap.
Dansk Folkeparti, Enhedslisten og  

 Kristendemokraterne  

 har tilsluttet sig aftalen.
Uddannelsessøgende med handicap har under tiden begrænset  

 evne til at påtage sig erhvervsarbejde og kan derved ikke som andre  

 studerende  

 supplere deres uddannelsesstøtte (SU) med indtægter fra erhvervsarbejde.  

 Uddannelsessøgende med handicap har derfor i stedet for at modtage SU været  

 henvist til at ansøge kommunens socialforvaltning om økonomisk støtte efter  

 revalideringsbestemmelserne.
Dette benævnes det dobbelte optag, fordi  

 studerende med handicap således  

  

 både  

  

 vurderes ud fra studieegnethed (den handicappede skal være  

 optagelsesberettiget  

 på den pågældende uddannelse)  

  

 og  

  

 ud  

 fra de muligheder for efterfølgende beskæftigelse, som uddannelsen giver  

 (kravet om, at den pågældende uddannelse på så kort tid som muligt skal kunne  

 bringe den handicappede ind i eller tilbage til en erhvervsmæssig tilværelse  

 eller bidrage til en væsentlig forbedring af dennes erhvervsmæssige  

 situation).
På den baggrund foreslås, at der indføres et nyt stipendium  

 som tillæg til uddannelsessøgende i videregående uddannelse, som på grund af  

 varig fysisk eller psykisk funktionsnedsættelse har meget betydelige  

 begrænsninger i evnen til at påtage sig erhvervsarbejde.
Tillægsstipendiet  

 foreslås fastsat til 5.571 kr. om måneden (2003-niveau) svarende til det  

 månedlige laveste fribeløb, som andre studerende kan supplere deres SU med  

 uden  

 fradrag i SUen.
Forslaget betyder, at uddannelsessøgende med handicap  

 bliver  

 ligestillet med andre uddannelsessøgende med hensyn til at vælge uddannelse.  

 Herved afskaffes det dobbelte optag.
Lovforslaget vil gøre det lettere for  

 handicappede at søge om støtte til uddannelse.
 Det foreslås endvidere, at lovens støttesatser og  

 beløbsgrænser føres frem til 2003-niveau.
 Lovforslaget foreslås at træde i kraft den 1. januar 2004,  

 dog vil bestemmelserne om tillægsstipendiet til uddannelsessøgende med  

 handicap  

 først træde i kraft den 1. august 2004.
 Lovforslaget vil blive sendt i høring i forbindelse med  

 fremsættelsen for Folketinget.
 Idet jeg i øvrigt henviser til lovforslaget og de ledsagende  

 bemærkninger, skal jeg herved anbefale lovforslaget til det høje Tings  

 hurtige  

 og velvillige behandling.
