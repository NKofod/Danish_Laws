 Den 21. marts 1985 undertegnedes i Bangkok en overenskomst mellem Danmark  

 og Thailand, i medfør af hvilken den danske regering yder Thailand et  

 statslån på 160 millioner kroner.
 Ifølge overenskomsten, som trådte i kraft på datoen for undertegnelsen, er  

 lånet rentefrit og skal efter en afdragsfri periode på 7 år tilbagebetales i  

 35 halvårlige rater a 4.440.000 kroner, første gang den 1. april 1992, sidste  

 gang den 1. april 2009. Herudover skal betales en slutrate på 4.600.000  

 kroner den 1. oktober 2009.
Lånet er aftalt udnyttet i forbindelse med gennemførelse af en renovering  

 af et mejeri og dets mælkeindsamlingssteder, studie vedrørende istandsættelse  

 og vedligeholdelse af broer, indkøb af udstyr og tjenesteydelser til  

 etablering af en fiskeriskole og til fire eksisterende landbrugsskoler samt  

 til navigationsuddannelse.
Endvidere agtes lånet anvendt til levering og  

 udlægning af et søkabel.
