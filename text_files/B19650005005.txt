 I medfør af § 10 i færdselsloven, jfr. lovbekendtgørelse nr. 231 af 27.  

 juni 1961, foretages følgende ændringer i bekendtgørelse nr. 198 af 24. juni  

 1955 om køretøjers indretning og udstyr, som ændret bl.a. ved bekendtgørelse  

 nr. 92 af 20. marts 1963:
§ 1 1. I § 9, stk. 2, ændres »60 grader« til  

 »30 grader«.
 2. § 9, stk. 3 og 4, affattes således:
»Stk. 3.  På vare- og lastmotorkøretøjer, hvis  

 tilladte totalvægt overstiger 3.000 kg, skal der desuden bag hvert baghjul  

 være anbragt en yderligere skærm (stænklap) af mindst samme bredde som dækket  

 og ført ned til et punkt mindst 5 cm under navhøjde.
Skærmen skal slutte til  

 skærmen over hjulet eller føres så højt op, at stænk m.v. ikke spredes bagud  

 over skærmen.
Sådan skærm kræves dog ikke, såfremt den i stk. 2 omhandlede  

 skærm opfylder de for yderligere afskærmning stillede krav.
 Stk. 4.  Ved dobbeltakslede køretøjer kan afskærmningen  

 bestå af en enkelt skærm, der foran det forreste og bag det bageste hjul er i  

 overensstemmelse med bestemmelserne foran, og som forløber vandret over de to  

 hjul«.
 3. § 16 affattes således:
 »§ 16.  Egentransport af motorvogn som led i  

 køretøjets opbygning eller reparation og af ny motorvogn mellem skib, bane og  

 forretningslokale kan ske uden iagttagelse af følgende bestemmelser:
1. § 4, stk. 1 og 2, om forlygter og positionslys  

 under forudsætning af, at kørslen ikke foregår i lygtetændingstiden eller  

 under tæt tåge og lignende dårlige lysforhold.
Bestemmelsen i § 4, stk. 2, om  

 positionslysenes største afstand fra yderste kant kan dog fraviges uanset  

 tidspunktet for kørslen.
2. § 4, stk. 3, om baglygter.
Dog skal køretøjet være  

 forsynet med mindst 2 baglygter under kørsel i lygtetændingstiden eller under  

 tæt tåge og lignende dårlige lysforhold.
 3. § 4, stk. 6, om refleksanordninger, når kørslen  

 sker uden for lygtetændingstiden.
 4. § 6 om retningsvisere og § 7 om stoplygter, såfremt  

 tydelig tegngivning kan ske på anden måde.
 5. § 8, stk. 5, 2. pkt., om ekstra førerspejl på last-  

 og varemotorvogne samt personmotorvogne indrettet til over 9 personer.
 6. § 9 om skærme.
7. § 13 om kølerfigurer m.v.« 4. § 19 affattes således:
»§ 19.  For motorcykel finder bestemmelserne i §  

 16 om egentransport som led i et køretøjs opbygning eller reparation og om  

 kørsel med nyt køretøj mellem skib, bane og forretningslokale tilsvarende  

 anvendelse.« 5. § 28, stk. 2, affattes således:
»Stk. 2.  Bestemmelserne i § 9 om skærme finder  

 tilsvarende anvendelse på disse køretøjer, dog således at også forhjul skal  

 være afskærmet efter bestemmelserne i § 9, stk. 3. For toakslet påhængsvogn,  

 som styres ved drejning af forakslen om dennes midtpunkt, kan den del af  

 skærmen over forhjulet, som vil få større højde over vejbanen end dækkets  

 øverste punkt, dog undlades, såfremt dele af køretøjets karrosseri dækker  

 hjulets overside i dækkets bredde.
I dette tilfælde kan endvidere den  

 forreste del af overskærmen undlades.« 6. Til § 28 føjes som nyt stk.3:
»Stk. 3.  For påhængs- og sættevogn finder  

 bestemmelserne i § 16 om egentransport som led i et køretøjs opbygning eller  

 reparation og om kørsel med nyt køretøj mellem skib, bane og  

 forretningslokale tilsvarende anvendelse.
Det er endvidere tilladt at undlade  

 montering af driftsbremse, hvis køretøjet ikke fremføres med en hastighed af  

 over 30 km/t, og at undlade montering af mere end eet hjul på hvert hjulnav i  

 tilfælde, hvor der ellers kræves tvillinghjul.« § 2 Denne bekendtgørelse træder i kraft straks.
 Stk. 2.  Tidligere meddelte godkendelser af særlige  

 skærmkonstruktioner er fortsat gældende.
 Justitsministeriet, den 12. marts 1965.
K.
Axel Nielsen /Eefsen.
