 Direktoratet har i bekendtgørelse nr. 547 af 23. juni 1994 fastsat regler  

 om udveksling af informationer mellem Arbejdsformidlingen og  

 arbejdsløshedskasserne.
 Med arbejdsmarkedsreformen pr. 1. januar 1994 er behovet for udvekslingen  

 af informationer mellem Arbejdsformidlingen og arbejdsløshedskasserne  

 intensiveret.
 Reformen bygger bl.a. på den forudsætning, at dobbeltarbejde i form af  

 registrering af de samme informationer i Arbejdsformidlingen og i  

 arbejdsløshedskassen så vidt muligt skal undgås.
Herudover bør den ledige ved sin henvendelse såvel til Arbejdsformidlingen  

 som arbejdsløshedskassen føle, at der er tale om eet samarbejdende system,  

 der servicerer medlemmet, således at medlemmet ikke skal give enslydende  

 oplysninger begge steder.
De til en hver tid foreliggende oplysninger, såvel  

 i Arbejdsformidlingen som i arbejdsløshedskassen, bør derfor så vidt muligt  

 være opdaterede, således at medlemmets sidst afgivne oplysninger findes begge  

 steder, uanset hvor medlemmet har afgivet oplysningerne.
 Hurtig, sikker og smidig overførsel af informationer mellem  

 Arbejdsformidlingen og arbejdsløshedskassen er derfor en nødvendighed.
Den stigende mængde af informationer, der skal udveksles mellem  

 Arbejdsformidlingen og arbejdsløshedskassen, og de krav,  

 arbejdsmarkedsreformen stiller til hyppigheden af informationsudveksling, gør  

 det nødvendigt at skifte fra den nuværende bånd/disketteløsning til  

 elektronisk opkobling.
Denne datakommunikationsløsning baseres på Wan's  

 Services.
Pr. 1. juli 1994 anvendes ComS.
Datakommunikationsløsningen, ComS, er fremtidssikret.
Ud over den  

 nuværende dataudveksling mellem Arbejdsformidlingen og arbejdsløshedskassen,  

 vil arbejdsløshedskassen kunne udveksle eksempelvis formidlingsoplysninger og  

 elektronisk post.
Ligeledes vil arbejdsløshedskasserne på længere sigt kunne  

 udveksle informationer indbyrdes, såsom breve og blanketter.
 Etablering af datakommunikation medfører ikke en ændring af gældende  

 praksis, idet der blot er tale om en ændring af medievalg.
Til § 1 Omfanget af informationer, der skal afsendes og modtages af  

 arbejdsløshedskassen, er bl.a. fastlagt i direktoratets bekendtgørelse nr.  

 869 af 12. november 1993 om arbejdsløshedskasses vejledningspligt med  

 tilhørende bilag.
 Informationer i henhold til bekendtgørelsens bilag 1, skal pr. 1. juli  

 1994 sendes og modtages via datakommunikation.
 Herudover vil direktoratet løbende revidere og udvide omfanget af  

 informationer, der skal overføres via datakommunikation.
 Direktoratet vil efter en konkret vurdering kunne dispensere fra fastsatte  

 tidsfrister for etablering af datakommunikation for konkrete  

 informationstyper.
Til § 2 Tidsfrist for overførsel af den enkelte type information fastlægges af  

 direktoratet efter forhandling med Arbejdsmarkedsstyrelsen.
 Tidsfristerne fastlægges i et bilag til bekendtgørelsen.
 Med datakommunikation vil data blive overført hurtigere, og  

 arbejdsløshedskassen vil modtage kvittering for overførslen inden for et  

 døgn.
Til § 3 Overførsel mellem Arbejdsformidlingen og arbejdsløshedskassen sker pr. 1.  

 juli 1994 via Wan's Service leverandør, Responser A/S, Marielundsvej 46 B,  

 2730 Herlev.
 De praktiske forhold vedrørende datakommunikation fastlægges mellem  

 arbejdsløshedskassen og den externe konsulent.
Til § 4 Data skal overføres mellem arbejdsløshedskassens edb-system og  

 Arbejdsmarkedsstyrelsens edb-system (AF-MATCH). For at dette kan ske, skal  

 der være en telekommunikationsforbindelse mellem datamaskinerne.
Dette kan  

 f.eks. dreje sig om en normal telefonlinie.
Desuden skal arbejdsløshedskassen  

 have et modem samt et kommunikationsprogram på datamaskinen.
 Arbejdsløshedskassen skal til en hver tid kunne opfylde de maskinelle og  

 kommunikationsmæssige krav, der er nødvendige, for at informationsudveksling  

 kan ske elektronisk inden for de fastsatte tidsfrister.
