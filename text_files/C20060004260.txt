Vejledning om styrkelse af  

 forældreansvaret Indledning 1.  

  

 Denne vejledning  

 udsendes til brug for de sociale myndigheders arbejde med styrkelse af  

 forældreansvaret.
Samtidig udsender Styrelsen for Social Service et  

 inspirationsmateriale til kommunernes arbejde med forældreprogrammer.
 Det fremgår af regeringsgrundlaget »Nye mål« fra februar 2005,  

 at der skal ydes en markant indsats over for forældres ansvar for, at deres  

 børn får mulighed for at udvikle sig, får en god skolegang og ikke begiver  

 sig  

 ind på en kriminel løbebane.
Regeringen nedsatte i 2003 en tværministeriel arbejdsgruppe, der  

 skulle udarbejde forslag til initiativer, der kunne sætte fokus på forældres  

 ansvar, og som kunne være relevante i Danmark.
Arbejdsgruppen skulle blandt  

 andet inddrage erfaringerne fra de »Parenting Programmes« og »Parenting  

 Orders«, man har indført i Storbritannien.
Den tværministerielle arbejdsgruppe afleverede august 2005 sin  

 rapport til socialministeren.
På baggrund heraf fremsatte regeringen et  

 lovforslag om styrkelse af forældreansvaret, som blev vedtaget i Folketinget  

 den 21. marts 2006 og offentliggjort som lov nr. 289 af 7. april 2006.
Loven giver mulighed for, at kommunerne kan pålægge forældre at  

 foretage bestemte aktive handlinger i forhold til deres børn med henblik på  

 at  

 sikre, at det enkelte barn igen kommer ind i en positiv udvikling.
Herudover  

 indføres et stop for udbetaling af børnefamilieydelsen, hvis forældrene ikke  

 efterlever pålægget.
Endelig opfordres kommunerne til i højere grad at  

 tilbyde  

 fokuserede forældreprogrammer i forhold til at styrke forældrenes  

 ansvarsfølelse og forældreevne.
Denne vejledning beskriver de nye regler og sammenhængen til  

 allerede gældende regler.
For vejledning om de generelle regler om støtte til  

 børn og unge henvises til Socialministeriets Vejledning om særlig støtte til  

 børn og unge.
Der henvises i øvrigt til Socialministeriets Vejledning om  

 retssikkerhed og administration på det sociale område og til  

 Socialministeriets  

 Håndbog om hjælp til børn og unge gennem dialog og samarbejde med forældrene  

 (»Dialogvejledningen«).
Vejledningens opbygning 2.  

  

 I det følgende  

 skitseres kort vejledningens opbygning:
Kapitel  

 1: Generelt om styrkelse af forældreansvaret Kapitlet beskriver formålet med lov om styrkelse af  

 forældreansvar, definerer forældreprogrammer og forældrepålæg og beskriver  

 sammenhængen mellem de forskellige foranstaltninger, som kan tages i  

 anvendelse.
Kapitel  

 2: Sagsbehandling i de indledende faser Kapitlet beskriver de indledende sagsbehandlingstrin, hvor  

 kommunen bliver opmærksom på problemer hos et barn eller en ung og foretager  

 en  

 undersøgelse af barnets eller den unges forhold.
Kapitel  

 3: Forældreprogrammer og andre frivillige foranstaltninger Kapitlet beskriver, hvilke muligheder kommunen har for at  

 tilbyde frivillige foranstaltninger, der kan give forældrene bedre  

 forudsætninger for at løfte forældrerollen.
Kapitel  

 4: Forældrepålæg Kapitlet beskriver, hvornår kommunen kan meddele forældre, der  

 ikke lever op til deres forældreansvar, et forældrepålæg.
Kapitlet beskriver  

 også,  

 hvilke slags forældrepålæg kommunen kan meddele, og hvilke krav der er til  

 afgørelser om forældrepålæg.
Kapitel  

 5: Opfølgning Kapitlet beskriver, hvordan kommunen skal følge op på, om  

 forældrepålægget er efterlevet og på, om forældrepålægget stadig skal  

 opretholdes.
Kapitel  

 6: Hvis et forældrepålæg ikke efterleves Kapitlet beskriver, hvornår et forældrepålæg ikke er efterlevet.  

 Kapitlet beskriver også, at konsekvensen for forældremyndighedsindehaveren  

 ved  

 manglende efterlevelse af et forældrepålæg er, at der stoppes for udbetaling  

 af  

 børnefamilieydelsen.
Kapitel  

 7: Klageadgang Kapitlet beskriver klagemulighederne i sager om forældrepålæg.
 Bilag 1:  

  

 Lov om ændring af lov om social service og  

 lov om en børnefamilieydelse (Styrkelse af forældreansvaret).
 Bilag 2:  

  

 Sammenskrivning af lov om en  

 børnefamilieydelse.
 Bilag 3:  

  

 Sammenskrivning af  

 bekendtgørelse om underretningspligt over for kommunerne efter lov om social  

 service.
Kapitel 1 Generelt om styrkelse af forældreansvaret Formålet 3.  

  

 Hovedformålet med  

 lov om styrkelse af forældreansvaret er at yde støtte til udsatte børn og  

 unge  

 ved at stille krav til deres forældre om, at de påtager sig ansvaret som  

 forældre.
Det fremgår af lov om forældremyndighed og samvær, at en  

 forældremyndighedsindehaver har et særligt ansvar over for sit barn, indtil  

 det  

 fylder 18 år, medmindre barnet før det fyldte 18. år har indgået ægteskab.  

 Forældremyndighedsindehaveren skal drage omsorg for barnet og tage hånd om  

 barnets personlige forhold ud fra barnets interesser og behov.
Ifølge lov om  

 forældremyndighed og samvær påhviler der den, der har forældremyndigheden, en  

 pligt til at påse, at barnet får helt elementære behov som mad og husly  

 dækket.  

 Forældremyndighedsindehaveren har herudover ret til at træffe beslutninger på  

 barnets vegne og kan således bestemme, hvad barnet må lave, og hvor det må  

 opholde sig, samt hvor barnet skal gå i skole.
 Dette forældreansvar bygger på antagelsen om, at et barns  

 nærmeste er dets forældre, og at disse derfor er nærmest til at yde barnet  

 beskyttelse og varetage dets interesser.
Forældremyndigheden og den pligt, der følger heraf, er ikke bare  

 en formel ting.
Forældre er i de fleste tilfælde  hvor børn og forældre  

 bor  

 sammen  de vigtigste personer i styringen af opdragelsen.
De deltager i  

 de  

 fleste omsorgssituationer, de råder og disponerer over ting, børn sætter pris  

 på, og de bestemmer som udgangspunkt over børnenes frihed.
Forældre bliver  

 særligt vigtige for børnene på grund af de følelsesmæssige bånd og de fælles  

 erfaringer og oplevelser.
Forældrenes egen adfærd er den vigtigste  

 påvirkning,  

 idet børn lægger mærke til, hvad forældrene gør.
Forældrene bliver derved modeller for børnene.
Forældrene er  

 stadigvæk helt centrale figurer i et barns eller en ungs liv, selv om  

 børnene,  

 efterhånden som de bliver ældre, i stigende grad påvirkes af andre som fx  

 søskende, kammerater, andre voksne og senere lærere i skolen.
Forældrene har  

 en  

 afgørende indflydelse i forhold til barnets eller den unges udvikling, adfærd  

 og holdninger.
Derfor får det også stor betydning, hvis forældrene ikke kan  

 eller ikke vil påtage sig det ansvar, der følger med at være forældre.
Nogle  

 forældre vil gerne påtage sig ansvaret, men har ikke redskaberne til det, og  

 andre forældre mangler forståelsen for, at de har et særligt ansvar.
Kommunerne har derfor fået nye muligheder med reglerne om  

 forældrepålæg i servicelovens § 41 a for at styrke forældreansvaret.
Med  

 disse regler kan kommunen meddele et forældrepålæg til de forældre, der  

 faktisk  

 er i stand til påtage sig deres ansvar, men som af forskellige årsager ikke  

 vil  

 eller har intentioner om at gøre det.
Et forældrepålæg er et specificeret,  

 fremadrettet krav om en eller flere konkrete opgaver og pligter, som  

 forældremyndighedsindehaveren skal påtage sig.
 De nye regler udvider kommunernes samlede vifte af muligheder  

 for at yde særlig støtte til børn og unge, og giver kommunerne et nyt redskab  

 i  

 indsatsen for de udsatte børn og unge og deres forældre, som skal supplere og  

 ses i sammenhæng med de allerede eksisterende redskaber.
Frivillighed før tvang 4.  

  

 Det generelle  

 udgangspunkt er, at frivillighed går forud for tvang.
Det følger af det  

 almindelige proportionalitetsprincip, som det blandt andet kommer til udtryk  

 i  

 servicelovens formulering om at anvende »de mindst indgribende  

 formålstjenlige  

 foranstaltninger«.
Det skal således først vurderes, om en frivillig løsning  

 er  

 mulig, inden der træffes afgørelse om forældrepålæg.
Efter servicelovens § 40 har kommunen mulighed for at  

 iværksætte forskellige typer af frivillige foranstaltninger.
En indsats efter  

 § 40 skal med udgangspunkt i barnets eller den unges og familiens  

 konkrete  

 situation forsøge at løse problemerne og ikke blot mindske symptomerne på  

 problemerne.
Det vil derfor ofte være relevant at tilbyde frivillige  

 forældreprogrammer med udgangspunkt i § 40 til forældre, der ikke  

 opfylder  

 deres forældreansvar.
Forældreprogrammer 5.  

  

 Et forældreprogram  

 kan defineres som fastlagte forløb, hvor der fokuseres på forældrenes evne  

 til  

 at udfylde forældrerollen.
Formålet med et forældreprogram er at skabe en holdningsændring  

 hos forældrene, hvor forældrene i højere grad søger at leve op til deres  

 forældreansvar og understøtte barnets eller den unges behov og udvikling og  

 forstår nødvendigheden af at påtage sig forældreansvaret.
Herudover skal  

 forældreprogrammer give forældrene nogle konkrete redskaber, så de bliver i  

 stand til udover at få en holdningsændring at skabe en adfærdsændring i  

 forhold  

 til ansvaret for deres barns udvikling.
 I § 40, stk. 3, oplistes en række forskellige typer af  

 foranstaltninger, og kommunen har således mulighed for at tilbyde  

 forældreprogrammer inden for de eksisterende rammer i serviceloven, f.eks.  

 efter § 40, stk. 3, nr. 2 (praktisk, pædagogisk eller anden støtte i  

 hjemmet), med hjemmel i § 40, stk. 3, nr. 3 (familiebehandling eller  

 lignende støtte) eller efter § 40, stk. 3, nr. 10 (anden hjælp, der har  

 til formål at yde rådgivning, behandling eller praktisk og pædagogisk  

 støtte).
 Mulighederne for at tilbyde forældreprogrammer er nærmere  

 beskrevet i denne vejlednings kapitel 3. Der kan herudover findes information  

 med beskrivelser af og erfaringer med forskellige typer forældreprogrammer i  

 Styrelsen for Social Services inspirationsmateriale om forældreprogrammer.
Forældrepålæg 6.  

  

 Et forældrepålæg  

 er et specificeret, fremadrettet krav om en eller flere konkrete opgaver og  

 pligter, som forældremyndighedsindehaverne skal påtage sig.
Med et  

 forældrepålæg stilles således krav om konkret, aktiv deltagelse fra  

 forældremyndighedsindehaverne i forbindelse med deres barns udvikling.
Forældrepålæg er en pålagt foranstaltning i modsætning til  

 frivillige foranstaltninger efter serviceloven, som fx støtteforanstaltninger  

 efter § 40. Der er derfor en række betingelser, som skal være opfyldt,  

 før  

 der kan meddeles et forældrepålæg.
I denne vejlednings kapitel 4 om  

 forældrepålæg beskrives og uddybes betingelser og rammer for ordningen med  

 forældrepålæg.
Hvis forældre ikke efterlever et forældrepålæg, skal kommunen  

 træffe afgørelse om, at pålægget ikke er efterlevet med den virkning, at  

 betingelserne for at få udbetalt børnefamilieydelse ikke er opfyldt.
Det  

 forudsætter dog, at klare informationer viser, at et pålæg ikke er  

 efterlevet,  

 og at dette ikke beror på undskyldelige omstændigheder.
Reglerne ved  

 manglende  

 efterlevelse af et forældrepålæg uddybes i vejledningens kapitel 6.
Sammenhæng mellem forældreprogrammer, forældrepålæg og  

 øvrige foranstaltninger 7.  

  

 Som det fremgår af  

 servicelovens § 4, er det centralt at se hele den kommunale og hele den  

 amtskommunale indsats på børne- og ungeområdet i en sammenhæng.
Kommunen og  

 amtskommunen skal sikre, at den indsats, der iværksættes over for børn og  

 unge  

 og deres familier efter serviceloven, indgår som en del af den samlede  

 indsats  

 over for børn og unge.
Der lægges dermed op til en sammenhængende indsats,  

 der  

 på tværs af lovgivning, administrative strukturer og faglige kompetencer skal  

 opfylde det overordnede formål.
Forældreprogrammer og forældrepålæg skal derfor ses i sammenhæng  

 med de øvrige foranstaltninger, der er mulige i medfør af bl.a. lov om social  

 service.
De foranstaltninger, som kommunen kan vælge at iværksætte, omfatter  

 dels tilbud om forskellige former for hjælp og støtte i hjemmet og  

 nærmiljøet,  

 og dels anbringelse af barnet uden for hjemmet med eller uden samtykke fra  

 forældremyndighedsindehaveren.
En anbringelse uden for hjemmet uden samtykke  

 fra forældremyndighedsindehaverens side vil alene komme på tale i de  

 situationer, hvor der er en åbenbar risiko for, at barnets eller den unges  

 sundhed eller udvikling lider alvorlig skade på grund af fx utilstrækkelig  

 omsorg for eller behandling af barnet eller den unge, vold eller andre  

 alvorlige overgreb.
Der er som udgangspunkt ingen direkte sammenhæng mellem  

 forældreprogrammer og forældrepålæg.
Forældreprogrammer kan tilbydes  

 forældrene  

 som en forebyggende foranstaltning efter lov om social service § 40,  

 uden  

 at det får som følge, at der træffes afgørelse om forældrepålæg, hvis  

 forældrene ikke vil modtage tilbuddet eller reelt ikke deltager i programmet.  

 På den anden side er det også muligt at skride direkte til en afgørelse om  

 forældrepålæg, hvis kommunen vurderer, at det er nødvendigt, eller det vil  

 være  

 formålsløst i den konkrete sag at sætte et forældreprogram i gang på  

 frivillig  

 basis.
 Hvis problemerne i en familie har en karakter, så et forældrepålæg  

 vurderes at være relevant men ikke tilstrækkeligt til at løse problemerne,  

 kan  

 kommunen  samtidig med at der træffes afgørelse om forældrepålæg   

 gøre brug  

 af de muligheder, den i øvrigt har fx for iværksættelse af forebyggende  

 foranstaltninger efter lov om social service § 40.
 Det bemærkes i den forbindelse, at der i  

 almindelighed bør iværksættes en forebyggende indsats over for unge og deres  

 forældre, der har behov for hjælp til at forstå samfundets forventninger og  

 krav.
Kapitel 2 Sagsbehandling i de indledende faser 8.  

  

 I dette kapitel  

 beskrives de indledende sagsbehandlingstrin, som er generelle for sager om  

 særlig støtte til børn og unge.
Sagsbehandlingen og afgørelserne vil være underlagt de  

 almindelige forvaltningsretlige regler og principper.
Det vil blandt andet  

 sige, at forældremyndighedsindehaveren har ret til aktindsigt, skal parthøres  

 og har krav på at få en begrundelse for myndighedens afgørelse og  

 klagevejledning.
Det vil også sige, at det er den offentlige myndigheds  

 ansvar  

 at oplyse sagen i tilstrækkeligt omfang og at sikre, at de oplysninger, de  

 ligger til grund for afgørelsen, er korrekte (officialmaksimen). Der henvises  

 med hensyn til disse spørgsmål til forvaltningsloven, retssikkerhedsloven og  

 Socialministeriets Vejledning om lov om retssikkerhed og administration på  

 det  

 sociale område.
 Det skal dog bemærkes, at reglerne om handleplaner efter  

 § 58a i serviceloven ikke gælder for forældrepålæg.
Indhentelse af oplysninger og inddragelse af relevante  

 fagpersoner 9.  

  

 I et sagsforløb,  

 der kan medføre iværksættelse af et forældreprogram eller meddelelse om et  

 forældrepålæg og eventuelt efterfølgende stop for udbetalingen af  

 børnefamilieydelse, vil der være behov for, at kommunen indhenter en række  

 oplysninger og inddrager visse medaktører.
Inddragelsen sker i alle led af  

 sagsbehandlingen, fra kommunen får kendskab til en sag, hvor et barn eller en  

 ung må antages at have behov for særlig støtte, til der er truffet afgørelse  

 om  

 manglende efterlevelse af pålægget.
Indhentelse af oplysninger sker blandt andet som led i en  

 § 38-undersøgelse, og som det fremgår af § 38 stk. 4, skal kommunen  

 som led i undersøgelsen inddrage de fagfolk, som allerede har viden om  

 barnets  

 eller den unges og familiens forhold.
Dette kan ske ved at inddrage  

 sundhedsplejersker,  

 pædagoger, psykologer, lærere eller andre.
 Andre medaktører, end de i § 38 stk. 4 oplistede, kan  

 blandt andet være øvrigt personale på en skole eller i en klub, politiet  

 eller  

 private, i det omfang de udfører opgaver for det offentlige, og dermed er  

 omfattet af de samme regler som offentlige institutioner og offentligt  

 ansatte.
 Når kommunen skal vurdere, om betingelserne for at meddele et  

 forældrepålæg er opfyldt, er det vigtigt, at der er indhentet tilstrækkelige  

 relevante oplysninger fra offentlige myndigheder og private, da et  

 forældrepålæg er en indgribende foranstaltning.
 Indhentelse af oplysninger reguleres efter §§ 11 a  11 c i  

 lov om retssikkerhed og administration på det sociale område.
Hvis forældrene til et barn ikke selv ønsker at medvirke til  

 oplysningen af en sag, kan kommunen ud fra et omsorgshensyn til barnet eller  

 den unge indhente alle relevante oplysninger uden samtykke.
Kommunen skal dog  

 uanset denne adgang først forsøge at få samtykke til at indhente  

 oplysningerne.
 Reglerne om indhentelse af oplysninger er nærmere uddybet i  

 Socialministeriets Vejledning om retssikkerhed og administration på det  

 sociale  

 område og i Socialministeriets Håndbog om hjælp til børn og unge gennem  

 dialog  

 og samarbejde med forældrene (»Dialogvejledningen«)  

.
Kommunen bliver opmærksom på problemer hos et barn  

 eller en ung 10.  

  

 Kommunen kan ad  

 flere veje blive opmærksom på, at et barn eller en ung har problemer af et  

 sådant omfang, at han eller hun har behov for særlig støtte.
 Det kan være, fordi familien selv henvender sig, eller fordi  

 kommunen gennem længere tid har haft kontakt til familien.
I visse tilfælde vil kommunen modtage underretning fra  

 privatpersoner, der har fået kendskab til, at et barn eller ung har brug for  

 hjælp og støtte.
I andre tilfælde vil kommunen blive underrettet af  

 fagpersoner, der i deres daglige arbejde med børn og unge er blevet opmærksom  

 på et konkret barn og dets behov for særlig støtte.
 Fælles for de to typer af underretninger er, at barnet eller den  

 unge har problemer af en sådan art, at der er behov for, at kommunen går ind  

 og  

 vurderer, om der skal ydes en særlig indsats over for barnet eller den unge.
 Kommunens opgave over for den gruppe af børn og unge, som har  

 behov for særlig støtte, er at søge disse børn og unges opvækstvilkår sikret  

 på  

 en sådan måde, at de får en tryghed i udfoldelsesmuligheder og en sikkerhed  

 for  

 at udvikle sig på linie med deres jævnaldrende, som ikke har tilsvarende  

 vanskeligheder.
Der er ingen lovbestemte krav til indholdet eller udformning af  

 en underretning.
Denne kan således variere i form og indhold alt efter, hvem  

 der foretager underretningen.
Vigtigst er det, at underretningen bliver  

 videreformidlet til kommunen, som derved bliver gjort opmærksom på det barn  

 eller den unge, som må have behov for særlig støtte.
Reglerne om underretningspligt gennemgås nærmere nedenfor.
Der  

 henvises endvidere til Socialministeriets Vejledning om særlig støtte til  

 børn  

 og unge, til Socialministeriets Håndbog om hjælp til børn og unge gennem  

 dialog  

 og samarbejde med forældrene (»Dialogvejledningen«) og til Socialministeriets  

 Vejledning om retssikkerhed og administration på det sociale område.
Underretningspligt § 35.  

  

 Socialministeren kan fastsætte regler, hvorefter personer, der udøver  

 offentlig tjeneste eller hverv, skal underrette kommunen, hvis de under  

 udøvelsen af tjenesten eller hvervet får kendskab til forhold, der giver  

 formodning om, at et barn eller en ung under 18 år har behov for særlig  

 støtte.
 Stk. 2.  

  

 Socialministeren  

 kan fastsætte regler om underretningspligt for andre grupper af personer, der  

 under udøvelsen af deres erhverv får kendskab til forhold, som bevirker, at  

 der kan være anledning til foranstaltninger efter denne lov.
Stk. 3  

.  


  

 Socialministeren kan fastsætte regler, hvorefter personer,  

 der udøver offentlig tjeneste eller hverv, skal underrette kommunen, hvis de  

 under udøvelsen af deres tjeneste eller hverv får kendskab til en gravid  

 kvinde med alvorlige misbrugsproblemer, der giver formodning om, at der er  

 behov for støtte.
Socialministeren kan fastsætte tilsvarende regler for andre  

 grupper, der under udøvelsen af deres erhverv får kendskab til sådanne  

 forhold.
 Stk. 4.
11.  

  

 Reglerne om visse  

 gruppers særlige forpligtelse til at underrette kommunen i sager vedrørende  

 børn og unge med behov for særlig støtte findes i servicelovens § 35. Der er  

 fastsat nærmere regler i Socialministeriets bekendtgørelse nr. 1092 af 8.  

 december 2000 om underretningspligt over for kommunen efter lov om social  

 service.
Bekendtgørelsen er ændret ved bekendtgørelse af 19. maj 2006. En  

 sammenskrivning af de to bekendtgørelser findes i bilag 3 til denne  

 vejledning.
 Reglerne om underretningspligt og videregivelse af oplysninger  

 er nærmere beskrevet i Socialministeriets Håndbog om hjælp til børn og unge  

 gennem dialog og samarbejde med forældrene (»Dialogvejledningen«) samt i  

 Socialministeriets hæfte »Hvad må du sige?«.
 Efter Socialministeriets bekendtgørelse om underretningspligt  

 over for kommunen har følgende personer pligt til at underrette kommunen, når  

 de i deres daglige virke bliver bekendt med forhold for et barn eller en ung  

 under 18 år, der må give formodning om, at barnet eller den unge har behov  

 for  

 særlig støtte:
·  

  

 	  

 Offentligt ansatte og andre med offentlige  

 hverv, ·  

  

 	  

 Læger, der ikke er omfattet af nr. 1, ·  

  

 	  

 Ansatte ved frie grundskoler og frie  

 kostskoler, ·  

  

 	  

 Personer, der er beskæftiget ved  

 daginstitutioner og klubber drevet som selvejende institution efter aftale  

 med  

 kommunen, puljeordninger, privatinstitutioner, dagpasning med økonomisk  

 tilskud  

 og private dagpasningsordninger, og ·  

  

 	  

 Personer, der er beskæftiget ved  

 opholdssteder, familiepleje, krisecentre, behandlingstilbud eller andre  

 private  

 tilbud, der for det offentlige udfører opgaver rettet mod personer med  

 sociale  

 eller andre særlige problemer.
 Underretningspligten indtræder, når der ikke er rimelig mulighed  

 for gennem egen virksomhed i tide at afhjælpe vanskelighederne.  

 Vanskeligheder  

 kan eksempelvis afhjælpes gennem rådgivning og vejledning af forældrene og  

 barnet eller den unge og gennem dialog og samarbejde, eventuelt med henblik  

 på  

 inddragelse af kommunen.
 § 36.  

  

 Den, der  

 får kendskab til, at et barn eller en ung under 18 år fra forældres eller  

 andre opdrageres side udsættes for vanrøgt eller nedværdigende behandling  

 eller lever under forhold, der bringer dets sundhed eller udvikling i fare,  

 har pligt til at underrette kommunen.
12.  

  

 § 36 i  

 serviceloven supplerer bestemmelsen i § 35, idet den fastsætter en  

 generel  

 underretningspligt, som gælder for alle borgere i Danmark.
Den generelle  

 underretningspligt indtræder i det øjeblik, man får kendskab til, at et barn  

 eller en ung under 18 år fra forældres eller andre opdrageres side udsættes  

 for  

 vanrøgt eller nedværdigende behandling eller lever under forhold, der bringer  

 dets sundhed eller udvikling i fare.
En kommunes overvejelser om forældrepålæg i en konkret sag kan  

 således fx starte med en underretning fra en skoleleder om, at et konkret  

 barn  

 har store problemer i skolen, fordi han eller hun har meget stort fravær uden  

 lovlig grund.
Underretningen kan ligeledes indeholde oplysninger om, at  

 skolen  

 ikke kan få et samarbejde i gang med forældremyndighedsindehaverne om barnets  

 eller den unges problemer, enten fordi forældrene ikke magter det, eller  

 fordi  

 de ikke vil påtage sig et medansvar for at løse problemerne.
13.  

  

 For både § 35  

 og § 36 gælder det, at den person, som underretter kommunen, ikke skal  

 vurdere, om fx et forældreprogram eller et forældrepålæg kunne være en  

 relevant  

 løsning på barnets eller den unges problemer.
Det er alene kommunen, der  

 vurderer, om og i hvilket omfang der er behov for støtte, og om støtten skal  

 bestå i et forældrepålæg eller andre foranstaltninger efter serviceloven.
Undersøgelse efter § 38 i serviceloven § 38.  

  

 Hvis det  

 må antages, at et barn eller en ung trænger til særlig støtte, herunder på  

 grund af nedsat fysisk eller psykisk funktionsevne, skal kommunen undersøge  

 barnets eller den unges forhold.
Afgørelser herom træffes med samtykke fra  

 forældremyndighedsindehaveren og den unge, der er fyldt 15 år, jf. dog stk.  

 9, og § 39.
Stk. 2.  

  

 Kommunens undersøgelse,  

 jf. stk. 1, skal anlægge en helhedsbetragtning, der skal omfatte barnets  

 eller den unges 1)  

 	  

 udvikling og  

 adfærd, 2)  

 	  

 familieforhold, 3)  

 	  

 skoleforhold, 4)  

 	  

 sundhedsforhold, 5)  

 	  

 fritidsforhold og  

 venskaber og 6)  

 	  

 andre relevante  

 forhold.
Stk. 3.  

  

 I sin undersøgelse  

 skal kommunen afdække ressourcer og problemer hos barnet, familien og  

 netværket.
For unge, der er fyldt 15 år, skal undersøgelsen afdække de  

 særlige forhold, der skal indgå ved valg af indsats for denne aldersgruppe,  

 jf. § 40 og § 62 a.
Stk. 4.  

  

 Kommunen skal  

 som led i undersøgelsen inddrage de fagfolk, som allerede har viden om  

 barnets eller den unges og familiens forhold.
Dette kan ske ved at inddrage  

 sundhedsplejersker, pædagoger, psykologer, lærere eller andre, jf. § 37  

 a.
Hvis det er nødvendigt, skal kommunen lade barnet eller den unge undersøge  

 af en læge eller en autoriseret psykolog.
 Stk. 5.  

  

 Undersøgelsen  

 må ikke være mere omfattende end formålet tilsiger, og skal i øvrigt  

 gennemføres så skånsomt som forholdene tillader.
Stk. 6.  

  

 Undersøgelsen  

 skal resultere i en begrundet stillingtagen til, om der er grundlag for at  

 iværksætte foranstaltninger, og i bekræftende fald af hvilken art disse bør  

 være.
Der skal være oplysninger om, hvordan forældremyndighedsindehaveren og  

 barnet eller den unge stiller sig til foranstaltninger, og om de forhold i  

 familien eller i dennes omgivelser, som kan bidrage til at klare  

 vanskelighederne.
Stk. 7.  

  

 Undersøgelsen  

 skal afsluttes senest fire måneder efter, at kommunen bliver opmærksom på, at  

 et barn eller en ung kan have behov for særlig støtte.
Hvis undersøgelsen  

 undtagelsesvist ikke kan afsluttes inden fire måneder, skal kommunen  

 udarbejde en foreløbig vurdering og snarest herefter afslutte undersøgelsen.
 Stk. 8.  

  

 I forbindelse  

 med undersøgelsen skal kommunen vurdere, om der skal foretages en  

 undersøgelse af eventuelle andre børn i familien.
 Stk. 9.  

  

 Hvis  

 forældremyndighedsindehaveren eller den unge, der er fyldt 15 år, ikke giver  

 samtykke, jf. stk. 1, kan undersøgelsen gennemføres uden samtykke ved at  

 indhente de nødvendige eksisterende oplysninger, jf. § 11 c, stk. 1, nr.  

 1, i lov om retssikkerhed og administration på det sociale område.
14.  

  

 En kommune er  

 efter servicelovens § 38, stk. 1, forpligtet til at undersøge forholdene  

 nærmere, når det på baggrund af foreliggende oplysninger må antages, at et  

 barn  

 eller en ung trænger til særlig støtte.
Der kan derfor ikke gennemføres en  

 frivillig foranstaltning efter § 40, som eksempelvis et forældreprogram,  

 eller træffes afgørelse om et forældrepålæg efter § 41 a, hvis der ikke  

 først er gennemført en nærmere undersøgelse af barnets eller den unges  

 forhold.
I sager hvor et barn eller en ung har et behov for særlig  

 støtte, er det således et generelt krav, at der gennemføres en grundig  

 undersøgelse.
Undersøgelsen omfatter blandt andet forældrenes forhold.
En  

 § 38-undersøgelse er derfor velegnet til at afdække, om  

 forældremyndighedsindehaveren ikke lever op til sit ansvar, og om den  

 manglende  

 ansvarstagen skyldes manglende vilje eller manglende evner.
Dette er helt  

 centralt,  

 da de forældre, der på grund af individuelle vanskeligheder ikke er i stand  

 til  

 at varetage forældreansvaret, som udgangspunkt ikke er omfattet af målgruppen  

 for reglerne om forældrepålæg.
Dette uddybes nedenfor i pkt. 24.
 Undersøgelsen skal resultere i en begrundet stillingtagen til,  

 om der er grundlag for at iværksætte foranstaltninger og i bekræftende fald  

 hvilke.
 En § 38-undersøgelse skal som udgangspunkt være afsluttet  

 inden for 4 måneder.
 For nærmere information om fremgangsmåden ved  

 § 38-undersøgelser henvises til Socialministeriets Vejledning om særlig  

 støtte for børn og unge.
Høring af barnet eller den unge § 58.  

  

 Forinden  

 myndigheden træffer afgørelse efter §§ 39, 40 og 41-46, § 47, stk.  

 2-4, og §§ 55-57, skal der finde en samtale sted med barnet eller den  

 unge herom.
Stk. 2.  

  

 Samtalen kan  

 undlades, i det omgang barnets modenhed eller sagens karakter i afgørende  

 grad taler imod samtalens gennemførelse.
Kan samtalen ikke gennemføres, skal  

 barnets holdning til den påtænkte afgørelse søges tilvejebragt.
15.  

  

 § 58 giver  

 myndigheden pligt til at tilbyde barnet eller den unge en samtale, inden der  

 træffes afgørelser, som berører barnet eller den unge.
Det vil sige, at  

 barnet  

 eller den unge blandt andet skal tilbydes en samtale, inden der træffes  

 afgørelser om iværksættelse af foranstaltninger eller ophør af  

 foranstaltninger.
 Barnet eller den unge skal derfor både tilbydes en samtale,  

 inden der træffes afgørelse om en frivillig foranstaltning, som for eksempel  

 et  

 forældreprogram, eller en tvangsmæssig foranstaltning, som for eksempel et  

 forældrepålæg.
 Formålet med at høre barnet eller den unge er at give kommunen  

 et førstehåndskendskab til det barn eller den unge, sagen drejer sig om, samt  

 at få kendskab til barnets egen mening og holdning til den påtænkte  

 foranstaltning.  

 Endvidere er det vigtigt, at barnet under samtalen orienteres om, hvad der  

 skal  

 ske og hvorfor.
Herudover er det vigtigt, at barnet eller den unge informeres  

 om, at der er truffet en afgørelse om en foranstaltning, inden den  

 iværksættes,  

 og hvad foranstaltningen indebærer.
Dette er vigtigt for at sikre, at barnet  

 eller den unge får det størst mulige udbytte af foranstaltningen og føler sig  

 tryg ved forandringerne.
Der er tale om en opgave, som det må anses for  

 naturligt, at forældrene varetager.
Men hvis kommunen bliver opmærksom på, at  

 forældrene ikke kan eller evner at fortælle barnet eller den unge, hvad der  

 skal ske, er det forvaltningens opgave at søge sikret, at barnet eller den  

 unge  

 får den nødvendige information.
Her kan det bl.a. være relevant at være  

 særlig  

 opmærksom på to-sprogede forældre, der kan have manglende forståelse for  

 foranstaltningen og derfor have svært ved at give barnet eller den unge den  

 nødvendige information.
 For nærmere information om høring af barnet eller den unge efter  

 § 58 i serviceloven henvises til Socialministeriets Vejledning om særlig  

 støtte for børn og unge.
Kapitel 3 Forældreprogrammer og andre frivillige  

 foranstaltninger 16.  

  

 I dette kapitel  

 beskrives mulighederne for at tilbyde en frivillig foranstaltning som  

 eksempelvis  

 et forældreprogram efter § 40 i serviceloven.
§ 40.  

  

 Kommunen træffer  

 afgørelse om foranstaltninger efter stk. 3, når det må anses for at være af  

 væsentlig betydning af hensyn til et barns eller en ungs særlige behov for  

 støtte.
Afgørelsen træffes med samtykke fra forældremyndighedsindehaveren,  

 jf. dog § 41. En afgørelse efter stk. 3, nr. 8, kræver tillige samtykke  

 fra den unge, der er fyldt 15 år.
 Stk. 2.  

  

 Medmindre særlige forhold  

 gør sig gældende, kan støtte kun iværksættes efter gennemførelse af en  

 undersøgelse, jf. § 38 eller § 39. Kommunen skal altid vælge den  

 eller de mindst indgribende formålstjenlige foranstaltninger, som kan løse de  

 problemer, der er afdækket gennem undersøgelsen.
 Stk. 3.  

  

 Kommunen kan iværksætte  

 hjælp inden for følgende typer af tilbud:
1)  

 	  

 Konsulentbistand  

 med hensyn til barnets eller den unges forhold.
Kommunen kan herunder  

 bestemme, at barnet eller den unge skal søge dagtilbud, ungdomsklub,  

 uddannelsessted eller lignende 2)  

 	  

 Praktisk,  

 pædagogisk eller anden støtte i hjemmet, 3)  

 	  

 Familiebehandling  

 eller behandling af barnet eller den unges problemer.
 4)  

 	  

 Døgnophold, jf.  

 § 40 b, for både forældremyndighedsindehaveren, barnet eller den unge og  

 andre medlemmer af familien på en døgninstitution, i en plejefamilie, på et  

 andet godkendt opholdssted, i et kommunalt døgntilbud eller i et botilbud  

 godkendt af amtskommunen efter reglerne i § 94 a.
 5)  

 	  

 Aflastningsordning,  

 jf. § 40 b, i en netværksplejefamilie, i en plejefamilie, i et kommunalt  

 døgntilbud, på en døgninstitution eller på et godkendt opholdssted.
 6)  

 	  

 Udpegning af en  

 personlig rådgiver for barnet eller den unge.
 7)  

 	  

 Udpegning af en  

 fast kontaktperson for barnet eller den unge og for hele familien.
 8)  

 	  

 Anbringelse af  

 barnet eller den unge uden for hjemmet i en netværksplejefamilie, i en  

 plejefamilie, på eget værelse, i et kommunalt døgntilbud, på en  

 døgninstitution eller på et godkendt opholdssted, som må anses for egnet til  

 at imødekomme barnets eller den unges særlige behov, jf. §§ 40 b, 49,  

 49 a  

 og 51.
 9)  

 	  

 Formidling af  

 praktiktilbud hos en offentlig eller privat arbejdsgiver for den unge og i  

 den forbindelse udbetaling af godtgørelse til den unge.
 10)  

 	  

 Anden hjælp, der har  

 til formål a yde rådgivning, behandling eller praktisk og pædagogisk støtte.
 Stk. 4.
Hvornår kan kommunen tilbyde deltagelse i  

 forældreprogram? 17.  

  

 Tilbud om  

 deltagelse i et frivilligt, målrettet forældreprogram vil ofte være et  

 velegnet  

 første skridt med henblik på at give forældrene bedre forudsætninger for at  

 løfte forældrerollen.
Kommunen har mulighed for at tilbyde forældreprogrammer  

 efter § 40, stk. 3, nr. 2 (praktisk, pædagogisk eller anden støtte i  

 hjemmet), efter § 40, stk. 3, nr. 3 (familiebehandling eller lignende  

 støtte), eller efter § 40, stk. 3, nr. 10 (anden hjælp, der har til  

 formål  

 at yde rådgivning, behandling eller praktisk og pædagogisk støtte).
 Kommunen kan på baggrund af en konkret vurdering af barnets og  

 familiens problemer med hjemmel i servicelovens § 40 tilbyde frivillig  

 deltagelse i et forældreprogram.
 Som ved alle foranstaltninger efter § 40 skal tre  

 betingelser være opfyldt, før der kan iværksættes foranstaltninger.
 For det første skal det anses for at være af væsentlig betydning  

 af hensyn til barnets eller den unges særlige behov for støtte.
 For det andet skal der som udgangspunkt være gennemført en  

 undersøgelse af barnets eller den unges forhold, jf. afsnittet om  

 § 38-undersøgelse.
Endelig skal der for det tredje som hovedregel foreligge et  

 samtykke fra forældremyndighedsindehaveren.
På dette sidste punkt adskiller  

 iværksættelse af forældreprogrammer sig væsentligt fra afgørelse om  

 forældrepålæg, idet en afgørelse om forældrepålæg ikke kræver samtykke.
Indholdet af forældreprogrammer 18.  

  

 Forældreprogrammer  

 fungerer efter erfaringerne bedst, når de målrettes mod en specifik gruppe af  

 forældre  

 med nogle konkrete problemer.
Hvis det på baggrund af kortlægningen i  

 forbindelse med § 38-undersøgelsen viser sig, at forældrene har nogle  

 konkrete problemer i forhold til at tage ansvar for deres børn - eksempelvis  

 problemer med at håndtere konflikter i hjemmet, eller manglende kendskab til  

 de  

 sociale normer i det danske samfund - kan kommunen tilbyde forældrene  

 deltagelse i et forældreprogram, der er målrettet i forhold til de konkrete  

 problemer.
Forældreprogrammer har ikke et fast defineret indhold, men vil  

 ofte have karakter af et kursusforløb.
Udover selve undervisningsdelen vil et  

 alsidigt forældreprogram lægge vægt på rådgivning og supervision omkring  

 forældrerollen.
19.  

  

 Generelt for  

 yderligere information om erfaringer med forskellige typer forældreprogrammer  

 henvises til inspirationsmateriale om forældreprogrammer udarbejdet af  

 Styrelsen for Social Service.
Inspirationsmaterialet beskriver 18 konkrete  

 forældreprogrammer, der spænder fra det generelt forebyggende til det  

 behandlende.
I materialet indgår både udenlandske og danske erfaringer med  

 forældreprogrammer.
Kapitel 4 Forældrepålæg 20.  

  

 I dette kapitel  

 beskrives reglerne og de forskellige sagsbehandlingstrin ved afgørelser om  

 forældrepålæg.
Afgørelse om forældrepålæg 21.  

  

 Der kan træffes  

 afgørelse om et forældrepålæg, hvis forældrene nægter at tage imod et  

 frivilligt tilbud, eller hvis kommunen ikke mener, at det i det konkrete  

 tilfælde er formålstjenstligt at iværksætte et frivilligt forældreprogram.
 Det skal altid først vurderes, om en frivillig løsning er mulig,  

 inden der træffes afgørelse om forældrepålæg, men der er samtidig mulighed  

 for  

 at gå direkte til et forældrepålæg uden først at give et frivilligt tilbud,  

 hvis de konkrete problemers karakter taler for det.
 For eksempel kan en skole oplyse kommunen om, at et forældrepar  

 konsekvent nægter at deltage i forældremøder, konsultationer og lignende.  

 Hvis  

 kommunen efter en undersøgelse af barnets forhold vurderer, at forældrenes  

 manglende deltagelse er et væsentligt problem i forhold til det konkrete  

 barns  

 skolegang, og at det er af væsentlig betydning af hensyn til barnets behov  

 for  

 særlig støtte, kan kommunen skønne, at det mest hensigtsmæssige er at gå  

 direkte til at pålægge forældrene at deltage i forældremøder og  

 forældrekonsultationer frem for først at tilbyde en frivillig foranstaltning.
Målgruppen for forældrepålæg 22.  

  

 Muligheden for at  

 meddele forældre et forældrepålæg supplerer de eksisterende muligheder for at  

 yde særlig støtte efter § 40 i serviceloven.
Målgruppen for anvendelsen  

 af  

 forældrepålæg er derfor familier, hvor en § 38-undersøgelse har vist, at  

 der er behov for at iværksætte en foranstaltning.
Det er således vigtigt at  

 se  

 muligheden for forældrepålæg i sammenhæng med de foranstaltninger, der  

 allerede  

 i dag er mulige i medfør af lov om social service.
 Mere specifikt er målgruppen for forældrepålæg de forældre, der  

 faktisk er i stand til at påtage sig deres ansvar som forældre, men som af  

 forskellige årsager ikke vil eller ikke har intentioner om at gøre det.
I de fleste sager, hvor et barn eller ung har behov for særlig  

 støtte, vil kommunen have et løbende samarbejde og en løbende dialog med  

 forældrene.
Kommunen har på baggrund af samarbejdet og dialogen mulighed for  

 at  

 vurdere, om forældrene er villige til at samarbejde.
Det kan bl.a. inddrages  

 i  

 vurderingen, om forældrene har været lydhøre og samarbejdsvillige i forhold  

 til  

 tidligere forslag om foranstaltninger og løsningsforslag fra kommunens side.
Før der meddeles et forældrepålæg, skal kommunen desuden for det  

 første vurdere, at det vil hjælpe det konkrete barn eller ung i forhold til  

 eksempelvis at få en god skolegang eller at stoppe en kriminel udvikling,  

 hvis  

 forældrene udfører nogle konkrete pligter eller opgaver.
For det andet skal  

 det  

 vurderes, at forældrene er i stand til at udføre de konkrete opgaver og  

 pligter, og at de vil blive styrket i deres forældrerolle, hvis de efterlever  

 pålægget.
 Forældre, der på grund af individuelle vanskeligheder, f.eks.  

 fordi de er udviklingshæmmede eller psykisk syge, vil derfor som udgangspunkt  

 ikke være omfattet af målgruppen, idet de netop på grund af deres særlige  

 forhold ikke kan forventes til enhver tid at opfylde deres  

 forældreforpligtelser.
I visse tilfælde kan der være tale om normalt begavede forældre,  

 som er både fysisk og psykisk raske, men som ikke har de nødvendige  

 ressourcer  

 til at varetage opgaven som forældre fx på grund af manglende forståelse for  

 børneopdragelse og evt. manglende forståelse af danske normer og adfærd.
Et  

 forældrepålæg vil ikke være et egnet redskab over for disse forældre, idet  

 det  

 ikke vil kunne bidrage til løsning af problemerne i familien.
Disse forældre  

 og  

 børn vil ofte have brug for rådgivning og vejledning omkring forældrerollen,  

 hvorfor de bør støttes på anden vis, fx ved at kommunen tilbyder familien at  

 deltage i et nærmere tilrettelagt forældreprogram.
 Eksempel inden for målgruppen:
23.  

  

 Tine er 16 år og  

 har netop afsluttet 9. klasse.
Tine har begået grov kriminalitet i form af  

 hærværk og tyveri, og kommunen skal derfor lave en handleplan efter  

 servicelovens § 58 a.
I den forbindelse indkalder kommunen Tines  

 forældre  

 til et møde.
Forældrene nægter at deltage i mødet og forholder sig generelt  

 afvisende overfor at samarbejde med kommunen om at løse problemerne.
Efter en undersøgelse af Tines forhold vurderer kommunen, at  

 forældrene grundlæggende er i stand til at påtage sig deres forældreansvar,  

 samt at det er vigtigt, at forældrene inddrages og deltager i løsningen af  

 problemerne.
Forældrene falder derfor med deres adfærd inden for målgruppen  

 for  

 et forældrepålæg, og de meddeles et pålæg om at deltage i de møder, som  

 kommunen indkalder dem til i forbindelse med deres datters kriminalitet.
Et  

 forældrepålæg vil her kunne mindske risikoen for, at der bliver behov for en  

 mere indgribende foranstaltning.
 Der henvises endvidere til eksemplerne under punkt 39 og 40  

.
 Eksempel uden for målgruppen:
24.  

  

 David er 13 år og  

 går i 6. klasse.
Han er en meget vild dreng, og hans opfarende adfærd er  

 blevet  

 mere og mere forstyrrende for undervisningen.
Da David en dag på et ret  

 uskyldigt drilleri reagerer meget voldeligt overfor en kammerat og overfor  

 den  

 lærer, der forsøger at løse konflikten, kontakter Davids klasselærer først  

 Davids forældre og dernæst kommunen.
Davids forældre var ikke opmærksomme på, at David har  

 adfærdsmæssige problemer.
Forældrene tilkendegiver klart over for kommunen,  

 at  

 de gerne vil samarbejde om at løse problemerne.
Forældrene er derfor ikke  

 inden  

 for målgruppen for et forældrepålæg, da det mest hensigtsmæssige vil være at  

 iværksætte en frivillig foranstaltning efter § 40.
Betingelser for at meddele et forældrepålæg 25.  

  

 I § 41 a  

 stk. 1 opstilles der to generelle betingelser, der skal være opfyldt, før der  

 kan meddeles et forældrepålæg.
 § 41 a.  

  

 Kommunalbestyrelsen  

 kan  

 træffe afgørelse om at meddele  

 forældremyndighedsindehaveren et forældrepålæg, jf. stk. 3, når der er risiko  

 for, at et barns eller en ungs udvikling er i fare, og det vurderes at bero  

 på, at forældremyndighedsindehaveren ikke lever op til sit forældreansvar.
Stk. 2 Den første generelle betingelse for at meddele et forældrepålæg  

 er, at et barns eller en ungs udvikling er i fare.
Et barns eller en ung  

 udvikling vil være i fare, hvis det antages, at barnet eller den unge har  

 sociale problemer og vanskeligheder af en sådan karakter, at barnet eller den  

 unge som følge af sine individuelle vanskeligheder ikke udvikler sig på lige  

 fod med andre jævnaldrende, bl.a. for så vidt angår personlig udfoldelse og  

 opnåelse af gode sociale relationer.
Samtidig skal muligheden for at meddele  

 et  

 forældrepålæg ses i sammenhæng med de øvrige foranstaltninger, der er mulige  

 i  

 medfør af lov om social service.
Det vil sige, at kommunen skal vælge den  

 foranstaltning, der bedst kan hjælpe den unge.
 Før der meddeles et forældrepålæg, skal der derfor, på baggrund  

 af § 38-undersøgelsen, foreligge en sagligt velbegrundet stillingtagen,  

 som tilkendegiver, at barnet eller den unges udvikling er i fare.
Den anden betingelse er, at kommunen vurderer, at forholdene  

 beror på, at forældremyndighedsindehaveren ikke i tilstrækkelig omfang har  

 levet op til sit ansvar som forælder og dermed har været medvirkende til  

 barnets eller den unges negative udvikling.
Det kan fx være tilfældet, hvis  

 forældremyndighedsindehaveren ikke har reageret på meddelelser fra skolen om  

 et  

 barns fravær.
Denne betingelse hænger nøje sammen med definitionen af  

 målgruppen og er nøjere beskrevet ovenfor.
26.  

  

 Afgørelser om  

 forældrepålæg kan kun træffes i forhold til forældremyndighedsindehaveren.  

 Hvis  

 forældrene har fælles forældremyndighed, træffes afgørelsen i forhold til  

 begge  

 forældremyndighedsindehavere.
Det vil således være op  

 forældremyndighedsindehaverne sammen at sikre, at pålægget efterleves.
I de tilfælde, hvor et barn eller en ung har fast ophold hos  

 andre end forældremyndighedsindehaveren, vil der ikke kunne anvendes et  

 forældrepålæg.
Begrundelsen herfor er, at det alene er  

 forældremyndighedsindehaveren, der i kraft af indholdet i forældremyndigheden  

 kan holdes fast på et defineret ansvar for barnet.
27.  

  

 I nogle tilfælde  

 kan der være problemer i forhold til flere børn eller unge i en familie.
Hvis  

 kommunen overvejer at anvende forældrepålæg for at løse problemerne, skal  

 betingelserne være opfyldt og afgørelserne træffes individuelt i forhold til  

 hvert enkelt barn på baggrund af konkrete vurderinger.
 28.  

  

 I § 41 a  

 stk. 2, opstilles, hvilke konkrete situationer der kan begrunde et pålæg.
 § 41 a.
Stk. 2.  

  

 Meddelelse af  

 et forældrepålæg forudsætter, at der foreligger oplysninger om, 1)  

 	  

 at barnet eller den  

 unge har ulovligt skolefravær, eller undervisningspligten i øvrigt ikke  

 opfyldes, 2)  

 	  

 at barnet eller den  

 unge har begået kriminalitet af et vist omfang eller en vis grovhed, 3)  

 	  

 at barnet eller den  

 unge har alvorlige adfærds- eller tilpasningsproblemer, eller 4)  

 	  

 at  

 forældremyndighedsindehaveren nægter at samarbejde med de relevante  

 myndigheder om løsningen af barnets eller den unges problemer.
Stk. 3 De fire nævnte situationer i § 41 a stk. 2 udgør en  

 udtømmende liste over forhold, der kan føre til en afgørelse om  

 forældrepålæg.  

 Nedenfor gennemgås nærmere, hvornår der kan være tale om de fire forskellige  

 slags forhold:
Ulovligt fravær § 41 a.
Stk. 2 1)  

 	  

 at barnet eller den  

 unge har ulovligt skolefravær, eller undervisningspligten i øvrigt ikke  

 opfyldes, 29.  

  

 Regelmæssig  

 deltagelse i undervisningen er en forudsætning for, at den enkelte elev får  

 det  

 maksimale faglige og sociale udbytte af den undervisning, der tilrettelægges  

 i  

 folkeskolen.
Ifølge folkeskolelovens § 35 skal forældremyndighedens  

 indehaver eller den, der faktisk sørger for barnet, medvirke til, at barnet  

 opfylder undervisningspligten, og må ikke lægge hindringer i vejen herfor.
Undervisningspligten indebærer blandt andet, at anmodning om  

 fravær, der ikke er begrundet i sygdom, skal godkendes af skolen.
I modsat  

 fald  

 er der tale om ulovligt fravær.
 Ulovligt fravær kan have mange årsager.
 Skyldes fraværet, at en elev har svært ved at følge med i  

 skolen, forudsættes det, at problemet bliver løst i samarbejde mellem skolen,  

 eleven, forældrene og eventuelt pædagogisk-psykologisk rådgivning med henblik  

 på en eventuel iværksættelse af specialundervisning eller anden  

 specialpædagogisk bistand.
Ulovligt fravær kan være begrundet i, at en elev udebliver fra  

 skolen i kortere eller længere tid, uden at forældrene griber ind (dvs.  

 pjækkeri), eller begrundet i, at forældrene selv lægger hindringer i vejen  

 for  

 deres barns opfyldelse af undervisningspligten, f.eks. ved at tage deres barn  

 med på en kortere eller længere ferie i udlandet.
I sådanne tilfælde kan et  

 forældrepålæg om eksempelvis at følge barnet i skole være en formålstjenlig  

 foranstaltning.
Der kan også være andre årsager til ulovligt fravær.
Der kan  

 være tale om børn fra familier, som ikke har tradition for uddannelse, eller  

 hvor der ikke er forståelse for betydningen af elevers kontinuerlige fremmøde  

 i  

 skolen.
I sådanne tilfælde vil det ofte være formålstjenligt at tilbyde  

 rådgivning og vejledning til forældrene om skolegangens betydning for barnets  

 udvikling.
 Ulovligt fravær vil ofte medføre, at eleven ved genoptagelse af  

 sin normale skolegang får vanskeligheder ved at følge undervisningen på det  

 klassetrin, som eleven tilhører.
 For nærmere information om ulovligt fravær i folkeskolen  

 henvises til Undervisningsministeriets bekendtgørelse nr. 822 af 26. juli  

 2004  

 om elevers fravær fra undervisning i folkeskolen.
 Reglerne om fravær fra undervisning i friskoler er reguleret af  

 lovbekendtgørelse nr. 665 af 27. juni 2005 om friskoler og private  

 grundskoler  

 m.v.
Det fremgår af lovens § 6, stk. 2, at skolens leder skal  

 påse, at de undervisningspligtige elever deltager i undervisningen, og at  

 forældrene kan anmodes om at give skolen skriftlig oplysning om grunden til  

 en  

 elevs udebliven fra undervisning.
Skyldes udeblivelsen sygdom af mere end 2  

 ugers varighed, kan skolen leder forlange lægeattest.
Hvis en elev ikke  

 opfylder undervisningspligten, indberetter skolens leder det til  

 kommunalbestyrelsen i elevens bopælskommune.
 Reglerne om styrkelse af forældreansvar omfatter både ulovligt  

 fravær fra undervisning i folkeskolen og i friskolerne.
Ved »undervisningspligten ikke i øvrigt opfyldes« forstås, at  

 barnet eller den unge ikke modtager en undervisning, der står mål med, hvad  

 der  

 almindeligvis kræves i folkeskolen.
I tilfælde, hvor barnet eller den unge  

 hjemmeundervises eller hjemtages til hjemmeundervisning under sådanne  

 omstændigheder som nævnt i § 41 a, stk. 1, skal der således foretages en  

 vurdering af, om undervisningspligten opfyldes.
Efter friskolelovens  

 § 35,  

 stk. 1, fører kommunalbestyrelsen tilsyn med den undervisning, børnene eller  

 de  

 unge får i hjemmet m.v. (hjemmeundervisning).
Kriminalitet § 41 a.
Stk. 2 2)  

 	  

 at barnet eller den  

 unge har begået kriminalitet af et vist omfang eller en vis grovhed, 30.  

  

 Fokus er her de  

 tidlige faser, hvor barnet eller den unge er på vej ud i en kriminel  

 løbebane.  

 Formålet med et forældrepålæg i disse tilfælde er at forebygge, at barnet  

 eller  

 den unge ender i alvorligere kriminalitet fx bandekriminalitet.
Et  

 enkeltstående butikstyveri vil typisk ikke være tilstrækkeligt til at  

 begrunde  

 et forældrepålæg.
Et forældrepålæg vil typisk heller ikke være egnet ved  

 meget  

 alvorlige forbrydelser, hvor der ofte skal en mere omfattende indsats til.
Det er ikke et krav, at barnet eller den unge er dømt for  

 kriminalitet.
I den forbindelse bemærkes, at unge under den kriminelle  

 lavalder  

 på 15 år ikke kan ifalde strafferetligt ansvar.
 Politiet skal underrette kommunen om et barn eller en ungs  

 kriminalitet i en række tilfælde.
 For så vidt angår unge under 15 år, er der i retsplejelovens  

 § 821 d, stk. 1 og 2, fastsat regler om politiets underretning af de  

 sociale myndigheder i forbindelse med sager, hvor børn under 15 år er  

 mistænkt.  

 Politiet skal som udgangspunkt underrette de sociale myndigheder i  

 forbindelse  

 med anholdelse og afhøring.
For så vidt angår unge mellem 15 og 18 år skal politiet  

 underrette de sociale myndigheder om sagen, når en sigtet mellem 15 og 18  

 skal  

 afhøres, og sigtelsen angår overtrædelse af straffeloven eller forhold, der  

 efter loven kan medføre frihedsstraf.
Underretningen sker til de sociale  

 myndigheder i den kommune, hvor sigtede bor.
En repræsentant for de sociale  

 myndigheder skal så vidt muligt have adgang til at overvære de afhøringer,  

 der  

 foretages af politiet eller af retten.
 I andre tilfælde  dvs. når den unge ikke anholdes eller afhøres  

  skal de sociale myndigheder i den kommune, hvor den unge har bopæl,  

 underrettes, hvis den unge har begået kriminalitet, der ikke er bagatelagtig,  

 og hvor der kan være behov for støtte fra de sociale myndigheder.  

 Underretning  

 af de sociale myndigheder skal også ske, hvis der i øvrigt foreligger  

 oplysninger, der giver formodning om, at den unge har behov for særlig  

 støtte.
 Yderligere information om politiets underretning af de sociale  

 myndigheder kan findes i Rigsadvokatens meddelelse nr. 2/2004.
Adfærds- eller tilpasningsproblemer § 41 a.
Stk. 2 3)  

 	  

 At barnet eller den  

 unge har alvorlige adfærds- eller tilpasningsproblemer, 31.  

  

 Alvorlige  

 adfærds- eller tilpasningsproblemer hos et barn eller en ung kan være flere  

 forskellige ting, og det kan komme til udtryk på en række forskellige måder.
Der kan fx være tale om problemer, der kommer til udtryk i  

 skolen, ved at barnet eller den unge opfører sig truende eller på anden måde  

 uacceptabelt over for jævnaldrende eller lærere.
Er det ikke muligt at skabe  

 den nødvendige dialog med eleven og forældrene, skal skolen inddrage de  

 kommunale skolemyndigheder.
Andre eksempler kan være truende adfærd, der kommer til udtryk i  

 det offentlige rum.
Der kan eksempelvis være tale om et barn eller en ung,  

 der  

 efter politiets vurdering er på vej ind i grupperingsmæssig sammenhæng, hvor  

 der er stor risiko for, at barnet eller den unge involveres i vold eller  

 anden  

 kriminalitet.
Det er særlig vigtigt at være opmærksom på børn med handicap.  

 Når det drejer sig om børn med handicap som eksempelvis ordblindhed eller  

 ADHD,  

 kan det være svært at se handicappet.
Man skal her være opmærksom på, om  

 manglende forældreansvar er en del af årsagen til eventuelle problemer, eller  

 om adfærden alene skyldes barnets handicap.
Forældrepålægget skal kun  

 anvendes,  

 der hvor et større forældreanvar vil bidrage til at løse problemet.
På samme  

 måde skal man være særligt opmærksom på børn, der eventuelt endnu ikke har  

 fået  

 en diagnose for handicappet.
Forældremyndighedsindehaveren nægter at samarbejde §  

  

    

  

 41 a.
Stk. 2 4)  

 	  

 at  

 forældremyndighedsindehaveren nægter at samarbejde med de relevante  

 myndigheder om løsningen af barnets eller den unges problemer.
32.  

  

 Det er som  

 hovedregel nødvendigt, at forældrene deltager aktivt i løsningen af et barn  

 eller ungs problemer og samarbejder med kommunen herom.
Her kan være tale om  

 situationer, hvor forhold omkring fx barnet eller den unges skolegang eller  

 den  

 sociale situation i øvrigt kræver, at forældrene tager særlig del i løsningen  

 af problemerne.
 Manglende samarbejde kan eksempelvis tænkes at bestå i, at  

 forældremyndigheden ikke kommer til forældremøder eller ikke møder op, når  

 kommunen har indkaldt dem til et møde, fx i forbindelse med udarbejdelse af  

 en  

 handleplan, jf. § 58 a i lov om social service.
Der kan også være tale om en situation, hvor  

 forældremyndighedsindehaveren afviser at samarbejde med Ungdommens  

 Uddannelsesvejledning om planlægning af den unges uddannelse efter  

 folkeskolens  

 9. klasse.
Det forudsættes, at grundbetingelsen om, at barnets eller den  

 unges  

 udvikling er i fare, stadig er opfyldt.
33.  

  

 Kommunen kan og  

 skal til brug for vurderingen, af om disse betingelser er opfyldt, indhente  

 relevante oplysninger fra offentlige myndigheder og private.
Problemernes art  

 og omfang skal kortlægges og beskrives gennem den § 38-undersøgelse, der  

 skal foretages.
Indhentelse af oplysninger 34.  

  

 Det er centralt i  

 forhold til barnet, den unges og forældremyndighedernes retssikkerhed, at  

 kommunen indsamler de nødvendige relevante oplysninger for at kunne foretage  

 en  

 kvalificeret vurdering af, om betingelserne er opfyldt.
§ 11 a i lov om retssikkerhed og administration på det  

 sociale område indeholder en udtømmende beskrivelse af, hvem kommunen kan  

  

 forlange  

  

 at få oplysninger af.
Efter  

 denne bestemmelse kan kommunen indhente oplysninger fra ·  

  

 	  

 andre offentlige myndigheder (hvor  

 »myndigheder« også omfatter institutioner), ·  

  

 	  

 uddannelsesinstitutioner (både helt private  

 og offentlige uddannelsesinstitutioner, selvejende uddannelsesinstitutioner,  

 frie grundskoler og højskoler), ·  

  

 	  

 sygehuse, læger, psykologer, autoriserede  

 sundhedspersoner i øvrigt og personer, der handler på disses ansvar, ·  

  

 	  

 arbejdsløshedskasser, ·  

  

 	  

 pengeinstitutter, arbejdsgivere og ·  

  

 	  

 private, der udfører opgaver for det  

 offentlige.
Kommunen kan desuden anmode private (naboer, frivillige  

 foreninger og andre private, der ikke er omfattet af § 11, stk. 1), der  

 har kendskab til forholdene, om at belyse sagen.
De har dog ikke pligt til at  

 give oplysninger, og de skal gøres opmærksom på, at de ikke er forpligtet til  

 at svare.
 Hvis forældrene til et barn ikke selv ønsker at medvirke til  

 oplysningen af en sag, kan kommunen med hjemmel i § 11 c, stk. 1, nr. 1,  

 indhente alle relevante oplysninger uden samtykke.
Forældrepålægs indhold § 41 a Stk. 3.  

  

 Et  

 forældrepålæg angiver en eller flere konkrete handlepligter for  

 forældremyndighedsindehaveren, som skal være egnede til at bidrage til en  

 løsning af barnets eller den unges problemer, og som står i rimeligt forhold  

 til formålet.
Det kan herunder fastsættes, at forældremyndighedsindehaveren  

 skal 1)  

 	  

 sikre barnets eller  

 den unges fremmøde i skolen ved personligt at følge barnet eller den unge i  

 skole, 2)  

 	  

 deltage i  

 forældremøder og konsultationer vedrørende barnets eller den unges skolegang, 3)  

 	  

 sikre barnets eller  

 den unges deltagelse i konkrete fritidsaktiviteter ved at følge barnet eller  

 den unge til det pågældende sted, 4)  

 	  

 sikre, at barnet  

 eller den unge er hjemme på et nærmere fastsat tidspunkt, 5)  

 	  

 deltage i et af  

 kommunen tilbudt forældreprogram eller 6)  

 	  

 deltage i møder med  

 relevante myndigheder om løsningen af barnets eller den unges problemer.
Stk. 4 35.  

  

 Det fremgår af  

 § 41 a stk. 3, at et forældrepålæg skal angive en eller flere konkrete  

 handlepligter for forældremyndighedsindehaveren.
Forældrepålægget skal være  

 et  

 specificeret, fremadrettet krav om en eller flere konkrete handlepligter, som  

 forældremyndighedsindehaveren skal påtage sig med henblik på, at barnets  

 eller  

 den unges udvikling bringes uden for fare.
Formålet er at sikre, at  

 forældremyndighedsindehaveren bidrager til løsningen af barnets eller den  

 unges  

 problemer.
Det afgørende er, at forældrepålægget skal være egnet til at løse  

 problemerne i den konkrete sag.
Det er en konkret vurdering, hvilke handlepligter der er egnede  

 til at løse problemerne i den konkrete sag.
Det er også en konkret vurdering,  

 om det er tilstrækkeligt at lade forældrepålægget indeholde én handlepligt,  

 eller om det skal være en sammensætning af flere handlepligter.  

 Forældrepålægget skal dog stå i rimeligt forhold til formålet, og det er  

 samtidig vigtigt at holde sig for øje, at forældrepålæg kan være en  

 indgribende  

 foranstaltning for den enkelte forælder.
 I pålægget skal kommunen klart angive, hvad den eller de  

 konkrete handlepligter skal bestå i.
§ 41 a stk. 3, indeholder en liste over mulige pålæg.
Listen  

 er ikke udtømmende, da det beror på en konkret vurdering, hvilke pålæg der  

 kan  

 være egnede til at løse konkrete problemer.
 Kommunen har således mulighed for at fastlægges de konkrete  

 pålæg inden for visse rammer, som afgrænses af:
·  

  

 	  

 At pålæggene skal være egnede til at  

 bidrage til en løsning af problemerne i den konkrete sag.
Det vil sige, at  

 der  

 skal være en direkte sammenhæng mellem pålæggenes indhold og den adfærd eller  

 ændring i adfærd, som man ønsker hos barnet eller den unge.
·  

  

 	  

 At efterlevelsen af pålægget skal være  

 realistisk for forældrene.
Det betyder, at der ved fastlæggelsen af pålægget  

 fx  

 skal tages højde for barnets eller den unges alder i forhold til, om  

 forældrene  

 har reel mulighed for at efterleve pålægget.
·  

  

 	  

 At pålæggets indhold skal stå i rimeligt  

 forhold til formålet med pålægget og de problemer, der søges løst.
Det vil  

 sige, at der skal være et rimeligt forhold mellem, hvor indgribende pålægget  

 er, og hvor omfattende problemet er.
·  

  

 	  

 At forældrene kun kan pålægges at foretage  

 handlinger e.l., som ligger inden for rammerne af ansvarlig  

 forældremyndighedsudøvelse.
Det vil sige, at forældrene fx naturligvis ikke  

 kan  

 pålægges at låse deres børn inde.
 ·  

  

 	  

 At forældrepålæggene skal være sagligt  

 velbegrundede og i øvrigt ligge inden for formålet i lov om social service.  

 Det  

 vil sige, at forældrepålægget skal være egnet til at løse problemet, således  

 at  

 barnet gives samme udviklingsmuligheder som andre børn.
 ·  

  

 	  

 At pålæggets indhold i den konkrete sag  

 skal fastlægges, så forældrene har mulighed for at opfylde deres øvrige  

 forpligtelser fx i forhold til familiens øvrige børn og i forhold til  

 arbejdspladsen eller uddannelsesinstitutionen.
Tidsmæssig afgrænsning af forældrepålæg § 41 a.
 Stk. 4.  

  

 Afgørelsen om  

 forældrepålæg træffes for en afgrænset periode af højst 12 måneders varighed.  

 Forældrepålægget kan forlænges med højst 6 måneder ad gangen.
Stk. 5 36.  

  

 Et forældrepålæg  

 skal meddeles for en på forhånd fastlagt periode, der højst kan være 12  

 måneder.
Det er vigtigt af hensyn til forældremyndighedsindehavernes  

 retssikkerhed, at det af afgørelsen fremgår klart, hvor længe  

 forældrepålægget  

 gælder.
Kommunen kan beslutte, at pålægget skal forlænges med højst 6  

 måneder af gangen, hvis betingelserne for at træffe afgørelse om  

 forældrepålæg  

 stadig er opfyldt.
Inden forældrepålægget kan forlænges, skal der foretages  

 en  

 ny vurdering af, om de handlepligter, der er indeholdt i forældrepålægget,  

 stadig er egnede til at bidrage til en løsning af barnets eller den unges  

 problemer.
 Der fastsættes ikke en grænse for, hvor mange gange et pålæg kan  

 forlænges, eller hvor længe en forældremyndighedsindehaver i alt kan være  

 underlagt forældrepålæg.
 Der sættes dog en naturlig grænse for den tidsmæssige  

 udstrækning ved, at betingelserne til stadighed skal være opfyldt herunder  

 den  

 betingelse, at forældrepålægget skal være egnet til at løse problemerne.
 Både for den enkelte afgørelse og for afgørelsen inklusiv  

 forlængelser gælder det, at den tidsmæssige udstrækning skal stå i rimeligt  

 forhold til formålet med pålægget og de problemer, der søges løst.
Som eksempel kan nævnes et pålæg om at deltage i et  

 forældreprogram bestående af to weekend-ophold.
Et sådan pålæg vil typisk kun  

 skulle vare den periode, som de to weekend-ophold varer.
Hvis  

 forældremyndighedsindehaveren ikke møder op til weekend-opholdene, vil  

 pålægget  

 kunne forlænges, ligesom udbetalingen af børnefamilieydelsen vil kunne  

 stoppe,  

 jf. kapitel 6 om manglende efterlevelse af forældrepålæg.
Krav til en afgørelse om forældrepålæg 37.  

  

 Det er vigtigt,  

 at både forældrene og barnet eller den unge informeres om, hvilken  

 foranstaltning der er truffet afgørelse om.
Herudover skal selve afgørelsen  

 om  

 forældrepålæg indeholde en række nødvendige informationer.
Både afgørelser om forældrepålæg og afgørelser om manglende  

 efterlevelse af et forældrepålæg skal være skriftlige.
Det følger af  

 forvaltningslovens generelle regler om skriftlighed.
Det er kommunens opgave at sikre, at det klart fremgår for  

 forældremyndighedsindehaverne, hvilke konkrete opgaver og pligter de får  

 pålagt.
Kommunen skal også sikre, at det står tydeligt for dem, hvordan de  

 kan  

 efterleve det og dermed også, hvornår et pålæg anses for ikke at være  

 efterlevet.
Når det gælder to-sprogede forældre bør kommunen derfor være  

 opmærksom på, om det er nødvendigt at få pålægget oversat til forældrenes  

 modersmål.
 § 41 a.
 Stk. 5.  

  

 Kommunalbestyrelsen  

 skal oplyse forældremyndighedsindehaveren om, at overholdelse af pålægget er  

 en betingelse for at modtage børnefamilieydelsen, jf. lov om en  

 børnefamilieydelse.
Stk. 6 Herudover skal kommunen, som det fremgår af § 41 a stk. 5,  

 oplyse forældrene om konsekvenserne af, at et forældrepålæg ikke efterleves,  

 nemlig at betingelserne for at få udbetalt børnefamilieydelse ikke længere er  

 til stede, og at udbetaling af ydelsen derfor vil blive stoppet.
En afgørelse om forældrepålæg skal også være ledsaget af en  

 vejledning om klageadgang med angivelse af klageinstans og oplysning om  

 fremgangsmåden ved indgivelse af klagen.
Klagereglerne er nærmere beskrevet i  

 denne vejlednings kapitel 7.
Eksempler på forældrepålæg Eksempel 1:
38.  

  

 Mads er 13 år og  

 går i 7. klasse.
Mads er enebarn.
Han har boet alene med sin mor, fra han var  

 5  

 år, da forældrene blev skilt, og moderen har den fulde forældremyndighed.
Mads møder meget ofte for sent eller slet ikke i skole og har  

 som regel ikke lavet lektier.
Lærerne vurderer det som et væsentlig problem i  

 forhold til hans skolegang, at Mads har så stort ulovligt fravær.
Mads  

 lærere  

 har desuden i flere tilfælde taget Mads i at sniffe lightergas.
Derudover  

 oplever Mads lærere, at Mads mor ikke møder op til forældremøder  

 og  

 forældrekonsultationer, så de har svært ved at få en dialog i gang med  

 Mads  

 mor om problemerne.
Når Mads mor bliver kontaktet fra skolen, afviser hun lærernes  

 oplysninger om, at Mads ikke kommer til tiden, og at han ikke har lavet  

 lektier.
Og hun er ikke enig i, at der er et problem med Mads  

 skolegang.
Skolen underretter de sociale myndigheder, som vurderer, at Mads  

 har behov for særlig støtte og derfor laver en undersøgelse af Mads  

 forhold efter  

 servicelovens § 38. I den forbindelse indhenter kommunen en række  

 oplysninger, og på baggrund af en helhedsbetragtning af familiens ressourcer  

 og  

 problemer vurderes det, at det er problematisk i forhold til Mads  

 udvikling,  

 at han har så stort ulovligt fravær.
Kommunen vurderer, at Mads mor  

 grundlæggende er i stand til at påtage sig sit ansvar, men at hun ikke  

 prioriterer sin søns skolegang særlig højt.
 Mads mor stiller sig stadig afvisende i forhold til  

 problemerne, og det lykkes ikke at blive enige om en frivillig  

 foranstaltning.  

 Undersøgelsen resulterer derfor i, at kommunen meddeler Mads mor et  

 forældrepålæg.
I forældrepålægget fastsættes det, at moderen personligt skal  

 følge Mads i skole til undervisningsstart hver dag i tre måneder.
Herudover  

 pålægges  

 hun at deltage i samtlige forældremøder og forældrekonsultationer på skolen i  

 seks måneder.
 Kommunen underretter Mads skole om, at der er meddelt et  

 forældrepålæg til Mads mor, samt hvilke pligter pålægget indeholder.
Kommunen følger herefter løbende op på pålæggets efterlevelse  

 ved at tage kontakt til skolelederen.
Samtidig overvejes det løbende, om  

 pålægget stadig er relevant i forhold til Mads problemer.
 Eksempel 2:
39.  

  

 Anna er 14 år,  

 går i 8. klasse, og bor hjemme hos sine forældre.
Forældrene bor sammen og  

 deler forældremyndigheden.
Anna er del af en gruppe unge, som politiet flere gange har set  

 i gang med at stjæle cykler og knallerter.
Herudover har politiet flere gange  

 taget Anna for besiddelse og brug af euforiserende stoffer.
Anna er stadig  

 mindreårig, hvorfor politiet kontakter forældrene og gør opmærksom på, at  

 deres  

 datter indgår i en kriminel gruppe.
Forældrene accepterer ikke politiets  

 forklaring om, at Anna er på vej ud i kriminalitet.
De mener, at hun er ung,  

 og  

 at hun skal have lov til at prøve sine egne grænser af.
Politiet kan ikke nå ind til forældrene og kontakter derfor  

 kommunen.
Anna og hendes familie er allerede kendt i kommunen, da Anna også  

 har  

 haft problemer i skolen.
Skolen har kontaktet kommunen, fordi de ikke kan få  

 en  

 dialog i gang med forældrene omkring Annas problemer.
Anna har en truende  

 adfærd  både over for skolelæreren og over for de andre børn.
Kommunen foretager en § 38-undersøgelse af Anna og hendes  

 families forhold, hvor der blandt andet indhentes oplysninger fra politi og  

 skole.
På baggrund af denne undersøgelse, vurderer kommunen, at Anna har  

 problemer, der er så store, at der skal sættes en foranstaltning efter  

 serviceloven i værk for familien.
Det vurderes, at forældrene mangler viden  

 om  

 børneopdragelse og konkrete redskaber til at sætte grænser for deres barn.
På denne baggrund tilbyder kommunen Annas forældre at deltage i  

 et forældreprogram.
Forældreprogrammet strækker sig over 3 måneder med  

 undervisning og rådgivning 2 hverdagsaftener hver uge.
 Annas forældre nægter at deltage i et sådan forældreprogram, da  

 de for det første ikke mener, at der er problemer og for det andet mener, at  

 det vil tage for meget af deres tid.
Idet forældrene ikke frivilligt vil deltage i  

 forældreprogrammet, vælger kommunen derfor at meddele Annas forældre et  

 forældrepålæg.
Forældrene pålægges at deltage i det pågældende  

 forældreprogram,  

 da kommunen bl.a. vurderer, at det vil være egnet til at løse problemerne,  

 står  

 i rimeligt forhold til problemerne og ikke hindrer forældrene i at udfylde  

 deres øvrige familiemæssige og arbejdsmæssige forpligtelser.
 Kommunen underretter kursuslederen om, at der er meddelt et  

 forældrepålæg til Annas forældre, som forpligter dem til at deltage i  

 kursuslederens forældreprogram.
Kommunen følger herefter løbende op på pålæggets efterlevelse  

 ved at tage kontakt til kursuslederen en gang om måneden.
Kursuslederen  

 oplyser, at Annas forældre møder op til samtlige undervisningsgange.
Kapitel 5 Opfølgning 40.  

  

 I de tilfælde,  

 hvor kommunen vurderer, at betingelserne for at meddele et forældrepålæg er  

 opfyldt, kan kommunen træffe en afgørelse og fastsætte det nærmere indhold i  

 forældrepålægget.
Et forældrepålæg kan variere i indhold og udstrækning, alt  

 efter hvilke konkrete problemer der søges afhjulpet i den enkelte familie.
 Forudsætningen for, at forældrepålægget får den nødvendige  

 effekt, så barnet eller den unge med støtte og opbakning fra forældrene  

 kommer  

 ind i en positiv udvikling, er, at forældrepålægget også efterleves i  

 praksis.
 For at kunne sikre, at forældrepålægget efterleves i praksis,  

 følger der en forpligtelse for kommunen til løbende at holde sig orienteret  

 om  

 barnets eller den unges forhold og i særdeleshed om forældrenes efterlevelse  

 af  

 de handlepligter, som forældrepålægget fastsætter.
 Opfølgning er også central i forhold til den løbende vurdering  

 af, om forholdene der lå bag pålægget stadig eksisterer, og om  

 forældrepålægget  

 stadig er egnet til at løse barnets eller den unges problemer.
Inddragelse af fagpersoner og private personer 41.  

  

 Kommunens  

 muligheder for at følge op på et forældrepålæg ville være af meget begrænset  

 omfang, hvis kommunen ikke kunne drage nytte af den viden, som de  

 fagpersoner,  

 der er tættest på barnet eller den unge, sidder inde med.
Ordningen lægger  

 derfor op til, at fagpersoner kan inddrages i sagsforløbet omkring et  

 forældrepålæg, i det omfang det er nødvendigt for kommunernes vurdering af,  

 om  

 et meddelt forældrepålæg efterleves i praksis.
Fagpersonerne har ofte den direkte kontakt til barnet eller den  

 unge og dets forældre, hvorfor de også er de nærmeste til at kunne bemærke  

 eventuelle problemer i forhold til et barn eller en ung, og forældrenes evne  

 eller vilje til at samarbejde omkring løsningen af barnets eller den unges  

 problemer.
Det er derfor naturligt, at kommunen først og fremmest inddrager  

 disse fagpersoner i sagsforløbet og gør brug af deres viden og erfaringer i  

 forhold til den involverede familie.
 For at sikre, at kommunerne kan holde sig orienteret om  

 forældrenes aktiviteter og efterlevelse af et meddelt pålæg, har kommunen  

 beføjelse til at meddele de relevante fagpersoner, f.eks. pædagogerne i et  

 klubtilbud eller folkeskolelæreren, oplysninger om forældrepålægget og dets  

 indhold i forhold til de implicerede forældre.
 Kommunernes adgang til at videregive oplysninger til relevante  

 fagpersoner er reguleret i forvaltningslovens kapitel 8 om tavshedspligt m.v.  

 Efter forvaltningslovens § 28, stk. 2, nr. 4, kan kommunen videregive  

 oplysninger om et meddelt forældrepålæg og indholdet heraf til relevante  

 fagpersoner, hvis videregivelsen af oplysningerne er et nødvendigt led i  

 sagens  

 behandling.
 Hvis kommunen konkret skønner, at der er behov for skolens  

 inddragelse for at følge med i, om forældrene efterlever et pålæg om f.eks.  

 at  

 følge barnet i skole, har kommunen beføjelse til at give skolen meddelelse  

 om,  

 at der i forhold til de implicerede forældre er truffet afgørelse om et pålæg  

 bestående i, at forældrene skal følge barnet i skole hver dag i en bestemt  

 periode.
Kommunens adgang til at videregive oplysninger om et meddelt  

 forældrepålæg til relevante private personer er reguleret i  

 forvaltningslovens  

 § 27 sammenholdt med straffelovens § 152. Det følger af disse  

 regler,  

 at fortrolige oplysninger kan videregives bl.a. til private, hvis  

 videregivelsen i det konkrete tilfælde må anses for berettiget.
I det omfang  

 videregivelsen af oplysningerne om forældrepålægget er nødvendig for  

 kommunens  

 mulighed for at påse overholdelsen af pålægget, må videregivelsen anses for  

 berettiget.
Hvis kommunen sender orienteringen til fagpersonen eller andre  

 private på en måde, der medfører, at videregivelsen af oplysningerne er  

 omfattet af lov om behandling af personoplysninger (persondataloven), f.eks.  

 ved at maile eller faxe orienteringen, skal reglerne i persondataloven  

 iagttages.
En oplysning om forældrepålæg er en oplysning, som er omfattet af  

 persondatalovens § 8, der omhandler behandling af fortrolige  

 oplysninger.  

 Videregivelsen fra kommunens socialforvaltning til andre (uanset om det er  

 kommunale tilbud, selvejende institutioner i kommunen, andre myndigheder  

 eller  

 helt private) kan ske, hvis videregivelsen er et nødvendigt led i sagens  

 behandling, jf. § 8, stk. 3, i persondataloven.
 Den omstændighed, at kommunerne skal bruge oplysningerne om  

 forældrenes aktiviteter og efterlevelse af pålægget med henblik på at  

 vurdere,  

 om betingelserne for at få udbetalt børnefamilieydelsen er opfyldt,  

 nødvendiggør, at kommunerne med de beføjelser, der består i henhold til  

 §§ 11 a  11 c i lov om retssikkerhed og administration på det  

 sociale  

 område, kan indhente alle oplysninger, der må anses for nødvendige for at  

 behandle sagen.
Kommunen har ansvaret for at følge op 42.  

  

 Forpligtelsen til  

 at holde øje med, om et forældrepålæg efterleves, ligger udelukkende hos  

 kommunen, som til brug for vurderingen heraf inddrager relevante fagpersoner  

 eller privatpersoner og indhenter oplysninger, som kan belyse, om et pålæg  

 efterleves.
Der påhviler ikke de pågældende fagpersoner eller privatpersoner  

 en  

 egentlig tilsynsforpligtelse, hvorefter de af egen drift skal påse, at  

 forældrene  

 efterlever pålægget.
Kommunen kan som led i opfølgningen f.eks. løbende tage kontakt  

 til skolen, som vil være orienteret om forældrepålægget, og bede om  

 oplysninger  

 om, hvorvidt skolen er bekendt med, at forældrene har sørget for at følge  

 barnet i skole i overensstemmelse med det meddelte pålæg.
Skolen har ikke  

 pligt  

 til aktivt at følge med i, om pålægget efterleves, men kan benytte sig af  

 deres  

 viden omkring forældrenes fremmøde med barnet.
Kommunen kan i disse tilfælde  

 indhente oplysningerne hos skolen efter de gældende bestemmelser i §§ 11  

 a  

  11 c i lov om retssikkerhed og administration på det sociale område.
Hvornår skal der følges op? 43.  

  

 Den omstændighed,  

 at forældrepålæggene kan sammensættes på flere forskellige måder, indebærer,  

 at  

 der ikke på forhånd kan sættes intervaller eller tidsmæssige grænser for,  

 hvornår og i hvilket omfang kommunen skal søge at indhente oplysninger  

 omkring  

 forældrenes efterlevelse af pålæggene.
 Et forældrepålæg kan f.eks. indeholde tre forskellige  

 handlepligter, hvorefter forældrene skal:
 ·  

  

 	  

 Følge barnet eller den unge i skole hver  

 dag i en periode på 30 dage begyndende fra en bestemt dato.
 ·  

  

 	  

 Sørge for, at barnet eller den unge  

 deltager i fritidsaktiviteter ved at følge barnet eller den unge dertil i en  

 periode på 3 måneder.
 ·  

  

 	  

 Deltage i forældremøder og konsultationer  

 vedrørende barnets eller den unges skolegang i et helt skoleår.
 I disse tilfælde vil kommunen skulle følge op på  

 forældrepålægget på forskellige tidspunkter for derved at kunne vurdere, om  

 forældrene efterkommer de enkelte handlepligter i forældrepålægget.
 Kommunen kan f.eks. følge op på et sådant forældrepålæg ved at  

 rette henvendelse til barnets skole efter ca. 14 dage fra kommunens afgørelse  

 for at få oplyst, om forældrene er mødt frem med barnet eller den unge i  

 overensstemmelse med forældrepålægget om, at barnet eller den unge skal  

 følges  

 i skole hver dag.
 På samme måde kan kommunen vælge at rette henvendelse til den  

 fritidsklub, som skal modtage barnet eller den unge, fortløbende i den  

 angivne  

 periode på 3 måneder for at få oplyst, om barnet eller den unge reelt møder  

 op  

 til fritidsaktiviteten, herunder om forældrene har været synlige ved barnets  

 fremmøde i det konkrete fritidstilbud.
 Endelig kan kommunen med deres kendskab til, hvornår skolen  

 afholder deres konsultationer og forældremøder, rette henvendelse til skolen  

 umiddelbart efter møderne for derved at få oplyst, om forældrene er mødt op i  

 overensstemmelse med forældrepålægget.
Bortfald af forældrepålæg § 41 a.
Stk. 7.  

  

 Kommunalbestyrelsen  

 skal træffe afgørelse om bortfald af pålægget, hvis kommunalbestyrelsen  

 vurderer, 1)  

 	  

 at forholdet, der  

 lå bag pålægget ikke længere eksisterer, eller 2)  

 	  

 at forældrepålægget  

 ikke længere er egnet til at løse barnets eller den unges problemer.
44.  

  

 § 41 a, stk.  

 7 regulerer, hvornår et pålæg bortfalder.
Der er tale om en udtømmende  

 opregning.
 Pålægget bortfalder ved kommunalbestyrelsens beslutning, hvis  

 det forhold, der har begrundet pålægget, ikke længere er til stede, fx hvis  

 barnet eller den unge, som tidligere har haft et omfattende ulovligt  

 skolefravær, nu møder i skole hver dag.
Et forældrepålæg, der er meddelt på grund af ulovligt  

 skolefravær, eller fordi undervisningspligten i øvrigt ikke opfyldes,  

 bortfalder ikke som følge af, at forældrene hjemtager barnet eller den unge  

 til  

 hjemmeundervisning.
Kun hvis det vurderes, at undervisningspligten rent  

 faktisk  

 opfyldes, er der grundlag for at træffe afgørelse om bortfald.
Et pålæg bortfalder endvidere ved kommunalbestyrelsens  

 beslutning, hvis det ikke længere er egnet til at løse de foreliggende  

 problemer.
Det kan fx være i en situation, hvor et pålæg om at sikre barnets  

 eller den unges deltagelse i bestemte fritidsaktiviteter i kommunen ikke  

 længere er meningsfyldt, fordi forældremyndighedsindehaveren og barnet er  

 flyttet til en anden landsdel, eller hvor forældremyndighedsindehaveren har  

 efterlevet pålægget, men det har vist sig, at det ikke har påvirket barnets  

 eller den unges problemer i en positiv retning.
 Kommunerne skal i øvrigt være opmærksomme på, at bortfald af et  

 konkret pålæg kan kombineres med et nyt pålæg med nye handlepligter.
Kommunen kan træffe afgørelsen om bortfald af pålægget af egen  

 drift og  

  

 skal  

  

 gøre det, hvis den  

 bliver opmærksom på, at grundlaget har ændret sig.
Kommunen kan også tage  

 sagen  

 op på baggrund af en henvendelse fra forældrene.
Kapitel 6 Hvis et forældrepålæg ikke efterleves 45.  

  

 I dette kapitel  

 beskrives konsekvenserne af manglende efterlevelse af et forældrepålæg.  

 Manglende efterlevelse af et forældrepålæg resulterer i stop for udbetaling  

 af  

 børnefamilieydelsen, med mindre den manglende efterlevelse beror på  

 undskyldelige omstændigheder.
Afgørelse om manglende efterlevelse § 41 a.
 Stk. 6.  

  

 Hvis kommunen  

 vurderer, at den, der er meddelt et forældrepålæg efter stk. 1, ikke  

 efterlever pålægget, og at den manglende efterlevelse ikke beror på  

 undskyldelige omstændigheder, skal kommunen træffe afgørelse om dette.  

 Afgørelsen er gældende for ét kvartal.
Stk. 7 46.  

  

 Hvis en kommune,  

 på baggrund af de informationer de får under deres løbende opfølgning på et  

 forældrepålæg, vurderer, at forældrepålægget ikke er efterlevet, skal  

 kommunen  

 træffe afgørelse om, at forældrepålægget ikke er efterlevet.
En sådan  

 afgørelse  

 resulterer i, at udbetalingen af børnefamilieydelsen for det kommende kvartal  

 stoppes,  

 hvilket beskrives nærmere i næste afsnit om stop for udbetaling af  

 børnefamilieydelsen.
Efter § 41 a, stk. 3 er det kommunens opgave at følge op på  

 og vurdere, om et meddelt forældrepålæg er efterlevet.
Det betyder fx, at  

 kommunen skal undersøge, om en forældremyndighedsindehaver, som har fået  

 pålæg  

 om at sikre, at barnet opholder sig hjemme på visse tidspunkter, har taget  

 skridt til at sikre dette.
Kommunen kan i den forbindelse tage kontakt til  

 politiet for at få bekræftet, at politiet ikke længere møder barnet eller den  

 unge på gaden sent om natten.
 Udgangspunktet er, at et forældrepålæg skal efterleves fuldt ud  

 i hele den periode, pålægget er i kraft.
Hvis forældremyndighedsindehaveren pludselig viser vilje til at  

 efterleve pålægget omkring det tidspunkt, hvor betingelserne for at være  

 berettiget til børnefamilieydelsen skal være opfyldt, jf. pkt. 49, skal  

 kommunen vurdere, om den opståede vilje er reel, eller om der er tale om  

 forsøg  

 på omgåelse.
Hvis kommunen træffer afgørelse om, at pålægget ikke er  

 efterlevet, med henvisning til forældrenes forsøg på at omgå reglerne, kræver  

 det dog klare oplysninger, der støtter denne antagelse.
Det skal ikke vurderes, i hvilken grad et forældrepålæg er  

 efterlevet, men blot konstateres om det er efterlevet eller ej, og om en  

 eventuel manglende efterlevelse skyldes undskyldelige omstændigheder.
Det vil  

 sige, at ét tilfælde af manglende efterlevelse skal føre til afgørelse om  

 manglende efterlevelse, med mindre der er undskyldelige omstændigheder.
Da  

 stop  

 for udbetaling af børnefamilieydelsen kan have alvorlige konsekvenser for den  

 pågældende familie, er det dog vigtigt, at kommunen træffer sin afgørelse om  

 manglende efterlevelse på baggrund af klare informationer.
Herudover er det en forudsætning for at træffe afgørelse om  

 manglende efterlevelse, at der ikke er undskyldelige omstændigheder ved den  

 manglende efterlevelse.
Det kan fx være, hvis en forældremyndighedsindehaver  

 er  

 blevet pålagt at deltage i et forældreprogram, som den pågældende ikke har  

 haft  

 mulighed for at deltage i på grund af sygdom og fx kan fremlægge en  

 lægeerklæring.
Det er kommunen, der vurderer, om der i de konkrete tilfælde  

 foreligger undskyldelige omstændigheder.
Efter  

 41 a,  

 stk. 6 skal afgørelse om manglende efterlevelse af et pålæg træffes med  

 virkning for det førstkommende kvartal og for ét kvartal af gangen.
Hvis  

 forældremyndighedsindehaveren efter et kvartal med stop for udbetaling af  

 børnefamilieydelsen stadig ikke efterlever pålægget, og kommunen vurderer, at  

 betingelserne for at opretholde pålægget stadig er gældende, skal kommunen  

 træffe en ny afgørelse med efterfølgende stop for udbetaling af  

 børnefamilieydelsen for det næste kvartal også.
 Kommunen skal i den forbindelse være opmærksom på de  

 tidsterminer, der gælder i forhold til udbetalingen af børnefamilieydelsen,  

 jf.  

 pkt. 49.
Der ligger  

  

 ikke  

  

 i  

 forbindelse med afgørelsen om manglende efterlevelse af pålæg en vurdering  

 hos  

 kommunen om det hensigtsmæssige i at stoppe for udbetalingen af  

 børnefamilieydelsen i den konkrete sag.
Der er alene tale om en konstatering  

 af, at et forældrepålæg ikke er efterlevet.
Særligt om børnefamilieydelse 47.  

  

 Med reglerne om  

 styrkelse af forældreansvaret er det blevet tilføjet som en betingelse for at  

 få børnefamilieydelse efter lov om en børnefamilieydelse, at  

 kommunalbestyrelsen ikke for det pågældende kvartal har truffet afgørelse om  

 manglende efterlevelse af et forældrepålæg, jf. lov om en børnefamilieydelse  

 § 2, stk. 1, nr. 5.
Lov om en børnefamilieydelse § 2.
Stk. 1.  

  

 Retten til  

 børnefamilieydelse er betinget af, 1)  

 	  

 at den person, der  

 har forældremyndigheden over barnet eller har taget barnet i pleje med  

 henblik på adoption, er fuldt skattepligtig efter kildeskatlovens § 1, 2)  

 	  

 at barnet opholder  

 sig her i landet, jf. dog stk. 2, 3)  

 	  

 at barnet ikke har  

 indgået ægteskab, 4)  

 	  

 at barnet ikke er  

 anbragt uden for hjemmet efter lov om social service, ikke sammen med en  

 indehaver af forældremyndigheden er optaget i en døgnforanstaltning efter lov  

 om social service eller i øvrigt forsørges af offentlige midler, og 5)  

 	  

 at  

 kommunalbestyrelsen ikke for det pågældende kvartal har truffet afgørelse om  

 manglende efterlevelse af et forældrepålæg efter lov om social service  

 § 41 a, stk. 6 Stk. 2 Det fremgår af lov om en børnefamilieydelse, at betingelserne  

 for at få udbetalt børnefamilieydelsen skal være opfyldt den første dag i  

 kvartalet fx den 1. januar.
Det betyder, at hvis en kommune har truffet  

 afgørelse om et forældrepålæg den 15. november og en måned herefter vurderer,  

 at pålægget ikke efterleves, så skal der træffes en afgørelse om dette inden  

 den 1. januar, med det resultat at udbetalingen af børnefamilieydelsen for  

 januar kvartal stoppes.
Børnefamilieydelsen udbetales af told- og skatteforvaltningen  

 med en fjerdedel i hvert kvartal.
Ydelsen udbetales som hovedregel til  

 moderen  

 og gives første gang for det hele kvartal efter det kvartal, hvori barnet er  

 født og sidste gang i det kvartal, hvor den unge fylder 18 år.
 For yderligere information om børnefamilieydelsen se bilag 2 med  

 sammenskrivning af lov om en børnefamilieydelse.
Kapitel 7 Klageadgang 48.  

  

 I dette kapitel  

 beskrives klageadgangen i sager om forældrepålæg.
Der er de samme muligheder  

 for klage over en afgørelse, hvad enten det gælder en konkret afgørelse om  

 forældrepålæg, eller det gælder en konkret afgørelse om manglende  

 efterlevelse  

 af et forældrepålæg.
Afgørelser efter § 41 a er omfattet af de  

 almindelige  

 klageregler.
Vejledning om klagemuligheder 49.  

  

 En afgørelse om  

 forældrepålæg eller en afgørelse om manglende efterlevelse af et  

 forældrepålæg  

 skal være ledsaget af en vejledning om klageadgangen med angivelse af  

 klageinstans og oplysning om fremgangsmåden ved indgivelse af klagen.
Ankeinstanserne § 121.  

  

 Kommunens og amtskommunens afgørelser efter denne lov  

 kan, medmindre andet er fastsat i denne lov eller i lov om retssikkerhed og  

 administration på det sociale område, indbringes for det sociale nævn efter  

 reglerne i kapitel 10 i lov om retssikkerhed og administration på det sociale  

 område.
 50.  

  

 Forældremyndighedsindehaveren  

 kan indbringe en afgørelse om forældrepålæg eller en afgørelse om manglende  

 efterlevelse af et forældrepålæg for det sociale nævn, som er 1.  

 klageinstans.
Det sociale nævn har mulighed for at afvise, stadfæste,  

 hjemvise, ophæve eller ændre en kommunal afgørelse, der er klaget over.  

 Ankestyrelsen kan behandle klagesager over afgørelser om forældrepålæg eller  

 afgørelser om manglende efterlevelse af forældrepålæg, hvis det skønnes, at  

 sagerne har principiel eller generel karakter.
For yderligere information  

 henvises til Socialministeriets Vejledning om retssikkerhed og administration  

 på det sociale område.
Socialministeriet, den 6. juni 2006 Eva Kjer Hansen /Nina Eg Hansen Bilag 1 Lov om ændring af lov om social service og  

 lov om en børnefamilieydelse (Styrkelse af  

 forældreansvaret) Bilag 1 indeholder  

 lov om ændring af lov om social service og lov  

 om en børnefamilieydelse (Styrkelse af forældreansvaret).
 Loven er udeladt her, da den har været offentliggjort i  

 Lovtidende A og findes i Retsinformation.
Bilag 2 Sammenskrivning af lov om en  

 børnefamilieydelse Bilag 2 indeholder en sammenskrivning af lov om en  

 børnefamilieydelse, jf. lovbekendtgørelse nr. 846 af 4. september 2000, med  

 de  

 ændringer, der følger af lov nr. 1029 af 22/11/2000 § 8, lov nr. 1162 af  

 19/12/2003, lov nr. 1166 af 19/12/2003 § 2, lov nr. 428 af 06/06/2005  

 § 11, lov nr. 431 af 06/06/2005 § 50, lov nr. 1406 af 21/12/2005  

 § 1 og lov nr. 289 af 07/04/2006 § 2.
 Sammenskrivningen er udeladt her, da lovbekendtgørelsen og  

 ændringslovene har været offentliggjort i Lovtidende A og findes i  

 Retsinformation.
Bilag 3 Sammenskrivning af bekendtgørelse om  

 underretningspligt over for kommunen efter lov om social service Bilag 1 indeholder en sammenskrivning af bekendtgørelse nr.  

 1092 af 8. december 2000 om underretningspligt over for kommunen efter lov om  

 social service med den ændring der følger af bekendtgørelse af 19. maj 2006.
 Sammenskrivningen er udeladt her, da de to bekendtgørelser har  

 været offentliggjort i Lovtidende A og findes i Retsinformation.
Bilag 4 Indholdsfortegnelse Punkt Indledning 1 Vejledningens  

 opbygning 2 Kapitel 1  

  Generelt om styrkelse af forældreansvaret 3 Formålet 3 Frivillighed før tvang 4 Forældreprogrammer 5 Forældrepålæg 6 Sammenhæng mellem forældreprogrammer, forældrepålæg og  

 øvrige foranstaltninger 7 Kapitel 2  

  Sagsbehandling i de indledende faser 8 Indhentelse af oplysninger og inddragelse af relevante  

 fagpersoner 9 Kommunen bliver opmærksom på problemer hos et barn eller  

 en ung 10 Underretningspligt 11 Undersøgelse efter § 38 i serviceloven 14 Høring af barnet eller den unge 15 Kapitel 3  

  Forældreprogrammer og andre frivillige foranstaltninger 16 Hvornår kan kommunen tilbyde deltagelse i et  

 forældreprogram? 17 Indholdet af forældreprogrammer 18 Eksempler på forældreprogrammer 19 Kapitel 4  Forældrepålæg 20 Afgørelse om forældrepålæg 21 Målgruppen for forældrepålæg 22 Eksempel inden for målgruppen 23 Eksempel uden for målgruppen 24 Betingelser for at meddele et forældrepålæg 25 Ulovligt fravær 29 Kriminalitet 30 Adfærds- eller tilpasningsproblemer 31 Forældremyndigheden nægter at samarbejde 32 Indhentelse af oplysninger 34 Forældrepålægs indhold 35 Tidsmæssig afgrænsning af forældrepålæg 36 Krav til en afgørelse om forældrepålæg 37 Eksempler på forældrepålæg Eksempel 1 38 Eksempel 2 39 Kapitel 5  

  Opfølgning 40 Inddragelse af fagpersoner og private personer 41 Kommunen har ansvaret for at følge op 42 Hvornår skal der følges op? 43 Bortfald af forældrepålæg 44 Kapitel 6  

  Hvis et forældrepålæg ikke efterleves 45 Afgørelse om manglende efterlevelse 46 Særligt om børnefamilieydelsenom 47 Kapitel 7  

  Klageadgang 48 Vejledning om klagemuligheder 49 Ankeinstanserne 50 Bilag:
Bilag 1:  

  

 	  

 Lov om ændring af lov om social  

 service og lov om en børnefamilieydelse (Styrkelse af forældreansvaret) Bilag 2:  

 	  

  

 Sammenskrivning af lov om en  

 børnefamilieydelse Bilag 3:  

 	  

  

 Sammenskrivning af b  

 ekendtgørelse  

 om underretningspligt over for kommunen efter lov om social service.
