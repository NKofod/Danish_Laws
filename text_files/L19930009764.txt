 Ved noteveksling i Dhaka henholdsvis den 4. maj 1993 og den 20. juni 1993  

 er der indgået en overenskomst mellem Danmark og Bangladesh, ifølge hvilken  

 den danske regering yder støtte inden for et beløb af 13,3 mio. kr. til anden  

 fase af et projekt til mindskelse af skadelige virkninger af oversvømmelser  

 ved højvande i Bangladesh samt til videreudvikling af eksisterende  

 flodmodeller som basis for planlægning og styring af oversvømmelsesbekæmpende  

 foranstaltninger.
 Overenskomsten trådte i kraft den 20. juni 1993, og projektet forventes  

 gennemført i perioden 1992-94.
