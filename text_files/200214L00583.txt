Betænkning afgivet af Skatteudvalget den 27. februar 2003 Betænkning over Forslag til lov om  

 ændring af lov om visse spil, lotterier og væddemål og lov om Det Danske  

 Klasselotteri A/S og om ophævelse af lov om væddemål i forbindelse med heste-  

 og hundevæddeløb (Medtagelse af hestevæddeløbssporten på fordelingsnøglen  

 for tips- og lottomidler) [af  

 skatteministeren (Svend Erik Hovmand)] 1. Ændringsforslag Der er af skatteministeren stillet 9 ændringsforslag til  

 lovforslaget.
2. Udvalgsarbejdet Lovforslaget blev fremsat den 6. december 2002 og var til 1.  

 behandling den 9. januar 2003. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 6 møder.
Høring Lovforslaget blev sendt i høring samtidig med fremsættelsen.
Den  

 3. januar 2003 sendte skatteministeren de indkomne høringssvar samt et notat  

 herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Australian Trade Commission, Dansk Arbejder Idrætsforbund, Dansk Boldspil-Union, Dansk Handicap Idræts-Forbund, Dansk Ungdoms Fællesråd, Danske Dagblades Forening, De Danske Skytteforeninger, Idrættens Fællesråd, Holger Kristiansen, Bet 24,  

 London, England, Claus Rademacher, Centrebet,  

 Hornbæk, Tips Bladet, TpSys ApS og Udviklingshæmmedes  

 Landsforbunds Ungdom.
 Skatteministeren har over for udvalget kommenteret de skriftlige  

 henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Dansk Arbejder Idrætsforbund, Dansk Boldspil-Union, Dansk Ungdoms Fællesråd, Danske Dagblades Forening, De Danske Skytteforeninger, Idrættens Fællesråd, Nærbutikkernes Landsforening, Claus Rademacher, Centrebet,  

 Hornbæk, Tips Bladet og TpSys ApS.
Spørgsmål Udvalget har stillet 25 spørgsmål til skatteministeren til  

 skriftlig besvarelse, som denne har besvaret.
3. Tilkendegivelse fra skatteministeren Skatteministeren har over for udvalget oplyst følgende:
»Kulturministeriet har  

 oplyst, at den i svaret på spørgsmål 20 (L 111  bilag 55) nævnte  

 økonomiske  

 overgangsordning i 2 år vil blive udformet således, at DFIF for overtagelse  

 af  

 det økonomiske ansvar for FMI vil modtage 1 mio. kr. i 2004 og ½ mio. kr. i  

 2005.  

 « Derudover er skatteministeren over for udvalget fremkommet med  

 følgende supplerende bemærkninger til lovforslaget:
 »1.  

 Uddybning af de økonomiske konsekvenser for erhvervslivet.
Efter de gældende regler i tips- og lottoloven er formidling af  

 deltagelse i udenlandske bookmakerspil forbudt.
Mange af reklamerne for  

 udenlandske bookmakere i de danske medier har efter Skatteministeriets  

 opfattelse præg af formidling og er dermed ulovlige allerede efter de  

 gældende  

 regler.
I lovforslagets bemærkninger om de økonomiske konsekvenser for  

 erhvervslivet er virkningen af mediernes tab af annonceindtægter fra reklamer  

 ikke omtalt.
Det skyldes, at disse indtægter efter Skatteministeriets  

 opfattelse i alt overvejende grad er indtægter fra formidling af deltagelse i  

 udenlandske bookmakerspil og dermed indtægter fra en ulovlig virksomhed.
I det omfang reklamerne ikke har været omfattet af forbudet mod  

 formidling af deltagelse i ulovlige spil, skulle tabet af annonceindtægter  

 have  

 været omtalt som en erhvervsøkonomisk konsekvens i bemærkningerne til  

 lovforslaget.
Denne manglende omtale beklages.
Skatteministeriet er  

 imidlertid  

 ikke i besiddelse af materiale, som gør det muligt at skønne nærmere over  

 omfanget af erhvervslivets tab af indtægter som følge af det foreslåede  

 reklameforbud.
Det manglende reklameforbud efter de gældende regler skønnes at  

 have bevirket en indtægtsnedgang for Tipstjenestens ca. 2700 online  

 forhandlere.
På denne baggrund forventes det foreslåede reklameforbud at øge  

 omsætningen på Tipstjenestens bookmakerspil, hvilket vil tilføre online  

 tipsforhandlerne en øget provision af omsætningen.
Dette er en modsat rettet  

 erhvervsøkonomisk virkning i forhold til virkningen af det ovenfor nævnte tab  

 af annonceindtægter.
Skatteministeriet er imidlertid heller ikke i besiddelse  

 af materiale, som gør det muligt at skønne nærmere over omfanget af denne  

 modsat rettede erhvervsøkonomiske virkning.
 2. Ændring med hensyn til Dansk Idræts-Forbunds  

 forpligtelser.
I sit høringssvar har Dansk Idræts-Forbund (DIF) bedt om at få  

 præciseret tallene for de tilskud til Dansk Handicapidrætsforbund (0,8 mio.  

 kr.  

 til drift), Dansk Døveidrætsforbund (0,5 mio. kr. til konsulent) og Dansk  

 Tankesportsforbund (0,85 mio. kr.), som DIF skal overtage det økonomiske  

 ansvar  

 for, og som hidtil er blevet ydet til de nævnte organisationer af  

 Kulturministeriets idræts-tipsmidler.
Ifølge DIF er hensigten ikke, at DIF  

 skal  

 overtage hele det økonomiske ansvar for de tre organisationers virksomhed og  

 ej  

 heller mere end de nævnte tilskud.
Kulturministeriet har oplyst, at det kan bekræfte, at  

 ovenstående som fremstillet af DIF er lagt til grund ved lovforslagets  

 udarbejdelse bortset fra, at det tilskud til Dansk Døveidrætsforbund, som DIF  

 skal overtage det økonomiske ansvar for, rettelig udgør 0,8 mio. kr. og ikke  

 0,5  

 mio. kr. som forudsat i DIFs fremstilling og i bemærkningerne til  

 lovforslaget.  

 Denne ændring i forhold til de forudsætninger, der blev lagt til grund ved  

 lovforslagets udarbejdelse, har ingen virkning på fordelingsnøglen. Ændringen  

 betyder imidlertid, at de ekstra penge til Kulturministeriet bliver 0,3 mio.  

 kr. større end forudsat ved lovforslagets udarbejdelse.
Det vil sige, at  

 »Kulturelle formål  

 «  

 i tabel 3 i bemærkningerne til lovforslaget skal ændres til  

 5,95 mio. kr., og at  

 »I alt  

 «  

 i samme tabel skal ændres til 45,35 mio.  

 kr.
Tabel 3 er med disse ændringer gengivet nedenfor.
 Tabel 3. Omfordeling af tips- og lottomidler  

 (Finansieringselementer).
 Mio. kr.
2001-niveau Kulturministeriet - Danmarks Idræts-Forbund (DBU) 5,00 - Danske Gymnastik- og Idrætsforeninger  

 (Skytteforeningerne m.fl.) 7,00 - Hestevæddeløbssportens andel af puljen til kulturelle  

 formål  

  

 1) 15,60 - Kulturelle formål 5,95 Undervisningsministeriet - Ungdomsformål (Dansk Ungdoms Fællesråd) 3,00 Miljøministeriet - Friluftsrådet 2,00 Færøerne 6,80 I alt 45,35 1) Tilgår hestevæddeløbssporten i dag, og skal ikke  

 finansieres, men omfordeles.
Desuden fjernes begrænsningerne vedrørende  

 anvendelsen af midlerne.  

 « 4. Indstillinger og politiske bemærkninger Et  

  

 flertal  

  

 i udvalget  

 (S, V, KF og KRF) indstiller lovforslaget til  

  

 vedtagelse  

  

 med de stillede ændringsforslag.
Et  

  

 mindretal  

  

 i  

 udvalget (DF) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de under nr. 1-4 og 6-9  

 stillede  

 ændringsforslag og imod det under nr. 5 stillede ændringsforslag.
Dansk Folkepartis medlemmer af udvalget bemærker, at Dansk  

 Folkeparti er tilhænger af at forbedre hestevæddeløbssportens vilkår.
Dansk  

 Folkeparti ser derfor positivt på, at hestevæddeløbssporten fremover kan få  

 tilført midler fra Dansk Tipstjenestes overskud.
Der er tale om en gammel og  

 traditionsrig sport, som mange mennesker gennem tiden og også i vore dage har  

 stor fornøjelse af.
Dermed skulle det gerne sikres, at vi også fremover kan  

 have hestevæddeløbssport i Danmark.
Dansk Folkeparti vil alligevel stemme imod lovforslaget i sin  

 helhed ved 3. behandling, da partiet ikke kan acceptere lovforslagets anden  

 del, som vedrører forbud mod reklamering, markedsføring og formidling af  

 ulovlige spil.
Forholdene er i dag således, at ca. 50 pct. af omsætningen på  

 det danske marked for sportsspil forsvinder til udlandet, idet mange danskere  

 foretrækker at spille hos udenlandske spilleselskaber.
Disse 50 pct. af  

 omsætningen er helt uden for beskatning i Danmark og bidrager heller ikke til  

 de organisationer, som modtager andele af Dansk Tipstjenestes overskud.
For  

 at  

 imødegå dette voksende problem ønsker Dansk Folkeparti en liberalisering af  

 det  

 danske marked for sportsspil, sådan at denne omsætning i højere grad kan  

 blive  

 i Danmark og bidrage til det danske samfund.
På denne baggrund mener Dansk  

 Folkeparti, at L 111 er et skridt i den forkerte retning og stemmer imod.
Et  

  

 andet mindretal  

  

 i  

 udvalget (SF) indstiller lovforslaget til  

  

 forkastelse  

  

 ved 3. behandling.
Mindretallet vil stemme hverken for eller imod de stillede  

 ændringsforslag.
 Et  

  

 tredje mindretal  

  

 i  

 udvalget (RV) vil stemme hverken for eller imod lovforslaget ved 3.  

 behandling.  

 Mindretallet vil stemme for de under nr. 4 og 9 stillede ændringsforslag, men  

 vil stemme hverken for eller imod de øvrige ændringsforslag.
 Det Radikale Venstres medlem af udvalget bemærker, at der er to  

 grunde til, at Det radikale Venstre stemmer hverken for eller imod  

 lovforslaget.
For det første kan Det Radikale Venstre ikke støtte ændringen i  

 fordelingsnøglen, der indebærer en opprioritering af hestesporten.
Det  

 Radikale  

 Venstre er imod, at der tages penge fra almennyttigt foreningsarbejde for at  

 øge støtten til private erhvervsdrivende inden for hestesporten.
Det Radikale  

 Venstre har forståelse for, at de enkelte øvrige modtagere af tips- og  

 lottomidler har accepteret at afgive et par millioner hver for at sikre ro.  

 Men  

 overordnet er der tale om en prioritering, som partiet ikke kan være med til  

 at  

 blåstemple.
Som et minimum bør de næsten 25 mio. kr., der er taget fra de  

 øvrige tips- og lottomodtagere, tilbageføres eller gives til andre  

 almennyttige  

 formål.
Her er man fra radikal side specielt interesseret i at tilgodese  

 brede  

 initiativer, som styrker folkesundheden blandt alle aldersgrupper, samt mere  

 målrettede tiltag for handicappede, ældre og sindslidende.
For det andet mener Det Radikale Venstre ikke, det er  

 realistisk, at de forbudstiltag, som lovforslaget indebærer, vil bremse de  

 udenlandske bookmakeres omsætning i Danmark.
Og Det Radikale Venstre ønsker  

 ikke det overvågningssamfund, som (måske) vil kunne bremse det illegale spil  

 på  

 internettet.
Derfor finder Det Radikale Venstre, at det er på høje tid med en  

 undersøgelse af, om der kan findes alternative veje til at opretholde det  

 samme  

 provenu til det frivillige arbejde.
Det Radikale Venstres ønske om en  

 undersøgelse er blevet bestyrket af, at konklusionerne i »Spil i fremtiden«  

 ikke harmonerer med de konklusioner, som det uafhængige konsulentfirma, man  

 havde hyret til at analysere det danske marked for internetspil, nåede frem  

 til  

  efter bl.a. interviews med eksperter og surveys af danske  

 internetbrugere.  

 Konsulentfirmaet Fischer & Lorenz, der har arbejdet med e-handel i 10 år,  

 er således langt mere negativt end embedsmandsudvalget, når det kommer til  

 spørgsmålet om, hvorvidt det er mulig at opretholde Tipstjenestens monopol på  

 sportsspil.
 Herudover forstærkes behovet for en undersøgelse af, at der  

 åbenlyst  og med Det Radikale Venstres opfattelse med god grund   

 ikke er  

 politisk vilje til at tage det monopolbeskyttelsestiltag, som »Spil i  

 fremtiden« peger på som det mest effektive, nemlig blokering af  

 betalingstransaktioner til udenlandske spiludbydere.
Derfor har Det Radikale Venstre forsøgt at skabe opbakning til  

 en undersøgelse, der skal belyse mulighederne for en delvis liberalisering af  

 markedet for sportsspil i Danmark.
Men det har desværre ikke været muligt at  

 samle et flertal i Folketinget for en undersøgelse med følgende kommissorium:
»På baggrund af  

 udhulingen af indtægterne fra deciderede sportsspil ønsker Folketinget  

 belyst,  

 om man ved en delvis liberalisering af spillemarkedet for sportsspil kan  

 hente  

 omsætningen på sportsspil hjem til Danmark igen og fastholde eller måske  

 udbygge det offentliges og dansk erhvervslivs indtægter på det stigende  

 marked  

 for sportsspil.
Det vil således være en betingelse for en delvis  

 liberalisering, at provenuet til staten og det almennyttige arbejde fra spil  

 i  

 Danmark ikke må blive mindre end det, der ville genereres ved en fastholdelse  

 af Tipstjenestens nuværende monopolstatus.
I den sammenhæng vil det som  

 minimum  

 være relevant at få analyser af:
   

 	  

    

 Om det er juridisk  

 muligt i forhold til dansk og international lovgivning at liberalisere  

 markedet  

 for sportsspil og afgrænse dette, så Dansk Tipstjeneste kan bevare monopolet  

 på  

 de store lotterispil.
   

 	  

    

 De udenlandske  

 bookmakeres interesse for at indrette sig fysisk i Danmark og tilpasse sig en  

 dansk lovgivning på det danske spillemarked.
   

 	  

    

 Hvordan man skal  

 indrette lovgivning, myndighedsudøvelse og afgiftssystem for at gøre det  

 attraktivt for udenlandske bookmakere at etablere sig fysisk i Danmark  

 samtidig  

 med, at der genereres et tilstrækkeligt provenu til staten og almennyttige  

 formål.
   

 	  

    

 Hvilke forholdsregler  

 man skal tage over for udenlandske bookmakere, som ikke ønsker at indordne  

 sig  

 efter vilkårene for en eventuel liberalisering af det danske spillemarked.
   

 	  

    

 Hvordan man etablerer  

 en sådan lovgivning, så Tipstjenesten får lige konkurrencevilkår på et  

 liberaliseret marked for sportsspil.
   

 	  

    

 Hvad konsekvensen vil  

 være for omsætningen på sportsspil og for øvrige spilområder, hvis markedet  

 for  

 sportsspil liberaliseres.
   

 	  

    

 Hvad der vil være af  

 afledte effekter ved en delvis liberalisering af spillemarkedet (f.eks. i  

 form  

 af arbejdspladser og skatte-, reklame- og sponsorindtægter).
   

 	  

    

 Hvad der vil ske med  

 omfanget af spillemisbrug i Danmark ved den skitserede delvise liberalisering  

 af spillemarkedet.
Det skal understreges, at ovenstående kommissorium ikke skal  

 begrænse udvalget.
I det omfang udvalget mener, at andre problemstillinger  

 vil  

 være relevante for Folketingets stillingtagen, bør udvalget også inddrage  

 disse  

 i sit arbejde.
 Udvalget bør have så bred en sammensætning som muligt og ikke  

 som tidligere arbejdsgrupper alene bestå af embedsmænd (se »Spil i Danmark«,  

 Finansministeriet m.fl., 1999, »Spil i fremtiden«, Skatteministeriet m.fl.,  

 2001). I udvalget bør der således sidde eksperter, der har erfaringer fra  

 liberaliseringer i udlandet (eksempelvis fra UK), ligesom det ville være  

 relevant, at udenlandske bookmakere er repræsenteret  på lige fod med  

 Dansk  

 Tipstjeneste.
 Følgende burde være repræsenteret i udvalget:
Idrættens Fællesråd Dansk Tipstjeneste Skatteministeriet Finansministeriet Udenlandske bookmakere Uafhængig udenlandsk  

 ekspert/forsker/embedsmand (f.eks. fra eller med viden om markedet for  

 sportsspil i UK) Uafhængig juridisk ekspert Danske Dagblades Forening« Konklusionen er, at Det Radikale Venstre ikke kan stemme for  

 lovforslaget, da det ikke ville være udtryk for Det Radikale Venstres  

 prioritering, og da det ikke ville være udtryk for rettidig omhu med henblik  

 på  

 at sikre indtægterne for fremtiden.
På den anden side ønsker Det Radikale  

 Venstre ikke at stemme imod, at der eksisterer en spillelovgivning i Danmark,  

 da alternativet ville være værre.
Derfor stemmer Det Radikale Venstre hverken  

 for eller imod lovforslaget.
Et  

  

 fjerde mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de under nr. 5 og 6 stillede  

 ændringsforslag og vil stemme hverken for eller imod de øvrige  

 ændringsforslag.
 Enhedslistens medlem af udvalget bemærker, at Enhedslisten ikke  

 kan støtte lovforslaget, da Enhedslisten principielt er imod at tage penge  

 fra  

 fodbolden og give dem til travsporten.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

    

  

 skatteministeren,  

  

 tiltrådt af et  

  

 flertal  

  

 (S, V, DF, KF og KRF):
Til titlen 1)  

  

 Titlen affattes således:
»Forslag til Lov om ændring af  

 lov om visse spil, lotterier og væddemål og andre love og om ophævelse af lov  

 om væddemål i forbindelse med heste- og hundevæddeløb (Medtagelse af hestevæddeløbssporten på fordelingsnøglen  

 for tips- og lottomidler)«.
[Konsekvens af ændringsforslag nr. 7] Til § 1 2)  

  

 I det under  

  

 nr. 4  

  

 foreslåede  

  

 § 3 A, stk.  

 1,  

  

 indsættes som  

  

 4. pkt  

                                                                         .  

                                                                            
  

 :
»Det i 3. pkt. nævnte overskud opgøres som 21,25 pct. af  

 omsætningen på totalisatorspil på den enkelte hestevæddeløbsbane de dage,  

 hvor  

 der er løb i henhold til løbskalenderen.« [Fordelingsprocent for midler til den enkelte  

 hestevæddeløbsbane uden om fordelingsnøglen] 3)  


  

 Nr.  

 8  

  

 affattes således:
 »8.  


  

 § 6 B  

  

 affattes således:
 »§ 6 B.  

  

 Kulturministeriets midler anvendes således:
1)  

 	  

    

 7,59 pct. til Team Danmark, 2)  

 	  

    

 25,11 pct. til Danmarks Idræts-Forbund, 3)  

 	  

    

 22,88 pct. til Danske Gymnastik- og  

 Idrætsforeninger, 4)  

 	  

    

 3,41 pct. til Dansk Firmaidrætsforbund, 5)  

 	  

    

 7,30 pct. til Lokale- og Anlægsfonden, 6)  

 	  

    

 8,20 pct. til Hestevæddeløbssportens  

 Finansieringsfond og 7)  

 	  

    

 25,51 pct. til kulturelle formål.
 Stk. 2.  

  

 De i stk. 1, nr.  

 1-4, nævnte puljer fordeles af de pågældende organisationer.
Stk. 3.  

  

 Den i stk. 1,  

 nr. 5, nævnte pulje fordeles af fondens bestyrelse.
Bestyrelsen består af 3  

 medlemmer udpeget af Danmarks Idræts-Forbund, Danske Gymnastik- og  

 Idrætsforeninger og Dansk Firmaidrætsforbund, 1 medlem udpeget af Dansk  

 Ungdoms  

 Fællesråd, 1 medlem udpeget af Friluftsrådet og 4 medlemmer udpeget af  

 kulturministeren.
Kulturministeren udpeger formanden.
En repræsentant for  

 Kommunernes Landsforening tilknyttes bestyrelsen som tilforordnet.
 Stk. 4.  

  

 Den i stk. 1,  

 nr. 6, nævnte pulje fordeles af Hestevæddeløbssportens Finansieringsfond, jf.  

 §  

 3 A, stk. 1, 1. og 2. pkt.
Stk. 5.  

  

 Den i stk. 1,  

 nr. 7, nævnte pulje fordeles af kulturministeren med godkendelse af  

 Folketingets Finansudvalg.«« [Ændring i fordelingsnøglen for Kulturministeriets midler samt  

 redaktionelle konsekvensændringer] Af  

 	  

    

  

 skatteministeren,  

  

 tiltrådt af et  

  

 flertal  

  

 (udvalget med undtagelse af SF og EL):
 4)  

  

 Efter nr. 9 indsættes som nyt  

 nummer:
 »01.  


  

 § 6 C, stk. 2,  

  

 affattes således:
»Stk. 2.  

  

 Den i stk. 1, nr. 1, nævnte pulje fordeles af Dansk  

 Ungdoms Fællesråd efter regler, som  

    

 efter indstilling fra Dansk Ungdoms Fællesråd er godkendt af et  

 Tipsungdomsnævn, og efter regler, som er fastsat af Dansk Ungdoms Fællesråd  

 efter bemyndigelse af Tipsungdomsnævnet.
Reglerne bekendtgøres i Lovtidende  

 af  

 Dansk Ungdoms Fællesråd.
Tipsungdomsnævnet består af 1 juridisk uddannet  

 medlem  

 og 2 ungdomssagkyndige medlemmer, som udpeges af undervisningsministeren for  

 en  

 højst 4-årig periode ad gangen og sammenlagt højst 8 år.  

 Undervisningsministeren udpeger Tipsungdomsnævnets formand blandt de 3  

 medlemmer.
Forvaltningsloven og lov om offentlighed i forvaltningen gælder  

 for  

 Dansk Ungdoms Fællesråds sager om fordeling af puljen.  

 Undervisningsministeren  

 fastsætter nærmere regler for Tipsungdomsnævnets virke og fastsætter af  

 puljen  

 vederlag til nævnets medlemmer og udgifter til nævnets administration.
Nævnet  

 kan, hvis det undtagelsesvis skønner det nødvendigt, fastsætte størrelsen af  

 det beløb, som Dansk Ungdoms Fællesråd kan anvende til administration af  

 fordelingen af tipsmidlerne og til varetagelse af opgaver af fælles interesse  

 for sine medlemsorganisationer.
Klage over Dansk Ungdoms Fællesråds  

 sagsbehandling og afgørelser om tildeling af støtte kan indbringes for  

 Tipsungdomsnævnet.
Tipsungdomsnævnets afgørelser kan ikke indbringes for  

 anden  

 administrativ myndighed.«  

 « [Ændring af Tipsungdomsnævnets opgaver] Af  

 	  

    

  

 skatteministeren,  

  

 tiltrådt af et  

  

 flertal  

  

 (S, V, KF, EL og KRF):
 5)  

  

 I den under  

  

 nr. 18  

  

 foreslåede affattelse af  

  

 §  

 10  

  

 indsættes som  

  

 stk. 6:
»Stk. 6.  

  

 Skatteministeren bemyndiges til at overvåge spillemarkedet med henblik på at  

 sikre overholdelsen af reglerne i stk. 1-3. Nærmere regler herom kan  

 fastsættes.
Omkostningerne ved overvågningen bæres af det i § 2, stk. 1, 1.  

 pkt., nævnte selskab, og skatteministeren kan fastsætte nærmere regler om  

 gebyrer til dækning af disse omkostninger.« [Overvågning af spillemarkedet] Af  

 	  

    

  

 skatteministeren,  

  

 tiltrådt af et  

  

 flertal  

  

 (udvalget med undtagelse af SF og RV):
Til § 2 6)  

  

 Efter nr. 2 indsættes som nyt  

 nummer:
 »01.  

  

 Efter §  

 4 indsættes:
»  

 § 4 a.  

  

 Med bøde eller fængsel indtil 6 måneder straffes den, der forsætligt eller  

 groft uagtsomt 1)  

 	  

    

 udbyder klasselotterier her i landet uden at  

 have bevilling efter § 2, 2)  

 	  

    

 formidler deltagelse i klasselotterier, der  

 ikke er omfattet af en bevilling efter § 2.
 Stk. 2.  

  

 Under skærpende  

 omstændigheder, herunder navnlig ved gentagelse eller når lovovertrædelsen  

 har  

 haft særlig omfattende karakter, kan straffen efter stk. 1 stige til fængsel  

 i  

 1 år.
Stk. 3.  

  

 Med bøde  

 straffes den, der forsætligt eller groft uagtsomt i erhvervsmæssigt øjemed formidler deltagelse i  

 bevillingshaverens klasselotteri uden bevillingshaverens godkendelse, udbyder nogen form for  

 klasselotteri ved benyttelse af bevillingshavers lodsedler,  

 trækningsresultater, materiel m.v. uden bevillingshaverens tilladelse, reklamerer for  

 klasselotterier, der ikke er omfattet af en bevilling efter § 2.
 Stk. 4.  

  

 Det staten  

 unddragne afgiftsbeløb, jf. § 2, stk. 1, bliver at erstatte.
 Stk. 5.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
Stk. 6.  

  

 Skatteministeren  

 bemyndiges til at overvåge spillemarkedet med henblik på at sikre  

 overholdelsen  

 af reglerne i stk. 1-3. Nærmere regler herom kan fastsættes.
Omkostningerne  

 ved  

 overvågningen bæres af selskabet, og skatteministeren kan fastsætte nærmere  

 regler  

 om gebyrer til dækning af disse omkostninger.
 § 4 b.  

  

 Skønnes en overtrædelse ikke at ville medføre en højere straf end bøde, kan  

 skatteministeren eller den, som ministeren bemyndiger dertil, tilkendegive,  

 at  

 sagen kan afgøres uden retslig forfølgning, såfremt den pågældende erkender  

 sig  

 skyldig i overtrædelsen og erklærer sig rede til inden for en nærmere angivet  

 frist, der efter begæring kan forlænges, at betale en i tilkendegivelsen  

 angivet bøde.
 Stk. 2.  

  

 Med hensyn til  

 den i stk. 1 nævnte tilkendegivelse finder bestemmelsen om tiltalerejsning i  

 retsplejelovens § 831 tilsvarende anvendelse.
 Stk. 3.  

  

 Betales bøden i  

 rette tid, eller bliver den efter vedtagelse inddrevet eller afsonet,  

 bortfalder videre forfølgning.
§ 4 c.  

  

 Ransagning i sager om overtrædelse af bestemmelser i denne lov sker i  

 overensstemmelse med retsplejelovens regler om ransagning i sager, der efter  

 loven kan medføre frihedsstraf.«« [Moderniseret straffebestemmelse m.v. og overvågning af  

 spillemarkedet] Af  

 	  

    

  

 skatteministeren,  

  

 tiltrådt af et  

  

 flertal  

  

 (S, V, DF, KF og KRF):
Ny paragraf 7)  

  

 Efter § 2 indsættes som ny paragraf:
»§ 01 I lov om gevinstgivende spilleautomater, jf. lovbekendtgørelse  

 nr. 631 af 25. juli 2002, foretages følgende ændring:
1.  

  

 	  

    

 I  

  

 §  

 25, stk. 1, 2. pkt.,  

  

 ændres »§§ 6 A og 7 A« til: »§ 6 A«.« [Ændring som konsekvens af § 1, nr. 13, i lovforslaget som  

 fremsat] Til § 4 8)  

  

 I  

  

 stk. 3  

  

 indsættes efter »§ 1, nr. 7 og 13,«: »og § 01«.
[Konsekvens af ændringsforslag nr. 7] Af  

 	  

    

  

 skatteministeren,  

  

 tiltrådt af et  

  

 flertal  

  

 (udvalget med undtagelse af SF og EL):
 9)  

  

 Efter stk. 3 indsættes som nyt  

 stykke:
 »Stk. 4.  

  

 De regler, som  

 er fastsat i medfør af § 6 C, stk.  

    

 2, i  

 lov om visse spil, lotterier og væddemål, jf. lovbekendtgørelse nr. 287 af 8.  

 maj 2002, forbliver  

    

 i  

    

 kraft, indtil de erstattes af regler fastsat  

 i medfør af § 6 C, stk. 2, i nævnte lov som affattet ved § 1, nr. 01«.
[Konsekvens af ændringsforslag nr. 4] Bemærkninger Til nr. 1 Der er tale om en konsekvensændring af lovforslagets titel som  

 følge af ændringsforslag nr. 7, hvori der foreslås en ændring af lov om  

 gevinstgivende spilleautomater.
Lovforslaget som fremsat indeholder ingen  

 ændringer af denne lov.
Til nr. 2 I lovforslaget som fremsat er det i tips- og lottolovens § 3 A,  

 stk. 1, sidste pkt., som affattet ved lovforslagets § 1, nr. 4, fastlagt, at  

 det overskud, der dannes ved totalisatorspil på den enkelte  

 hestevæddeløbsbane,  

 tilfalder denne bane.
 Efter ændringsforslaget opgøres overskuddet på den enkelte bane  

 som 21,25 pct. af omsætningen på totalisatorspil på denne bane de dage, hvor  

 der på banen er løb i henhold til løbskalenderen.
 Denne fordelingsprocent er Tipstjenesten og hestevæddeløbssporten  

 blevet enige om på baggrund af skøn over omkostningerne i forbindelse med  

 banespillet.
Baggrunden for fastsættelsen af en (forhøjet) fordelingsprocent  

 ved banespil er primært at skabe incitament for banerne til at øge publikums  

 interesse for at komme på de lokale væddeløbsbaner og spille på væddeløbene.  

 Parterne har derfor aftalt, at den forhøjede fordelingsprocent alene skal  

 gælde  

 for det spil, der spilles af publikum, der befinder sig på banen.
Der er  

 således ikke grundlag for, at den forhøjede fordelingsprocent skal gælde for  

 spil, der systematisk og organiseret f.eks. modtages via telefon, elektronisk  

 eller indsamles uden for banen.
 I lovforslaget som fremsat er denne fordelingsprocent lagt til  

 grund ved opgørelsen af midlerne til hestevæddeløbssporten, jf. tabel 1 i  

 bemærkningerne til lovforslaget som fremsat.
 Ændringsforslaget imødekommer et ønske fra hestevæddeløbssporten  

 om, at den nævnte fordelingsprocent præciseres i lovteksten.
Til nr. 3 I forhold til lovforslaget som fremsat foreslås tre ændringer i  

 fordelingsnøglen for Kulturministeriets midler.
Andelen til Danmarks  

 Idræts-Forbund (DIF) foreslås ændret fra 25,07 til 25,11 pct.
Andelen til  

 Danske Gymnastik- og Idrætsforeninger foreslås ændret fra 22,86 til 22,88  

 pct.,  

 og andelen til kulturelle formål foreslås ændret fra 25,57 til 25,51 pct.
Der  

 foreslås endvidere nogle redaktionelle konsekvensændringer.
 Baggrunden er for det  

  

 første  

  

 ,  

 at Team Danmark efter 1. behandlingen af lovforslaget har henvendt sig til  

 kulturministeren om de økonomiske konsekvenser, som lovforslaget medfører for  

 Team Danmark med hensyn til tilskuddet fra DIF, jf. eliteidrætsloven.
 Efter lovforslaget som fremsat reduceres DIFs samlede tilskud  

 med 5 mio. kr. med henvisning til ønsket om at reducere det særskilte tilskud  

 til Dansk Boldspil-Union (DBU). Da Team Danmark modtager 7,8 pct. af DIFs  

 samlede tilskud, betyder dette, at Team Danmarks tilskud reduceres med  

 390.000  

 kr.
Hvis lovændringen ikke skal have økonomiske konsekvenser for  

 Team Danmark, skal Team Danmarks andel af DIFs samlede tilskud opjusteres til  

 7,97 pct.
En sådan opjustering foreslås.
 Tilskuddet til Team Danmark skal udgøre 18,28  

 mio. kr. 2001-niveau.
DIFs samlede tilskud (mio. kr.) Team Danmarks andel heraf (pct.) Gældende fordeling 234,3 7,80 Foreslået fordeling 229,3 7,97 Hvis fordelingsnøglen for Kulturministeriets midler ikke ændres  

 i forhold til lovforslaget som fremsat, kommer DIF til at bære den udgift,  

 der  

 er forbundet med at fastholde tilskuddet til Team Danmark på 18,28 mio. kr.
 Baggrunden er for det  

  

 andet  

  

 ,  

 at De Danske Skytteforeningers andel af Danske Gymnastik- og  

 Idrætsforeningers  

 pulje skal ændres fra 14,6 til 14,7 pct., hvis ikke foreningen skal miste et  

 tilskud i en størrelsesorden af 200.000 kr.
 Hvis Danske Gymnastik- og Idrætsforeninger ikke skal bære byrden  

 ved denne ændring, skal Kulturministeriets procentsats til kulturelle formål  

 nedsættes, og Danske Gymnastik- og Idrætsforeningers procentsats forhøjes.
Det foreslås, at Kulturministeriet påtager sig de to ovennævnte  

 byrder.
Det foreslås, at dette gennemføres på følgende måde:
 Det samlede tilskud til DIF opgjort som en procentvis  

 andel af Kulturministeriets samlede midler hæves fra 25,07 til 25,11 pct.,  

 jf.  

 tips- og lottolovens § 6 B, stk. 1, nr. 2, som affattet i § 1, nr. 8, i  

 lovforslaget som fremsat.
 Tilskud til Danske Gymnastik- og Idrætsforeninger  

 opgjort som en procentvis andel af Kulturministeriets samlede midler hæves  

 fra  

 22,86 til 22,88 pct., jf. tips- og lottolovens § 6 B, stk. 1, nr. 3, som  

 affattet i § 1, nr. 8, i lovforslaget som fremsat.
 Tilskud til kulturelle formål opgjort som en procentvis  

 andel af Kulturministeriets samlede midler reduceres fra 25,57 til 25,51  

 pct.,  

 jf. tips- og lottolovens § 6 B, stk. 1, nr. 7, som affattet i § 1, nr. 8, i  

 lovforslaget som fremsat.
Til nr. 4 Hensigten med ændringsforslaget er dels at fastholde, at  

 Tipsungdomsnævnet som et selvstændigt nævn har indsigt i og kontrol med Dansk  

 Ungdoms Fællesråds fordeling af over 100 mio. kr. om året (i 2001: 133 mio.  

 kr.), dels gennem en vis reduktion i nævnets opgaver at give Dansk Ungdoms  

 Fællesråd en større grad af selvstændighed ved fordelingen af tipsmidlerne.  

 Nævnet skal på den ene side føre tilsyn med, at midlerne ikke går til  

 ulovlige  

 formål, og på den anden side tilse, at forskellige ungdomsorganisationer kan  

 få  

 del heri, også de, som ikke er medlemmer af Dansk Ungdoms Fællesråd.
Med ændringsforslaget bliver det lovfæstet, at nævnet består af  

 en formand og to øvrige medlemmer, og at den samlede beskikkelsesperiode for  

 et  

 medlem højst kan være 8 år.
Det foreslås, at et af medlemmerne skal være  

 uddannet jurist, og at de to øvrige medlemmer er sagkyndige i  

 ungdomsspørgsmål.
Med ændringsforslaget  

 godkender nævnet efter indstilling fra Dansk Ungdoms Fællesråd regler for  

 fordelingen af midler til støtte af ungdomsformål.
Det skønnes mest  

 hensigtsmæssigt, at nævnet alene godkender de mere overordnede regler, mens  

 fællesrådet efter bemyndigelse fra nævnet fastsætter de mere detaljerede  

 regler  

 for fordelingen og anvendelsen af midlerne.
Efter forslaget vil det være  

 nævnets afgørelse, hvilken grad af selvbestemmelse fællesrådet bør have ved  

 fastsættelsen af regler om fordeling af puljen.
Det forudsættes dog, at  

 nævnet  

 som udgangspunkt giver fællesrådet en udstrakt grad af selvbestemmelse, som  

 efter omstændighederne vil kunne indskrænkes, hvis der på et tidspunkt måtte  

 vise sig at være et behov herfor, f.eks. for at undgå en gentagelse af de  

 problemer, der tidligere har været på området, og som var baggrunden for  

 lovændringen i 1995 om nedsættelsen af et Tipsungdomsnævn.
Det er samtidig  

 hensigten at ophæve det krav om enstemmighed ved fastsættelse/godkendelse af  

 fordelingsregler, der fremgår af bekendtgørelsen om nævnet (bekendtgørelse  

 nr.  

 983 af 16. december 1998).
 Det foreslås endvidere, at Dansk Ungdoms Fællesråd som  

 udgangspunkt selv træffer beslutning om det beløb, som fællesrådet årligt  

 skal  

 anvende til administrationen af fordelingen af midlerne og til varetagelse af  

 opgaver af fælles interesse for medlemsorganisationerne, idet det  

 forudsættes,  

 at størrelsen af beløbet ligesom hidtil godkendes på fællesrådets årlige  

 delegeretmøde.  

 Det vil således normalt være op til delegeretmødet at  

 godkende Dansk Ungdoms Fællesråds budget, men Tipsungdomsnævnet gives  

 mulighed  

 for undtagelsesvis at gribe ind  typisk på grundlag af en  

 revisionsbemærkning  

 herom  over for størrelsen af det beløb, der tænkes anvendt til  

 administration  

 af tipsmidlerne, hvis det vil udgøre en uforholdsmæssig stor andel af de  

 samlede puljemidler, eller hvis nævnet bliver opmærksomt på, at der sker en  

 urimelig stor ophobning af uforbrugte midler i Dansk Ungdoms Fællesråd.  

 Med ændringsforslaget vil de af undervisningsministeren hidtil fastsatte  

 opgaver for Tipsungdomsnævnet om  

  

 ,  

  

 at  

 nævnet altid fastsætter størrelsen af beløbet til fællesrådet og godkender  

 fællesrådets regnskabsaflæggelse herfor, derfor bortfalde.
Nævnets budget for 2003 er på 917.500 kr., hvoraf 125.000 kr.  

 inkl. moms er afsat til en større gennemgang af tipsreglerne.
Med  

 ændringsforslaget om færre opgaver til nævnet vil nævnets  

 administrationsudgifter  

 kunne reduceres, ligesom det må antages, at nævnsmøderne vil blive færre og  

 mødeudgifterne dermed også reduceret.
Det antages, at nævnets budgetterede  

 udgifter for 2003 med forslaget vil kunne reduceres med ca. 200.000-250.000  

 kr.  

 inkl. den budgetterede engangsudgift på 125.000 kr.
Til nr. 5 Der er i dag ikke nogen organiseret overvågning af forbuddet  

 efter denne lov, som bl.a. har til formål at begrænse økonomisk kriminalitet,  

 beskytte forbrugerne mod deltagelse i spil, der ikke er underlagt de samme  

 krav, samt beskytte de bevillinger, der er udstedt efter denne lov.
 Efter ændringsforslaget bemyndiges skatteministeren til at  

 overvåge spillemarkedet og at fastsætte nærmere regler herom.
Det er tanken at uddelegere kompetencen til at overvåge markedet  

 til Spillemyndigheden, der er en enhed i Told- og Skattestyrelsen.
Det  

 skønnes,  

 at der skal tilføres 1 til 2 årsværk svarende til 0,5 til 1,0 mio. kr. årligt  

 til overvågning af spillemarkedet.
I overensstemmelse med dette ændringsforslag og ændringsforslag  

 nr. 6 skal omkostningerne ved overvågningen bæres af Tipstjenesten og  

 Klasselotteriet.
Skatteministeren kan fastsætte de nærmere regler om gebyrer  

 til dækning af disse omkostninger, som skal fordeles mellem Tipstjenesten og  

 Klasselotteriet.
 Spillemyndighedens overvågning af spillemarkedet vil medføre en  

 udgift for Tipstjenesten og Klasselotteriet på tilsammen 0,5 til 1,0 mio. kr.  

 årligt svarende til Spillemyndighedens udgifter til overvågningen.
Til nr. 6 Baggrunden for lovforslaget som fremsat er  

 hestevæddeløbssportens økonomiske problemer og i den forbindelse  

 sammenskrivning af to love med hver sin bestemmelse om formidling af  

 deltagelse  

 i spil m.v.
Lovforslaget som fremsat indeholder en præcisering og  

 modernisering af tips- og lottolovens forbud mod udbud og formidling af  

 deltagelse i ulovlige spil.
Ved udarbejdelsen af dette forslag er der taget  

 udgangspunkt i den nyeste og mest moderne bestemmelse, dvs. bestemmelsen i  

 hestevæddeløbsloven.
 Der er fremsat ønske om, at straffebestemmelserne i det  

 moderniserede regelsæt også omfatter klasselotterier, således at Det Danske  

 Klasselotteri A/S beskyttes mod konkurrence fra klasselotterier uden  

 bevilling  

 på samme måde, som Dansk Tipstjeneste A/S og DanToto A/S beskyttes.
På denne baggrund foreslås, at der indsættes en § 4 a i  

 klasselotteriloven.
Efter dette forslag kommer straffebestemmelserne for den,  

 der udbyder, formidler deltagelse i eller reklamerer for klasselotterier, der  

 ikke er omfattet af en bevilling efter § 2 i klasselotteriloven, til at svare  

 til reglerne i tips- og lottolovens § 10 som affattet i § 1, nr. 18, i  

 lovforslaget som fremsat.
Det vil dog fortsat være muligt at udbyde, formidle deltagelse i  

 eller reklamere for Landbrugslotteriet og Varelotteriet, som er private  

 lotterier, der drives i henhold til kgl. bevilling udfærdiget gennem  

 Justitsministeriet.
Der sker endvidere ingen ændringer i forhold til  

 enkeltstående bevillinger til afholdelse af lotterier, som er meddelt af  

 Justitsministeriet.
Det er ikke tilsigtet med dette forslag at ændre i  

 lotteriforbudsloven, jf. lov af 6. marts 1869 om forbud mod lotteri m.m.
Hvis  

 en overtrædelse er omfattet både af lov om forbud mod lotteri m.m. og lov om  

 Det Danske Klasselotteri A/S, finder bestemmelserne i lov om forbud mod  

 lotteri  

 m.m. anvendelse.
Der foreslås endvidere en bemyndigelsesbestemmelse med hensyn  

 til overvågning af spillemarkedet i forhold til klasselotteriloven og dækning  

 af omkostningerne herved.
Dette forslag svarer til ændringsforslag nr. 5, der  

 gælder for spillemarkedet i forhold til tips- og lottoloven.
Der henvises til  

 bemærkningerne til ændringsforslag nr. 5.
Endelig foreslås, at der indsættes §§ 4 b og 4 c i  

 klasselotteriloven svarende til tips- og lottolovens §§ 11 og 12 som affattet  

 ved § 1, nr. 18, i lovforslaget som fremsat.
Disse bestemmelser svarer i  

 realiteten til opkrævningslovens §§ 18 og 19.
Til nr. 7 Henvisningen til tips- og lottolovens § 7 A i § 25, stk. 2, 1.  

 pkt., i lov om gevinstgivende spilleautomater foreslås ophævet.
Der er tale  

 om  

 en konsekvensændring som følge af, at tips- og lottolovens § 7 A ophæves, jf.  

 §  

 1, nr. 13, i lovforslaget som fremsat.
Til nr. 8 Efter lovforslaget træder den foreslåede konsekvensændring i lov  

 om gevinstgivende spilleautomater, jf. ændringsforslag nr. 7, i kraft den 1.  

 januar 2004 ligesom de bestemmelser, som den foreslåede ændring knytter sig  

 til, jf. § 1, nr. 7 og 13, i lovforslaget som fremsat.
Til nr. 9 Det foreslås, at de regler, der er fastsat i medfør af  

 nugældende lovs § 6 C, stk. 2, opretholdes, indtil der er fastsat nye regler  

 efter det foreslåede § 6 C, stk. 2.
Lars Christian Lilleholt (V)  

    

 Peter Christensen (V)  

    

 Freddy Dam (V)  

    

 Kristian Jensen (V)  

  

  nfmd.  

  

    

 Mikkel Dencker (DF)  

    

 Colette L.
Brix (DF)  

    

 Charlotte Dyremose (KF)  

    

 Else Theill Sørensen (KF)  

    

 Mogens Nørgård Pedersen (KRF)  

    

 Erik Mortensen (S)  

    

 Henrik Sass Larsen (S)  

    

 Jacob Buksti (S)  

    

 Jens Peter Vernersen (S)  

  

  fmd.  

  

    

 Sophie Hæstorp Andersen (S)  

    

 Morten Homann (SF)  

    

 Anders Samuelsen (RV)  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 111 Bilagsnr.
Titel 1 Henvendelse af 16/12-02 fra TpSys ApS 2 Henvendelse af 16/12-02 fra Dansk Ungdoms Fællesråd 3 Henvendelse af 18/12-02 fra Dansk Boldspil-Union 4 Høringssvar og tilhørende kommentarer 5 Kopi af skatteministerens svar på spørgsmål nr.
S 1094  

 stillet af Mikkel Dencker (DF) om spil hos udenlandske bookmakere 6 Henvendelse af 3/1-03 fra Dansk Handicap Idræts-Forbund 7 Kopi af svar på spm. 113 (alm. del  bilag 330,  

 folketingsåret 2001-02) om ministerens kommentar til artikel i Politiken den  

 31. december 2002:  

 »Hestesport i  

 dødens spor  

 «  

 , fra skatteministeren Kopi af svar på spm. 114 (alm. del  bilag 330,  

 folketingsåret 2001-02) om ministerens synspunkt på forskellige forslag  

 vedrørende spil på hestesport, fra skatteministeren 8 Kopi af svar på spm. 121 (alm. del  bilag 339,  

 folketingsåret 2001-02) om ministerens kommentar til henvendelse fra Skive  

 Trav vedrørende Dansk Travsports situation, fra skatteministeren 9 Meddelelse om tidspunkt for betænkningsafgivelse og  

 lukning for spørgsmål m.v.
