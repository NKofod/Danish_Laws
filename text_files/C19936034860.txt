 Senest 1. august 1993 skal alle passagerskibe i international fart samt  

 alle lastskibe på 300 registertons brutto og derover i international fart  

 være udrustet med:
- En modtager, som er i stand til at modtage udsendelser i den  

 internationale NAVTEX-tjeneste, hvis skibet er i fart i områder, hvor en  

 sådan tjeneste er til rådighed (Meddelelser fra Søfartsstyrelsen B, kapitel  

 IV (GMDSS), regel 7.1.4), og - en satellitnødradiopejlsender (satellit EPIRB), som skal være i stand  

 til at udsende en nødalarm enten via det polære satellitsystem, der arbejder  

 i 406 MHz-båndet, eller, såfremt skibet udelukkende er i fart indenfor  

 INMARSAT-dækket område, via det geostationære INMARSAT-satellit-system, der  

 arbejder i 1,6 GHz-båndet (Meddelelser fra Søfartsstyrelsen B, kapitel IV  

 (GMDSS), regel 7.1.6).
 Skibe, som før 1. august 1993 er overgået til GMDSS, opfylder dermed de i  

 denne vejledning omtalte krav.
Skibe, som ikke er overgået til GMDSS, skal ud over de i denne vejledning  

 omtalte krav fuldt ud opfylde de krav, som er gældende i henhold til  

 Meddelelser fra Søfartsstyrelsen B for ikke-GMDSS-skibe, d.v.s.  

 radiotelegraf- og radiotelefonpligtige skibe.
Kravene i kapitel III, regel 6,  

 om to EPIRB's (121,5/243 MHz) og 3 bærbare VHF/UHF-telefonapparater samt om  

 transportabelt radioapparat for redningsbåde og -flåder, skal således stadig  

 være fuldt ud opfyldt.
