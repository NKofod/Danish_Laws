(Til alle kommunalbestyrelser) I medfør af lov om miljøbeskyttelse, jf.
Miljøministeriets  

 lovbekendtgørelse nr. 590 af 27. juni 1994, § 45, stk. 2, fastsættes:
Anvendelsesområde § 1.  I dette cirkulære fastsættes bestemmelser om  

 kommunalbestyrelsens pligt til at etablere anvisnings- eller  

 indsamlingsordninger for kasserede CFC-holdige kølemøbler og  

 affaldsfraktioner herfra.
Hensigten med cirkulæret er at opnå en miljømæssig  

 forsvarlig bortskaffelse og genanvendelse af CFC-holdige kølemøbler og  

 affaldsfraktioner herfra og undgå deponering.
§ 2.  Ved bortskaffelse forstås i dette cirkulære  

 forbrænding eller anden destruktion, der kan ligestilles hermed.
Forbrænding  

 eller anden destruktion, der kan ligestilles hermed, sker på virksomheder,  

 anlæg m.v., som er godkendt hertil i overensstemmelse med  

 miljøbeskyttelsesloven.
 § 3.  Ved genanvendelse forstås i dette cirkulære  

 udnyttelse af materialer m.v., der fremkommer ved fraktionering af  

 CFC-holdige kølemøbler og oparbejdning af de genanvendelige fraktioner,  

 f.eks. ved omsmeltning af jern, metal og plast til anvendelse som råvarer.
 Stk. 2.  Ved genanvendelse forstås i dette cirkulære  

 desuden regenerering af CFC til vedligeholdelse af kølesystemer.
 Stk. 3.  Genanvendelse, jf. stk. 1 og 2 sker ved  

 forarbejdning på virksomheder, anlæg m.v., som er godkendt hertil i  

 overensstemmelse med miljøbeskyttelsesloven.
 § 4.  Cirkulæret omfatter kasserede CFC-holdige  

 kølemøbler og affaldsfraktioner herfra, hvorved forstås i dette cirkulære  

 kasserede køleskabe og frysere samt kombinationer heraf, som indeholder CFC  

 11 i isoleringsmateriale og/eller CFC 12 i kølesystem.
 Stk. 2.  Cirkulæret omfatter udover kølemøbler fra  

 borgere, institutioner og virksomheder, jf. stk. 1 også kasserede CFC-holdige  

 køle- og frysemontrer fra forretninger, restaurationer m.v., i det omfang  

 disse køle- og frysemontrer kan behandles på anlæg beregnet for  

 husholdningsapparater.
 § 5.  Cirkulæret gælder ikke for kommunalbestyrelsens  

 regulativer for øer, der ikke råder over et oparbejdningsanlæg og som ikke  

 har landfast forbindelse til et sådant.
Regulativer § 6.  Kommunalbestyrelsen udarbejder et eller flere  

 regulativer om bortskaffelse af affald i kommunen, jf. lov om  

 miljøbeskyttelse § 45, stk. 3.
 Stk. 2.  I regulativer, der vedrører bortskaffelse og  

 genanvendelse af kasserede CFC-holdige kølemøbler og affaldsfraktioner  

 herfra, skal kommunalbestyrelsen fastsætte bestemmelser om anvisnings- eller  

 indsamlingsordninger.
Stk. 3.  I regulativer, der omhandler bortskaffelse og  

 genanvendelse af kasserede CFC-holdige kølemøbler og affaldsfraktioner  

 herfra, fastsætter kommunalbestyrelsen bestemmelser om, at kølemiddel CFC 12  

 inkl.
CFC i kompressorolie, skal udtages og opsamles med en effektivitetsgrad  

 på mindst 95 pct., og at opskumningsmiddel CFC 11 skal opsamles med en  

 effektivitetsgrad på mindst 80 pct.
 Stk. 4.  I regulativer, der omhandler bortskaffelse og  

 genanvendelse af kasserede CFC-holdige kølemøbler og affaldsfraktioner  

 herfra, fastsætter kommunalbestyrelsen bestemmelser om, at den opsamlede CFC  

 12 skal bortskaffes eller genanvendes og at den opsamlede CFC 11 eller  

 CFC-holdige affaldsfraktioner skal bortskaffes.
 Stk. 5.  I regulativer, der omhandler bortskaffelse og  

 genanvendelse af kasserede CFC-holdige kølemøbler og affaldsfraktioner  

 herfra, fastsætter kommunalbestyrelsen bestemmelser om forarbejdning af  

 kølemøbler, som sikrer en ressourcemæssig udnyttelse af de genanvendelige  

 affaldsfraktioner, jf. § 3, stk. 1.
 Stk. 6.  I regulativer, der omhandler bortskaffelse og  

 genanvendelse af kasserede CFC-holdige kølemøbler og affaldsfraktioner  

 herfra, fastsætter kommunalbestyrelsen, at kviksølvkontakter og kondensatorer  

 skal afmonteres til særskilt bortskaffelse i overensstemmelse med de til  

 enhver tid gældende regler om farligt affald.
Oplysningspligt § 7.  Hvis kommunalbestyrelsen overfører kasserede  

 CFC-holdige kølemøbler til nyttiggørelse eller bortskaffelse inden for  

 Fællesskabet eller fra Fællesskabet, skal dette ske i overensstemmelse med  

 reglerne i Rådets Forordning (EØF) nr. 259/93 af 1. februar 1993 om  

 overvågning af og kontrol med overførsel af affald inden for, til og fra Det  

 Europæiske Fællesskab. (* 1) Ikrafttrædelse § 8.  Kommunalbestyrelsen fastsætter senest den 1.  

 januar 1997 bestemmelser om en anvisnings- eller indsamlingsordning efter  

 retningslinierne i dette cirkulære i et eller flere regulativer om kasserede  

 CFC-holdige kølemøbler.
Kommunalbestyrelsen fastsætter samtidig bestemmelser  

 om, at de nævnte bestemmelser træder i kraft senest den 1. juli 1997.
Miljø- og Energiministeriet, den 13.  

 juni 1996 Svend Auken / Niels Juul Jensen (* 1) Cirkulæret indeholder i § 7 en henvisning til regler i Rådets  

 Forordning (EØF) nr. 259/93 af 1. februar 1993 om overvågning og kontrol med  

 overførsel af affald inden for, til og fra Det Europæiske Fællesskab.
Ifølge  

 artikel 189 i Traktaten om den Europæiske Union gælder en forordning  

 umiddelbart i hver medlemsstat.
Henvisningen til disse bestemmelser i  

 cirkulæret er således udelukkende begrundet i praktiske hensyn og berører  

 ikke den nævnte forordnings umiddelbare gyldighed i Danmark.
