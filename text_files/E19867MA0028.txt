 Et selskab, som bl.a. importerede varer, rejste spørgsmål om, på hvilket  

 tidspunkt et overskydende afgiftstilsvar forfalder.
Selskabet fremsendte 25. oktober 1983 en negativ momsangivelse for juli  

 kvartal på ca 110.000 kr. med anmodning om, at beløbet blev modregnet med  

 selskabets importmoms for september måned på ca 130.000 kr.
Differencen på ca  

 20.000 kr. var vedlagt i check.
Importmomsen forfaldt til betaling den 31.  

 oktober 1983.
 Distriktstoldkamret krediterede imidlertid først den negative  

 momsangivelse den 22. november 1983 efter at have foretaget  

 udbetalingseftersyn i virksomheden og godkendt angivelsen.
 Der blev derfor beregnet 1 måneds renter af den skyldige importmoms, dvs.  

 restbeløbet på ca 110.000 kr, pr. 1. november 1983.
 Ministeriet for skatter og afgifter meddelte, at afgiften af varer, der  

 indføres fra udlandet, afregnes efter regler fastsat i toldloven, jf.  

 momslovens § 29, stk. 1. For indenlandsk omsætning er afregningsperiode og  

 betalingsfrist fastsat i momslovens § 20.
 Der er således fastsat forskellige afregningsregler og betalingsfrister  

 for virksomhedens nettoafgiftstilsvar, hhv. dens tilsvar af importmoms.
Udbetaling af overskydende momsbeløb sker senest 3 uger efter modtagelsen  

 af angivelsen, men først efter at toldvæsenet har haft lejlighed til at  

 kontrollere rigtigheden af denne, jf. momslovens § 23, stk. 2. Forfaldstidspunktet for udbetaling af et overskydende  

 afgiftstilsvar indtræder derfor først efter, at toldvæsenet har undersøgt og  

 godkendt angivelsen.
 Negative angivelser kan derfor først krediteres (anvendes til modregning)  

 i forbindelse med godkendelsen/udbetalingen af beløbet.
