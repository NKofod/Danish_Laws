Resumé Som følge af en borgers klage over et amts sagsbehandlingstid  

 rettede ombudsmanden henvendelse til amtet.
Amtet oplyste telefonisk at  

 borgeren havde modtaget svar hvilket senere viste sig at være urigtigt idet  

 amtet først efterfølgende traf endelig afgørelse i sagen.
Ombudsmanden bad  

 amtet om sagens dokumenter og en udtalelse.
Som svar på adskillige  

 telefoniske  

 forespørgsler oplyste amtet flere gange at udtalelsen var afsendt hvilket  

 viste  

 sig ikke at være tilfældet.
Først efter at ombudsmanden havde henvendt sig  

 til  

 amtsborgmesteren, sendte amtet udtalelsen.
 Ombudsmanden anførte at det er et fundamentalt  

 princip at offentligt ansatte ikke må videregive oplysninger der er urigtige.  

 Myndigheder der er omfattet af ombudsmandens virksomhed, er forpligtet til at  

 give de oplysninger og de dokumenter mv. som ombudsmanden forlanger.  

 Endvidere  

 kan ombudsmanden kræve skriftlige udtalelser.
Ombudsmanden mente det var beklageligt at amtet ikke  

 i første omgang besvarede hans anmodning om en skriftlig udtalelse.
Endvidere  

 mente ombudsmanden det var meget beklageligt at amtet telefonisk gav direkte  

 urigtige oplysninger til ombudsmandsinstitutionen.
 Ombudsmanden bad amtet om en udtalelse om hvad amtet  

 ville gøre for at undgå lignende situationer i fremtiden. (J.nr.  

 2002-1087-509).
Et amt besvarede i første omgang ikke ombudsmandens anmodning  

 om en udtalelse og gav urigtige oplysninger til ombudsmanden Den 2.  

 november 2001 modtog jeg en klage fra A over X Amts sagsbehandlingstid i en  

 sag  

 hvor A havde ansøgt X Amt om tilladelse til forskelligt byggeri mv. på sin  

 ejendom.
Amtet havde siden 1996 modtaget flere ansøgninger fra A.
I anledning af As klage  

 spurgte en af mine medarbejdere den 14. november 2001 telefonisk X Amt om  

 hvad  

 der var passeret i sagen.
Amtet oplyste at A havde modtaget svar.
Det  

 aftaltes  

 at amtet skulle sende kopi af sagens dokumenter til ombudsmandsinstitutionen.
Da sagens dokumenter endnu  

 ikke var modtaget, spurgte en af mine medarbejdere den 27. november 2001  

 telefonisk hertil.
Amtet oplyste at der var brev på vej som skulle være med  

 posten samme dag.
Da sagens dokumenter stadig  

 ikke var modtaget, spurgte en af mine medarbejdere den 29. november 2001 igen  

 telefonisk hertil.
Amtet oplyste at der var sendt brev dagen før, men at det  

 nu  

 ville blive sendt igen.
Den 30. november 2001 modtog  

 jeg brev af 27. november 2001 med bilag fra amtet.
Det fremgik af de  

 indsendte  

 bilag at X Amt først ved brev af 27. november 2001 havde givet A dispensation  

 fra byggelinjebestemmelserne i lov om offentlige veje således at A kunne  

 foretage den ansøgte ombygning.
Amtet havde således ikke på et tidligere  

 tidspunkt truffet afgørelse vedrørende dette forhold som amtet ellers  

 telefonisk havde oplyst til en af mine medarbejdere den 14. november 2001.
Jeg anmodede herefter den 17.  

 december 2001 X Amt om en udtalelse i anledning af klagen fra A over den tid  

 amtet havde anvendt til sagens behandling.
Jeg bad endvidere om udlån af  

 sagens  

 akter.
På baggrund af en af mine  

 medarbejderes telefoniske forespørgsel til sagen den 27. februar 2002  

 meddelte  

 amtet telefonisk den 1. marts 2002 at amtet ville undersøge sagen og ringe  

 tilbage med svar.
En af mine medarbejdere rykkede telefonisk den 6. marts  

 2002  

 amtet for svar.
 Den 8. marts 2002 meddelte  

 amtet telefonisk en af mine medarbejdere at amtets udtalelse var blevet sendt  

 den 7. marts 2002.
Da jeg endnu ikke havde  

 modtaget amtets udtalelse og sagens akter, kontaktede en af mine medarbejdere  

 den 14. marts 2002 og den 18. marts 2002 igen amtet.
Begge gange blev der  

 lagt  

 en besked om at amtets sagsbehandler skulle ringe til en af mine  

 medarbejdere.
 Den 20. marts 2002 fik en af  

 mine medarbejdere telefonisk oplyst at amtet ville sende kopi af udtalelsen  

 og  

 sagens akter næste dag.
Da jeg stadig ikke havde  

 modtaget amtets udtalelse og sagens akter, rettede en af mine medarbejdere  

 den  

 25. marts 2002 igen telefonisk henvendelse til amtet.
Amtet oplyste da at  

 udtalelsen var sendt den 21. marts 2002, men at der for en sikkerheds skyld  

 ville blive sendt en kopi samme dag.
 Da jeg fortsat ikke havde  

 modtaget amtets udtalelse og sagens akter, anmodede jeg ved brev af 9. april  

 2002, under henvisning til ombudsmandslovens § 17, stk. 1, om en udtalelse  

 vedrørende amtets behandling af min telefoniske anmodning om oplysninger om  

 hvad  

 der var passeret i As sag i X Amt, og vedrørende min anmodning om en  

 udtalelse  

 i As sag.
 Den 10. april 2002 sendte  

 amtsborgmesteren i X Amt et sålydende brev til mig:
Ombudsmandens brev af 9.  

 april 2002 er modtaget i (X) Amt i dag.
Sagsforløbet som det gengives i  

 brevet  

 er overordentligt pinligt for (X) Amt.
Det er ikke nødvendigt at bemærke, at  

 det er i strid med amtets regler og kutymer.
 Jeg har straks bedt  

 forvaltningen om en redegørelse og har understreget, at der ufortøvet skal  

 sendes det ønskede svar til ombudsmandsinstitutionen.
Overfor både ombudsmanden og  

 den pågældende skal jeg dybt beklage forløbet. Den 22. april 2002 modtog jeg  

 X Amts udtalelse af 19. april 2002. I udtalelsen anførte amtet bl.a.  

 følgende:
Indledningsvis skal amtet  

 dybt beklage den i realiteten manglende behandling af  

 ombudsmandsinstitutionens  

 henvendelser til (X) Amt indtil nu.
Det kan ikke undskyldes, men det tjener  

 til  

 delvis forklaring, at sagsbehandleren i perioden har været ramt af private,  

 personligt belastende omstændigheder, hvis konsekvenser for behandlingen af  

 sagen, forvaltningen desværre først nu er blevet opmærksom på.
Det overordentligt  

 uacceptable forløb i forbindelse med besvarelsen af ombudsmandsinstitutionens  

 henvendelser i sagen fra den 14. november 2001 og frem til nu hverken kan  

 eller  

 vil (X) Amt forsøge at bortforklare. (X) Amt kan kun dybt beklage  

 forløbet. Vedlagt X Amts udtalelse af  

 19. april 2002 var en oversigt over ind- og udgået post i sagen.
Af denne  

 oversigt fremgik det at mit brev af 17. december 2001 hvori X Amt blev  

 anmodet  

 om en udtalelse i anledning af As klage over amtets sagsbehandlingstid,  

 var  

 bortkommet (efter sammenhængen må jeg antage hos amtet). Af oversigten  

 fremgik  

 der således ingen ekspeditioner i sagen i perioden fra amtets brev af 27.  

 november 2001 til mig og indtil amtet den 10. april 2002 modtog mit brev af  

 9.  

 april 2002.
Ombudsmandens udtalelse Det er et fundamentalt princip at offentligt ansatte ikke må videregive  

 oplysninger der er urigtige eller vildledende, eller fortie oplysninger der  

 er af betydning for en sags bedømmelse.
Dette generelle princip er bl.a.  

 formuleret i § 5, stk. 2, i lov om ministres ansvarlighed (lov nr. 117 af 15.  

 april 1964) om en minister der forsætligt eller groft uagtsomt giver  

 Folketinget urigtige eller vildledende oplysninger.
Princippet om  

 sandhedspligt har endvidere fundet udtryk i straffelovens § 162 og § 163  

 (lovbekendtgørelse nr. 808 af 14. september 2001).
 I Fagligt etiske principper i offentlig administration, betænkning afgivet af  

 DJØFs fagligt etiske arbejdsgruppe, anføres s. 146ff bl.a. følgende:
  

  

 3. Sandhedspligten i den offentlige forvaltning 3.1. Almindelige synspunkter Udgangspunktet er enkelt.
Den offentligt ansatte må ikke, bevidst eller  

 uagtsomt, videregive oplysninger, der er urigtige eller, eventuelt på grund  

 af fortielser, vildledende, eller medvirke til, at andre gør det.
Denne forpligtelse til sandhed følger af tjenesteforholdet, og pligten gælder  

 derfor principielt i alle forhold, hvor de pågældende optræder i deres  

 egenskab af offentligt ansatte.
Sandhedspligten gælder således i forhold til  

 andre offentligt ansatte, ministre, kommunalpolitiske organer, Folketinget,  

 Folketingets Ombudsmand og de kommunale tilsynsmyndigheder.
Og den gælder i  

 forhold til organisationer, borgere, pressen og offentligheden i al  

 almindelighed. Efter § 19, stk. 1, i ombudsmandsloven (lov nr. 473 af 12. juni 1996) er  

 myndigheder der er omfattet af ombudsmandens virksomhed, forpligtet til at  

 meddele ombudsmanden de oplysninger samt udlevere de dokumenter mv. som  

 forlanges af ombudsmanden.
Endvidere kan ombudsmanden afkræve de myndigheder  

 der er omfattet af ombudsmandens virksomhed, skriftlige udtalelser, jf.  

 ombudsmandslovens § 19, stk. 2.
I overensstemmelse med det  

 ovenfor anførte forudsættes det at de oplysninger som myndighederne afgiver  

 til  

 ombudsmanden, er rigtige og fyldestgørende.
Jeg henviser til Jon Andersen  

 mfl.,  

 Ombudsmandsloven med kommentarer (1999), s. 94f, og til en udtalelse i  

 Folketingets Ombudsmands beretning for 1982, s. 275*.
Ved telefonisk henvendelse  

 til (X) Amt den 14. november 2001 spurgte jeg om hvad der var passeret i  

 sagen.  

 Amtet oplyste at (A) havde modtaget svar i sagen.
Denne oplysning var urigtig  

 idet (X) Amt først traf endelig afgørelse i sagen den 27. november 2001.
Ved brev af 17. december 2001  

 anmodede jeg (X) Amt om en udtalelse i anledning af klagen fra (A) over den  

 tid  

 amtet havde anvendt til sagens behandling.
Jeg bad endvidere om udlån af  

 sagens  

 akter.
Som svar på adskillige  

 telefoniske forespørgsler i sagen i perioden fra den 27. februar 2002 til den  

 25. marts 2002 oplyste (X) Amt flere gange at udtalelsen fra amtet i sagen  

 var  

 blevet afsendt.
Dette viste sig ikke at være tilfældet.
Først efter min  

 skriftlige henvendelse til amtsborgmesteren den 9. april 2002 modtog jeg den  

 22. april 2002 (X) Amts udtalelse i sagen.
Det er af afgørende betydning  

 for udøvelsen af den kontrolfunktion som bl.a.
Folketingets Ombudsmand er  

 tillagt, at de myndigheder der er omfattet af ombudsmandens virksomhed,  

 besvarer ombudsmandens henvendelser, og som det fremgår af det jeg har anført  

 ovenfor, er der da også en pligt for offentligt ansatte til at fremkomme med  

 sande og fyldestgørende oplysninger.
På baggrund af det ovenfor  

 anførte er jeg er enig med (X) Amt at i at det er beklageligt at amtet i  

 første  

 omgang ikke besvarede min anmodning om en skriftlig udtalelse vedrørende  

 sagsbehandlingstiden i (A)s sag.
Endvidere finder jeg det meget  

 beklageligt at  

 (X) Amt telefonisk afgav direkte urigtige oplysninger til  

 ombudsmandsinstitutionen. Samtidig med  

 at jeg afgav denne udtalelse, bad jeg X Amt om en udtalelse om hvorvidt amtet  

 ville iværksætte tiltag til at undgå lignende situationer i fremtiden, f.eks.  

 ved anvendelse af erindringssystemer, på en sådan måde at opmærksomheden  

 henledes  

 på verserende sager og ubesvarede henvendelser.
 I brev af 4. oktober 2002  

 udtalte X Amt herefter bl.a. følgende:
Som nævnt i Amtets brev af  

 19. april 2002 til Ombudsmanden er sagsforløbet for så vidt angår  

 ombudsinstitutionens henvendelser til Amtet forløbet i en periode, hvor  

 sagsbehandleren har været ramt af private, personligt belastende  

 omstændigheder.
Disse omstændigheder er en medvirkende årsag til det dybt  

 beklagelige sagsforløb.
 De personlige omstændigheder  

 fratager selvsagt ikke forvaltningen for det formelle ansvar for sagsforløbet  

 eller for ansvaret for at overveje, om sagsforløbet bør give anledning til  

 tiltag med henblik på at undgå lignende situationer i fremtiden.
(X) Amt har derfor gennemgået  

 sagsforløbet og har herunder vurderet det i forhold til den nuværende praksis  

 for så vidt angår spørgsmålet om at blive opmærksom på verserende sager og  

 ubesvarede henvendelser.
I vurderingen er det med stor vægt indgået, at der  

 er  

 tale om et helt usædvanligt og helt enkeltstående sagsforløb, som skyldes  

 konkrete, personlige forhold.
Disse forhold har ført til et hændelsesforløb,  

 som det forekommer vanskeligt om ikke umuligt at undgå gennem et system for  

 erindring eller lignende.
 Det er også indgået, at et tilfælde som det  

 aktuelle - i øvrigt også mindre graverende tilfælde - forekommer sjældent.
 Derimod er det indlysende, at  

 en rigtig tilrettelægning af sagsbehandlingen, for eksempel i samarbejder  

 medarbejdere imellem, kan være med til at sikre, at personlige forhold, der  

 kan  

 få indflydelse på den enkelte medarbejders arbejdsindsats, konstateres, så  

 der  

 kan reageres.
(X) Amt ser derfor snarere en  

 hensigtsmæssig organisering af arbejdet og en udvikling af de sociale  

 kompetencer som løsningen på en situation som det aktuelle.
Forvaltningen for  

 Teknik og Miljø i (X) Amt arbejder med organisationsudvikling baseret på  

 selvforvaltende grupper og udvikling af sociale kompetencer.
Heri ligger  

 tillige - i øvrigt i fortsættelse af de senere års udstrakte delegation - at  

 der gives den enkelte medarbejdet et større råderum med et tilhørende større  

 ansvar for at handle, inden et sagsforløb udvikler sig uacceptabelt.  

 Udviklingen af de sociale kompetencer vil ruste medarbejderne til at leve op  

 til dette større ansvar, og det er forventningen, at den sammen med  

 udviklingen  

 af samarbejdet medarbejderne imellem også vil medvirke til, at forløb som det  

 aktuelle undgås i fremtiden. Herefter anførte jeg i brev  

 af 26. november 2002 til X Amt bl.a. følgende:
Jeg tager det (X) Amt  

 anfører vedrørende forebyggelse af lignende situationer til efterretning idet  

 jeg ikke kan være uenig i de betragtninger amtet har anført med hensyn til  

 betydningen af en hensigtsmæssig organisering af arbejdet og udvikling af  

 sociale kompetencer for at opfange tilfælde hvor en medarbejder har  

 vanskeligt  

 ved at fungere.
Amtets udtalelse angår således hovedsageligt sådanne ekstreme  

 sagsforløb som det foreliggende.
Amtets udtalelse indeholder derimod ikke  

 nærmere oplysninger om de redskaber og rutiner som amtets sagsbehandlere og  

 ledere i almindelig har til rådighed i forbindelse med sagsstyringen,  

 herunder  

 journalisering og behandlingen af de enkelte sager (herunder også besvarelser  

 af henvendelser fra parten) inden for relevante og rimelige tidsterminer.
Jeg beder derfor (X) Amt  

 afgive en udtalelse hvori der redegøres for de redskaber og rutiner amtets  

 tekniske forvaltning i almindelighed anvender i forbindelse med  

 sagsbehandlingen i konkrete sager efter plan- og byggelovgivningen.
I denne  

 forbindelse beder jeg (X) Amt redegøre for amtets journaliseringspraksis samt  

 eventuelle automatiske erindringssystemer.
Endvidere beder jeg amtet komme  

 ind  

 på om amtet anvender f.eks. sagstilstandslister, aktbesvarelseslister eller  

 lignede. I brev af 13. januar 2003  

 udtalte X Amt herefter bl.a. følgende:
I (X) Amt registreres al ud-  

 og indgående post, der vedrører plan- og byggesagsbehandlingen.
Det sker i en  

 elektronisk journal, hvor den pågældende sagsakt registreres med hensyn til  

 journalnummer, emne, sagsbehandler, dato for afsendelse/modtagelse og  

 afsender/modtager.
Af den elektroniske journal  

 kan der laves forskellige statistiske oversigter m.m.
Først og fremmest kan  

 den  

 enkelte sagsbehandler til enhver tid og efter behov få et overblik over egne  

 verserende sager, og lederen kan få et overblik over den enkelte  

 sagsbehandlers  

 verserende sager.
Efter behov kan sagsbehandler og leder på det grundlag  

 gennemgå de enkelte sagers status m.v.
 Det er en årelang erfaring i  

 (X) Amts forvaltning for teknik og miljø, at dette system, kombineret med den  

 ansvarlighed hos den enkelte medarbejder, der også følger af den øgede  

 decentralisering, har givet den tilstrækkelige sikkerhed for, at henvendelser  

 kun i meget sjældne og ekstreme tilfælde er forblevet ubesvarede eller er  

 blevet besvaret med helt uacceptable lange ekspeditionstider.
Det er forvaltningens  

 vurdering, baseret på erfaringer fra tidligere praksis, at indførelse af for  

 eksempel et automatisk erindringssystem ikke vil betyde nogen målelig  

 forbedring i forhold til praksis i dag.
Det er derfor forvaltningens  

 vurdering,  

 at omkostningerne og ulemperne ved at indføre automatiske erindringssystemer  

 eller lignende kontrolsystemer så som sagstilstandslister og  

 aktbesvarelseslister ikke vil stå mål med fordelene.
 Tværtimod er det  

 forvaltningens vurdering, at indførelse af øgede kontrolsystemer snarere vil  

 medføre ansvarsforflygtigelse og samtidig blive en unødig belastning for den  

 arbejdsglæde, der er en af forudsætningerne for stor produktivitet og høj  

 kvalitet.
Sammenfattende er det  

 forvaltningens opfattelse, at de redskaber, der ligger i den elektroniske  

 journals muligheder, kombineret med den i redegørelsen af 4. oktober 2002  

 nævnte udvikling af medarbejdernes øgede sociale kompetencer og  

 ansvarsbevidsthed, dækker forvaltningens behov for sagsstyring.
Det peger  

 erfaringerne  

 på, når der ses bort fra enkeltstående, helt ekstreme sagsforløb, som næppe  

 noget kontrolsystem i praksis helt vil kunne forhindre.
Det er forvaltningens  

 vurdering, at borgerreaktioner peger i samme retning.
(X) Amts forvaltning for  

 teknik og miljø har derfor ikke overvejelser om at genindføre de automatiske  

 erindringssystemer, som blev afskaffet for år tilbage fordi de havde vist sig  

 overflødige, eller at indføre sagstilstandslister, aktbesvarelseslister eller  

 lignende. Herefter udtalte jeg i brev  

 af 3. marts 2003 til X Amt bl.a. følgende:
Det fremgår af brevet at (X)  

 Amt har et elektronisk journalsystem hvori al ud- og indgående post  

 vedrørende  

 plan- og byggesagsbehandling registreres.
Endvidere fremgår det at amtet via  

 dette journaliseringssystem har mulighed for at lave forskellige statistiske  

 oversigter mm.
Jeg går ud fra at amtet benytter denne mulighed efter behov.
Vedrørende anvendelse af  

 automatiske erindringssystemer har jeg noteret mig amtets vurdering hvorefter  

 omkostningerne og ulemperne ved at indføre automatiske  

 erindringssystemer  

 eller lignende kontrolsystemer så som sagstilstandslister og  

 aktbesvarelseslister ikke vil stå mål med fordelene.
Jeg må tage amtets  

 opfattelse til efterretning og har således ikke grundlag for at henstille at  

 amtet overvejer at indføre automatiske erindringssystemer.
Til amtets vurdering vil jeg  

 dog tilføje at efter min erfaring - både ud fra mit kendskab til forholdene  

 hos  

 andre forvaltningsmyndigheder og ud fra forholdene ved  

 ombudsmandsinstitutionen  

 - kan sådanne erindringssystemer efter omstændighederne være en stor hjælp  

 for  

 den enkelte medarbejder og kan have en konstruktiv effekt.
Om et automatisk  

 erindringssystem af medarbejderne opfattes som en demotiverende faktor, eller  

 om systemet derimod opfattes som en positiv hjælp, kommer efter min  

 opfattelse  

 an på hvordan systemet introduceres og anvendes i praksis.
Introduktionen og  

 anvendelsen af et sådant system vil i høj grad afhænge af ledelsens tilgang  

 hertil.
Et automatisk erindringssystem er efter min opfattelse ikke i første  

 række et kontrolsystem, men derimod et praktisk arbejdsredskab som kan  

 medvirke  

 til at skabe overblik og dermed øge den enkelte medarbejders forudsætninger  

 for  

 stor produktivitet og høj kvalitet i arbejdet, og dermed også vil kunne have  

 positiv indvirkning på arbejdsglæde og motivation. Jeg foretog mig herefter ikke  

 yderligere i sagen.
 NOTE: (*) FOB 1982, s. 275.
