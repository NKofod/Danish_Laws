Bekendtgørelse  

 om ændring af bekendtgørelse om magtanvendelse m.v. i døgninstitutioner for  

 børn og unge og i opholdssteder for børn og unge for flere end 4 personer (  

 Ophold i sikret afdeling  

 for udlændinge under 15 år uden lovligt ophold i Danmark  

 ) § 1 I bekendtgørelse nr. 620  

 af 21. juni 2001 om magtanvendelse m.v. i døgninstitutioner for børn og unge  

 og  

 i opholdssteder for børn og unge for flere end 4 personer, som ændret ved  

 bekendtgørelse nr. 992 af 4. december 2001 og bekendtgørelse nr. 399 af 27.  

 maj  

 2004, foretages følgende ændring:
 1.  

  

 Efter kapitel 3 indsættes:
»Kapitel 3 a Ophold i sikret afdeling for udlændinge under 15 år  

 uden lovligt ophold i Danmark § 12 a.  

  

 Ophold i sikret afdeling kan for udlændinge  

 under 15 år uden lovligt ophold her i landet finde sted på baggrund af  

 politiets afgørelse om frihedsberøvelse efter udlændingelovens § 36, jf.  

 § 37.  

 Politiet orienterer amtskommunen i det amt,  

 hvor den pågældende sikrede afdeling er beliggende, om afgørelsen.
§ 12 b.  

  

 Ophold i sikret afdeling skal være så kortvarigt som muligt.
Ophold, der  

 iværksættes efter politiets bestemmelse, må højest vare 3 døgn efter  

 frihedsberøvelsens oprindelige iværksættelse, medmindre den pågældende  

 forinden  

 fremstilles for retten, der tager stilling til spørgsmålet om  

 frihedsberøvelsens  

 lovlighed og fortsatte opretholdelse.
Ophold efter rettens bestemmelse er  

 undergivet de frister, der fastsættes af retten.
Det samlede ophold i sikret  

 afdeling må højest vare 2 måneder.
§ 12 c.  

  

 Bestemmelserne i denne bekendtgørelse vedrørende  

 ophold for unge, hvor opholdet træder i stedet for varetægtsfængsling, jf.  

 retsplejelovens § 765, finder i øvrigt anvendelse.« § 2 Bekendtgørelsen træder i  

 kraft den 15. september 2004.
