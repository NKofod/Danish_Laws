Ændringsforslag stillet den 14. december 2020 uden for betænkningen Ændringsforslag til 2. behandling af Forslag til lov om ændring af lov om finansiel virksomhed, lov om restrukturering og afvikling af visse finansielle virksomheder og lov om kapitalmarkeder og om ophævelse af lov om finansiel stabilitet.
(Ændringer som følge af revision af kapitalkravsdirektivet (CRD V) og krisehåndteringsdirektivet (BRRD II) m.v.) [af erhvervsministeren (Simon Kollerup)]:
Til § 5 Af erhvervsministeren:
 39) I stk. 2 indsættes efter »nr.«: »01,«.
[Ikrafttræden af ny bestemmelse som følge af ændringsforslag nr. 1] Bemærkninger Til nr. 39 Med lovforslagets § 1, nr. 15, foreslås det at ophæve § 44 i lov om finansiel virksomhed.
Det medfører, at eventuelle henvisninger til § 44 skal konsekvensrettes, så der ikke længere henvises til § 44 i de øvrige bestemmelser i lov om finansiel virksomhed.
På baggrund heraf foreslås det med ændringsforslag nr. 1 i  Erhvervsudvalgets betænkning af 11. december 2020 at lade henvisningerne til § 44 i § 1, stk. 4, 1. pkt., og stk. 5, 1. pkt., og § 373, stk. 1, udgå.
Da lovforslagets § 1, nr. 15, skal træde i kraft den 1. januar 2021, jf. lovforslagets § 5, stk. 2, skal den foreslåede bestemmelse i ændringsforslag nr. 1 ligeledes træde i kraft den 1. januar 2021. Som konsekvens heraf skal der indsættes en henvisning til den foreslåede bestemmelse i lovforslagets § 5, stk. 2.
Ændringen har ikke nogen indvirkning på ikrafttrædelsen af lovsforslagets øvrige bestemmelser.
Den relaterer sig alene til ikrafttrædelsen af den foreslåede bestemmelse i ændringsforslag nr. 1.
