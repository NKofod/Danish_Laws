(Kommissionsloven) Herved bekendtgøres lov nr. 243 af 8. maj 1917 om  

 kommission, handelsagentur og handelsrejsende med den ændring, der følger af  

 § 15 i lov nr. 168 af 13. april 1938.
I.
Almindelige bestemmelser § 1.  Denne lovs bestemmelser kommer kun til  

 anvendelse, forsåvidt ikke andet følger af aftale eller af handelsbrug eller  

 anden sædvane.
 Stk. 2.  En undtagelse fra denne regel hjemles ved § 45.
§ 2.  Ved handlende forstås i denne lov enhver, der  

 gør sig til bedrift at afhænde dertil indkøbte varer, at drive vekselerer-  

 eller bankforretning, forsikringsvirksomhed, kommissionshandel,  

 forlagsvirksomhed, apotek, beværtning, håndværk eller fabrik, at overtage  

 udførelse af bygnings- eller anlægsarbejder eller at befordre personer, gods  

 eller meddelelser, samt enhver, som er handelsagent.
Dog anses ikke som  

 handlende den, som uden anden medhjælp end sin ægtefælle, sine børn under 15  

 år og sit hustyende driver beværtning, håndværk, befordringsvirksomhed eller  

 sådan ringe handel, hvortil ikke kræves særlig adkomst, eller hvortil  

 borgerskab udstedes uden betaling.
 § 3.  Når nogen, som efter denne lov skal »give  

 meddelelse«, har indleveret meddelelsen til befordring med telegraf  

 eller post eller afsendt den på anden forsvarlig måde, går det ikke ud over  

 ham, at meddelelsen forsinkes eller ikke kommer frem.
II.
Om kommission INDLEDENDE BESTEMMELSER § 4.  Ved kommissionær forstås i denne lov den, som  

 har påtaget sig det hverv at sælge eller købe varer, værdipapirer eller andet  

 løsøre for en andens regning, men i eget navn.
Den, for hvis regning salget  

 eller købet skal ske, kaldes kommittent.
 Stk. 2.  Er kommissionæren handlende, og går hvervet ud  

 på salg eller køb, som falder indenfor hans bedrift, kaldes han  

 handelskommissionær og forholdet handelskommission.
§ 5.  Får nogen, som erhvervsmæssigt driver virksomhed  

 som handelskommissionær, anmodning fra en anden, med hvem han står i  

 forretningsforbindelse, om at besørge salg eller køb, der falder indenfor  

 denne hans virksomhed, skal han uden ugrundet ophold give meddelelse, hvis  

 han ikke vil overtage hvervet.
Gives sådan meddelelse ikke, anses hvervet for  

 overtaget.
 § 6.  Når nogen, som har fået gods tilsendt for at  

 sælge det i kommission, ikke vil udføre hvervet, men dog tager sig af godset,  

 har han panteret i det for, hvad han i denne anledning har at fordre efter de  

 nedenfor om kommissionæren givne regler.
OM KOMMISSIONÆRENS PLIGTER § 7.  Kommissionæren skal ved udførelsen af sit hverv  

 varetage kommittentens interesser.
Han skal følge kommittentens forskrifter,  

 så vidt det er muligt, og give ham underretning om forhold, som er af  

 betydning for hvervet, særlig om afsluttede aftaler, samt aflægge regnskab og  

 afgive, hvad der tilkommer kommittenten.
Dog behøver handelskommissionæren  

 ikke at meddele kommittenten navnet på den, med hvem han har sluttet aftale,  

 medmindre pligt hertil følger af §§ 57 og 58.
§ 8.  Udkræver omstændighederne, at kommittentens  

 forskrifter fraviges, skal kommissionæren uden ophold underrette kommittenten  

 derom og forlange hans bestemmelse.
Kan denne ikke afventes, skal  

 kommissionæren handle, som omstændighederne tilsiger.
 Stk. 2.  Dette gælder også, når kommittenten har  

 foreskrevet, at godset ikke må sælges billigere eller købes dyrere end til en  

 angiven pris (limitum). Limitum anses ikke sat alene derved, at en pris er  

 anført af kommittenten i en salgskommissionæren tilstillet nota.
 § 9.  Er limitum foreskrevet, bør kommissionæren  

 alligevel søge at opnå en fordelagtigere pris, hvis forholdene ved aftalens  

 indgåelse gør det muligt.
§ 10.  Kommissionæren er pligtig at drage omsorg for  

 gods, som kommittenten tilstiller ham til salg, eller som han køber for  

 kommittentens regning.
Hvis ikke andet følger af forholdene, skal han holde  

 godset adskilt fra andet gods.
 Stk. 2.  Handelskommisionæren er pligtig at holde godset  

 brandforsikret, forsåvidt ikke dets art, eller forholdene i øvrigt medfører,  

 at forsikring er unødvendig.
 § 11.  Har kommittenten tilstillet  

 handelskommissionæren gods til salg, er denne pligtig at undersøge godset i  

 sådan udstrækning, som ordentlig forretningsbrug i handelskommission kræver.
§ 12.  Viser der sig ved modtagelsen eller senere  

 mangler ved gods, som er tilstillet kommissionæren til salg, skal han  

 underrette kommittenten derom.
Afgiver han ikke sådan underretning uden  

 ugrundet ophold, efter at han har opdaget eller burde have opdaget mangelen,  

 er han erstatningspligtig efter bestemmelsen i § 17 for den derved forvoldte  

 skade.
 § 13.  Kommissionæren skal godskrive kommittenten alt,  

 hvad han har opnået gennem aftale med trediemand.
 § 14.  Står kommissionæren ifølge aftale, handelsbrug  

 eller anden sædvane del credere, hæfter han overfor kommittenten som  

 selvskyldner for opfyldelsen af aftale, som han for dennes regning indgår med  

 trediemand.
 Stk. 2.  Selv om handelskommissionæren ikke står del  

 credere, kan kommittenten kræve, at han opfylder aftalen, når kommissionæren  

 ikke i sin underretning til kommittenten om hvervets udførelse opgiver navnet  

 på den, med hvem han har sluttet aftalen.
 § 15  Har en kommissionær afsluttet en aftale for  

 kommittentens regning, og har han ved afslutningen eller senere forsømt sine  

 pligter, kan kommittenten afvise aftalen, såfremt hans interesser er  

 væsentligt tilsidesatte, eller kommissionæren har handlet svigagtigt.
 Stk. 2.  Kan kommittenten, når han således afviser  

 aftalen, på grund af bestemmelsen i § 54 ikke få gods tilbage, som  

 kommissionæren har solgt, skal denne betale dets værdi.
§ 16.  Har kommissionæren købt over eller solgt under  

 limitum eller i øvrigt til en ufordelagtigere pris end den, der burde være  

 opnået, kan kommittenten ikke af den grund afvise aftalen, når kommissionæren  

 uden ugrundet ophold betaler ham prisforskellen eller stiller ham betryggende  

 sikkerhed derfor.
Dette gælder dog ikke, når kommittenten ved kommissionærens  

 adfærd har lidt skade eller ulempe, som ikke dækkes af prisforskellen, og som  

 berettiger til afvisning efter § 15, eller når kommissionæren har handlet  

 svigagtigt.
 § 17.  Forsømmer kommissionæren sine pligter overfor  

 kommittenten, skal han erstatte den skade, som derved forvoldes denne.
§ 18.  Har kommissionæren forsømt sin pligt ved at  

 sælge under eller købe over limitum, og afvises aftalen ikke, bliver i mangel  

 af bevis for, at større skade er lidt, som erstatning at svare forskellen  

 mellem den aftalte pris og limitum.
Har omstændighederne udkrævet en  

 afvigelse fra limitum, men er afvigelsen ved kommissionærens forsømmelse  

 blevet større end påkrævet, skal erstatningen udgøre mindst forskellen mellem  

 den pris, der er opnået, og den, der burde være opnået.
 § 19.  Har salgskommissionæren forsømt sin pligt ved  

 uberettiget at give kredit eller anden henstand med købesummens betaling, og  

 bliver aftalen ikke afvist, hæfter kommissionæren for købesummen, selv om han  

 ikke står del credere, og er pligtig at betale den til den tid, kommittenten  

 ville have kunnet fordre den, hvis henstanden ikke var givet.
 Stk. 2.  Oplyser kommissionæren, at der kun ville være  

 opnået en lavere pris, hvis henstanden ikke var givet, er han ikke pligtig at  

 betale mere end denne pris.
§ 20.  Formener kommittenten, at kommissionæren har  

 forsømt sine pligter, og vil han derpå støtte nogen ret efter §§ 15, 17 og  

 19, skal han give kommissionæren meddelelse om, at han vil påberåbe sig  

 forsømmelsen.
Meddelelsen skal gives uden ugrundet ophold, efter at han fra  

 kommissionæren har modtaget underretning om, hvorledes denne har forholdt  

 sig.
Gives sådan meddelelse ikke, kan kommittenten ikke påberåbe sig  

 forsømmelsen.
Indeholder meddelelsen ikke, at kommittenten vil afvise en  

 aftale, der er sluttet for hans regning, kan han ikke senere gøre sådan ret  

 gældende.
 § 21.  I handelskommission har kommittenten, hvis han  

 er handlende, og købet er sket for hans bedrift, den samme  

 undersøgelsespligt, som påhviler køberen efter loven om køb § 51.
 § 22.  Viser det sig, at gods, som er købt for  

 kommittentens regning, lider af en mangel, og vil kommittenten påberåbe sig  

 denne, skal han uden ugrundet ophold give kommissionæren meddelelse derom.
 Stk. 2.  Giver han ikke sådan meddelelse, uagtet han har  

 opdaget eller burde have opdaget mangelen, kan han ikke senere gøre den  

 gældende overfor kommissionæren, undtagen forsåvidt denne hos sælgeren,  

 fragtføreren eller andre kan få fyldestgørelse for det krav, han i den  

 anledning måtte have mod denne.
§ 23.  Er gods, som er købt for kommittentens regning,  

 leveret for sent, og vil kommittenten påberåbe sig dette, skal han give  

 kommissionæren meddelelse derom uden ugrundet ophold, efter at godset er  

 ankommet til ham, eller det ved underretning fra kommissionæren eller  

 sælgeren har vist sig, at leveringen er sket for sent.
Giver han ikke sådan  

 meddelelse finder bestemmelsen i § 22, 2det stykke, tilsvarende anvendelse.
 § 24.  De i §§ 20, 22 og 23 givne regler kommer ikke  

 til anvendelse, når kommissionæren har handlet svigagtigt, eller når han har  

 gjort sig skyldig i grov uagtsomhed, og denne medfører betydelig skade for  

 kommittenten.
 § 25.  Er gods, som var købt for kommittentens  

 regning, overgivet til ham, og har han ikke inden et år derefter givet  

 kommissionæren meddelelse om, at han vil påberåbe sig en mangel, kan han ikke  

 senere gøre den gældende i videre omfang end i § 22, 2det stykke, bestemt.  

 Dette gælder dog ikke, når kommissionæren har påtaget sig at indestå for  

 godset i længere tid, eller når han har handlet svigagtigt.
 § 26.  Afviser kommittenten gods, som kommissionæren  

 har købt for hans regning, finder angående hans pligter og rettigheder de i  

 loven om køb §§ 55-58 givne regler tilsvarende anvendelse.
OM KOMMISSIONÆRENS RETTIGHEDER § 27.  Handelskommissionæren er berettiget til  

 provision af aftale, han afslutter for kommittentens regning, dog kun hvis  

 trediemands forpligtelse ifølge aftalen opfyldes.
Skal levering ske  

 efterhånden, og skal betaling erlægges særskilt for hver levering, kan  

 kommissionæren forlange provision af de leveringer, som er gået i orden.
 Stk. 2.  Når trediemands forpligtelse ifølge aftalen  

 ikke opfyldes, er kommissionæren dog berettiget til provision, såfremt dette  

 skyldes kommittenten eller en hændelse, som denne ikke kunne have påberåbt  

 sig overfor trediemand, hvis han selv havde afsluttet aftalen.
§ 28.  Bliver købesummen kun delvis betalt, og skyldes  

 dette ikke sådant forhold som i § 27, 2det stykke, nævnt, har  

 salgskommissionæren ikke ret til provision.
Hvis den provision, som ville  

 have tilkommet kommissionæren, såfremt hele købesummen var blevet betalt,  

 overstiger, hvad der mangler i fuld betaling, har kommissionæren dog ret til  

 forskellen.
 Stk. 2.  Hvad ovenfor er bestemt, finder tilsvarende  

 anvendelse med hensyn til indkøbskommissionærens ret til provision, hvis  

 sælgerens forpligtelse ifølge aftalen kun delvis opfyldes.
§ 29.  Kommissionæren har krav på særlig godtgørelse  

 for udgifter til porto, telegrammer, telefonsamtaler og forsikringspræmier  

 samt for andre beføjede udgifter, forsåvidt ikke provision eller andet  

 vederlag er beregnet på at skulle udgøre betaling også for dem.
Han kan  

 beregne sig godtgørelse for afgivelse af lagerrum eller andet oplagssted og  

 for transport og arbejde af lignende art, selv om han ikke i så henseende har  

 haft nogen særlig udgift.
 § 30.  Har kommissionæren selv måttet opfylde en  

 aftale overfor trediemand, kan han kræve dækning hos kommittenten.
 Stk. 2.  Forskudsbetaling, som indkøbskommissionæren  

 uden kommittentens tilladelse har erlagt til sælgeren, er kommittenten kun  

 pligtig at dække, forsåvidt sælgerens forpligtelse ifølge aftalen opfyldes.
 § 31.  Salgskommissionæren, som har givet kommittenten  

 forskud på købesummen, eller som i øvrigt i anledning af hvervet har noget  

 krav mod kommittenten, har for sådan fordring panteret i det gods, der er  

 tilstillet ham til salg, når han eller nogen på hans vegne er i besiddelse af  

 godset eller af konnossement eller fragtbrev af sådan beskaffenhed, at  

 afsenderen ikke uden at forevise det kan råde over godset.
 § 32.  I Gods, som en handelskommissionær har modtaget  

 til salg, har han panteret efter § 31 også for fordringer, som hidrører fra  

 andre kommissionshverv fra kommittenten, såfremt denne er handlende, og  

 hvervet falder indenfor hans bedrift.
§ 33.  I kraft af den ved §§ 31 og 32 hjemlede  

 panteret kan salgskommissionæren, forsåvidt hans sikkerhed ellers ville  

 udsættes for fare, holde godset tilbage, når kommittenten fordrer det  

 udleveret, og i øvrigt undlade at følge hans forskrifter.
Dog må  

 kommissionæren ikke sælge godset imod kommittentens vilje undtagen i de  

 tilfælde, som omtales i næste paragraf.
§ 34.  Når den fordring, som er sikret ved  

 panteretten, er forfaldet, kan kommissionæren sælge godset til sin  

 fyldestgørelse.
Er godset udsat for hurtig fordærvelse, eller vil dets  

 bevaring medføre uforholdsmæssig store omkostninger, kan kommissionæren,  

 forsåvidt hans sikkerhed ellers ville udsættes for fare, sælge det, selv om  

 fordringen ikke er forfaldet.
Finder salg sted, har kommissionæren samme ret  

 til provision, som ellers ville have tilkommet ham.
 Stk. 2.  Forinden salg finder sted, skal kommissionæren  

 så vidt muligt med rimeligt varsel afkræve kommittenten betaling under  

 tilkendegivelse af, at godset vil blive solgt, hvis betaling ikke erlægges.  

 Foregår salget enten ved autoriseret mægler, som er underrettet om salgets  

 art, på forsvarligt sted, hvor der er marked for godset, eller ved en  

 forsvarlig bekendtgjort og afholdt auktion, kan kommittenten ikke gøre nogen  

 indsigelse mod den opnåede pris.
§ 35.  Har salgskommissionæren solgt godset i henhold  

 til hvervet, kan han ved salg eller på anden måde råde over fordringsretten  

 mod køberen, forsåvidt det er fornødent til fyldestgørelse af forfaldne  

 fordringer på kommittenten, for hvilke han ville have haft panteret i godset,  

 hvis dette havde været i hans besiddelse.
Regelen i § 34, 2det stykke, 1ste  

 punktum, finder tilsvarende anvendelse.
 § 36.  Hvad der i §§ 31-35 er bestemt om  

 salgskommissionæren, finder tilsvarende anvendelse på indkøbskommissionæren,  

 dog at han, når han sælger godset efter § 34, ikke har krav på provision.
§ 37.  Har indkøbskommissionæren sendt godset til  

 kommittenten, og kommer denne under konkurs, kan kommissionæren hindre  

 godsets overgivelse til boet eller kræve det tilbage af dette efter reglerne  

 i loven om køb §§ 39 og 41 og søloven § 166. Ligeledes kan han hindre godsets  

 overgivelse, når der åbnes forhandling om tvangsakkord for kommittenten,  

 eller når dennes formuesforhold i øvrigt viser sig at være sådanne, at han må  

 antages at være ude af stand til ved forfaldstid at betale en fordring, for  

 hvilken kommissionæren ville have haft panteret i godset, hvis det var  

 forblevet i hans besiddelse.
Har kommissionæren gjort brug af den angivne  

 ret, kan han gøre sin panteret gældende efter reglerne i §§ 33 og 34.
 Stk. 2.  Har salgskommissionæren tilbagesendt gods, som  

 han har haft til salg for kommittenten, kommer tilsvarende regler til  

 anvendelse.
§ 38.  Er gods, som er indkøbt for kommittentens  

 regning, på grund af forsinkelse fra hans side ikke blevet overgivet i hans  

 besiddelse, har kommissionæren ret til at sælge det for hans regning, når  

 kommissionæren ikke uden væsentlig omkostning eller ulempe kan vedblive med  

 at sørge for det, eller når kommittenten ikke råder over det inden rimelig  

 tid, efter at han dertil er blevet opfordret.
Forinden salg finder sted, har  

 kommissionæren så vidt muligt at give kommittenten betimeligt varsel.
Foregår  

 salget enten ved autoriseret mægler, som er underrettet om salgets art, på  

 forsvarligt sted, hvor der er marked for godset, eller ved en forsvarlig  

 bekendtgjort og afholdt auktion, kan kommittenten ikke gøre nogen indsigelse  

 mod den opnåede pris.
Kommissionæren kan ikke beregne sig provision af  

 salget.
 Stk. 2.  Kan salg ikke finde sted, eller er det  

 åbenbart, at de med et salg forbundne omkostninger ikke vil kunne dækkes af  

 salgssummen, er kommissionæren berettiget til at skaffe godset bort.
 Stk. 3.  Hvad ovenfor er bestemt, finder tilsvarende  

 anvendelse på salgskommisionæren, når han ikke længere er pligtig at beholde  

 gods, som han har modtaget til salg, dog at han, når han sælger godset, har  

 samme ret til provision, som ellers ville have tilkommet ham.
 § 39.  Har kommissionæren ifølge hvervet modtaget  

 prøver, mønstre eller andet, som tilhører kommittenten og ikke er bestemt til  

 salg, kan han, forsåvidt hans sikkerhed for, hvad han har at fordre ifølge  

 hvervet, ellers ville udsættes for fare, tilbageholde det modtagne, indtil  

 kommittenten betaler hans fordring eller stiller anden betryggende sikkerhed  

 for dens betaling.
OM KOMMISSIONÆRENS SELVINDTRÆDE § 40.  Kommissionæren kan kun, når aftale, handelsbrug  

 eller anden sædvane giver ham ret dertil, udføre hvervet ved at indtræde som  

 køber eller sælger for egen regning.
 § 41.  Selvindtræde sker derved, at kommissionæren i  

 sin underretning om hvervets udførelse udtrykkeligt erklærer overfor  

 kommittenten, at han selv er køber eller sælger.
Stk. 2.  Vil kommittenten gøre gældende, at  

 kommissionæren ikke ifølge § 40 var berettiget til selvindtræde, skal han  

 give kommissionæren meddelelse derom uden ugrundet ophold, efter at han har  

 modtaget den ovennævnte erklæring.
Giver han ikke sådan meddelelse, kan han  

 ikke afvise selvindtrædet af den angivne grund.
 § 42.  Kommissionæren har i tilfælde af selvindtræde  

 at varetage kommittentens interesser med samme omsorg, som når han udfører  

 hvervet gennem aftale med trediemand.
Stk. 2.  Med hensyn til prisberegningen gælder særligt,  

 at kommissionæren i alt fald ikke må overtage godset til lavere pris eller  

 levere det til højere pris end den, som var gangbar på det tidspunkt, han  

 afgav erklæringen om selvindtræde.
Har salgskommissionæren til et tidligere  

 tidspunkt for egen regning rådet over godset, kan kommittenten i alt fald  

 fordre den pris, der var gangbar på dette tidspunkt.
Har  

 indkøbskommissionæren efter at have fået anmodning om at overtage hvervet,  

 men før selvindtrædet købt sådant gods, som hvervet angår, kan kommittenten  

 fordre opgørelse efter den pris, som kommissionæren har betalt, medmindre  

 denne oplyser, at købet ikke er sket i anledning af hvervet.
Forsømmer  

 kommissionæren, hvad der således påhviler ham med hensyn til prisberegningen,  

 finder bestemmelserne i §§ 15-17, 20 og 24 tilsvarende anvendelse.
 § 43.  Når selvindtræde har fundet sted, har  

 salgskommissionæren en købers og indkøbskommissionæren en sælgers rettigheder  

 og pligter mod kommittenten.
Stk. 2.  En kommissionær, som foretager selvindtræde,  

 har samme ret til provision, som ville have tilkommet ham, hvis han havde  

 udført hvervet ved at afslutte aftale med trediemand.
Desuden har han ret til  

 godtgørelse efter § 29 for sine udgifter som kommissionær.
 § 44.  Har kommissionæren i strid med de virkelige  

 forhold og mod bedre vidende underrettet kommittenten om, at hvervet er  

 udført, kan kommittenten betragte underretningen som en erklæring om  

 selvindtræde og fordre de i § 42 om prisberegningen givne regler bragt til  

 anvendelse.
§ 45.  Bestemmelserne i §§ 41, 42 og 44 kan ikke  

 ifølge aftale, handelsbrug eller anden sædvane fraviges til skade for  

 kommittenten.
I andre tilfælde end de i § 44 omtalte kan bestemmelserne i §  

 42 dog fraviges, hvis kommittenten er handlende, og hvervet går ud på salg  

 eller køb for hans bedrift.
OM KOMMISSIONSFORHOLDETS OPHØR § 46.  Kommittenten kan til enhver tid tilbagekalde  

 hvervet, og kommissionæren kan til enhver tid frasige sig det.
Dog bliver i  

 de i § 50 omtalte tilfælde kommittenten og i de i § 51 omtalte tilfælde  

 kommissionæren erstatningspligtig efter de der givne regler.
 § 47.  Kommer kommittenten under konkurs, bortfalder  

 hvervet, når lovgivningens forskrifter om konkursens bekendtgørelse er  

 iagttagne, eller konkursen er eller burde være kendt af kommissionæren.  

 Kommer kommissionæren under konkurs, bortfalder hvervet.
 § 48.  Er hvervet ophørt i henhold til bestemmelserne  

 i §§ 46 og 47, har kommissionæren dog, forsåvidt det kan ske uden væsentlig  

 omkostning eller ulempe for ham, at foretage, hvad der er fornødent for at  

 beskytte kommittenten mod tab, indtil denne selv kan varetage sine  

 interesser.
 § 49.  Er hvervet ophørt, kan kommissionæren dog gøre  

 de rettigheder gældende, som tilkommer ham efter §§ 31-39.
§ 50.  Når kommissionærens hverv gælder for en bestemt  

 tid, eller det må anses tilsikret kommissionæren at føre en bestemt  

 forretning til afslutning, eller opsigelsesvarsel er eller må anses aftalt,  

 har kommissionæren, hvis hans hverv tilbagekaldes i utide, ret til erstatning  

 for det tab, han derved lider.
Dog er kommittenten ikke erstatningspligtig,  

 hvis han i kommissionærens undladelse af at opfylde sine pligter eller andre  

 særlige omstændigheder havde gyldig grund til at tilbagekalde hvervet.
 Stk. 2.  Hvis kommissionæren frasiger sådant hverv som  

 ovenfor omtalt, og han i kommittentens pligtforsømmelse har gyldig grund  

 dertil, eller hvis sådant hverv bortfalder ifølge kommittentens konkurs, har  

 kommissionæren ligeledes ret til erstatning.
§ 51.  Når kommissionæren har eller må anses at have  

 påtaget sig hvervet for et bestemt tidsrum eller at føre en bestemt  

 forretning til afslutning, eller når opsigelsesvarsel er eller må anses  

 aftalt, har kommittenten, hvis kommissionæren i utide frasiger sig hvervet,  

 ret til erstatning for det tab, han derved lider.
Dog er kommissionæren ikke  

 erstatningspligtig, når han i kommittentens undladelse af at opfylde sine  

 pligter eller i andre særlige omstændigheder havde gyldig grund til  

 frasigelsen.
 Stk. 2.  Hvis kommittenten tilbagekalder sådant hverv  

 som ovenfor omtalt, og han i kommissionærens pligtforsømmelse har gyldig  

 grund dertil, eller hvis sådant hverv bortfalder ifølge kommissionærens  

 konkurs, har kommittenten ligeledes ret til erstatning.
 § 52.  Hvis kommissionæren frasiger sig hvervet uden  

 dertil at have gyldig grund i omstændigheder, som kan tilregnes kommittenten  

 eller er at henføre til denne, taber han retten til godtgørelse for udgifter,  

 forsåvidt disse som følge af hvervets ophør bliver unyttige for komittenten.
 Stk. 2.  Det samme gælder, når kommittenten  

 tilbagekalder hvervet og dertil har gyldig grund i omstændigheder, som kan  

 tilregnes kommissionæren eller er at henføre til denne, samt når hvervet  

 bortfalder ved kommissionærens konkurs.
OM FORHOLDET TIL TREDIEMAND § 53.  Gods, som er overgivet kommissionæren til salg,  

 vedbliver at være kommittentens ejendom, indtil ejendomsretten overgår til  

 trediemand eller til kommissionæren, når denne selv indtræder som køber.
 Stk. 2.  Gods, som indkøbskommissionæren erhverver for  

 kommittentens regning, er kommittentens ejendom.
 § 54.  Har salgskommissionæren fået godset i sin  

 besiddelse, og forsømmer han sine pligter ved at sælge det til en  

 ufordelagtigere pris end den, der burde være opnået, eller i øvrigt i strid  

 med kommittentens interesser, erhverver køberen alligevel ret til godset, når  

 han ved aftalens indgåelse hverken vidste eller burde vide, at kommissionæren  

 ved salget væsentligt tilsidesatte kommittentens interesser eller handlede  

 svigagtigt overfor kommittenten.
 Stk. 2.  Når salgskommissionæren på anden måde end ved  

 salg uberettiget råder over godset, medens han har det i sin besiddelse, og  

 når indkøbskommissionæren uberettiget råder over gods, som er erhvervet for  

 kommittentens regning, og som han har i sin besiddelse, gælder det foretagne  

 til fordel for trediemand, som var i god tro ved erhvervelsen.
§ 55.  Når kommissionæren, efter at hans hverv er  

 ophørt, ubeføjet sælger eller på anden måde råder over gods, som han har i  

 sin besiddelse for kommittentens regning, gælder alligevel det foretagne til  

 fordel for trediemand, som ved erhvervelsen hverken vidste eller burde vide,  

 at hvervet var ophørt, og at det foretagne som følge deraf var ubeføjet.
Er  

 hvervet ophørt ved kommissionærens eller kommittentens konkurs, kan  

 trediemand, når lovgivningens forskrifter om bekendtgørelse af konkursen er  

 iagttagne, ikke påberåbe sig uvidenhed om konkursen.
 § 56.  Ved aftale, som kommissionæren for  

 kommittentens regning, men i eget navn indgår med trediemand, erhverver denne  

 kun fordringsret mod kommissionæren, ikke mod kommittenten.
 Stk. 2.  Trediemand kan ikke overfor kommissionæren  

 eller dennes konkursbo støtte nogen ret derpå, at kommissionæren har krav på  

 at få eller har fået gods eller penge af kommittenten til opfyldelse af  

 aftalen.
 § 57.  Udenfor handelskommission har kommittenten til  

 enhver tid ret til under de i § 58 nævnte betingelser at gøre den fordring,  

 som ved aftalen erhverves mod trediemand, gældende.
 Stk. 2.  I handelskommission har kommittenten under  

 samme betingelser ret til at gøre fordringen gældende, når trediemands  

 forpligtelse efter aftalen ikke opfyldes i rette tid, samt når kommissionæren  

 ikke har opfyldt sin i § 7 omtalte afregningspligt eller har handlet  

 svigagtigt mod kommittenten eller er kommet under konkurs.
§ 58.  Vil kommittenten gøre fordringsretten gældende  

 mod trediemand, skal han erklære det overfor kommissionæren eller i tilfælde  

 af dennes konkurs overfor konkursboet.
Har kommissionæren overfor  

 kommittenten krav af den beskaffenhed, at kommissionæren, når de er  

 forfaldet, ifølge §§ 35 og 36 kan råde over fordringsretten imod trediemand  

 til deres fyldestgørelse, skal kommittenten derhos fyldestgøre sådanne krav  

 eller stille betryggende sikkerhed for deres fyldestgørelse.
 Stk. 2.  Opfylder kommissionæren eller hans konkursbo  

 trediemands forpligtelse, kan kommittenten ikke gøre fordringen gældende.
 § 59.  Kommittenten kan, når han efter §§ 57 og 58 har  

 ret til at gøre fordringen gældende, fra kommissionæren eller dennes  

 konkursbo fordre skriftlig anerkendelse af, at denne ret tilkommer ham.
 Stk. 2.  Gør kommittenten fordringen gældende uden at  

 have sådan anerkendelse, har han på forlangende af trediemand at stille  

 betryggende sikkerhed for, hvad denne efter § 63 kan komme til at udrede til  

 kommissionæren.
§ 60.  Når retten til at gøre fordringen gældende ikke  

 efter §§ 57 og 58 tilkommer kommittenten, har kommissionæren denne ret.
Dette  

 gælder også, efter at hvervet er ophørt, dog således, at i tilfælde af  

 kommissionærens konkurs boet træder i hans sted.
 Stk. 2.  Finder betaling sted til konkursboet, har dette  

 at afgive det modtagne til kommittenten.
 § 61.  I fordringen mod trediemand kan der ikke gøres  

 udlæg for kommissionærens gæld, medmindre denne overfor kommittenten har  

 opfyldt trediemands forpligtelse, eller han efter § 35 eller § 36 kan råde  

 over fordringen.
 § 62.  Har trediemand opfyldt aftalen overfor  

 kommissionæren, er han dog pligtig på ny at opfylde den overfor kommittenten,  

 såfremt han, da opfyldelsen fandt sted, vidste eller burde vide, at det var  

 kommittenten, som havde retten til at gøre fordringen gældende imod ham.
 § 63.  Har trediemand opfyldt aftalen overfor  

 kommittenten, uagtet det ikke var denne, som havde retten til at gøre  

 fordringen gældende imod ham, er han dog pligtig at opfylde den overfor  

 kommissionæren, forsåvidt det ikke oplyses, at denne ikke lider nogen skade  

 ved, at opfyldelse er sket til kommittenten i stedet for til ham.
§ 64.  Når salgskommissionæren benytter sin ret til at  

 gøre fordring på betaling for solgt gods gældende imod trediemand, kan denne  

 bringe i modregning krav på kommissionæren, selv om de er erhvervede af ham  

 på et tidspunkt, da han vidste, at kommissionæren solgte for en andens  

 regning.
Krav, som trediemand har mod kommittenten, kan han ikke bringe i  

 modregning, uden forsåvidt det oplyses, at kommissionæren ikke lider nogen  

 skade ved modregningen.
 Stk. 2.  Gøres fordringen gældende af kommittenten, kan  

 trediemand bringe i modregning, foruden krav på kommittenten, tillige krav på  

 kommissionæren, som han har erhvervet på et tidspunkt, da han hverken vidste  

 eller burde vide, at det var kommittenten, som havde retten til at gøre  

 fordringen gældende imod ham.
III.
Om handelsagentur § 65.  Ved handelsagent (agent) forstås i denne lov  

 den, som for en anden (agenturgiveren) har påtaget sig det hverv at virke for  

 afsætning af varer ved at optage købetilbud (ordrer) til agenturgiveren eller  

 ved at sælge varer i dennes navn, og som ikke er ansat i agenturgiverens  

 tjeneste, men udøver virksomheden som selvstændig forretningsdrivende med  

 eget kontor eller andet eget lokale, hvortil meddelelser angående  

 forretningen kan sendes.
§ 66.  Agenten skal ved udførelsen af sit hverv  

 varetage agenturgiverens interesser.
Han skal give ham underretning om  

 forhold, som er af betydning for hvervet navnlig skal han uden ophold  

 fremsende tilbud, som kan komme i betragtning, og gøre indberetning om salg,  

 som han har afsluttet for agenturgiverens regning.
 § 67.  Forsømmer agenten sine pligter overfor  

 agenturgiveren, skal han erstatte den skade, som derved forvoldes denne.
Stk. 2.  Vil agenturgiveren kræve erstatning, skal han  

 give agenten meddelelse om, at han vil påberåbe sig forsømmelsen.
Meddelelsen  

 skal gives uden ugrundet ophold, efter at han fra agenten har modtaget  

 underretning om, hvorledes denne har forholdt sig.
Gives sådan meddelelse  

 ikke, kan agenturgiveren ikke påberåbe sig forsømmelsen, medmindre agenten  

 har handlet svigagtigt eller har gjort sig skyldig i grov uagtsomhed, og  

 denne medfører betydelig skade for agenturgiveren.
§ 68.  Agenten er berettiget til provision af salg,  

 som er afsluttet af ham eller i øvrigt kommet i stand ved hans medvirken, dog  

 kun hvis køberens forpligtelse ifølge aftalen opfyldes.
Skal levering ske  

 efterhånden, og skal betaling erlægges særskilt for hver levering, kan  

 agenten forlange provision af de leveringer, som er gået i orden.
Stk. 2.  Hvis køberens forpligtelse ifølge aftalen ikke  

 opfyldes, er agenten dog berettiget til provision, såfremt dette skyldes  

 agenturgiveren eller en hændelse, som denne ikke kan påberåbe sig overfor  

 køberen.
At købesummen ikke indgår, fordi agenturgiveren har sluttet  

 overenskomst med køberen om aftalens tilbagegang eller har bevilget køberen  

 henstand med betalingen, indvirker ikke på agentens ret til provision,  

 medmindre agenten har været enig i, at aftalen gik tilbage, eller at  

 henstanden blev givet.
 § 69.  Bliver købesummen kun delvis betalt, har  

 agenten ikke ret til provision, medmindre andet følger af § 68, 2det stykke.  

 Hvis den provision, som ville have tilkommet agenten, såfremt hele købesummen  

 var blevet betalt, overstiger, hvad der mangler i fuld betaling, har agenten  

 dog ret til forskellen.
 § 70.  Har agenten eneret til på en bestemt plads  

 eller i øvrigt indenfor et bestemt område at optage købetilbud eller afslutte  

 salg for agenturgiverens regning, er han berettiget til provision også af  

 aftaler, som uden hans medvirken afsluttes med købere, der hører til området.
 § 71.  Den agent, som er vedvarende repræsentant for  

 agenturgiveren, har krav på i begyndelsen af hvert kalenderhalvår at få  

 provisionsnota fra ham angående salg, som er kommet i stand ved agentens  

 medvirken eller under sådanne omstændigheder, at § 70 kommer til anvendelse.
Stk. 2.  I provisionsnotaen skal optages alle salg, som  

 i løbet af det sidste kalenderhalvår er eller burde være kommet til udførelse  

 fra agenturgiverens side.
For hvert salg skal angives det provisionsbeløb,  

 som godskrives agenten, eller, hvis provision ikke godskrives ham, grunden  

 dertil.
Er der i løbet af samme tid afsluttet salg, som først senere skal  

 komme til udførelse, skal sådanne salg anføres i provisionsnotaen, uden at  

 provision godskrives.
Er grunden til, at provision af et salg ikke er  

 godskrevet agenten, af forbigående art, skal salget på ny optages eller  

 anføres i den følgende provisionsnota.
 Stk. 3.  Er et provisionsbeløb godskrevet agenten, og  

 viser det sig senere, at det ikke tilkommer ham, kan agenturgiveren i en  

 følgende provisionsnota godskrive sig beløbet.
§ 72.  Den agent, som ikke er vedvarende repræsentant  

 for agenturgiveren, er berettiget til at få provisionsnota for hvert salg,  

 der er kommet i stand ved hans medvirken.
Provisionsnotaen skal angive den  

 provision, der godskrives ham, eller, hvis provision ikke godskrives, grunden  

 til, at dette ikke sker.
 § 73.  Agenten har krav på særlig godtgørelse for  

 udgifter til porto, telegrammer og telefonsamtaler samt for andre beføjede  

 udgifter, forsåvidt ikke provision eller andet vederlag er beregnet på at  

 skulle udgøre betaling også for dem.
 § 74.  Har agenten ifølge hvervet modtaget prøver,  

 mønstre eller andet, som tilhører agenturgiveren og ikke er bestemt til salg,  

 kan han, forsåvidt hans sikkerhed for, hvad han har at fordre ifølge hvervet,  

 ellers ville blive udsat for fare, tilbageholde det modtagne, indtil  

 agenturgiveren betaler hans fordring eller stiller anden betryggende  

 sikkerhed for dens betaling.
 § 75.  Hvis agenten har varer på lager til salg for  

 agenturgiveren, har han de samme pligter og rettigheder med hensyn til  

 varerne, som handelskommissionæren efter 2det kapitel har med hensyn til  

 gods, der er sendt ham til salg.
 § 76.  Angående agenturforholdets ophør finder  

 bestemmelserne i §§ 46-52 tilsvarende anvendelse.
 § 77.  Agenten kan ikke, selv om han er vedvarende  

 repræsentant for agenturgiveren, afslutte bindende salg for denne uden at  

 have hans bemyndigelse dertil.
§ 78.  Har agenten gjort indberetning om salg, som han  

 har afsluttet for agenturgiverens regning, skal denne, når agenten har  

 handlet uden bemyndigelse eller har overskredet sin bemyndigelse, og  

 agenturgiveren ikke vil godkende salget, enten selv eller ved agenten give  

 meddelelse derom til køberen uden ugrundet ophold, efter at indberetningen er  

 indkommet til ham.
Undlades dette, anses salget for godkendt.
§ 79.  Vil agenturgiveren ikke antage en ordre, som er  

 indsendt gennem hans agent, skal han enten selv eller ved agenten give  

 meddelelse derom til ordregiveren uden ugrundet ophold, efter at ordren er  

 indkommet til ham.
Undlades dette, anses ordren for antaget.
 Stk. 2.  Dette gælder dog ikke, når det ved  

 forhandlingerne mellem agenten og ordregiveren må anses betinget, at ordren  

 skal bortfalde, hvis den ikke udtrykkelig antages.
§ 80.  Reglerne i §§ 78 og 79 om agenturgiverens pligt  

 til at give meddelelse, når han ikke vil godkende et af agenten indberettet  

 salg eller antage en af ham indsendt ordre, finder tilsvarende anvendelse,  

 når agenturgiveren fra køberen eller ordregiveren får underretning om, at  

 agenten har afsluttet salget eller modtaget ordren.
Dog skal meddelelsen i  

 dette tilfælde gives umiddelbart til køberen eller ordregiveren.
§ 81.  At en ordre er indgivet til agenten og af ham  

 indsendt til agenturgiveren, er ikke til hinder for, at ordregiveren  

 tilbagekalder den overfor agenturgiveren, såfremt han ville have været  

 berettiget dertil, hvis han havde indgivet ordren umiddelbart til  

 agenturgiveren.
Dette gælder dog ikke, hvis andet må anses betinget ved  

 forhandlingerne mellem agenten og ordregiveren.
§ 82.  Har en handlende, der står i  

 forretningsforbindelse med agenturgiveren, forhandlet med hans agent om  

 afslutning af køb for sin bedrift, og får han fra agenturgiveren underretning  

 om, at denne i henhold til de førte forhandlinger godkender en aftale eller  

 antager en ordre, skal den handlende uden ugrundet ophold give agenturgiveren  

 meddelelse, hvis han vil gøre gældende, at han ikke har afsluttet aftalen  

 eller afgivet ordren, eller at aftalens eller ordrens indhold er urigtigt  

 gengivet.
Undlader den handlende at give meddelelse, uagtet han af  

 underretningen har forstået eller burde have forstået, at agenturgiveren anså  

 aftale for afsluttet med det indhold, som angives i underretningen, anses i  

 mangel af bevis i modsat retning sådan aftale for at være kommet i stand.
 § 83.  Agenten kan ikke, selv om han kan afslutte  

 salg, som binder agenturgiveren, uden bemyndigelse af denne modtage betaling  

 for solgte varer eller efter salget give henstand med betalingen eller afslag  

 i prisen eller foretage anden ændring i aftalen.
Stk. 2.  Har agenturgiveren gennem underretning fra  

 agenten eller køberen fået kundskab om, at agenten uberettiget har modtaget  

 betaling for varer, som er solgte ved hans medvirken eller under sådanne  

 omstændigheder, at § 70 kommer til anvendelse, skal agenturgiveren, hvis han  

 ikke vil godkende betalingen, uden ugrundet ophold give køberen meddelelse  

 derom.
Undlader agenturgiveren dette, anses betalingen for godkendt.
 § 84.  Vil køberen gøre gældende, at der er mangler  

 ved varen, eller at forsinkelse med dens levering har fundet sted, eller vil  

 han i øvrigt henvende sig til sælgeren angående udførelsen af et afsluttet  

 salg, kan sådan henvendelse rettes til agenten, hvis salget er afsluttet ved  

 hans medvirken eller under sådanne omstændigheder, at § 70 kommer til  

 anvendelse.
 Stk. 2.  Selv om agenten kan afslutte salg, som binder  

 agenturgiveren, kan han ikke uden dennes bemyndigelse træffe afgørelse i  

 anledning af sådan henvendelse.
IV.
Om handelsrejsende § 85.  Ved handelsrejsende forstås i denne lov den,  

 som for en handlende (handelshuset) har påtaget sig det hverv at rejse fra  

 sted til sted og derunder virke for afsætning af varer, som ikke medføres,  

 ved at optage købetilbud (ordrer) til handelshuset eller ved selv at sælge  

 varer i dettes navn.
 § 86.  Står en handelsrejsende i tjenesteforhold til  

 handelshuset, gælder om hans pligter og rettigheder overfor dette, hvad derom  

 er aftalt mellem dem eller følger af handelsbrug.
 Stk. 2.  Han må ikke uden handelshusets samtykke på sine  

 rejser arbejde for salg af andre varer end dettes.
 Stk. 3.  Forsåvidt han helt eller delvis lønnes med  

 provision, finder bestemmelserne i §§ 68-70 tilsvarende anvendelse.
§ 87.  En handelsrejsende, som ikke står i  

 tjenesteforhold til handelshuset, har, forsåvidt ikke andet følger af § 1, de  

 samme rettigheder og pligter overfor dette, som agenten efter §§ 66-74 har  

 overfor agenturgiveren.
Angående ophøret af forholdet mellem den rejsende og  

 handelshuset finder bestemmelserne i §§ 46-52 tilsvarende anvendelse.
 § 88.  Den handelsrejsende kan ikke uden handelshusets  

 bemyndigelse afslutte bindende salg for dette.
 Stk. 2.  Er den handelsrejsende af handelshuset forsynet  

 med slutseddelsblanketter, der indeholder handelshusets navn og efter deres  

 affattelse må antages, når de er udfyldte af den rejsende, at skulle tjene  

 som bevis for, at salg er afsluttet, er en aftale, som den rejsende under  

 udfyldelse af en sådan blanket indgår, lige så bindende for handelshuset, som  

 om dette udtrykkeligt havde bemyndiget den rejsende til at afslutte aftalen.
 § 89.  Bestemmelserne i §§ 78 og 79 om, at  

 agenturgiveren er pligtig at give meddelelse, når han ikke vil godkende salg,  

 som er afsluttet af agenten, eller antage ordre, som er afgivet til denne,  

 finder tilsvarende anvendelse, når den handelsrejsende indberetter til  

 handelshuset, at han har afsluttet sådant salg, eller indsender ordre til  

 det, dog at meddelelsen i så fald skal gives umiddelbart til køberen eller  

 ordregiveren.
 Stk. 2.  Det samme gælder, hvis handelshuset får  

 underretning fra køberen eller ordregiveren om, at den rejsende har afsluttet  

 salget eller modtaget ordren.
 § 90.  Med hensyn til tilbagekaldelse af ordrer, som  

 er indsendte gennem en handelsrejsende, og med hensyn til pligt for den  

 handlende, som har forhandlet med en handelsrejsende om køb, til i visse  

 tilfælde at give meddelelse finder bestemmelserne i §§ 81 og 82 tilsvarende  

 anvendelse.
 § 91.  Den handelsrejsende kan ikke, selv om han kan  

 afslutte salg, som binder handelshuset, uden bemyndigelse af dette modtage  

 betaling for solgte varer eller efter salget give henstand med betalingen  

 eller afslag i prisen eller foretage anden ændring i aftalen.
Stk. 2.  Har handelshuset gennem underretning fra den  

 rejsende eller køberen fået kundskab om, at den rejsende uberettiget har  

 modtaget betaling for varer, som er solgte ved hans medvirken eller under  

 sådanne omstændigheder, at § 70 kommer til anvendelse, skal handelshuset,  

 hvis det ikke vil godkende betalingen, uden ugrundet ophold give køberen  

 meddelelse derom.
Undlader handelshuset dette, anses betalingen for godkendt.  

 Køberen er i så fald berettiget til også fremtidigt at erlægge betaling til  

 den rejsende for sådanne køb, indtil han modtager underretning fra  

 handelshuset om, at betaling ikke må ske til den rejsende.
 § 92.  Vil køberen gøre gældende, at der er mangler  

 ved varen, eller at forsinkelse med dens levering har fundet sted, eller vil  

 han i øvrigt henvende sig til handelshuset angående udførelse af et afsluttet  

 salg, kan sådan henvendelse rettes til den handelsrejsende, hvis denne  

 befinder sig på køberens plads, og aftalen er afsluttet ved hans medvirken  

 eller under sådanne omstændigheder, at § 70 kommer til anvendelse.
 Stk. 2.  Selv om den rejsende kan afslutte salg, som  

 binder handelshuset, kan han ikke uden dettes bemyndigelse træffe afgørelse i  

 anledning af sådan henvendelse, som omhandles i 1ste stykke.
 § 93.  Har nogen for en handlende påtaget sig det  

 hverv indenfor den plads, hvor denne driver sin forretning, at besøge kunder  

 og derunder virke for afsætning af varer, som ikke medføres, ved at optage  

 købetilbud (ordrer) til den handlende eller ved selv at sælge varer i dennes  

 navn, finder de ovenfor i dette kapitel givne bestemmelser tilsvarende  

 anvendelse.
 Lov nr. 168 af 13. april 1938 indeholder følgende bestemmelse:
 § 15.  Denne lov, der ikke gælder for Færøerne, træder  

 i kraft den 1. november 1938. Fra samme dato at regne ophæves § 86, stk. 2, i  

 lov nr. 243 om kommission, handelsagentur og handelsrejsende.
