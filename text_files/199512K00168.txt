Nr LSF 168 Forslag til Lov om ændring af lov om uddannelse af pædagoger  

 (Overbygningsuddannelsen) Fremsat af undervisningsministeren (Ole Vig Jensen) den 17. januar 1996 Vedtaget ved tredjebehandling den 30. april 1996 Lov nr. 415 af 22/05/1996 § 1 I lov om uddannelse af pædagoger, jf. lovbekendtgørelse nr. 75 af 31.  

 januar 1995, foretages følgende ændringer:
 1. I § 22, stk. 2, ændres »1 af Danmarks Lærerhøjskole  

 og Socialpædagogisk Højskole i fællesskab« til: »1 af Danmarks  

 Pædagoghøjskole«.
 2. Kapitel 5 affattes således:
»Kapitel 5 Efter- og videreuddannelse § 23. Videreuddannelsen af pædagoger varetages af Danmarks  

 Pædagoghøjskole.
 Stk. 2. Danmarks Pædagoghøjskole er en landsdækkende selvejende  

 institution med vedtægter, der godkendes af undervisningsministeren.
Stk. 3. Institutionen ledes af en bestyrelse på 11-13 medlemmer og  

 en rektor.
Bestyrelsens sammensætning skal fremgå af vedtægterne.  

 Bestemmelserne i § 10, stk. 1 og 2, § 11 og § 12 finder tilsvarende  

 anvendelse.
 Stk. 4. Bestyrelsen kan træffe aftale med seminarier og andre  

 uddannelsesinstitutioner om at forestå dele af uddannelsen.
 Stk. 5. Undervisningsministeren fastsætter nærmere regler om  

 uddannelsen, herunder om adgang til uddannelsen og om uddannelsens  

 afslutning.
§ 23 a.
Undervisningsministeren yder til Danmarks Pædagoghøjskole  

 et grundtilskud, der fastsættes på de årlige finanslove.
Stk. 2. Undervisningsministeren yder desuden tilskud til  

 uddannelsesvirksomheden efter reglerne i lov om åben uddannelse  

 (erhvervsrettet voksenuddannelse) m.v.
Danmarks Pædagoghøjskole opkræver  

 deltagerbetaling efter samme lovs regler.
Stk. 3. Undervisningsministeren yder tilskud eller lån til leje  

 eller erhvervelse og vedligeholdelse af lokaler.
Undervisningsministeren kan  

 beslutte, at Danmarks Pædagoghøjskole i stedet skal være omfattet af de  

 regler om bygningstilskud pr. årsstuderende og om statsgaranti for lån til  

 byggeri m.v., der fastsættes for seminarierne.
 Stk. 4. Danmarks Pædagoghøjskole skal følge de af finansministeren  

 fastsatte eller aftalte bestemmelser om løn- og ansættelsesvilkår for  

 personalet, herunder om pensionsforhold.
 Stk. 5. Undervisningsministeren fastsætter regler om Danmarks  

 Pædagoghøjskoles regnskabsføring og om revision af regnskaberne.
§ 23 b.
Seminarierne og Danmarks Pædagoghøjskole kan udbyde  

 efteruddannelse til pædagoger og andre efter reglerne i lov om åben  

 uddannelse (erhvervsrettet voksenuddannelse) m.v.« 3. I § 24, stk. 1, ændres »Et seminariums« til:  

 »Seminariernes og Danmarks Pædagoghøjskoles«.
§ 2 Stk. 1. Loven træder i kraft den 1. august 1997. Bestyrelsen for  

 Danmarks Pædagoghøjskole kan dog nedsættes og træde i funktion før dette  

 tidspunkt.
 Stk. 2. I lov om social bistand, jf. lovbekendtgørelse nr. 110 af  

 26. februar 1996, ophæves § 14, stk. 2-5.
 Stk. 6-9 bliver herefter stk. 2-5.
§ 3 Stk. 1. Tjenestemænd, der er ansat ved Socialpædagogisk Højskole  

 eller Årskursus for Børnehave- og Fritidspædagoger ved Danmarks  

 Lærerhøjskole, og som får tilbudt tjeneste i en tilsvarende stilling ved  

 Danmarks Pædagoghøjskole, har ikke krav på ventepenge, rådighedsløn eller  

 pension som følge af de to institutioners nedlæggelse, men kan ved overgang  

 til tjeneste ved Danmarks Pædagoghøjskole vælge at opretholde deres  

 ansættelsesforhold som statstjenestemænd.
Stk. 2. Danmarks Pædagoghøjskole afholder udgifterne til løn og  

 pensionsbidrag for de i stk. 1 nævnte tjenestemænd, herunder eventuelle  

 udgifter til ventepenge, rådighedsløn og efterindtægt af løn.
Udgifterne til  

 aktuel pension afholdes af staten.
Oprindeligt fremsat forslag § 1 I lov om uddannelse af pædagoger, jf. lovbekendtgørelse nr. 75 af 31.  

 januar 1995, foretages følgende ændringer:
 1. I § 22, stk. 2, ændres »1 af Danmarks Lærerhøjskole  

 og Socialpædagogisk Højskole i fællesskab« til: »1 af Danmarks  

 Pædagoghøjskole«.
 2. Kapitel 5 affattes således:
»Kapitel 5 Efter- og videreuddannelse § 23. Videreuddannelsen af pædagoger varetages af Danmarks  

 Pædagoghøjskole.
 Stk. 2. Danmarks Pædagoghøjskole er en landsdækkende, selvejende  

 institution med vedtægter, der godkendes af undervisningsministeren.
Stk. 3. Institutionen ledes af en bestyrelse på 11 - 13 medlemmer  

 og en rektor.
Bestyrelsens sammensætning skal fremgå af vedtægterne.  

 Bestemmelserne i § 10, stk. 1 og 2, § 11 og § 12, finder tilsvarende  

 anvendelse.
 Stk. 4. Bestyrelsen kan træffe aftale med seminarier og andre  

 uddannelsesinstitutioner om at forestå dele af uddannelsen.
 Stk. 5. Undervisningsministeren fastsætter nærmere regler om  

 uddannelsen, herunder om adgang til uddannelsen og om uddannelsens  

 afslutning.
§ 23 a.
Undervisningsministeren yder til Danmarks Pædagoghøjskole  

 et grundtilskud, der fastsættes på de årlige finanslove.
Stk. 2. Undervisningsministeren yder desuden tilskud til  

 uddannelsesvirksomheden efter reglerne i lov om åben uddannelse.
Danmarks  

 Pædagoghøjskole opkræver deltagerbetaling efter samme lovs regler.
Stk. 3. Undervisningsministeren yder tilskud eller lån til leje  

 eller erhvervelse og vedligeholdelse af lokaler.
Undervisningsministeren kan  

 beslutte, at Danmarks Pædagoghøjskole i stedet skal være omfattet af de  

 regler om bygningstilskud pr. årsstuderende og om statsgaranti for lån til  

 byggeri m.v., der fastsættes for seminarierne.
 Stk. 4. Danmarks Pædagoghøjskole skal følge de af finansministeren  

 fastsatte eller aftalte bestemmelser om løn- og ansættelsesvilkår for  

 personalet, herunder om pensionsforhold.
 Stk. 5. Undervisningsministeren fastsætter regler om Danmarks  

 Pædagoghøjskoles regnskabsføring og om revision af regnskaberne.
§ 23 b.
Seminarierne og Danmarks Pædagoghøjskole kan udbyde  

 efteruddannelse til pædagoger og andre efter reglerne i lov om åben  

 uddannelse.«.
 3. I § 24, stk. 1, ændres »Et seminariums«: til  

 »Seminariernes og Danmarks Pædagoghøjskoles«.
§ 2 Stk. 1. Loven træder i kraft den 1. august 1997. Bestyrelsen for  

 Danmarks Pædagoghøjskole kan dog nedsættes og træde i funktion før dette  

 tidspunkt.
 Stk. 2. I lov om social bistand, jf. lovbekendtgørelse nr. 1024 af  

 13. december 1994, ophæves § 14, stk. 2 - 5.
 Stk. 6 - 9 bliver herefter stk. 2 - 5.
§ 3 Stk. 1. Tjenestemænd, der er ansat ved Socialpædagogisk Højskole  

 eller Årskursus for Børnehave- og Fritidspædagoger ved Danmarks  

 Lærerhøjskole, og som får tilbudt tjeneste i en tilsvarende stilling ved  

 Danmarks Pædagoghøjskole, har ikke krav på ventepenge, rådighedsløn eller  

 pension som følge af de to institutioners nedlæggelse, men kan ved overgang  

 til tjeneste ved Danmarks Pædagoghøjskole vælge at opretholde deres  

 ansættelsesforhold som statstjenestemænd.
Stk. 2. Danmarks Pædagoghøjskole afholder udgifterne til løn og  

 pensionsbidrag for de i stk. 1 nævnte tjenestemænd, herunder eventuelle  

 udgifter til ventepenge, rådighedsløn og efterindtægt af løn.
Udgifterne til  

 aktuel pension afholdes af staten.
Bemærkninger til lovforslaget Almindelige bemærkninger Som følge af de seneste års udvikling på pædagogernes arbejdsområde vedtog  

 Folketinget i 1991 lov om uddannelse af pædagoger, lov nr. 370 af 6. juni  

 1991, hvorved de hidtidige tre pædagogiske grunduddannelser blev sammenlagt  

 til en. (FF spalte 2622, 3245, 6643, 6699, Tillæg A 3821, Tillæg B 921,  

 Tillæg C 667). I forbindelse med lovforslagets fremsættelse blev det  

 bemærket, at indførelse af en fælles grunduddannelse ville få konsekvenser  

 også for videreuddannelsen på området, og at dette spørgsmål senere ville  

 blive taget op særskilt.
På denne baggrund nedsatte Undervisningsministeriet i november 1993 et  

 udvalg om overbygningsuddannelse for pædagoger med fhv. socialminister Aase  

 Olesen som formand.
Forbundet af Offentligt Ansatte, Socialpædagogernes  

 Landsforbund, BUPL - Forbundet for Pædagoger og Klubfolk, Amtsrådsforeningen,  

 Kommunernes Landsforening, Københavns og Frederiksberg kommuner samt  

 Socialministeriet blev repræsenteret i udvalget.
 Udvalgets opgave var bl.a. at stille forslag om den fremtidige uddannelses  

 opbygning, indhold, institutionelle placering og finansiering.
 Et enigt udvalg afgav i juni 1994 betænkning nr. 1275 om  

 »Overbygningsuddannelse for pædagoger«.
 Lovforslagets bestemmelser er - med undtagelse af bestemmelserne om  

 finansieringen - i overensstemmelse med udvalgets forslag.
 Den ny uddannelse er af 1 års varighed omregnet til fuldtid og afløser de  

 to hidtidige årskurser på området, Socialpædagogisk Højskoles videregående  

 uddannelse og Årskursus for børnehave- og fritidspædagoger ved Danmarks  

 Lærerhøjskole.
Uddannelsen skal forankres i en ny selvstændig institution, Danmarks  

 Pædagoghøjskole, der vil få den ny uddannelse som hovedopgave og have status  

 som selvejende institution med egen bestyrelse.
Institutionen er  

 landsdækkende, dvs. at den er forpligtet til at udbyde uddannelsen regionalt.  

 Institutionen kan i denne forbindelse oprette regionale kursuscentre og kan  

 indgå aftale om samarbejde med seminarierne og andre uddannelsesinstitutioner  

 om, at dele af uddannelsen kan gennemføres der.
Udvalget har endvidere foreslået, at den nye institution indgår en  

 forpligtende samarbejdsaftale med en højere uddannelsesinstitution, bl.a. med  

 henblik på at muliggøre en professionsfaglig kandidat- og Ph.D.- uddannelse.  

 Dele af udvalget har endvidere anbefalet, at der tilvejebringes hjemmel for  

 og midler til at oprette en professionsfaglig kandidatuddannelse, ligesom  

 udvalget har anbefalet, at der gives den nye institution en  

 forskningsbevilling.
Disse forslag er ikke omfattet af lovforslaget, idet  

 Undervisningsministeriet finder, at der ikke kan tages stilling til disse  

 forslag, før den nye uddannelse og den nye institution er etableret.
De to institutioner, der har varetaget de hidtidige årskurser,  

 Socialpædagogisk Højskole og Årskursus for Børnehave- og Fritidspædagoger ved  

 Danmarks Lærerhøjskole, nedlægges, idet det forudsættes, at medarbejderne i  

 videst muligt omfang overgår til ansættelse eller tjeneste ved den nye  

 institution.
Der er ved de to institutioner ansat ialt 59 medarbejdere,  

 hvoraf 5 er tjenestemænd.
Om tjenestemændene henvises til bemærkningerne til  

 § 3, stk. 1. De øvrige medarbejdere vil være omfattet af lov om  

 virksomhedsoverdragelse.
 Driften af de 2 eksisterende institutioner er fuldt statsfinansieret, og  

 der har siden 1994 på Danmarks Lærerhøjskole og siden 1995 på  

 Socialpædagogisk Højskole været frit optag og takstmæssig fastsatte  

 bevillinger pr. årsstuderende, taksameterbevilling.
 I overensstemmelse med regeringens udspil på arbejdsmarkeds- og  

 uddannelsesområdet »Hurtigere i job og uddannelse«, oktober 1995,  

 foreslås pædagoghøjskolens uddannelse etableret efter reglerne i lov om åben  

 uddannelse på linje med andre videreuddannelser, der bygger på en  

 grunduddannelse med nogle års praksis, og som primært retter sig mod et  

 bestemt arbejdsområde.
Lovforslaget har ingen erhvervsøkonomiske eller miljømæssige  

 konsekvenser og indeholder ikke EU-retlige aspekter.
Forslaget har  

 alene de administrative konsekvenser, der følger af, at de to  

 institutioner bliver lagt sammen.
Lovforslagets økonomiske konsekvenser I 1995 kan udgifterne til driften af de to eksisterende institutioner  

 opgøres således:
Samlet antal årsstuderende: 571 Det forventes, at forslaget vil være udgiftsneutralt med hensyn til  

 grundbevilling og kapitaludgifter.
Der ydes i øjeblikket ikke særskilt  

 grundbevilling til årskurset ved Danmarks Lærerhøjskole.
Derimod forventes  

 forslaget at medføre en besparelse for staten som følge af omlægning fra fuld  

 statsfinansiering (taksameterbevilling) til statstilskud og deltagerbetaling  

 efter reglerne i lov om åben uddannelse.
Taksten for statstilskuddet efter  

 lov om åben uddannelse vil først blive fastlagt i forbindelse med  

 finanslovforslaget for 1997. Besparelsen som følge af lovforslaget kan derfor  

 ikke opgøres på nuværende tidspunkt.
Deltagerbetalingen må i et vist omfang forventes finansieret af  

 deltagernes arbejdsgivere, d.v.s. af kommuner og amtskommuner.
Spørgsmålet om  

 lovforslagets eventuelle kommunaløkonomiske konsekvenser vil indgå i de  

 kommende forhandlinger med kommunerne om regeringens udspil på  

 arbejdsmarkeds- og uddannelsesområdet.
Bemærkninger til lovforslagets enkelte bestemmelser Til § 1 Til nr. 1 Ændringen er en konsekvens af nedlæggelse af Årskursus for børnehave- og  

 fritidspædagoger ved Danmarks Lærerhøjskole og Socialpædagogisk Højskole og  

 oprettelse af Danmarks Pædagoghøjskole i stedet.
Til nr. 2 Uddannelsen efter § 23, stk. 1, skal have et samlet omfang svarende  

 til et års undervisning på fuldtid og tænkes opbygget med tre dele, hvoraf de  

 to sidste rummer indholdsmæssige valgmuligheder for den studerende, herunder  

 en skriftlig hovedopgave.
Der afholdes eksamen efter hver del.
Uddannelsen er  

 en deltidsuddannelse, men kan også tilrettelægges på heltid.
Adgang til  

 uddannelsen vil forudsætte gennemført pædagoguddannelse eller en anden  

 pædagogisk eller social uddannelse, der kan sidestilles hermed, samt nogle  

 års praktisk erhvervserfaring.
 Om institutionens landsdækkende funktion efter § 23, stk. 2,  

 henvises til de almindelige bemærkninger.
Efter § 23, stk. 3, forventes bestyrelsen sammensat således, at  

 følgende er repræsenteret: de kommunale organisationer, herunder Københavns  

 og Frederiksberg kommuner, pædagogernes organisationer og  

 pædagogseminariernes rektorer samt Danmarks Pædagoghøjskoles medarbejdere og  

 studerende.
Flertallet skal udgøres af eksterne repræsentanter.
 I bestemmelsen henvises der til uddannelseslovens § 10, stk. 1 og 2, der  

 drejer sig om bestyrelsens opgaver, til § 11, der drejer sig om bestyrelsens  

 ansvar over for ministeren, og til § 12, der drejer sig om rektors opgaver.  

 Der henvises derimod ikke til § 13, idet det overlades til Danmarks  

 Pædagoghøjskole selv at fastlægge den interne rådgivningsstruktur i  

 vedtægten.
I § 23, stk. 4, er der foruden pædagogseminarierne tænkt på  

 universiteterne, Roskilde Universitetscenter og Danmarks Lærerhøjskole.
Der  

 vil endvidere være mulighed for, at institutionen kan indgå en  

 samarbejdsaftale med en højere uddannelsesinstitution, om at denne yder  

 bistand og rådgivning på det generelle plan ved uddannelsens tilrettelæggelse  

 og gennemførelse.
 Grundtilskuddet efter § 23 a, stk. 1, ydes til dækning af basale  

 omkostninger i forbindelse med driften af pædagoghøjskolen og er af samme  

 størrelse som til andre videregående uddannelsesinstitutioner.
Bestemmelsen i § 23 a, stk. 2, indebærer, at der ydes tilskud til  

 delvis dækning af undervisningsudgifter inkl. prøver og anden bedømmelse, og  

 at det gennemsnitlige tilskud pr. årsstuderende fastlægges i de årlige  

 finanslove, jf. § 6 i lov om åben uddannelse.
Der kan endvidere ydes tilskud  

 efter lovens § 7 til forsøgs- og udviklingsarbejder.
Deltagerbetalingen  

 opkræves efter samme lovs § 8 og § 9.
 Bestemmelsen i § 23 a, stk. 3, 2. punktum er indsat med henblik på,  

 at Danmarks Pædagoghøjskole kan følge samme regler som de selvejende  

 seminarier om finansiering af bygningsudgifter.
 Bestemmelsen i § 23 a, stk. 4, svarer til lignende bestemmelser i  

 ministeriets øvrige lovgivning vedrørende selvejende institutioner.
§ 23 b.
Seminariernes efteruddannelsesvirksomhed efter lov om åben  

 uddannelse vil typisk være korte kurser af 1 - 8 ugers varighed, men der kan  

 også være tale om at udbyde dele af grunduddannelsen som enkeltfag eller om  

 at udbyde kurser som indtægtsdækket virksomhed uden statstilskud.
Herudover  

 har seminarierne mulighed for inden for rammerne af deres ordinære  

 driftsbudget at udbyde særlige kurser for pædagoger, der medvirker som  

 praktikvejledere i selve grunduddannelsen.
 Danmarks Pædagoghøjskole vil efter lov om åben uddannelse ud over korte  

 kurser kunne udbyde dele af videreuddannelsen som enkeltfag.
Til nr. 3 Ændringen i § 24, stk. 1, medfører, at der for Danmarks  

 Pædagoghøjskole gælder de samme regler om klageadgang som for seminarierne.
Til § 2 Til stk. 1 Af hensyn til de to eksisterende institutioners planlægning af  

 kursusvirksomheden i 1996/97 vil det ikke være muligt at lade den ny  

 institution påbegynde sin virksomhed før den 1. august 1997. Bestyrelsen kan  

 derimod nedsættes umiddelbart efter, at loven er vedtaget.
Til stk. 2 Bestemmelsen ophæver reglerne om Socialpædagogisk Højskole i  

 bistandsloven.
Til § 3 Til stk. 1 Ved Socialpædagogisk Højskole er der ansat 2 statstjenestemænd: 1 rektor i  

 lønramme 37 og 1 kursusleder i lønramme 33. Ved Årskursus for Børnehave- og  

 Fritidspædagoger ved Danmarks Lærerhøjskole er der ansat 3 statstjenestemænd:  

 3 kursusledere, hvis stillinger er klassificeret i lønrammerne 29/32/33. Den  

 koordinerende kursusleder er i lønramme 36.
 De tjenestemænd, der får tilbudt tjeneste i en tilsvarende stilling ved  

 Danmarks Pædagoghøjskole, kan vælge at opretholde deres status som  

 statstjenestemænd under tjenesten ved Danmarks Pædagoghøjskole.
 Disse tjenestemænd vil ikke kunne kræve sig afskediget med rådighedsløn,  

 ventepenge eller pension som følge af nedlæggelsen af de to institutioner.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 1. I § 22, stk. 2, ændres »1 af Danmarks Lærerhøjskole  

 og Socialpædagogisk Højskole i fællesskab« til: »1 af Danmarks  

 Pædagoghøjskole«.
 § 22. Undervisningsministeren nedsætter et seminarieråd, der er  

 rådgivende for ministeren inden for lovens område.
 Stk. 2. Seminarierådet består af direktøren for  

 Universitetsafdelingen som formand samt 13 medlemmer, der udpeges således:
1 af seminariernes bestyrelser 1 af seminariernes rektorer 1 af seminariernes lærere 1 af seminariernes studerende 1 af Amtsrådsforeningen i Danmark 1 af Kommunernes Landsforening 1 af Københavns og Frederiksberg Kommuner i fællesskab 1 af Børnesagens Fællesråd 1 af Daginstitutionernes Lands-Organisation 1 af De Samvirkende Invalideorganisationer 2 af de færdiguddannedes organisationer i fællesskab 1 af Danmarks Lærerhøjskole og Socialpædagogisk Højskole i fællesskab.
 Stk. 3. Rådet holder møde mindst en gang om året.
 Stk. 4. Rådet fastsætter sin egen forretningsorden.
 2. Kapitel 5 affattes således:
»Kapitel 5 Efter- og videreuddannelse § 23. Videreuddannelsen af pædagoger varetages af Danmarks  

 Pædagoghøjskole.
 Stk. 2. Danmarks Pædagoghøjskole er en landsdækkende, selvejende  

 institution med vedtægter, der godkendes af undervisningsministeren.
Stk. 3. Institutionen ledes af en bestyrelse på 11 - 13 medlemmer  

 og en rektor.
Bestyrelsens sammensætning skal fremgå af vedtægterne.  

 Bestemmelserne i § 10, stk. 1 og 2, § 11 og § 12, finder tilsvarende  

 anvendelse.
 Stk. 4. Bestyrelsen kan træffe aftale med seminarier og andre  

 uddannelsesinstitutioner om at forestå dele af uddannelsen.
 Stk. 5. Undervisningsministeren fastsætter nærmere regler om  

 uddannelsen, herunder om adgang til uddannelsen og om uddannelsens  

 afslutning.
§ 23 a.
Undervisningsministeren yder til Danmarks Pædagoghøjskole  

 et grundtilskud, der fastsættes på de årlige finanslove.
Stk. 2. Undervisningsministeren yder desuden tilskud til  

 uddannelsesvirksomheden efter reglerne i lov om åben uddannelse.
Danmarks  

 Pædagoghøjskole opkræver deltagerbetaling efter samme lovs regler.
Stk. 3. Undervisningsministeren yder tilskud eller lån til leje  

 eller erhvervelse og vedligeholdelse af lokaler.
Undervisningsministeren kan  

 beslutte, at Danmarks Pædagoghøjskole i stedet skal være omfattet af de  

 regler om bygningstilskud pr. årsstuderende og om statsgaranti for lån til  

 byggeri m.v., der fastsættes for seminarierne.
 Stk. 4. Danmarks Pædagoghøjskole skal følge de af finansministeren  

 fastsatte eller aftalte bestemmelser om løn- og ansættelsesvilkår for  

 personalet, herunder om pensionsforhold.
 Stk. 5. Undervisningsministeren fastsætter regler om Danmarks  

 Pædagoghøjskoles regnskabsføring og om revisionen af regnskaberne.
§ 23 b.
Seminarierne og Danmarks Pædagoghøjskole kan udbyde  

 efteruddannelse til pædagoger og andre efter reglerne i lov om åben  

 uddannelse.«.
Kapitel 5 Efter- og videreuddannelse § 23. Seminarierne kan udbyde efter- og videreuddannelse til  

 pædagoger og andre, der varetager tilsvarende opgaver.
 Stk. 2. Undervisningsministeren kan fastsætte regler herom,  

 herunder om betaling for deltagelse i undervisningen.
 3. I § 24, stk. 1, ændres »Et seminariums«: til  

 »Seminariernes og Danmarks Pædagoghøjskoles«.
 § 24. Et seminariums afgørelser efter denne lov eller efter regler  

 fastsat i medfør af loven kan påklages til undervisningsministeren.
 Stk. 2. Undervisningsministeren fastsætter nærmere regler om  

 adgangen til at klage og kan herunder bestemme, at afgørelser ikke skal kunne  

 indbringes for ministeren.
§ 2 Stk. 1. Loven træder i kraft den 1. august 1997. Bestyrelsen for  

 Danmarks Pædagoghøjskole kan dog nedsættes og træde i funktion før dette  

 tidspunkt.
 Stk. 2. I lov om social bistand, jf. lovbekendtgørelse nr. 1024 af  

 13. december 1994, ophæves § 14, stk. 2 - 5.
 Stk. 6 - 9 bliver herefter stk. 2 - 5.
§ 14. (Stk. 1. udeladt) Stk. 2. Undervisnings- og forskningsministeren fastsætter dog  

 regler om uddannelsen på socialpædagogisk højskole.
 Stk. 3. Højskolens afgørelser efter regler fastsat i medfør af  

 stk. 2, kan påklages til undervisnings- og forskningsministeren.
 Stk. 4. Undervisnings- og forskningsministeren fastsætter nærmere  

 regler for adgangen til at klage og kan herunder bestemme, at afgørelser ikke  

 skal kunne indbringes for ministeren.
 Stk. 5. Undervisnings- og forskningsministeren kan bestemme, at  

 afgørelser vedrørende højskolens drift og virksomhed ikke skal kunne  

 indbringes for ministeren.
