Meddelelser fra Søfartsstyrelsen E.  

 Fiskeskibes bygning og udstyr m.v.
Kapitel E Bilag 3 Torremolinos Protokollen  

 1993, 1. februar 1999 1. del af bilag 3 VEDTAGELSE AF SLUTPROTOKOL OG ANDRE INSTRUMENTER,  

 REKOMMANDATIONER OG RESOLUTIONER DER ER RESULTATET AF KONFERENCENS  

 ARBEJDE TEKSTEN AF TORREMOLINOS PROTOKOLLEN 1993  

 DER RELATERER SIG TIL  DEN INTERNATIONALE KONFERENCE OM FISKESKIBES  

 SIKKERHED, 1977 som vedtaget af konferencen Tillæg 1 1.	I henhold til resolution A.369 (IX) af  

 14. november 1975, vedtaget af generalforsamlingen i Den mellemstatlige  

 rådgivende Søfartsorganisation, besluttede organisationens  

 råd på sin seks og tredivte mødesession i juni 1976 at  

 sammenkalde en diplomatisk konference med henblik på at overveje  

 vedtagelsen af en konvention om fiskeskibes sikkerhed.
DELTAGERE I NÆRVÆRENDE  

 PROTOKOL, SOM ANERKENDER det væsentlige bidrag som den  

 internationale Torremolinos konvention om fiskeskibes sikkerhed, 1977, kan  

 gøre for skibes sikkerhed i almindelighed og specielt for fiskeskibes  

 sikkerhed, SOM DOG ERKENDER, at visse bestemmelser i den  

 internationale Torremolinos konvention om fiskeskibes sikkerhed, 1977, har  

 givet anledning til vanskeligheder ved gennemførelsen for et antal  

 stater med betydelige fiskeflåder under deres flag, og at dette har  

 forhindret ikrafttræden af  den internationale Torremolinos konvention  

 om fiskeskibes sikkerhed, 1977, og følgeligt gennemførelsen af  

 bestemmelserne indeholdt deri, SOM ØNSKER at etablere en fælles overenskomst  

 med de højest mulige standarder for fiskeskibes sikkerhed som kan  

 gennemføres af alle omhandlede stater, SOM ANSER at dette mål kan bedst opnås ved  

 vedtagelsen af en protokol der relaterer sig til den internationale  

 Torremolinos konvention om fiskeskibes sikkerhed, 1977, ER BLEVET ENIGE om følgende:
ARTIKEL 1 Almindelige forpligtelser i henhold til konventionen (1)	Parterne skal gennemføre denne protokol og  

 bestemmelserne i:
(a)	artiklerne til denne protokol; og (b)	bestemmelserne indeholdt i bilaget til den  

 internationale Torremolinos konvention om fiskeskibes sikkerhed, 1977,  

 (herefter benævnt »konventionen«), med de modifikationer som  

 fremgår af bilaget til denne protokol.
 (2)	Artiklerne i denne protokol og bestemmelserne i  

 bilaget til konventionen skal, med de modifikationer som er indeholdt i  

 bilaget til denne protokol, læses og fortolkes som et enkelt  

 instrument.
 (3)	Bilaget til denne protokol skal udgøre en  

 integreret del af protokollen og en reference til denne protokol er samtidig  

 en henvisning til bilaget.
ARTIKEL 2 Definitioner Ved anvendelsen af denne konvention gælder,  

 medmindre andet udtrykkeligt er foreskrevet, følgende  

 definitioner:
 (a)	»Part« betyder en stat, for hvilken konventionen er  

 trådt i kraft.
 (b)	»Fiskeskib« eller »skib« betyder ethvert skib, der  

 erhvervsmæssigt anvendes til fangst af fisk, hvaler, sæler,  

 hvalros eller andre af havets levende ressourcer.
 (c)	»Organisation« betyder Den mellemstatslige  

 rådgivende søfartsorganisation.
 (d)	»Generalsekretær« betyder  

 generalsekretæren for organisationen.
 (e)	»Administration« betyder regeringen i den stat,  

 hvis flag skibet er berettiget til at føre.
 (f)	»Regel« betyder en regel indeholdt i bilaget til  

 konventionen som modificeret af nærværende protokol.
ARTIKEL 3 Anvendelsesområde (1)	Denne protokol finder anvendelse  

 på søgående fiskeskibe, inklusive skibe som også  

 forarbejder deres fangst, og som er berettiget til at føre en stats  

 flag, som er Part.
 (2)	Bestemmelserne i dette bilag finder ikke anvendelse  

 på skibe som udelukkende anvendes til:
(a)	sport eller rekreative formål; (b)	forarbejdning af fisk eller andre af havets levende  

 ressourcer; (c)	forskning og uddannelse; eller (d)	fisketransport.
 (3)	Medmindre andet er udtrykkeligt bestemt finder  

 bestemmelserne i tillægget anvendelse på fiskeskibe med en  

 længde på 24 m og derover.
 (4)	I tilfælde hvor en grænse for skibets  

 længde i et kapitel er foreskrevet som større end 24 m for  

 anvendelse af det pågældende kapitel, skal Administrationen  

 fastsætte hvilke bestemmelser i dette kapitel, som helt eller delvis  

 skal finde anvendelse på fiskeskibe på 24 m i længde og  

 derover, men mindre end længdegrænsen foreskrevet i kapitlet, som  

 er berettiget til at føre statens flag, under hensyntagen til typen,  

 størrelsen og anvendelsen af et sådant skib.
(5)	Parterne skal bestræbe sig på at  

 etabler, som et højt prioriteret emne, ensartede standarder som  

  administrationer skal anvendes på de fiskeskibe, der er henvist til i  

 stk. (4), som sejler i samme region, og under hensyntagen til anvendelsen af  

 sådanne skibe, graden af beskyttelse og klimatiske forhold for  

 regionen.
Sådanne ensartede regionale standarder skal meddeles til  

 Organisationen med henblik på rundsendelse til information for andre  

 Parter.
ARTIKEL 4 Certifikater og havnestatskontrol (1)	Ethvert skib, som skal være i  

 besiddelse af et certifikat i overensstemmelse med disse bestemmelser er  

 genstand for kontrol fra embedsmænd behørigt bemyndiget af  

 regeringen, når det befinder sig i en anden Parts havn, for så  

 vidt denne kontrol sigter mod at bekræfte, at certifikater udstedt i  

 henhold til de relevante bestemmelser er gyldige.
 (2)	Sådanne certifikater, hvis gyldige, skal  

 accepteres, medmindre der er klare grunde til at tro, at tilstanden af skibet  

 eller dets udstyr ikke svarer til ordlyden af certifikatet eller at skibet og  

 dets udstyr ikke svarer til bestemmelserne i de relevante regler.
 (3)	I tilfælde som anført i stk. (2),  

 eller hvis certifikater er udløbet eller ophørt med at  

 være, skal den funktionær, der udfører kontrollen, tage  

 forholdsregler for at sikre at skibet ikke sejler før det kan  

 afgå eller forlade havnen med det formål at sejle til et passende  

 reparationsværft uden fare for skibet og personerne om bord.
(4)	I tilfælde af at denne kontrol giver  

 anledning til indgreb af enhver art, skal embedsmanden der udfører  

 kontrollen straks skriftligt underrette konsulen, eller i hans fravær  

 den diplomatiske repræsentant for den Part, hvis flag skibet er  

 berettiget til at føre, om alle de omstændigheder med hensyn til  

 hvilke, indgreb fra vedkommende Part måtte skønnes  

 fornødne.
Endvidere skal bemyndigede inspektører eller  

 anerkendte organisationer som er ansvarlige for udstedelsen af certifikaterne  

 også underrettes.
Omstændighederne omkring indgrebet skal  

 indberettes til Organisationen.
 (5)	Hvis havnestats myndigheden ikke er i stand til at  

 tage skridt som specificeret i stk. (3) eller hvis skibet har fået  

 tilladelse til at sejle til næste anløbshavn, så skal den  

 pågældende havnestats myndighed meddele alle relevante  

 informationer om skibet til den Part som er nævnt i stk. (4) og til de  

 andre myndigheder i den næste anløbshavn.
 (6)	Når der udføres kontrol i henhold til  

 denne artikel, skal alle mulige bestræbeser gøres for at  

 undgå at skibet bliver unødigt tilbageholde eller forsinket.  

 Hvis et skibe derved bliver unødigt tilbageholdt eller forsinket, er  

 det berettiget til kompensation for tab eller skade det har lidt.
 (7)	Med hensyn til skibe fra ikke-Parter til denne  

 protokol, skal Parterne anvende de bestemmelser i denne protokol som  

 måtte være nødvendige for at sikre, at sådanne skibe  

 ikke får en mere favorable behandling.
ARTIKEL 5 Force majeure (1)	Et skib, som ikke er omfattet af denne  

 konventions bestemmelser, eller som ikke er forpligtet til at være i  

 besiddelse af et certifikat i henhold til konventionens bestemmelser på  

 det tidspunkt det afsejler på en rejse, skal ikke undergives  

 sådanne bestemmelser på grund af nogen deviation fra dets  

 planlagte rejse, der skyldes vejrforhold eller anden force  

 majeure.
 (2)	Personer, der er om bord på et skib på  

 grund af force majeure eller om følge af forpligtelsen til at  

 medføre skibbrudne eller andre personer, skal ikke medregnes,  

 når man skal fastslå anvendelse på skibet af nogen af  

 konventionens bestemmelser.
ARTIKEL 6 Indsendelse af oplysninger (1)	Parterne skal til organisationen  

 indsende til Organisationen:
(a)	teksten i love, anordninger, forordninger,  

 regulativer og andre administrative forskrifter, som måtte være  

 udstedt om de forskellige forhold, der er omfattet af konventionen; (b)	en fortegnelse over ikke-statslige organer, som er  

 bemyndiget til at optræde på deres vegne i sager  

 vedrørende planlægning, konstruktion og udstyr af skibe i  

 overensstemmelse med denne konventions bestemmelser; og (c)	et tilstrækkeligt antal eksemplarer af deres  

 certifikater, udstedt i henhold til denne konventions bestemmelser.
 (2)	Organisationen skal underrette alle Parter om  

 modtagelsen af materiale, som omhandlet i paragraf (1) (a), og skal tilstille  

 dem alle oplysninger, som den har modtaget i medfør af paragraf (1)  

 (b) og (1)(c).
ARTIKEL 7 Ulykkestilfælde, der overgår fiskeskibe (1)	Enhver Part skal lade foretage en  

 undersøgelse af ethvert ulykkestilfælde, som overgår et af  

 dens skibe, der er omfattet af denne konventions bestemmelser, såfremt  

 den skønner, at en sådan undersøgelse kan bidrage til at  

 fastslå, hvilke ændringer det måtte være  

 ønskeligt at foretage i konventionen.
(2)	Enhver Part skal give organisationen relevante  

 oplysninger om resultatet af sådanne undersøgelser til  

 videregivelse til alle Parter.
Ingen rapporter eller henstillinger fra  

 organisationen, der er udarbejdet på grundlag af disse oplysninger,  

 må afsløre de pågældende skibes identitet eller  

 nationalitet eller på nogen måde, udtrykkeligt eller stiltiende,  

 placere ansvaret på noget skib eller person.
ARTIKEL 8 Andre traktater og fortolkning Intet i denne Protokol skal præjudicere  

 nogen stats nuværende eller fremtidige krav og synspunkter  

 vedrørende havretten og af kyst- og flagstatsjurisdiktionens art og  

 udstrækning.
ARTIKEL 9 Undertegnelse, ratifikation, antagelse, godkendelse og tiltrædelse (1)	Denne protokol er åben for  

 undertegnelse ved Organisationens hovedsæde fra 1. juli 1993 indtil 30.  

 juni 1994 og er derefter åben for tiltrædelse.
Alle stater kan  

 blive Part i konventionen ved:
(a)	undertegnelse uden forbehold med hensyn til  

 ratifikation, antagelse eller godkendelse; eller (b)	undertegnelse med forbehold om ratifikation,  

 antagelse eller godkendelse efterfulgt af ratifikation, antagelse eller  

 godkendelse; eller (c)	tiltrædelse.
 (2)	Ratifikation, antagelse, godkendelse eller  

 tiltrædelse sker ved deponering af et dokument herom hos  

 Generalsekretæren.
 (3)	Hver stat som enten har underskrevet denne protokol  

 uden forbehold for ratifikation, accepteret eller godkendt eller som har  

 deponeret ratifikationsinstrumenterne, antagelsen, godkendelsen eller  

 tiltrædelsen i overensstemmelse med denne artikel skal meddele  

 Generalsekretæren på deponeringstidspunktet for ovennævnte  

 instrumenter og efter udløbet af hvert år, information om det  

 samlede antal fiskeskibe på 24 m i længde og derover som er  

 berettiget til at føre statens flag.
ARTIKEL 10 Ikrafttrædelse (1)	Denne Protokol træder i kraft tolv  

 måneder efter den dato, på hvilken mindst 15 stater enten har  

 undertegnet den uden reservation med hensyn til ratifikation, antagelse eller  

 godkendelse, eller har deponeret de påkrævede instrumenter om  

 ratifikation, antagelse, godkendelse eller tiltrædelse i  

 overensstemmelse med Artikel 9, og forudsat at disse landes fiskeskibe af  

 over 24 m længde sammenlagt udgør ikke mindre end 14.000.
 (2)	For stater, der har deponeret et instrument  

 vedrørende ratifikation, antagelse, godkendelse eller  

 tiltrædelse af konventionen, efter at betingelserne for dennes  

 ikrafttrædelse er opfyldt, men før ikrafttrædelsesdatoen,  

 skal ratifikationen, antagelsen, godkendelsen eller tiltrædelsen have  

 virkning fra datoen for Protokollens ikrafttrædelse eller tre  

 måneder efter datoen for det pågældende instruments  

 deponering, hvilken dato måtte være den seneste.
 (3)	For stater, der har deponeret et instrument  

 vedrørende ratifikation, antagelse, godkendelse eller  

 tiltrædelse efter den dato, på hvilken Protokollen trådte i  

 kraft, får Protokollen virkning tre måneder efter datoen for  

 instrumentets deponering.
 (4)	Efter den dato, på hvilken alle de i artikel  

 11 krævede betingelser for ikrafttrædelse af en ændring i  

 Protokollen er blevet opfyldt, skal ethvert deponeret instrument om  

 ratifikation, antagelse, godkendelse eller tiltrædelse gælde den  

 således ændrede Protokol.
ARTIKEL 11 Ændringer (1)	Denne Protokol kan ændres ved en af de i  

 denne artikel nærmere angivne fremgangsmåder.
 (2)	Ændringer efter behandling i  

 Organisationen:
 (a)	Ethvert ændringsforslag, fremsat af en Part,  

 skal afgives til generalsekretæren, som derefter skal videresende det  

 til alle organisationens medlemmer og til alle Parter mindst 6 måneder,  

 før det skal behandles.
 (b)	Ethvert sådant ændringsforslag skal  

 henvises til behandling i organisationens komite for sikkerhed til  

 søs.
 (c)	Parter, hvadenten disse er medlemmer af  

 organisationen eller ej, har ret til at deltage i sikkerhedskomiteens  

 møder til behandling og vedtagelse af ændringsforslag.
 (d)	Ændringer skal vedtages med 2/3 flertal af de  

 Parter, som er til stede, og som deltager i afstemningen i  

 sikkerhedskomiteen, udvidet som fastsat i punkt (2)(c) ovenfor (herefter  

 kaldet »Den udvidede Sikkerhedskomite«) forudsat, at mindst 1/3 af Parterne  

 er til stede på afstemningstidspunktet.
 (e)	Ændringer vedtaget i overensstemmelse med  

 punkt (d) skal af generalsekretæren sendes til alle Parterne.
 (f)	(i)	En ændring til en artikel eller til  

 Regel 1 og 3-11 skal anses for godkendt på den dato, på hvilken  

 den er godkendt af 2/3 af Parterne.
 (ii)	En ændring til bilaget, bortset fra regel i  

 og 3-11, skal anses for godkendt:
(aa)	ved udløbet af 2 år fra det  

 tidspunkt, da ændringen tilsendes Parterne til godkendelse; eller (bb)	ved udløbet af et andet tidsrum, som mindst  

 skal være 1 år, hvis dette er besluttet ved dens vedtagelse med  

 2/3 flertal af de Parter, der er til stede og deltager i afstemningen i den  

 udvidede sikkerhedskomite.
Dersom enten over 1/3 af Parterne eller af  

 sådanne Parter, hvis samlede flåde af fiskeskibe udgør  

 mindst 50 pct. regnet efter antal af samtlige Parters flåde af  

 fiskeskibe af 24 m længde eller derover, inden for den nærmere  

 fastsatte periode meddeler generalsekretæren, at de gør  

 indsigelse mod ændringen, skal denne anses for ikke at være  

 godkendt.
 En ændring til et appendix til bilaget skal anses  

 som godkendt ved udløbet af en periode, der fastsættes af den  

 udvidede sikkerhedskomite samtidig med vedtagelsen hvilken periode ikke  

 må være kortere end 10 måneder, medmindre organisationen  

 inden for denne periode har modtaget en indsigelse fra mindst 1/3 af Parterne  

 eller fra Parter, hvis samlede flåde af fiskeskibe udgør mindst  

 50 pct. regnet efter antal af samtlige Parters flåde af fiskeskibe af  

 24 m længde eller derover.
 (g)	(i)	En ændring til en artikel eller til  

 regel 1 og 3 skal træde i kraft i forhold til de Parter, som har  

 godkendt den, 6 måneder efter det tidspunkt1 da den anses for godkendt,  

 og i forhold til enhver Part, som godkender den efter dette tidspunkt, 6  

 måneder efter datoen for den pågældende Parts  

 godkendelse.
(ii)	En ændring til bilaget, bortset fra regel 1  

 og 3-11 og til et appendix til bilaget træder i kraft i forhold til  

 alle Parter med undtagelse af dem, der i henhold til punkt (2)(f)(ii) har  

 gjort indsigel mod ændringen uden at have trukket en sådan  

 indsigels tilbage, 6 måneder efter det tidspunkt, da den anses for  

 godkendt.
Før den dato, der er fastsat for ændringens  

 ikrafttræden, kan enhver Part dog over for generalsekretæren  

 tilkendegive, at den udsætter gennemførelsen af den  

 pågældende ændring i en periode på højst 1  

 år fra dens ikrafttrædelsesdato eller for et sådant  

 længere tidsrum, som måtte blive besluttet med 2/3 flertal af de  

 Parter, der var til stede og deltog i afstemningen i den udvidede  

 sikkerhedskomite ved ændringens vedtagelse.
 (3)	Ændring ved en konference:
 (a)	Efter anmodning af en Part med tilslutning af  

 mindst 1/3 af samtlige Parter skal organisationen sammenkalde en konference  

 af Parterne til behandling af ændringer til konventionen.
 (b)	Enhver ændring vedtaget af en sådan  

 konference med 2/3 flertal af de Parter, der er til stede, og som deltager i  

 afstemningen, skal af generalsekretæren tilstilles samtlige Parter til  

 godkendelse.
 (c)	Medmindre konferencen beslutter andet, skal  

 ændringen anses for godkendt og skal træde i kraft i  

 overensstemmelse med de regler, der er angivet i henholdsvis punkt (2)(f) og  

 (2)(g), dog således at henvisninger i de nævnte bestemmelser til  

 den udvidede sikkerhedskomite skal betragtes som henvisninger til  

 konferencen.
 (4)	(a)	En Part, som har accepteret en ændring  

 til bilaget som er trådt i kraft, skal ikke være forpligtiget til  

 at udvide fordelen af denne Protokol for så vidt angår  

 certifikater udstedt til et skib som er berettiget til at føre flaget  

 fra en stat hvis regering, i henhold til bestemmelserne i stk. (2)(f)(ii) i  

 denne artikel, har protesteret mod ændringerne og som ikke har trukket  

 sådan protest tilbage, men kun i den udstrækning sådanne  

 certifikater vedrører forhold dækket af den  

 pågældende ændring.
 (b)	En part, som har accepteret en  

 ændring til et bilag som er trådt i kraft skal udvide fordelene  

 af denne protokol for så vidt angår certifikater til skibe som er  

 berettiget til at bære flaget for en stat hvis regering, i  

 overensstemmelse med bestemmelserne i stk (2)(g)(ii) i denne artikel har  

 informeret Organisationens Generalsekretær at den undtager sig selv fra  

 at gennemføre ændringen.
 (5)	Medmindre andet udtrykkeligt er bestemt, skal en  

 ændring til konventionen, der vedrører et skibs konstruktion,  

 kun finde anvendelse på skibe med hensyn til, hvilke følgende  

 gælder på eller efter ændringens  

 ikrafttrædelsesdato:
(a)	at kølen er lagt; eller (b)	at en konstruktion, der muliggør  

 identifikation med et specielt skib, er påbegyndt; eller (c)	at samling af materiale er påbegyndt,  

 omfattende mindst 50 tons eller 1 pct. af den anslåede mængde af  

 alt strukturelt materiale, hvilket måtte være det mindste  

 kvantum.
 (6)	Enhver erklæring om godkendelse af eller  

 indsigelse mod en ændring eller enhver meddelelse afgivet i henhold til  

 punkt (2) (g) (ii) skal afgives skriftligt til generalsekretæren, der  

 skal underrette alle Parter om en sådan meddelelse samt om datoen for  

 dens modtagelse.
 (7)	Generalsekretæren skal underrette alle  

 Parterne om ændringer, der træder i kraft i henhold til denne  

 artikel, samt om datoen for enhver sådan ændrings  

 ikrafttræden.
ARTIKEL 12 Opsigelse (1)	Protokollen kan opsiges af enhver Part  

 når som helst efter udløbet af 5 år fra den dato, da  

 konventionen træder i kraft for den pågældende Part.
 (2)	Opsigelse sker ved en skriftlig meddelelse til  

 Generalsekretæren.
 (3)	En opsigelse får virkning 12 måneder  

 efter, at generalsekretæren har modtaget opsigelsesdokumentet, eller  

 efter udløbet af en sådan længere periode, som måtte  

 være angivet i dokumentet.
ARTIKEL 13 Deponering (1)	Denne protokol deponeres hos  

 Organisationens Generalsekretær (herefter benævnt »the  

 Depositary«).
 (2)	The Depositary skal:
 (a)	informere regeringerne i stater som har  

 underskrevet denne Protokol eller tiltrådt den om:
(i)	hver ny underskrift eller deponering af et  

 instrument om ratifikation, accept, godkendelse eller tiltrædelse,  

 sammen med datoen derfor; (ii)	datoen for ikrafttrøden af denne  

 protokol; (iii)	deponering af instrmenter om opsigelse af denne  

 Protokol sammen med datoen på hvilken den blev modtaget og datoen  

 på hvilken opsigelsen får effekt.
 (b)	sende bekræftede korrekte kopier af denne  

 protokol til regeringerne i stater som har underskrevet denne Protokol eller  

 accepteret den.
 (3)	Så snart konventionen træder i kraft,  

 skal generalsekretæren sende teksten til De forenede Nationers  

 generalsekretær til registrering og bekendtgørelse i  

 overensstemmelse med Artikel 102 i De forenede Nationers pagt.
ARTIKEL 14 Sprog Denne Protokol er udfærdiget i  

 ét eksemplar med arabisk, kinesisk, engelsk, fransk, russisk og spansk  

 tekst, som alle har samme gyldighed.
 TIL BEKRÆFTELSE AF OVENSTÅENDE har  

 undertegnede hertil behørigt bemyndigelse af deres respektive  

 regeringer underskrevet denne konvention.
 UDFÆRDIGET I TORREMOLINOS den 2. april 1993.
