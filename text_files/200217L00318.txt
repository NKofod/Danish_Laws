Ændringsforslag stillet den 14. marts 2003 uden for  

 betænkningen Ændringsforslag til 2. behandling af Forslag til lov om ændring af lov om visse spil, lotterier og  

 væddemål og lov om Det Danske Klasselotteri A/S og om ophævelse af lov om  

 væddemål i forbindelse med heste- og hundevæddeløb (Medtagelse af hestevæddeløbssporten på fordelingsnøglen  

 for tips- og lottomidler) skatteministeren (Svend Erik Hovmand)] Af  

 	  

     

  

 Anders Samuelsen  

  

 (RV):
Ny paragraf 10)  

  

 Efter § 3 indsættes som ny  

 paragraf:
»§ 02 Stk. 1.  

  

 Skatteministeren  

 nedsætter et sagkyndigt udvalg, hvis opgave er at belyse mulighederne for en  

 delvis liberalisering af markedet for sportsspil i Danmark, med henblik på,  

 at  

 resultatet af udvalgets arbejde forelægges for Folketinget.
 Stk. 2.  

  

 Udvalget foretager  

 sin undersøgelse i henhold til følgende kommissorium:
»På baggrund af udhulingen af indtægterne fra deciderede  

 sportsspil skal udvalget belyse, om man ved en delvis liberalisering af  

 spillemarkedet for sportsspil kan sikre, at omsætningen på sportsspil sker i  

 Danmark, og samtidig fastholde eller forøge statens og dansk erhvervslivs  

 indtægter på det ekspanderende marked for sportsspil.
Det vil således være en  

 forudsætning for en delvis liberalisering, at provenuet til staten og til det  

 almennyttige arbejde fra spil i Danmark ikke må blive mindre end det, der  

 ville  

 genereres ved en fastholdelse af Dansk Tipstjenestes monopolstatus.« Stk. 3.  

  

 Skatteministeren  

 fastsætter de nærmere vilkår for udvalgets arbejde, herunder den tidsmæssige  

 udstrækning heraf.« af et udvalg, der skal belyse mulighederne for en  

 delvis liberalisering af markedet for sportsspil i Danmark] Bemærkninger Til nr. 10 Det foreslås, at der sideløbende med, at lovforslaget træder i  

 kraft og finder anvendelse, nedsættes et sportsspilsagkyndigt udvalg, der har  

 til opgave at udrede mulighederne for at foretage en delvis liberalisering af  

 markedet for sportsspil i Danmark.
Baggrunden herfor er en vurdering,  

 hvorefter  

 de forbudstiltag, som lovforslaget indebærer, næppe på sigt vil kunne bremse  

 de  

 udenlandske bookmakeres omsætning i Danmark.
Samtidig vil en delvis  

 liberalisering kunne fjerne behovet for at skulle foretage egentlig  

 overvågning  

 for at bremse ulovligt spil på f.eks. internettet.
Det skal dog samtidig  

 sikres, at det nuværende provenu fra sportsspilomsætningen som minimum  

 opretholdes på uændret niveau i forbindelse med en delvis liberalisering af  

 markedet.
 I den sammenhæng forventes udvalget som minimum at analysere  

 følgende relevante problemstillinger:
om det er juridisk muligt i forhold til dansk og  

 international lovgivning at liberalisere markedet for sportsspil og afgrænse  

 dette, så Dansk Tipstjeneste kan bevare monopolet på de store lotterispil, de udenlandske bookmakeres interesse for at indrette  

 sig fysisk i Danmark og tilpasse sig en dansk lovgivning på det danske  

 spillemarked, hvordan lovgivningen, myndighedsudøvelsen og  

 afgiftssystemet skal indrettes for at gøre det attraktivt for udenlandske  

 bookmakere at etablere sig fysisk i Danmark samtidig med, at der genereres et  

 tilstrækkeligt provenu til staten og til almennyttige formål, hvilke forholdsregler man skal tage over for  

 udenlandske bookmakere, som ikke ønsker at indordne sig under vilkårene for  

 en  

 eventuel liberalisering af det danske spillemarked, hvordan man etablerer en lovgivning, der giver Dansk  

 Tipstjeneste lige konkurrencevilkår på et liberaliseret marked for  

 sportsspil, hvad konsekvensen vil være for omsætningen på  

 sportsspil og for øvrige spilområder, hvis markedet for sportsspil  

 liberaliseres, hvilke afledte effekter, der vil være ved en delvis  

 liberalisering af spillemarkedet, f.eks. i form af arbejdspladser, skatte-,  

 reklame- og sponsorindtægter, og hvad der vil ske med omfanget af spillemisbrug i  

 Danmark, såfremt der sker en delvis liberalisering af spilmarkedet.
 Såfremt udvalget finder andre problemstillinger relevante for  

 Folketingets stillingtagen på området, skal udvalget også inddrage disse  

 øvrige  

 problemstillinger i sit arbejde.
Det er skatteministeren, der nedsætter udvalget umiddelbart  

 efter lovens ikrafttræden.
Udvalget skal have en så bred sammensætning som  

 muligt, og der skal således ud over en uafhængig juridisk ekspert og  

 repræsentanter fra Idrættens Fællesråd, Dansk Tipstjeneste, Danske Dagblades  

 Forening m.fl., Skatteministeriet og Finansministeriet ligeledes være  

 eksperter  

 repræsenteret, der har erfaring med liberalisering i udlandet samt en eller  

 flere udenlandske bookmakere m.v.
Skatteministeren skal sikre den faglige  

 bredde og ekspertise i udvalget og fastsætter i øvrigt de nærmere vilkår for  

 udvalgets arbejde, herunder også den periode, i hvilken udvalget skal  

 fungere,  

 og om arbejdet skal munde ud i en rapport, redegørelse, lovudkast eller  

 lignende.
Resultatet af udvalgets arbejde skal forelægges for Folketinget.  

 Udvalget forventes efter omstændighederne at kunne afslutte sit arbejde inden  

 for en ca. 2-årig periode.
