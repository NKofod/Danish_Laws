 I medfør af § 1, stk. 2, nr. 10, i lov nr. 282 af 8. maj 1991 om  

 foderstoffer og tekstanmærkning nr. 59 ad § 24 til finanslov 1995 samt efter  

 bemyndigelse fastsættes:
 § 1.  Virksomheder, der er registreret i medfør af  

 bekendtgørelse om foderstoffer og bekendtgørelse om tilsætningsstoffer til  

 foderstoffer skal betale en årlig afgift til dækning af Plantedirektoratets  

 udgifter til kontrol og tilsyn med virksomhedernes overholdelse af disse  

 bekendtgørelser, jf. bilaget.
 § 2.  Virksomheder og produktionsmæssigt adskilte  

 fabrikationsanlæg, der er registreret i medfør af bekendtgørelsen om  

 foderstoffer, skal betale en årlig afgift til dækning af Plantedirektoratets  

 udgifter til proces- og færdigvarekontrol i henhold til bekendtgørelse nr.  

 875 af 18. november 1993 om produktion af salmonellafri foderstoffer, jf.  

 bilaget.
 Stk. 2.  Virksomheder, der alene producerer ublandede  

 foderstoffer og råvarer, og virksomheder og fabrikationsanlæg, der i medfør  

 af § 1, stk. 2 og 3, i bekendtgørelsen om produktion af salmonellafri  

 foderstoffer er tilsluttet et regelsæt for god produktionspraksis betaler  

 ikke afgift for proceskontrol.
Stk. 3.  Virksomheder, der skal kun betale afgift for proceskontrol for den del af finansåret, hvor  

 de er omfattet af pligten hertil efter stk. 1, jf. stk. 2.
§ 3.  De tillægsafgifter, der er nævnt i bilaget, nr.  

 2-8, fastsættes på grundlag af virksomhedernes oplysning om salg det  

 foregående kalenderår, jf. dog stk. 2, af de kategorier af foderstoffer og  

 tilsætningsstoffer der er nævnt i bilaget.
Virksomhederne skal hvert år inden  

 den 15. februar indsende disse oplysninger til Plantedirektoratet.
Stk. 2.  For virksomheder, der registreres, fastsættes  

 tillægsafgifterne det første år på grundlag af virksomhedernes oplysning om  

 det forventede årlige salg.
Oplysningerne skal meddeles Plantedirektoratet i  

 forbindelse med ansøgning om registrering.
 Stk 3.  Dækker de samlede afgiftsbeløb ikke  

 direktoratets udgifter til kontrol og tilsyn, opkræver direktoratet i  

 december måned det manglende beløb forholdsmæssigt hos de registrerede  

 virksomheder på samme grundlag som nævnt i stk. 1, jf. dog stk. 2.
 Stk. 4.  Overstiger det samlede afgiftsbeløb  

 direktoratets udgifter til kontrol og tilsyn, tilbagebetaler direktoratet  

 senest den 31. marts i det følgende finansår det overskydende beløb  

 forholdsmæssigt til de registrerede virksomheder på samme grundlag som nævnt  

 i stk. 1, jf. dog stk. 5.
Stk. 5.  For virksomheder, der afmelder deres  

 registrering, fastsættes det samlede afgiftsbeløb, jf. stk. 3 og 4, på  

 grundlag af virksomhedernes oplysning om deres salg i den forløbne del af  

 finansåret.
Disse oplysninger skal meddeles Plantedirektoratet i forbindelse  

 med afmeldelse af registrering.
 § 4.  De afgifter, der er nævnt i §§ 1-2, tillægges  

 merværdiafgift.
 Stk. 2.  Afgifterne er tillagt udpantningsret.
 § 5.  Afgifterne forfalder ved påkrav, og betaling  

 skal ske senest 30 dage efter fakturaens dato.
Stk. 2.  Betales en forfalden afgift ikke rettidigt,  

 skal der betales rente af beløbet.
Renten fastsættes til 1,3 pct. månedligt  

 for hver påbegyndt måned fra forfaldsdagen at regne.
 § 6.  Bekendtgørelsen træder i kraft den 1. januar  

 1995.
 Stk. 2.  Bekendtgørelse nr. 1176 af 23. december 1993 om  

 betaling for foderstofkontrol ophæves samtidig.
Plantedirektoratet, den 14. december  

 1994 P.D.V.
