Nr LSF 95 Forslag til Lov om ændring af lov om DSB Rederi A/S Fremsat af trafikministeren (Jan Trøjborg) den 27. november 1996 Vedtaget ved tredjebehandling den 20. december 1996 Lov nr. 1231 af 27/12/1996 § 1 I lov nr. 231 af 4. april 1995 om DSB Rederi A/S foretages følgende  

 ændringer:
 1. I § 1, stk. 1, udgår »med DSB som ejer og«.
 2. I § 1, stk. 2, indsættes som 2. pkt.:
»Trafikministeren bemyndiges til at godkende ændring af selskabets  

 navn.« 3. I § 5, stk. 2, ændres »jf. dog stk. 3 og § 6, stk.  

 3 og 5« til: »jf. dog § 6, stk. 3 og 5«.
 4. § 5, stk. 3, ophæves, og i stedet indsættes:
 »Stk. 3. Forpligtelsen for DSB Rederi A/S til at besejle  

 overfarten Århus-Kalundborg samt statens betaling herfor ophører med udgangen  

 af 1996.
Stk. 4. Forpligtelsen for DSB Rederi A/S til at drive overfarterne  

 Kalundborg-Samsø og Bøjden-Fynshav ophører med udgangen af 1996. Staten ved  

 DSB udbyder besejlingen af de nævnte overfarter.
Staten kan yde betaling for  

 driften af overfarterne.
Stk. 5. DSB Rederi A/S overtager med virkning fra den 1. januar  

 1996 driften af overfarten Esbjerg-Fanø. Selskabet indtræder ved overtagelsen  

 af driften i samtlige DSB's rettigheder og forpligtelser vedrørende  

 overfarten.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Trafikministeren fastsætter tidspunktet for ikrafttræden  

 af § 5, stk. 4, 2. pkt., som affattet ved denne lovs § 1, nr. 4.
Oprindeligt fremsat forslag § 1 I lov nr. 231 af 4. april 1995 om DSB Rederi A/S foretages følgende  

 ændringer:
 1. I § 1, stk. 1 , udgår: »med DSB som ejer og«.
 2. I § 1, stk. 2 , indsættes som 2. pkt.:
 »Trafikministeren bemyndiges til at godkende ændring af selskabets  

 navn.«.
 3. I § 5, stk. 2 , ændres »jf. dog stk. 3 og § 6, stk.  

 3 og 5« til: »jf. dog § 6, stk. 3 og 5«.
 4. § 5 stk. 3 ophæves og i stedet indsættes:
 » Stk. 3. Forpligtelsen for DSB Rederi A/S til at besejle  

 overfarten Århus-Kalundborg, samt statens betaling herfor, ophører med  

 udgangen af 1996.
 Stk. 4. Forpligtelsen for DSB Rederi A/S til at drive overfarterne  

 Kalundborg-Samsø og Bøjden-Fynshav ophører med udgangen af 1996. Staten, ved  

 DSB, udbyder besejlingen af de nævnte overfarter med virkning fra 1. januar  

 1997. Staten kan yde betaling for driften af overfarterne.
 Stk. 5. DSB Rederi A/S overtager med virkning fra den 1. januar  

 1996 driften af overfarten Esbjerg-Fanø. Selskabet indtræder ved overtagelsen  

 af driften i samtlige DSB's rettigheder og forpligtelser vedrørende  

 overfarten.«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Baggrunden for lovforslaget Folketinget vedtog den 4. april 1995 lov nr. 231 om DSB Rederi A/S,  

 hvorved DSB Rederi med virkning fra 1. januar 1996 blev omdannet til  

 aktieselskab.
Formålet med omdannelsen var bl.a. at give DSB Rederi mulighed for en  

 hurtigere tilpasning til de ændrede omstændigheder i forbindelse med åbningen  

 af den faste forbindelse over Storebælt.
I øvrigt var forventningerne på  

 stiftelsestidspunktet, at hovedopgaven var en rolig afvikling af  

 Storebælts-overfarterne mv. og i takt hermed en indskrænkning af rederiets  

 aktiviteter.
 I henhold til loven overtog rederiet DSB's overfartsforpligtelser, men det  

 blev samtidig fastslået, at rederiet alene var forpligtet til at besejle  

 ruterne Århus-Kalundborg, Bøjden-Fynshav, Kalundborg-Samsø og Esbjerg-Fanø  

 mod betaling fra staten, fordi de pågældende ruter, der alle ansås for  

 væsentlige ud fra et samfundssynspunkt, skønnedes at være underskudsgivende.
 Det var endvidere forudsat i lov om DSB Rederi A/S, at  

 Århus-Kalundborg-overfarten ville ophøre med åbningen af  

 Storebæltsforbindelsens vejdel, og for de tre øvrige overfarter ville  

 kontrakterne have en varighed til og med år 2000, hvorefter der skulle ske  

 udbud af den fortsatte sejlads.
Udviklingen i færgeteknologien ændrede i den efterfølgende periode  

 vilkårene for færgedrift så meget, at trafikbetjeningen på Kattegat, herunder  

 på ruten Århus-Kalundborg, blev væsentligt forbedret.
Dermed bortfaldt  

 behovet for statslig sikring af overfarten Århus-Kalundborg.
For ruterne  

 Bøjden-Fynshav og Kalundborg-Samsø blev det fundet hensigtsmæssigt gennem et  

 udbud allerede fra 1. januar 1997 at sikre den for staten mest økonomiske  

 drift.
For Esbjerg-Fanø blev det konstateret, at ruten fra og med 1996 ville  

 give et mindre overskud.
På den baggrund indgik regeringspartierne, Venstre, Det Konservative  

 Folkeparti og Socialistisk Folkeparti den 14. maj 1996 en politisk aftale om  

 at ændre rederiets forpligtelse vedrørende de fire nævnte overfarter, samt om  

 overførsel af statens aktiepost i DSB Rederi A/S fra DSB til  

 Trafikministeriet.
Med nærværende lovforslag udmøntes de aftalte ændringer.
I tilknytning til aftalen blev parterne bag rammeaftalen for DSB fra 1994  

 enige om at undersøge mulighederne for, at DSB afhænder havneterminalerne i  

 Helsingør, excl.
Leje 1 med tilhørende opmarcharealer, Gedser og Rødby til  

 rederiet.
 På baggrund af de foretagne undersøgelser er det vurderingen, at et  

 apportindskud af havneterminalerne i DSB Rederi A/S vil være en økonomisk  

 fordelagtig disposition for staten, når målet - som der ligeledes er enighed  

 om - er at sælge op til 25 pct. af aktierne i DSB Rederi A/S senest i 1998.  

 Herved fremrykkes muligheden for aktiesalg.
 I forbindelse med undersøgelserne af afhændelsesspørgsmålet har det været  

 overvejet, om overdragelsen af havnene til rederiet kan være til skade for  

 konkurrencen på færgeområdet.
 Sagen vedrørende konkurrerende færgefart mellem Helsingør og Helsingborg  

 har vist, at EU's konkurrenceregler regulerer misbrug af dominerende stilling  

 på havneområdet på en sådan måde, at det ikke af konkurrencemæssige årsager  

 kan anses for fornødent at forhindre en operatør på færgeområdet i at eje  

 havne.
 De pågældende havne er endvidere som andre havne, hvortil der er offentlig  

 adgang, omfattet af det almindelige princip, at der er modtagepligt for skibe  

 (herunder færger) i det omfang, pladsforholdene tillader det.
På den baggrund skønnes der ikke at være konkurrencemæssige forhold, der  

 taler imod en overdragelse som apportindskud i DSB Rederi A/S af havnene.
Der  

 er derfor til Folketingets Finansudvalg fremsendt et aktstykke om  

 overdragelsen.
2. Lovforslagets indhold Med lovforslaget ophører DSB Rederi A/S's forpligtelse til at besejle  

 Århus-Kalundborg-ruten med Ask og Urd færgerne ved udgangen af 1996.  

 Overfarten Kalundborg-Samsø og Bøjden-Fynshav udbydes med virkning fra den 1.  

 januar 1997, og DSB Rederi A/S fortsætter driften af overfarten Esbjerg-Fanø  

 med virkning fra 1. januar 1996 uden statslig betaling herfor.
 Lovforslaget er hermed i overensstemmelse med EU-kommissionens opfattelse  

 af, at der ikke i en længere overgangsperiode kan ydes støtte til  

 samfundsbegrundede overfarter, medmindre det er sket ved offentlig udbud.
 I henhold til lovforslaget sker der desuden en overførsel af statens  

 aktiepost i DSB Rederi A/S fra DSB til Trafikministeriet i overensstemmelse  

 med den politiske aftale.
3. EU-retlige forhold Med det nuværende lovforslag vurderes statens betaling for besejling af de  

 to samfundsbegrundede overfarter, Kalundborg-Samsø og Bøjden-Fynshav at være  

 forenelig med Fællesskabets statsstøtteregler.
Sagen er anmeldt til  

 EU-kommissionen, hvis afgørelse forventes at fremkomme snarest.
4. Statsfinansielle konsekvenser Statens betaling for besejling af Århus-Kalundborg-ruten ophører pr. 31.  

 december 1996. Betalingen var i 1997 budgetteret til 139,3 mio. kr. inkl.  

 moms henholdsvis til 67,4 mio. kr. inkl. moms i 1998, hvor der alene har  

 været budgetteret med udgifter til medio 1998. Rederiet kompenseres ikke for  

 virkningerne heraf.
DSB Rederi A/S søger tabsbegrænsning herfor, bl.a.  

 undersøger rederiet mulighederne for en ren godsrute på  

 Århus-Kalundborg-overfarten med færgerne Ask og Urd.
DSB's betaling til driften på ruten Esbjerg-Fanø er på finansloven for  

 1996 budgetteret til 0,1 mio. kr.
Dette bortfalder med virkning fra 1. januar  

 1996, fordi DSB Rederi A/S forpligtes til at opretholde den nuværende  

 besejling af færgeruten på kommercielle vilkår med udgangspunkt i nuværende  

 sejlplan og serviceniveau og efter årlige forhandlinger med de lokale  

 myndigheder.
 DSB's udgifter til afholdelse af de nævnte udbud forventes afholdt inden  

 for en ramme på 2 mio. kr., jf. aktstykke nr. 394 af 26. juni 1996. Beløbet  

 vil blive modregnet i de nævnte besparelser i 1997.
DSB's bevillinger vil blive nedsat svarende til besparelsen på Ask og Urd.  

 Dog vil der blive modregnet forskellige udgifter, som DSB og  

 Trafikministeriets departement afholder i forbindelse med ændringerne omkring  

 DSB Rederi A/S.
Den samlede bevillingsmæssige udmøntning, herunder  

 konsekvensen af udbuddet, vil blive forelagt efterfølgende for Folketingets  

 Finansudvalg.
 Apportindskuddet af de nævnte havneterminaler vil som nævnt i afsnittet  

 »Baggrunden for lovforslaget« blive forelagt særskilt ligeledes for  

 Folketingets Finansudvalg.
 Ifølge aftalen af 14. maj 1996 skal DSB friholdes for de bevillingsmæssige  

 konsekvenser.
5. Miljømæssige konsekvenser Forslaget skønnes ikke at have nogen miljømæssige konsekvenser.
6. Erhvervsøkonomiske konsekvenser Forslaget skønnes ikke at have nogen erhvervsøkonomiske konsekvenser.
7. Høring Lovforslaget har været sendt til høring hos Statsministeriet,  

 Justitsministeriet, Finansministeriet, Skatteministeriet og  

 Erhvervsministeriet.
Det er samtidig med fremsættelsen sendt til høring hos  

 berørte organisationer, hvis udtalelser vil blive oversendt til Folketingets  

 Trafikudvalg ledsaget af de kommentarer, som udtalelserne måtte give  

 anledning til.
Bemærkninger til lovforslagets enkelte bestemmelser Til § 1 Til nr. 1 Ved lov nr. 231 af 4. april 1995 blev DSB Rederi med virkning fra 1.  

 januar 1995 omdannet til aktieselskab med DSB som ejer.
 Ændringen af bestemmelsen giver grundlag for, at ejerskabet af aktierne i  

 DSB Rederi A/S kan overføres fra DSB til Trafikministeriets departement.
 Overførslen af aktierne er ikke en transaktion mellem forskellige  

 juridiske personer, og er derfor ikke omfattet af afgiftspligten i henhold  

 til aktieafgiftsloven.
Til nr. 2 Bemyndigelsen giver ministeren mulighed for at godkende ændring af  

 rederiets navn på generalforsamlingen ved ændring af vedtægterne i  

 overensstemmelse med reglerne herom i aktieselskabslovgivningen.
Til nr. 3 Ændringen af bestemmelsen er en konsekvens af de nye stykker, der  

 indsættes ved nr. 4.
Til nr. 4 Statens betaling for besejling af Århus-Kalundborg-overfarten indstilles  

 med udgangen af 1996.
Overfarterne Kalundborg-Samsø og Bøjden-Fynshav vil pr. 1. januar 1997  

 blive besejlet efter udbud.
De nuværende kontrakter mellem DSB og DSB Rederi  

 A/S er derfor ikke forlænget.
 Overfarten Esbjerg-Fanø har vist sig at give et driftsøkonomisk overskud.  

 Kontrakten mellem DSB og DSB Rederi A/S om betaling for besejlingen er derfor  

 ophævet med virkning fra 1. januar 1996. Selskabet indtræder med overtagelsen  

 af driften i samtlige DSB's rettigheder og forpligtelser vedrørende  

 overfarten.
 Samtidig bortfalder den midlertidige ordning i medfør af tekstanmærkning  

 nr. 87, jf. aktstykke nr. 407 af 29. august 1995.
Skriftlig fremsættelse Trafikministeren (Jan Trøjborg):
 Hermed tillader jeg mig for det høje Ting at fremsætte:
 Forslag til lov om ændring af lov om DSB Rederi A/S.
(Lovforslag nr.
L 95).
 Lovforslaget er en udmøntning af den politiske aftale af 14. maj 1996  

 indgået mellem regeringspartierne, Venstre, Det Konservative Folkeparti og  

 Socialistisk Folkeparti om DSB, samt tillægsaftale til aftalen af 14. maj  

 1996 indgået mellem regeringspartierne, Venstre og Det Konservative  

 Folkeparti.
 I henhold til lov nr. 231 af af 4. april 1995 om DSB Rederi A/S var  

 rederiet alene forpligtet til at besejle overfarterne Århus-Kalundborg,  

 Bøjden-Fynshav, Kalundborg-Samsø og Esbjerg-Fanø mod betaling fra staten,  

 fordi de pågældende ruter, der alle ansås for væsentlige ud fra et  

 samfundsmæssigt synspunkt, skønnedes at være underskudsgivende.
Udviklingen i færgeteknologien ændrede i den efterfølgende periode  

 vilkårene for færgedrift så meget, at trafikbetjeningen på Kattegat, herunder  

 på ruten Århus-Kalundborg, blev væsentligt forbedret.
Dermed bortfaldt  

 behovet for statslig sikring af overfarten Århus-Kalundborg.
Udviklingen i færgeteknologi mv., som medførte ændringen på  

 Århus-Kalundborg, har også medført, at rederiet har måtte omlægge  

 forretningsstrategien.
Det er således blevet meget vanskeligere at genplacere  

 tjenestemænd m.fl. fra Storebælt på andre overfarter.
Dette var baggrunden  

 for de store ekstraordinære hensættelser på rederiets regnskab for 1995.
 Med lovforslaget bringes rederiets forpligtelse til at besejle ruten  

 Århus-Kalundborg derfor til ophør ved udgangen af 1996. Overfarterne  

 Bøjden-Fynshav og Kalundborg-Samsø udbydes fra den 1. januar 1997, og  

 rederiet forpligtes til at besejle Esbjerg-Fanø med virkning fra 1. januar  

 1996 uden statslig betaling herfor.
 Lovforslaget medfører i øvrigt, at statens aktiepost i DSB Rederi A/S  

 overføres fra DSB til Trafikministeriets departement.
 Desuden giver lovforslaget trafikministeren bemyndigelse til at godkende  

 en evt. ændring af rederiets navn i overensstemmelse med bestemmelserne herom  

 i aktieselskabslovgivningen.
 Idet jeg i øvrigt henviser til lovforslaget med tilhørende bemærkninger,  

 tillader jeg mig at anbefale forslaget til Tingets hurtige og velvillige  

 behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 231 af 4. april 1995 om DSB Rederi A/S foretages følgende  

 ændringer:
 1. I § 1, stk. 1 , udgår: » med DSB som ejer og«.
 2. I § 1, stk. 2 , indsættes som 2. pkt.:
 »Trafikministeren bemyndiges til at godkende ændring af selskabets  

 navn.«.
 § 1. Trafikministeren opretter, med DSB som ejer, et aktieselskab  

 med en aktiekapital ved stiftelsen på 400 mio. kr.
 Stk. 2. Selskabets navn er DSB Rederi A/S.
 Stk. 3. Aktiekapitalen tegnes ved indskydelse af DSB's  

 rederivirksomhed omfattende færger, havneinstallationer samt de af DSB ejede  

 bygninger og løsøre, der alene anvendes i forbindelse med rederivirksomhed.  

 Havneinstallationer, bygninger og løsøre i Korsør, Nyborg, Halsskov og  

 Knudshoved Havne forbliver dog DSB's ejendom.
 Stk. 4. Endvidere indskydes DSB's aktier i Dampskibsselskabet  

 Øresund A/S og ScandLines A/S.
 3. I § 5, stk. 2 , ændres »jf. dog stk. 3 og § 6, stk.  

 3 og 5« til: »jf. dog § 6, stk. 3 og 5«.
 4. I § 5 stk. 3 ophæves og i stedet indsættes:
 » Stk. 3. Forpligtelsen for DSB Rederi A/S til at besejle  

 overfarten Århus-Kalundborg, samt statens betaling herfor, ophører med  

 udgangen af 1996.
 Stk. 4. Forpligtelsen for DSB Rederi A/S til at drive overfarterne  

 Kalundborg-Samsø og Bøjden-Fynshav ophører med udgangen af 1996. Staten, ved  

 DSB, udbyder besejlingen af de nævnte overfarter med virkning fra 1. januar  

 1997. Staten kan yde betaling for driften af overfarterne.
 Stk. 5. DSB Rederi A/S overtager med virkning fra den 1. januar  

 1996 driften af overfarten Esbjerg-Fanø. Selskabet indtræder ved overtagelsen  

 af driften i samtlige DSB's rettigheder og forpligtelser vedrørende  

 overfarten.«.
 § 5. DSB Rederi A/S overtager driften af den færgefart, der  

 udføres af DSB's rederivirksomhed.
 Stk. 2. Selskabet indtræder ved overtagelsen af driften i samtlige  

 DSB's rettigheder og forpligtelser vedrørende rederivirksomhd, jf. dog stk. 3  

 og § 6, stk. 3 og 5.
 Stk. 3. Selskabets forpligtelse til drift af overfarterne  

 Århus-Kalundborg, Esbjerg-Fanø, Kalundborg-Samsø og Bøjden-Fynshav er  

 betinget af, at staten yder betaling herfor.
§ 2 Loven træder i kraft dagen efter bekendtgørelsen i Lovtidende.
Efter 2. behandling den 18. december 1996 § 1 I lov nr. 231 af 4. april 1995 om DSB Rederi A/S foretages følgende  

 ændringer:
 1. I § 1, stk. 1, udgår »med DSB som ejer og«.
 2. I § 1, stk. 2, indsættes som 2. pkt.:
»Trafikministeren bemyndiges til at godkende ændring af selskabets  

 navn.« 3. I § 5, stk. 2, ændres »jf. dog stk. 3 og § 6, stk.  

 3 og 5« til: »jf. dog § 6, stk. 3 og 5«.
 4. § 5, stk. 3, ophæves, og i stedet indsættes:
 »Stk. 3. Forpligtelsen for DSB Rederi A/S til at besejle  

 overfarten Århus-Kalundborg samt statens betaling herfor ophører med udgangen  

 af 1996.
Stk. 4. Forpligtelsen for DSB Rederi A/S til at drive overfarterne  

 Kalundborg-Samsø og Bøjden-Fynshav ophører med udgangen af 1996. Staten ved  

 DSB udbyder besejlingen af de nævnte overfarter.
Staten kan yde betaling for  

 driften af overfarterne.
Stk. 5. DSB Rederi A/S overtager med virkning fra den 1. januar  

 1996 driften af overfarten Esbjerg-Fanø. Selskabet indtræder ved overtagelsen  

 af driften i samtlige DSB's rettigheder og forpligtelser vedrørende  

 overfarten.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Trafikministeren fastsætter tidspunktet for ikrafttræden  

 af § 5, stk. 4, 2. pkt., som affattet ved denne lovs § 1, nr. 4.
