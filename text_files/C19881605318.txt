§ 1 Arbejdsgruppen vedrørende kulturelle aktiviteter for og om indvandrere i  

 Danmark har til opgave at fremkomme med indstilling til Kultur- og  

 Kommunikationsministeriet om ydelse af økonomisk tilskud til kulturelle  

 aktiviteter, der kan virke til fremme og forståelse af indvandrernes kultur  

 samt til anskaffelse af kulturelle faciliteter for indvandrerforeninger i  

 Danmark.
§ 2 Arbejdsgruppens sammensætning er følgende: 3 repræsentanter for  

 Indenrigsministeriets Indvandrerråd, 1 repræsentant for Indvandrernes  

 Fællesråd i Danmark, 1 repræsentant for Indvandrerforeningernes  

 Sammenslutning i Danmark, 2 indvandrerrepræsentanter udpeget af Kultur- og  

 Kommunikationsministeren, 1 repræsentant for Socialministeriets  

 Indvandrerkonsulenter og 1 repræsentant for Kultur- og  

 Kommunikationsministeriet.
 Der udpeges personlige suppleanter for medlemmerne.
§ 3 Valgperioden for medlemsskab af arbejdsgruppen er 2 år.
Genvalg kan finde  

 sted.
§ 4 Møde i arbejdsgruppen indkaldes med 14 dages varsel og med en for mødet  

 fastsat dagsorden.
 Ministeriet indkalder arbejdsgruppen til ordinært møde mindst 4 gange  

 årligt.
§ 5 Arbejdsgruppen er beslutningsdygtig, når mindst halvdelen af gruppens  

 repræsentanter er til stede.
Hver repræsentant har 1 stemme.
 Afgørelser træffes med simpel stemmeflerhed, og således, at de enkelte  

 repræsentanter ved gruppens afgivelse af indstilling til ministeriet kan få  

 anført sit synspunkt.
§ 6 Referat af gruppens møder udsendes til alle arbejdsgruppens medlemmer samt  

 suppleanter.
§ 7 Der udbetales rejsegodtgørelse og godtgørelse for tabt arbejdsfortjeneste  

 i overensstemmelse med de herom af den danske stat fastsatte regler for  

 medlemmer af kommissioner/nævn/råd og lignende.
 Kultur- og Kommunikationsministeriet,  

 den 1. februar 1988.
