 En virksomheds anvendelse af navnet »Banking Company« eller  

 »Banking Firm« er egnet til at fremkalde det indtryk, at der er  

 tale om et pengeinstitut.
 Finanstilsynets afgørelse af 26. maj 1993 vedrørende bank- og  

 sparekasselovens § 2, stk. 1, 2. pkt.
 Et selskab, der ikke har tilladelse til at drive pengeinstitutvirksomhed,  

 forespurgte Finanstilsynet, om selskabet i forbindelse med sin  

 virksomhedsudøvelse måtte anvende navnet »Banking Company« eller  

 »Banking Firm« i overensstemmelse med bank- og sparekasselovens §  

 2, stk. 1, 2. pkt.
 Selskabet oplyste følgende over for tilsynet:
-at det var selskabets hensigt at drive investeringsrådgivning og  

 kursusvirksomhed, og at kundegrundlaget blandt andet ville være bank- og  

 finansfolk i Polen og SNG, og -at selskabet ønskede at markedsføre sig som bankierfirma under den  

 engelske oversættelse af dette ord - »Banking Firm« eller  

 »Banking Company«.
 Finanstilsynet anførte, at anvendelsen af navnet »Banking  

 Company« eller »Banking Firm« er egnet til at fremkalde det  

 indtryk, at der er tale om et pengeinstitut.
