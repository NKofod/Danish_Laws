 I medfør af lov nr. 156 af 14. april 1920 om smitsomme sygdomme hos  

 husdyrene, jf. lovbekendtgørelse nr. 906 af 15. december 1987 samt lov nr.  

 188 af 1. maj 1923 om tillæg til nævnte lov fastsættes:
 § 1.  Et husdyr skal anses som mistænkt for at være  

 angrebet af rabies, såfremt der hos dyret konstateres et eller flere af  

 følgende symptomer: Savlen, stemmeforandring, synkebesvær, urenlighed, uro,  

 en fra det normale ændret adfærd såsom snappen efter indbildte ting, skyhed,  

 forvirret opførsel, raserianfald, afbrudt af mere eller mindre udtalte  

 sløvhedsperioder, og angrebslyst samt tiltagende lammelser især af underkæbe  

 og bagparti.
Stk. 2.  Enhver, der har formodning om, at et husdyr i  

 henhold til bestemmelserne i stk. 1 skal anses som mistænkt for at være  

 angrebet af rabies, skal omgående tilkalde en dyrlæge eller underrette  

 nærmeste politimyndighed herom.
Politiet skal foranledige, at en dyrlæge  

 straks tilkaldes.
Stk. 3.  Såfremt dyrlægen anser mistanken for begrundet,  

 skal han meddele besidderen dette og underrette Veterinærdirektoratet herom.  

 Besidderen skal drage omsorg for, at dyret straks isoleres i et lokale, der  

 skal være forsvarligt tillukket og iøvrigt sikret på en sådan måde, at dyret  

 ikke kan undslippe og ikke har adgang til at bide eller på anden måde  

 beskadige mennesker eller dyr.
Han skal påse, at ingen uvedkommende får  

 adgang til dyret.
Såfremt dyret malkes, skal mælken tilbageholdes på  

 ejendommen.
Eventuelt smittefarligt materiale skal tilintetgøres eller renses  

 og desinficeres i overensstemmelse med dyrlægens anvisning.
Behandling af  

 dyret med lægemidler er forbudt.
Stk. 4.  Såfremt et husdyr, der er mistænkt for at være  

 angrebet af rabies, er vanskeligt at indfange, skal dyret skydes ved  

 veterinærpolitiets foranstaltning.
Skydningen skal så vidt muligt ske  

 således, at dyrets hoved ikke beskadiges.
Har dyret bidt et menneske, må  

 nedskydning dog kun ske i nødsfald, da det af hensyn til diagnosticering af  

 sygdommen er vigtigt, at dyret indfanges og holdes under observation.
Stk. 5.  Husdyr, der isoleres i henhold til  

 bestemmelserne i stk. 3, skal henstå under vedkommende dyrlæges tilsyn i  

 mindst 14 dage.
Veterinærdirektoratet kan forlænge tilsynsperioden, såfremt  

 forholdene efter direktoratets skøn gør det ønskeligt.
Såfremt dyret i  

 tilsynsperioden dør eller viser yderligere symptomer på rabies, jf. stk. 1,  

 skal besidderen straks underrette dyrlægen herom.
 § 2.  Hvis det må antages, at et eller flere dyr i en  

 husdyrbesætning er blevet bidt af et af rabies angrebet dyr eller har været i  

 berøring med et sådant dyr, kan Veterinærdirektoratet forbyde, at det eller  

 de pågældende dyr føres bort fra besætningen i et tidsrum, der for kvæg og  

 heste udgør 12 måneder og for får, geder og svin udgør 6 måneder fra det  

 tidspunkt, da dyret blev bidt eller berøringen fandt sted.
Stk. 2.  Vedkommende kredsdyrlæge kan tillade, at et  

 dyr, der er omfattet af et i henhold til stk. 1 nedlagt forbud, føres bort  

 fra besætningen til omgående slagtning på betingelse af, at dyret ved en af  

 vedkommende dyrlæge umiddelbart før bortførslen foretaget undersøgelse ikke  

 viser symptomer på rabies, og at dyret ledsages af en af dyrlægen udstedt  

 passerseddel.
Dyrlægen skal underrette den ved slagteriet ansatte  

 kontrollerende dyrlæge om tidspunktet for dyrets ankomst til slagteriet.
 § 3.  Veterinærdirektoratet kan påbyde, at hunde og  

 katte, der må antages at være blevet bidt af et af rabies angrebet dyr eller  

 at have været i berøring med et sådant dyr, skal aflives.
Stk. 2.  Et husdyr, der er blevet bidt af et af rabies  

 angrebet dyr, skal aflives.
Dette gælder også hunde og katte, der er  

 vaccineret mod sygdommen.
Såfremt det bidte dyr er et særligt værdifuldt  

 stykke kvæg eller en særlig værdifuld hest, kan Veterinærdirektoratet dog  

 tillade, at aflivning på nærmere angivne betingelser undlades.
 Stk. 3.  Veterinærdirektoratet kan påbyde, at et husdyr,  

 der i henhold til bestemmelserne i § 1, stk. 1, skal anses som mistænkt for  

 at være angrebet af rabies, skal aflives med henblik på laboratoriemæssig  

 undersøgelse på Statens Veterinære Serumlaboratorium af materiale fra dyret  

 for at fastslå diagnosen.
 Stk. 4.  Aflivning af husdyr i henhold til stk. 1-3 skal  

 ske ved veterinærpolitiets foranstaltning.
Stk. 5.  For hunde og katte, der aflives i henhold til  

 bestemmelserne i stk. 1-3 eller i § 1, stk. 4, ydes der ikke ejerne  

 erstatning.
For andre husdyr, der aflives i henhold til nævnte bestemmelser,  

 ydes der ejeren erstatning efter reglerne i § 8 i lov nr. 156 af 14. april  

 1920 om smitsomme sygdomme hos husdyrene.
Kødet af de dræbte dyr må ikke  

 bruges til føde for mennesker eller dyr, men hele kroppen skal med påsiddende  

 hud afhændes til en autoriseret destruktionsanstalt.
§ 4.  Enhver, der har formodning om, at et  

 vildtlevende dyr er angrebet af rabies, skal omgående gøre anmeldelse herom  

 til nærmeste politimyndighed.
Især ræve, grævlinger, ildere, måre og  

 vildtlevende katte vil kunne angribes og frembyde fare for overførsel af  

 smitte.
Sygdommen giver sig hos vildt ofte til kende ved en fra det normale  

 ændret adfærd visende sig ved manglende skyhed eller forvirret adfærd, nu og  

 da kombineret med angrebslyst, samt ved stemmeforandring.
 § 5.  Såfremt der konstateres rabies hos et dyr, skal  

 politimesteren, hvis Veterinærdirektoratet anmoder om det, snarest muligt  

 etablere et afspærringsdistrikt, hvis omfang meddeles af politimesteren i de  

 lokale blade samt ved opslag, og for hvilket der gælder de i stk. 2-9 anførte  

 regler.
Stk. 2.  Hunde og katte skal af besidderen holdes  

 effektivt indespærrede.
Dog kan hunde, når de er vaccinerede mod rabies,  

 færdes ude, såfremt de føres i bånd.
 Stk. 3.  Hunde og katte må ikke føres ind i eller ud af  

 distriktet.
 Stk. 4.  Transit af hunde og katte gennem et  

 afspærringsdistrikt kan finde sted på betingelse af, at dyret ikke kommer  

 uden for transportmiddel eller kasse.
Stk. 5.  Løsgående hunde eller katte skal ved politiets  

 foranstaltning søges optaget eller, såfremt optagelse ikke er mulig, skydes.  

 Optagne hunde og katte skal aflives efter forløbet af 3 døgn, såfremt de ikke  

 er indløst mod betaling af påløbne omkostninger.
Indløsning af et dyr, der må  

 antages at være blevet bidt af et af rabies angrebet dyr eller at have været  

 i berøring med et sådant, kan ikke finde sted.
 Stk. 6.  Hunde- og katteudstillinger og andre samlinger  

 af enhver art af hunde og katte er forbudt.
 Stk. 7.  Enhver form for jagt med hunde er forbudt.
 Stk. 8.  Ræve og grævlinger, der nedlægges i et  

 afspærringsdistrikt, må ikke pelses eller anvendes som dyrefoder, men skal  

 leveres til en autoriseret destruktionsanstalt.
Stk. 9.  Politimesteren kan efter begæring fra  

 Veterinærdirektoratet påbyde, at samtlige hunde, der er ældre end 3 måneder,  

 i et afspærringsdistrikt skal vaccineres mod rabies.
Vaccinationen skal ske i  

 overensstemmelse med reglerne i § 7.
 § 6.  Såfremt der er risiko for sygdommens optræden  

 eller udbredelse her i landet, kan Landbrugsministeren oprette  

 bekæmpelsesområder, for hvilke der gælder de i §§ 7, 8 og 9 anførte regler.
§ 7.  I et bekæmpelsesområde skal enhver besidder af  

 en hund, der er ældre end 3 måneder, lade hunden fremstille for en dyrlæge  

 for at få den vaccineret mod rabies.
I forbindelse med oprettelsen af området  

 fastsættes bestemmelser om tidspunktet for vaccinationens foretagelse.  

 Vaccination af en hund kan dog undlades, såfremt Veterinærdirektoratet anser  

 hunden for at være immun mod sygdommen på grund af tidligere foretagne  

 vaccinationer.
Sålænge bekæmpelsesområdet opretholdes, skal besiddere af  

 hunde, der bliver 3 måneder gamle, på tilsvarende måde lade hundene vaccinere  

 mod rabies, ligesom en hund skal vaccineres påny, når der er forløbet 3 år,  

 siden den sidst blev vaccineret mod rabies.
 Stk. 2.  En hund skal ved vaccinationen være forsynet  

 med et solidt halsbånd, der i tilslutning til vaccinationen skal forsynes med  

 et af dyrlægen udleveret mærke, der ikke må fjernes.
 Stk. 3.  Såfremt besidderen af en hund modsætter sig en  

 påbudt vaccination af hunden, skal politiet foranledige, at hunden  

 tvangsvaccineres, eller at den aflives, såfremt tvangsvaccination ikke kan  

 gennemføres.
 Stk. 4.  Vaccinationen skal foretages af en dyrlæge, og  

 der må kun anvendes vaccine, der er rekvireret fra Statens Veterinære  

 Serumlaboratorium.
Stk. 5.  Det offentlige afholder udgifterne til dyrlæge  

 og vaccine ved foretagelse af de i stk. 1 samt § 5, stk. 9, omhandlede  

 vaccinationer.
Såfremt besidderen undlader at give møde med hunden ved en  

 påbudt vaccination, skal han dog selv afholde alle udgifterne ved vaccination  

 af hunden.
Stk. 6.  Frivillig vaccination mod rabies af hunde og  

 katte kan finde sted på ejerens bekostning.
Vaccinationen skal udføres af en  

 dyrlæge, og der skal anvendes vaccine, der er rekvireret fra Statens  

 Veterinære Serumlaboratorium.
Vaccination mod rabies af andre dyr må kun  

 finde sted efter forud indhentet tilladelse fra Veterinærdirektoratet.
 § 8.  For et bekæmpelsesområde gælder endvidere  

 følgende bestemmelser:
§ 9.  Enhver ejer af en ejendom i et bekæmpelsesområde  

 skal, såfremt der på ejendommens jorder findes ræve- eller grævlingegrave,  

 der er eller må antages at være beboet af nævnte dyr, underrette politiet  

 herom.
Dette skal ske efter regler, der fastsættes i forbindelse med  

 oprettelsen af området.
Sålænge et bekæmpelsesområde opretholdes, skal  

 anmeldelse endvidere ske hvert år i december måned.
Denne anmeldelsespligt  

 omfatter også grave, der tidligere er anmeldt til politiet.
Endelig skal alle  

 nye ræve- og grævlingegrave, der opstår efter en 1. januar samt ældre grave,  

 der igen bebos, omgående anmeldes til nærmeste politimyndighed.
 Stk. 2.  Er ejendommen bortforpagtet (bortlejet)  

 påhviler anmeldelsespligten efter stk. 1 forpagteren (lejeren).
Stk. 3.  Ejere og brugere af ejendomme, hvorpå der  

 findes ræve- eller grævlingegrave, der er eller må antages at være beboet af  

 nævnte dyr, og som er beliggende i et bekæmpelsesområde, skal give de af  

 Veterinærdirektoratet antagne personer adgang til at foretage bekæmpelse af  

 nævnte dyr på ejendommen.
Ejerne og brugerne, herunder eventuelle  

 jagtberettigede, skal yde bistand ved påvisning af dyrenes tilholdssteder.
 Stk. 4.  Såfremt de af Veterinærdirektoratet antagne  

 personer i forbindelse med gasning af en ræve- eller grævlingegrav anser det  

 for hensigtsmæssigt at foretage nedskydning af dyrene, er de pågældende  

 berettigede til at foretage en sådan nedskydning.
 § 10.  Overtrædelse af § 1, stk. 2, 3 og 5, § 2, stk.  

 2, § 3, stk. 2 og 5, § 4, § 5, stk. 2-4 og 6-8, § 7, stk. 1, 2, 4 og 6, § 8,  

 nr. 1, 2, 4 og 5, og § 9 samt af påbud og forbud udstedt i henhold til §§ 2,  

 3 og 5, stk. 9, straffes med bøde.
 § 11.  Bekendtgørelsen træder i kraft den 1. februar  

 1988.
 Stk. 2.  Bekendtgørelse nr. 460 af 8. september 1977 om  

 bekæmpelse af rabies som ændret ved bekendtgørelse nr. 560 af 6. november  

 1978, ophæves.
