Fremsat den 18. marts 2005 af Ole Sohn (SF), Pernille  

 Vigsø Bagge (SF), Anne Baastrup (SF) og Holger K.
Nielsen (SF) Forslag til folketingsbeslutning om  

 obligatorisk registrering af folketingsmedlemmernes hverv og økonomiske  

 interesser Folketinget pålægger Udvalget for Forretningsordenen at ændre  

 reglerne om frivillig registrering af folketingsmedlemmernes hverv og  

 økonomiske interesser efter følgende retningslinjer:
 1.  

  

 	  

 Det gøres obligatorisk for  

 folketingsmedlemmerne at lade sig registrere.
 2.  

  

 	  

 Præsidiet bemyndiges til at vedtage passende  

 sanktioner over for folketingsmedlemmer, som ikke opfylder kravet om  

 obligatorisk registrering.
Bemærkninger til forslaget Det er vigtigt, at der er gennemskuelighed, hvad angår  

 politikernes hverv og økonomiske interesser.
Folketinget vedtog derfor i 1994  

 at indføre et registreringssystem, hvor folketingsmedlemmerne oplyser om  

 deres  

 hverv og økonomiske interesser.
Desværre blev systemet kun gjort frivilligt.  

 Det var formentlig opfattelsen, at stort set alle MFere alligevel ville  

 lade  

 sig registrere, hvilket imidlertid ikke har været tilfældet.
I det seneste  

 register havde 128 MFere tilmeldt sig, hvilket betyder, at 51 ikke  

 ønskede at  

 oplyse offentligheden om deres hverv og økonomiske interesser.
SF har hele tiden ønsket en obligatorisk registrering, og dette  

 synspunkt er blevet yderligere bekræftet af det forhold, at der er gennemført  

 regler om obligatorisk registrering af ministrene.
Det er på den baggrund  

 svært  

 at fastholde argumenter om, at registreringen ikke skal være obligatorisk for  

 folketingsmedlemmer.
Lige så vel som det er nødvendigt at have  

 gennemskuelighed,  

 hvad angår ministres økonomiske interesser, er det samme nødvendigt for  

 folketingsmedlemmer.
Det har været anført, at det skulle være grundlovsstridigt at gøre  

 registreringskravet obligatorisk.
Det synspunkt deler forslagsstillerne ikke.  

 Det er naturligvis muligt at stille krav til folketingsmedlemmer, ligesom der  

 kan stilles krav til andre i samfundet.
Der er ganske rigtigt ikke den sanktionsmulighed, at et folketingsmedlem  

 ud fra en manglende efterlevelse af registreringskravet kan gøres uværdig til  

 at sidde i Folketinget.
Men der er andre sanktionsmuligheder, som kan bruges  

 over  

 for enkelte folketingsmedlemmer, således som det f.eks. var tilfældet, da det  

 i  

 den sidste samling viste sig, at Peter Brixtofte ikke brugte sin  

 sekretærbistand efter reglerne.
 Dertil kommer, at det i forhold til offentligheden vil være  

 langt vanskeligere at omgå en obligatorisk registrering end en frivillig  

 registrering.
 Forslagsstillerne har udarbejdet konkrete ændringer til de  

 nuværende regler, men har fundet det mest hensigtsmæssigt, at dette tekniske  

 arbejdet overlades til Udvalget for Forretningsordenen og Folketingets  

 Administration.
Der er ikke foreslået konkrete sanktioner.
I stedet er  

 foreslået, at der i reglerne indsættes en generel bemyndigelse til Præsidiet  

 til at iværksætte passende sanktioner.
Skriftlig fremsættelse Ole Sohn  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om obligatorisk registrering af folketingsmedlemmernes hverv og økonomiske  

 interesser.
(Beslutningsforslag nr.
B 28).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
