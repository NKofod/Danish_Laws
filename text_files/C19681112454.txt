 Meddelt af Carl Madsen, København.
 Justitsministeriet har den 30. januar 1968 skrevet således til  

 politimesteren i Rønne:
 I skrivelse af 18. december 1967 til justitsministeriet klagede  

 landsretssagfører Carl Madsen, København, over, at De havde afslået udlån til  

 gennemsyn af et sæt genparter af rapporterne m.v. i en straffesag.  

 Landsretssagføreren ønskede at gennemse dokumenterne, inden han tog stilling  

 til, om han ville påtage sig at være forsvarer i sagen, hvilket den sigtede  

 havde anmodet ham om.
 Efter at De på justitsministeriets foranledning havde udlånt det ønskede  

 materiale til landsretssagføreren har ministeriet taget spørgsmålet om udlån  

 af genpartsmateriale i lignende tilfælde op til principiel overvejelse og har  

 indhentet udtalelse herom fra rigsadvokaten, foreningen af politimestre i  

 Danmark og politidirektøren i København.
 Rigsadvokaten har udtalt, at en advokat efter retsplejeloven ikke har krav  

 på at få udleveret genparter af sagens dokumenter til brug for sin  

 stillingtagen til, om han vil påtage sig hvervet som forsvarer for en sigtet.  

 Da en advokat imidlertid har en rimelig interesse i at gøre sig bekendt med  

 sagen, inden han tager stilling til, om han vil påtage sig opgaven som  

 forsvarer, ser rigsadvokaten intet til hinder for, at sådanne anmodninger  

 imødekommes, medmindre særlige hensyn, herunder hensynet til sagens  

 oplysning, taler derimod.
Foreningen af politimestre i Danmark har tiltrådt, at anmodninger fra  

 advokater i tilfælde som det foreliggende principielt bør imødekommes.
Der  

 bør dog kunne gøres undtagelse i følgende tilfælde:
 Politidirektøren i København har tiltrådt rigsadvokatens og  

 politimesterforeningens udtalelser og har oplyst, at Københavns politi  

 ekspederer i overensstemmelse hermed.
 I den anledning skal man meddele, at justitsministeriet kan tiltræde, at  

 en advokat ikke har krav på at få udlånt rapportgenparter m.v. for at kunne  

 tage stilling til, om han vil påtage sig hvervet som forsvarer for en sigtet,  

 men at sådanne anmodninger bør imødekommes medmindre særlige hensyn, herunder  

 i særdeleshed hensynet til sagens oplysning taler derimod.
