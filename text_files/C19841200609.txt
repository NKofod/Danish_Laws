(Til stiftsøvrighederne) I medfør af § 58, stk. 4, i lov nr. 291 af 18.juni 1969 om tjenestemænd i  

 staten, folkeskolen og folkekirken samt aftale af 22. oktober 1984.
 mellem kirkeministeriet og Den danske Præsteforening om lønanciennitet for  

 præster, der er ansat i en i lønramme 16-21-29-31 klassificeret  

 tjenestemandsstilling i folkekirken, fastsættes følgende:
 Kapitel 1.Lønanciennitets fastsættelse og optjening.
§ 1. En præsts lønanciennitet er den forløbne tid efter det tidspunkt,  

 fra hvilket han er eller efter reglerne i dette cirkulære anses for at være  

 indtrådt i lønrammen.
Lønancienniteten regnes fra den 1. i en måned.
 § 2. En præst optjener lønanciennitet svarende til det tidsrum, i hvilket  

 han varetager sin stilling.
Stk.2. Den tid, i hvilken en præst udfører tjeneste med mindst halvdelen  

 af fuld tjenestetid eller gør midlertidig tjeneste i anden stilling i henhold  

 til tjenestemandslovens § 41, stk.1 indgår uafkortet i lønancienniteten.Det  

 samme gælder fravær under ferie, sygdom, svangerskab samt fødsel eller  

 aftjening af værnepligt og fravær under suspension.
Tilsvarende gælder  

 tillige fravær under ekstraordinær tjenestefrihed, for så vidt præsten under  

 tjenestefrihedsperioden har ansættelse, der efter nedenstående regler kan  

 medregnes i lønancienniteten, eller det i medfør af tjenestemandslovens § 58,  

 stk. 4, er bestemt, at tjenestemanden bevarer lønanciennitet.
 Stk.3 Den tid, i hvilken en præst udfører tjeneste med en tjenestetid,  

 der er nedsat til mindre end halvdelen af fuld tjenestetid, indgår  

 tilsvarende nedsat i lønancienniteten.
§ 3. Den lønmæssige placering indenfor lønrammen fastsættes i forhold til  

 den opnåede lønanciennitet, således at præsten efter hver opnået, 2 års  

 lønanciennitet henføres til aflønning på det nærmeste højere løntrin inden  

 for lønrammen.
Ved indplacering i lønramme 16 sker oprykning dog efter 1 års  

 forløb.
 Kapitel 2. Ansættelse af hidtilværende tjenestemænd i folkekirken,  

  staten eller folkeskolen.
 § 4. En præst, der umiddelbart forud foransættelsen var ansat som  

 tjenestemand i staten, folkeskolen eller folkekirken i en stilling, der er  

 henført til lønramme 16-21-29-31, viderefører den lønanciennitet, som er  

 opnået under ansættelsen i den hidtidige stilling.
 § 5. Der tillægges en præst, der umiddelbart forud for ansættelsen var  

 ansat som tjenestemand i folkekirken i en stilling, hvis slutløntrin er  

 lavere end præstestillingens slutløntrin, en lønanciennitet, som svarer til,  

 at han opnår den løn inden for præstestillingens lønrammekombination, der  

 ligger nærmest over den senest opnåede løn i den lavere lønramme.
 Stk.2. Der tillægges en præst, der umiddelbart forud for ansættelsen var  

 ansat som tjenestemand i staten eller folkeskolen i en stilling, hvis  

 slutløntrin er lavere end præstestillingens slutløntrin, en lønanciennitet,  

 som svarer til, at han opnår samme eller nærmest højere løn inden for  

 præstestillingens lønrammekombination i forhold til den løn, han senest  

 oppebar i den hidtidige stilling.
Stk.3. Lønnen, der lægges til grund ved lønmæssig placering i henhold til  

 stk. 1 og 2, omfatter årslønnen i lønrammerne med evt. generelt og særligt  

 tillæg.
Der bortses dog fra særlige tillæg, som har til forudsætning, at der  

 gælder en særlig arbejdsmæssig forpligtelse, f.eks. i form af  

 rådighedstjeneste eller opgaver udover normal tjeneste.
Lønmæssig placering  

 kan dog ikke ske på et skalatrin i den højere lønramme under det sidst  

 opnåede skalatrin i den lavere lønramme.
Stedtillæg og almindeligt,  

 ikke-pensionsgivende tillæg tages ikke i betragtning.
 Stk.4. Lønancienniteten fastsættes i øvrigt sådan, at tjenestemanden,  

 såfremt han i sit hidtidige lønforløb ved alderstillæg ville have opnået en  

 løn incl. særligt tillæg som nævnt i stk. 3, der svarer til eller er højere  

 end den løn med evt. særligt tillæg, som han oppebærer efter placering i den  

 højere lønramme, fra samme tidspunkt opnår alderstillæg inden for den højere  

 lønramme.
 Stk.5. Ingen kan i medfør af foranstående bestemmelser opnå en højere  

 lønanciennitet, end hvis tjenesten i den hidtidige tjenestemandsstilling var  

 tilbagelagt i præstestillingen.
§ 6. En præst, der umiddelbart forud for ansættelsen var ansat som  

 tjenestemand i staten, folkeskolen eller folkekirken i en stilling, hvis  

 slutløntrin er højere end præstestillingens slutløntrin, opnår samme  

 lønanciennitet inden for præstestillingens lønrammekombination, som han ville  

 have haft, såfremt han på det tidspunkt, da hans tiltræden af den højere  

 klassificerede stilling fandt sted, var overgået til præstestillingen.
Denne  

 lønanciennitet forøges med den lønanciennitet, der er optjent under den  

 tilbagelagte ansættelse i den højere lønramme.
 Kapitel 3. Ansættelse af personer, der forinden ansættelsen var  ansat i  

 folkekirken, staten eller folkeskolen på  tjenestemandslignende vilkår.
 § 7. En præst, der umiddelbart forinden ansættelsen i  

 tjenestemandsstillingen var ansat på tjenestemandslignende vilkår i  

 folkekirken, indplaceres på det løntrin, som han ville have opnået, såfremt  

 den forudgående ansættelsestid med tjenestemandslignende vilkår havde været  

 tilbagelagt som tjenestemand, jfr. §§ 4-6.
 Stk.2. Tilsvarende gælder en præst, der umiddelbart før ansættelsen var  

 ansat på tjenestemandslignende vilkår i staten eller folkeskolen.
 Kapitel 4. Ansættelse af personer, der forud for ansættelsen som  præst  

 var ansat på overenskomstvilkår i folkekirken, staten eller  folkeskolen .
 § 8. Personer, der umiddelbart forinden ansættelsen som præst var ansat  

 efter gældende overenskomst mellem finansministeriet og Den danske  

 Præsteforening om løn - og ansættelsesvilkår for midlertidige hjælpepræster  

 m.fl. indplaceres, som om han ved ansættelsen på overenskomstvilkår var  

 blevet ansat i tjenestemandsstillingen med tilsvarende beskæftigelsesgrad.
 § 9. En præst, der umiddelbart forud for tjenestemandsansættelsen var  

 ansat som lærer, skoleleder eller lignende i staten efter en overenskomst,  

 som forudsætter højere uddannelse, indplaceres på det løntrin i  

 præstestillingens lønrammekombination, på hvilket årslønnen med evt.  

 stedtillæg og almindeligt, ikke-pensionsgivende tillæg er lig med eller  

 ligger nærmest over den senest oppebårne nettoløn incl. evt. stedtillæg.  

 Indplacering kan dog ikke ske på et højere løntrin end det, der ville være  

 opnået, såfremt det forudgående ansættelsesforhold var tilbagelagt i  

 præstestillingen.
 Stk.2. Ved nettoløn forstås den for den pågældende hidtil gældende løn  

 med fradrag af det for den hidtidige ansættelse evt. gældende pensionsbidrag.  

 Der bortses fra særlige tillæg, der har en særlig arbejdsforpligtelse udover  

 normal tjeneste til forudsætning.
 Stk.3. Såfremt præsten i det hidtidige ansættelsesforhold havde nedsat  

 løn på grund af tjenestetidsnedsættelse, træffer kirkeministeriet afgørelse  

 af, om indplacering kan ske på et højere løntrin end efter stk. 1.
 Kapitel 5. Ansættelse af personer, der forud for ansættelsen var  ansat  

 ved kommunale eller private undervisningsinstitutioner .
 § 10. En præst, der umiddelbart forud for tjenestemandsansættelsen som  

 præst, var ansat under en kommune i tjenestemandsstilling eller på  

 tjenestemandslignende vilkår som lærer, skoleleder eller lignende,  

 indplaceres i præstestillingens lønrammekombination i overensstemmelse med  

 bestemmelserne i §§ 4-7.
 Stk.2. På grundlag af umiddelbar forudgående ansættelse på  

 overenskomstvilkår i kommunal lærerstilling, skolelederstilling eller  

 lignende finder indplacering i præstestillingens lønramme sted efter reglerne  

 i § 9, stk. 1.
 Stk.3. Reglerne i stk. 1-2 finder tilsvarende anvendelse med hensyn til  

 umiddelbart forudgående ansættelse på henholdsvis tjenestemandslignende  

 vilkår og overenskomstvilkår som lærer, skoleleder eller lignende ved  

 højskoler, private eksamensskoler og andre tilskudsberettigede private  

 uddannelsesinstitutioner.
 Kapitel 6. Ansættelse af personer der forud for  tjenestemandsansættelsen  

 var ansat ved frie kirkelige  institutioner inden for folkekirken,  

 valgmenigheder m.v.
§ 11. En præst, som umiddelbart forud for tjenestemandsansættelsen var  

 ansat som valgmenighedspræst, indplaceres på det løntrin, han ville have  

 opnået, såfremt ansættelsestiden som valgmenighedspræst havde været  

 tilbagelagt i tjenestemandsstillingen.
Indplacering på et lavere løntrin kan  

 dog finde sted, såfremt kirkeministeren skønner, at den hidtidige  

 præstegerning har været af væsentligt mindre omfang end en  

 tjenestemandsstilling.
Stk.2. Bestemmelsen i stk. 1 finder tilsvarende anvendelse på forudgående  

 beskæftigelse ved en fri kirkelig institution her i landet, hvis betydning  

 for folkekirken er anerkendt som væsentlig, eller som missionær under et  

 folkekirkeligt ydre missions-selskab.
Den forhøjede lønanciennitet kan ikke  

 fastsættes højere end svarende til den del af beskæftigelsesperioden, der er  

 tilbagelagt, efter at den pågældende opfyldte betingelserne for at ansættes  

 som sognepræst i folkekirken.
 Stk.3. Såfremt forholdene taler derfor, kan kirkeministeren bringe  

 bestemmelsen i stk. 1 i anvendelse på forudgående beskæftigelse som præst for  

 en grundtvigsk frimenighed.
 Kapitel 7. Ansættelse af personer, der forud for ansættelsen var  ansat  

 som præst i andre trossamfund m.v.
 § 12. Kirkeministeren kan tillægge en præst, der umiddelbart forud for  

 ansættelsen var ansat som præst i et andet trossamfund end folkekirken,  

 forhøjet lønanciennitet med indtil halvdelen af den tid, hvori den pågældende  

 efter afsluttet teologisk uddannelse har virket som præst, dog højst 10 år i  

 alt.
 Kapitel 8. Almindelige bestemmelser .
§ 13. Kirkeministeren kan tillægge en præst forhøjet lønanciennitet,  

 såfremt han er i besiddelse af en højere uddannelse og har varetaget  

 beskæftigelse, der forudsætter sådan uddannelse.
Lønancienniteten kan  

 forhøjes med indtil halvdelen af varigheden af sådan tidligere beskæftigelse,  

 dog højst med 10 år.
Indplacering i præstestillingens lønramme kan ikke ske  

 på et højere løntrin end det løntrin, der incl. særlige tillæg, herunder  

 rådighedstillæg og stedtillæg, er lig med eller nærmest højere end den  

 pågældendes indtægt ved ansættelsen.
 § 14. Kirkeministeren kan tillægge en præst forhøjet lønanciennitet efter  

 reglerne i dette cirkulære selv om den beskæftigelse, der udgør grundlaget  

 for den forhøjede lønanciennitet, er ophørt inden ansættelsen i  

 præstestillingen.
 § 15. Ansættelse under hjemmestyret på Grønland ligestilles i henseende  

 til nærværende cirkulæres regler med ansættelse i staten.
 Kapitel 9.Personligt tillæg .
 § 16. Såfremt en præst, der i medfør af tjenestemandslovens § 12, stk.  

 2-4, jfr. § 13 sammenholdt med § 59, stk. 2, eller iøvrigt af anden ham  

 utilregnelig årsag er overgået til ansættelse i en stilling i en lavere  

 lønramme, ville have opnået alderstillæg under fortsat ansættelse i den  

 hidtidige stilling, indgår sådant alderstillæg i opgørelsen af den  

 lønforskel, der udlignes gennem ydelse af personligt tillæg i henhold til  

 tjenestemandslovens § 55.
 Kapitel 10. Ikrafttrædelse m.v.
 § 17. Cirkulæret træder i kraft den 1. november 1984.
 Stk.2. Samtidig ophæves bestemmelserne i § 47, stk. 1, og § 48, stk. 1, i  

 lov af 7.juni 1958 om folkekirkens lønningsvæsen m.v. samt - for så vidt  

 angår ansættelse i tjenestemandsstilling som præst - tillige bestemmelserne i  

 § 3, stk. 1, og stk. 3-5, i lov af 18. juni 1969 om tjenestemandslønninger  

 m.m. og klassificering af tjenestemandsstillinger i staten, folkeskolen og  

 folkekirken.
 Kirkeministeriet, den 25.oktober 1984.
 P.M.V.
 E.B.
K.BAGGER Kirkemin.2.kt.j.nr.130824 Protokollat til aftale af 22.oktober 1984 mellem kirkeministeriet og Den  

 danske Præsteforening om lønanciennitet m.v. for  

 tjenestemandsansatte Der er mellem aftaleparterne enighed om, at de i § 11, stk. 2, i  

 ovennævnte aftale omhandlede frie kirkelige institutioner, hvis betydning for  

 folkekirken er anerkendt som væsentlig, omfatter nedennævnte institutioner,  

 der alle er omfattet af Pensionskassen af 1950 for forskellige private  

 kirkelige institutioner:
Dansk Kirke i Udlandet Dansk Sømandskirke i fremmede Havne De samvirkende Menighedsplejer Den danske Diakonissestiftelse Den danske Folkekirkes mellemkirkelige Råd Den danske Folkekirkes Missionsråd Det danske Bibelselskab Diakonissehuset Sankt Lukas Stiftelsen Folkekirkens Nødhjælp Indenlandsk Sømandsmission KFUM og -K i Danmark Kirkelig Forening for den Indre Mission i Danmark Kirkens Korshær Kristeligt Studentersettlement Kirkefondet Kolonien Filadelfia Landsforbundet Frivilligt Drenge- og Pige-Forbund Refugiet Fuglsang Ydre Missionsselskaber indenfor Folkekirken:
Brødremenighedens Danske Mission Dansk Ethioper Mission Dansk Forenet Sudan Mission Dansk Santalmission Den danske Hjælpekomitee for Spedalskhedsmission Den danske Israelsmission Den nordiske Østasiensmission Det danske Missionsselskab Industrimissionen i Armenien Kherwara-Missionen Kvindelige Missions Arbejdere Luthersk Missionsforbund Lærernes Missions Forening Porto Novo Missionen Selskabes til støtte for Pakistans kirke Sygeplejerskernes Missionsforbund Den danske Præsteforening Kirkeministeriet P.M.V.
 E.B.
