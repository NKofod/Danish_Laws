Fradrag  

 i dagpengene for fratrædelsesgodtgørelse Ankenævnet har behandlet Deres klage på møde den 26.  

 februar 2004.
Nævnet traf denne A F G Ø R E L S E Deres fratrædelsesgodtgørelse, som De har fået udbetalt  

 i forbindelse med Deres arbejdsophør ved xx medfører, at der skal ske fradrag  

 i  

 Deres dagpenge i perioden den 1. december 2002 til 31. maj 2003.
B E G R  

 U N D E L S E Ankenævnet har ved afgørelsen lagt til grund, at   

 	  

 De blev ansat som  

 administrerende direktør ved xx den 1. maj 1999,   

 	  

 De havde en  

 månedsløn på 65.625 kr.,   

 	  

 De blev opsagt med  

 øjeblikkelig virkning den 27. november 2002,   

 	  

 selskabet ifølge  

 direktørkontrakten ikke havde et opsigelsesvarsel over for Dem,   

 	  

 De i henhold til  

 direktørkontrakten fik udbetalt et beløb svarende til 8 måneders løn i  

 fratrædelsesgodtgørelse,   

 	  

 De har anført, at De  

 stod til rådighed for arbejdsmarkedet kort tid efter Deres opsigelse, og   

 	  

 De har anført, at  

 fratrædelsesgodtgørelse skal ses som betaling for den risiko, der er ved at  

 være ansat som direktør.
 Ifølge § 1 i bekendtgørelse om fradrag m.v., medfører arbejde  

 og indtægt fradrag i dagpenge.
 Ved indtægter forstås løn, rådighedsløn, honorarer m.v. samt  

 indtægter, der træder i stedet for disse, herunder fratrædelsesgodtgørelse,  

 jf.  

 § 6. Fradraget sker for den periode, indtægterne dækker.
Det afgørende for vurderingen af, om et udbetalt beløb skal medføre  

 fradrag eller ej er, om arbejdsgiverens opsigelsesvarsel er overholdt.
Er  

 arbejdsgiverens opsigelsesvarsel ikke overholdt, medfører udbetalingen  

 fradrag  

 for den del af opsigelsesperioden, udbetalingen dækker.
 Efter en samlet vurdering finder ankenævnet, at  

 fratrædelsesgodtgørelsen må anses for at træde i stedet for løn i perioden  

 efter opsigelsen, svarende til et opsigelsesvarsel på 6 måneder.
 Ankenævnet har i den forbindelse lagt vægt på, at det i teori og  

 retspraksis antages, at der for direktører, i tilfælde, hvor der ikke mellem  

 parterne er aftalt et opsigelsesvarsel, gælder et rimeligt opsigelsesvarsel,  

 som afhængig af ansættelsesforholdets længde vil være på mellem 3 og 6  

 måneder.
 Ankenævnet har endvidere lagt vægt på, at De har været ansat i  

 selskabet i næsten 3 år og 7 måneder.
 Fratrædelsesgodtgørelsen skal således medføre fradrag i dagpengene  

 i perioden 1. december 2002 til 31. maj 2003.
 Ankenævnet henviser til § 58, stk. 1, nr. 3 i  

 arbejdsløshedsforsikringsloven, jf. lovbekendtgørelse nr. 799 af 24.  

 september  

 2002, og §§ 1, 2 og 6 i direktoratets bekendtgørelse nr. 670 af 11. juli  

 2000 om fradrag i dagpenge, orlovsydelse, aktiveringsydelse,  

 uddannelsesgodtgørelse og etableringsydelse.
 Ankenævnet ændrer således delvist direktoratets afgørelse af 16.  

 oktober 2003.
På ankenævnets vegne xxx xx De kan læse om afgørelsens faktiske og retlige grundlag  

 på de følgende sider.
 Kopi til:
xx Arbejdsløshedskasse  

  

 Arbejdsdirektoratet 1. Sagsforløb Arbejdsdirektoratet fremstillede sagen på denne måde:
 Det fremgår af sagen, at De ved ledighedserklæring modtaget i  

 a-kassen den 23. december 2002 meldte Dem ledig og bad om dagpenge.
Af  

 ledighedserklæringen  

 fremgår, at De havde været ansat som administrerende direktør ved xx, og at  

 De  

 ikke selv havde sagt op.
De fratrådte den 27. november 2002.
 I sagen foreligger en kopi af Deres direktørkontrakt indgået med  

 selskabet i februar 1999. Af § 10, Opsigelse, fremgår under  

 punkt 10.2,  

 at selskabet kan opsige kontrakten uden varsel mod at betale  

 fratrædelsesgodtgørelse efter reglen nedenfor under 10.4.
Punkt 10.4 lyder således: Dersom direktøren fratræder sin  

 stilling inden sit fyldte 65. år efter opsigelse fra selskabets side, uden at  

 fratræden skyldes misligholdelse fra direktørens side, jfr. § 13, eller  

 sygdom, jfr. § 11, tilkommer der direktøren en fratrædelsesgodtgørelse  

 svarende til seks gange det i § 7.1.1. aftalte månedlige vederlag med  

 tillæg af senere aftalte reguleringer.
For hvert hele år  

 fratrædelsestidspunktet er senere end 31. december 1999, forhøjes  

 fratrædelsesgodtgørelsen  

 med en gange det månedlige vederlag, dog til maksimum i alt tolv gange det  

 månedlige vederlag.
 Det fremgår, at De i overensstemmelse med ovennævnte modtog  

 fratrædelsesgodtgørelse i form af i alt 8 måneders løn.
Af en blanket indhentet af a-kassen hos Deres tidligere  

 arbejdsgiver fremgår bl.a., at xx den 16. januar 2003 har oplyst: I  

 henhold  

 til kontrakten kan direktøren opsiges uden varsel mod betaling af  

 fratrædelsesgodtgørelse.
Fratrædelsesgodtgørelsen, der svarede til 8 måneders  

 løn, er overensstemmende med kontrakten udbetalt som engangsbeløb.
Der er  

 ikke,  

 og bliver ikke, udbetalt dagpengegodtgørelse. I brev af 29. januar 2003 traf a-kassen afgørelse om, at De ikke  

 havde ret til at modtage dagpenge fra a-kassen i perioden 1. december 2002  

 til  

 den 31. marts 2003, eller i 4 måneder.
A-kassen begrundede sin afgørelse med, at De som direktør ikke var  

 omfattet af funktionærlovens regler.
A-kassen har henvist til, at det er  

 normalt, at direktører har aftalt opsigelsesvarsel.
A-kassen har bemærket, at  

 det forhold, at De har fået udbetalt en fast sum, ikke friholder Dem fra at  

 blive omfattet af arbejdsløshedsforsikringslovens regler om fradrag i  

 dagpenge.
Dog mener a-kassen, at det kun er de første 4 måneders løn, der  

 bliver betragtet som løn i opsigelsesperioden, da det svarer til det varsel,  

 De  

 ville have haft i henhold til funktionærloven.
Den resterende sum vil blive  

 betragtet  

 som en fratrædelsesgodtgørelse, der ikke skal medføre fradrag.
 I brev af 6. februar 2003 har De klaget over a-kassens afgørelse.
 De har bl.a. henvist til Deres direktørkontrakt og til, at der ved  

 Deres opsigelse, der var begrundet i store modsætninger mellem Dem og  

 bestyrelsen med hensyn til ledelsesform og strategi m.m., ikke har været  

 nogen  

 tvivl om, at der skulle falde en fratrædelsesgodtgørelse efter kontrakten.  

 Fratrædelsesgodtgørelsen er også faldet i henhold til kontrakten.
De har tilkendegivet, at De ikke kan forstå a-kassens brev.
De har  

 henvist til, at det er normalt, at direktører har aftalt et opsigelsesvarsel  

   

 ofte med meget lange opsigelsesvarsler.
Efter kontrakten har selskabet kunnet  

 opsige denne uden varsel mod at betale fratrædelsesgodtgørelse.
De har også  

 gjort gældende, at Deres kontrakt ikke er indgået i henhold til  

 funktionærloven.
De har gjort gældende, at det afgørende er, om arbejdsgiverens  

 opsigelsesvarsel er overholdt, hvilket er tilfældet efter Deres kontrakt.
De  

 har videre gjort gældende, at en udbetaling ikke medfører fradrag, hvis  

 opsigelsesvarslet er overholdt, idet udbetalingen i denne situation anses for  

 at træde i stedet for løn.
Hvis arbejdsgiverens opsigelsesvarsel ikke var  

 overholdt, medfører udbetalingen fradrag for den del af opsigelsesperioden,  

 som  

 udbetalingen dækker.
 A-kassen har den 8. april 2003 fastholdt den trufne afgørelse og oversendt  

 sagen til direktoratet til afgørelse.
 Sekretariatet er enig i fremstillingen.
2.  

 Arbejdsdirektoratets afgørelse Direktoratet traf den 16. oktober 2003 denne afgørelse:
  Deres fratrædelsesgodtgørelse sidestilles med, at De har fået  

 løn i 8 måneder.
 Godtgørelsen medfører derfor fradrag i Deres dagpenge fra 1.  

 december 2002 til 1. august 2003.
Begrundelse Udgangspunktet i arbejdsløshedsforsikringsloven er, at  

 arbejde og indtægter medfører fradrag i dagpengene, jf. § 58 i lov om  

 arbejdsløshedsforsikring m.v. og § 6, i direktoratets dagældende  

 bekendtgørelse nr. 1204 af 18. december 2002 om fradrag i  

 arbejdsløshedsdagpenge  

 mv.
Indtægter i form af løn, rådighedsløn mv. medfører fradrag, selv  

 om der ikke udføres arbejde i den periode, indtægterne dækker.
Også  

 indtægter,  

 der træder i stedet for sådanne indtægter, herunder erstatning for tabt  

 arbejdsfortjeneste og fratrædelsesgodtgørelse, medfører fradrag.
Dette  

 fremgår  

 af § 6, stk. 1 og 2, i bekendtgørelsen.
Af vejledningen til bestemmelsen fremgår blandt andet, at  

 afgørende for, om et udbetalt beløb skal medføre fradrag, er, om beløbet kan  

 anses for at træde i stedet for løn mv. i en ansættelsesperiode eller  

 periode,  

 der kan sidestilles med en opsigelsesperiode.
Det er ikke beløbets  

 benævnelse,  

 som afgør, om der skal ske fradrag.
 Reglen om fradrag gælder også ved udbetaling af  

 fratrædelsesgodtgørelse, fx når en virksomhed afskediger en medarbejder, og  

 det  

 aftales, at der ved ophøret skal betales en godtgørelse til  

 medarbejderen.
 Direktoratet har lagt vægt på indholdet i kontraktens § 10,  

 afsnittet om Opsigelse.
Det fremgår af bestemmelsen, at selskabet kan opsige kontrakten  

 uden varsel men således, at der efter punkt 10.4 tilkommer Dem en  

 godtgørelse, der svarer til 6 måneders løn.
Herudover tilkommer der Dem én  

 måneds løn for hvert hele år, De har været ansat efter den 31. december 1999.  

 I  

 Deres tilfælde udgjorde godtgørelsen således i alt 8 måneders løn.
Direktoratet har lagt vægt på, at kontraktens  

 opsigelsesbestemmelse ikke umiddelbart blev udmøntet i tid, men i en kontant  

 godtgørelse.
En sådan udformning er ikke ensbetydende med, at der ikke er et  

 varsel i ansættelsen, hvilket De også selv har henvist til.
 De har således efter en forud fastlagt aftale - og som følge af  

 Deres samlede ansættelsesperiode  fået et beløb svarende til 8 måneders  

 løn i  

 opsigelsesperioden.
 En sådan fratrædelsesgodtgørelse, der træder i stedet for løn,  

 medfører fradrag, jf. § 6, stk. 1 og 2, i den dagældende  

 bekendtgørelse nr. 1204 af 18. december 2002 om fradrag i  

 arbejdsløshedsdagpenge.  

 Fradraget sker for den periode, indtægten dækker, og uanset om der er tale om  

 et engangsbeløb eller løbende indtægter.
3. Klagen til  

 ankenævnet Ved brev af 28. oktober 2003 klagede De over  

 direktoratets afgørelse, idet De til a-kassen bl.a. skrev følgende:
 Det var en meget stor skuffelse at modtage afgørelsen fra  

 Arbejdsdirektoratet pr. brev af 16. oktober 2003.
 Som det fremgår af brev af 16. oktober 2003 til xx  

 Arbejdsløshedskasse er der mulighed for at klage til Arbejdsmarkedets  

 Ankenævn  

 inden for 4 uger fra den 16. oktober 2003.
 Jeg vil hermed gerne bede xx Arbejdsløshedskasse sende en klage  

 over afgørelsen, da der er mange ting i denne, jeg slet ikke kan forstå, og  

 hvis denne bliver accepteret, vil den danne en event præcedens for lignende  

 sager fremover, jeg er jo nok ikke den sidste direktør fremover, der bliver  

 afskediget efter et bestyrelsesmøde.
 Fratrædelsesgodtgørelsen er blevet udbetalt som et engangsbeløb,  

 svarende til 8 måneders løn, der blev udbetalt på daværende tidspunkt, dette  

 beløb anser jeg for en betaling for den risiko, der er ved at være ansat som  

 direktør.
 Den 27. november 2003, blev nøgler og kreditkort afleveret og  

 kontoret ryddet for alt, hvad der var personligt, og dagen efter var jeg til  

 rådighed for arbejdsmarkedet.
 Jeg meldte mig ledig på arbejdsformidlingen ca. 4 dage efter  

 afskedigelsen, jeg har dog ikke en kopi af den første dagpengeansøgning, men  

 den må ligge i min sag hos Lederne, hvis denne har nogen betydning nu.
4.  

 Arbejdsdirektoratets bemærkninger til klagen Ved oversendelse af sagen til ankenævnet den 4. november  

 2003 fandt direktoratet ikke, at der var fremkommet nye oplysninger, der gav  

 anledning til at ændre direktoratets afgørelse af 16. oktober 2003.
5. Nyt efter  

 klagen Intet nyt.
6. Regler Lov om arbejdsløshedsforsikring  

 m.v., jf. lovbekendtgørelse nr. 799 af 24. september 2002 § 58.  

  

 Efter forhandling med Landsarbejdsrådet kan direktøren for  

 Arbejdsdirektoratet  

 fastsætte regler om 3)  

 	  

 hvilken betydning  

 arbejde og indtægt skal have for størrelsen af a)  

 	  

 dagpenge, der  

 udbetales efter § 52a, stk. 1, eller § 55, stk. 1, b)  

 	  

 dagpenge, der  

 udbetales efter § 52a, stk. 2, eller § 55, stk. 2, Direktoratets  

 bekendtgørelse nr. 670 af 11. juli 2000 om fradrag i dagpenge, orlovsydelse,  

 aktiveringsydelse, uddannelsesgodtgørelse og etableringsydelse § 1.  

  

 Arbejde og indtægter medfører fradrag i følgende ydelser:
 1)  

 	  

 Dagpenge, der  

 udbetales i dagpengeperioden.
 2)  

 	  

 Dagpenge, der  

 udbetales i aktivperioden.
 § 2.  

  

 Ved  

 arbejde forstås i denne bekendtgørelse aktiviteter, som enten medfører  

 indtægt  

 eller efter sin art normalt medfører indtægt.
 § 6.  

  

 Ved  

 indtægter forstås i denne bekendtgørelse løn, rådighedsbeløb, honorarer mv.  

 Indtægterne  

 medfører fradrag, selv om der ikke udføres arbejde i den periode, indtægterne  

 dækker.
 Stk. 2.  

  

 Indtægter,  

 der træder i stedet for de indtægter, der er nævnt i stk. 1, herunder  

 erstatning for tabt arbejdsfortjeneste og fratrædelsesgodtgørelse, medfører  

 også fradrag.
 Stk. 3.  

  

 bestemmelserne  

 i stk. 1 og 2 anvendes både på engangsbeløb og løbende indtægter.
 Stk. 4.  

  

 Fradraget  

 sker den periode, indtægterne dækker.
