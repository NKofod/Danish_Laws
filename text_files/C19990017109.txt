Cirkulære om Finansstyrelsens administration af  

 førtidspensionsfradrag efter overgangsregler 1. Indledning Dette cirkulære udsendes i tilknytning til  

 Finansministeriets cirkulære om førtidspensionsfradrag af 11. august 1999,  

 hvoraf det følger, at de hidtidige regler om førtidspensionsfradrag finder  

 anvendelse for tjenestemænd, som fylder 60 år senest den 30. juni 2004; dog  

 for  

 så vidt angår tjenestemænd, som fylder 60 år den 1. juli 1999 eller senere,  

 med  

 de tilpasninger, som fremgår af cirkulæret.
Efter den hidtidige aftale om fradrag i egenpension ved  

 afsked på grund af alder i 60-66 års alderen udgør førtidspensionsfradraget ½  

 pct. for hvert af de år, herunder dele af år, der står tilbage indtil det  

 fyldte 67. år eller den lavere alder, ved hvilken tjenestemanden senest  

 skulle  

 have været afskediget (det lille fradrag, jf.
Finansministeriets cirkulære om  

 førtidspensionsfradrag af 11. august 1999).
 Det er et vilkår for at oppebære egenpension med dette  

 førtidspensionsfradrag, at tjenestemanden skriftligt forpligter sig til ikke  

 at  

 påtage sig privat eller offentligt erhvervsarbejde, herunder selvstændig  

 virksomhed, af større omfang end sammenlagt 200 timer pr. kalenderår efter  

 pensioneringen, og indtil han når folkepensionsalderen eller den lavere  

 alder,  

 ved hvilken han senest skulle være afskediget.
2. Erhvervsarbejde efter førtidspensionering 2.1 Tro og love erklæring En myndighed, der modtager ansøgning fra en tjenestemand om  

 afsked på grund af alder med førtidspension, skal afkræve tjenestemanden en  

 skriftlig erklæring på tro og love om, hvorvidt han vil forpligte sig til  

 ikke  

 at påtage sig privat og offentligt erhvervsarbejde, herunder selvstændig  

 virksomhed, af større omfang end sammenlagt 200 timer pr. kalenderår.  

 Forpligtelsen skal gælde fra pensioneringen, og indtil den pågældende når  

 folkepensionsalderen (65 eller 67 år) eller den lavere alder, ved hvilken han  

 senest skulle have været afskediget.
For eventuelle dele af kalenderåret i begyndelsen og/eller  

 afslutningen af denne periode må erhvervsarbejdet ikke overstige et hertil  

 svarende forholdsmæssigt nedsat timetal.
Hvis en tjenestemand f.eks. fylder  

 60  

 år den 14. maj og går på førtidspension fra 1. juni, må han i det første  

 kalenderår ikke påtage sig erhvervsarbejde i perioden fra 1. juni til 31.  

 december  

 i mere end 7/12 af 200 timer, dvs. 117 timer.
2.2. Erhvervsarbejde Erhvervsarbejde foreligger, uanset om arbejdet udføres for  

 andre, eller om der er tale om selvstændig virksomhed, og uanset om arbejdet  

 udføres inden for eller uden for normal arbejdstid, herunder også på søn- og  

 helligdage.
 Som eksempler på arbejde, der normalt ikke betragtes som  

 erhvervsarbejde i forhold til 200-timers-begrænsningen, kan nævnes:
 a)  

 	  

    

 Vedligeholdelses- og  

 reparationsarbejder i eget hjem og for den nærmeste familie.
 b)  

 	  

    

 Almindelige  

 fritidsaktiviteter.
 c)  

 	  

    

 Ikke indtægtsgivende  

 organisations- og foreningsarbejde.
d)  

 	  

    

 Borgerligt ombud Et borgerligt ombud er et af det offentlige pålagt hverv,  

 som man har pligt til at varetage.
Det kan f.eks. være hverv som  

 kommunalbestyrelsesmedlem.
2.3. Indsendelse af tro og love erklæring Den i pkt. 2.1. omhandlede skriftlige erklæring fra  

 tjenestemanden bør i almindelighed være afgivet senest en måned inden  

 fratrædelsen.
Den afskedigende myndighed skal snarest efter modtagelsen  

 fremsende erklæringen til den pensionsberegnende myndighed.
 Hvis det fremgår af erklæringen, at tjenestemanden ikke  

 ønsker at påtage sig forpligtelsen om begrænsning i erhvervsudøvelse,  

 beregnes  

 førtidspensionen efter de hidtil gældende regler i lønnings- og  

 klassificeringslovens § 29, dvs. med et fradrag afhængig af optjent  

 pensionsalder på 1, 2 eller 3 pct. pr. år, der står tilbage indtil det fyldte  

 67. år (stort fradrag).
 Hvis erklæringen ikke er modtaget ved fratrædelsen, beregnes  

 pensionen med det lille fradrag, dog med forbehold for omberegning til stort  

 fradrag med tilbagevirkende kraft til pensioneringstidspunktet, hvis  

 tjenestemanden ikke inden en rimelig frist afgiver erklæringen, eller hvis  

 det  

 fremgår af erklæringen, at tjenestemanden ikke ønsker at påtage sig  

 forpligtelsen.
 Er pensionen beregnet med det store fradrag, kan den ikke  

 senere omberegnes med det lille fradrag, uanset at tjenestemanden senere  

 ville  

 være villig til at påtage sig forpligtelsen om begrænsning i  

 erhvervsudøvelse.
3. Kontrol med overholdelse af  

 erhvervsarbejdsforpligtelsen 3.1. Årlig tro og love erklæring Finansstyrelsen sender hvert år en blanket til tro og love  

 erklæring til de førtidspensionister, som har valgt at få førtidspensionen  

 beregnet med lille fradrag.
 Førtidspensionisten skal efter hvert kalenderårs udløb inden  

 den 1. juli i det følgende kalenderår til Finansstyrelsen indsende den  

 udfyldte  

 og underskrevne tro og love erklæring om erhvervsarbejdets omfang i timer og  

 om  

 erhvervsindtægtens størrelse.
 Erklæringen skal første gang indsendes inden den 1. juli i  

 kalenderåret efter det kalenderår, hvori førtidspensionsudbetalingen er  

 påbegyndt.
 Erklæringen skal sidste gang indsendes inden den 1. juli i  

 kalenderåret efter det kalenderår, hvori den pågældende når  

 folkepensionsalderen (65 eller 67 år) eller i øvrigt havde tidligere pligtig  

 afgangsalder.
3.2. Opgørelse af timer Ved opgørelsen af de 200 timer er det de faktisk anvendte  

 arbejdstimer, som skal angives på erklæringen.
Ved opgørelse af  

 undervisningstimer anvendes ikke længere omregningsfaktorer.
Det er den  

 faktiske tid, som er anvendt til henholdsvis undervisning og forberedelse,  

 som  

 skal angives.
 Vederlagets størrelse er ikke relevant for timeopgørelsen.
4. Omberegning af førtidspensionen 4.1. Ændring af førtidspensionsfradraget Hvis det af den indsendte tro og love erklæring fremgår, at  

 pensionistens erhvervsarbejde i det foregående kalenderår har oversteget 200  

 timer (eller det forholdsmæssigt nedsatte timetal i første eller sidste  

 førtidspensionsår), eller hvis der ikke inden 1. juli efter et kalenderårs  

 udløb er modtaget en tro og love erklæring fra den pågældende, skal  

 førtidspensionsfradraget ændres med tilbagevirkende kraft fra den seneste 1.  

 januar til det store fradrag, dvs. et fradrag baseret på reglerne i den nu  

 ophævede  

 § 29 i lønnings- og klassificeringsloven, jf. pkt. 2.3.
 Hvis førtidspensionsfradraget er blevet ændret til det store  

 fradrag, vil der ikke senere på ny kunne ydes førtidspension med lille  

 fradrag,  

 jf. pkt. 2.3, uanset om den pågældende måtte være villig til på ny at påtage  

 sig en forpligtelse til ikke at have erhvervsarbejde i mere end 200 timer pr.  

 kalenderår.
4.2. Erindring og udsættelse Hvis Finansstyrelsen ikke har modtaget tro og love erklæring  

 inden den 1. april, erindrer Finansstyrelsen førtidspensionisten om  

 indsendelse  

 af erklæringen.
 Hvis førtidspensionisten f.eks. på grund af sygdom eller  

 ophold i udlandet har været forhindret i at indsende tro og love erklæring,  

 vil  

 Finansstyrelsen kunne bevilge udsættelse med indsendelse af erklæringen.
4.3. Modregning Hvis der sker omberegning af førtidspensionsfradragets  

 størrelse, skal det siden seneste 1. januar og indtil omberegningen for meget  

 udbetalte pensionsbeløb modregnes i førtidspensionen uden renter.  

 Modregningen  

 sker over et tilsvarende antal måneder efter omberegningen.
5. Ikrafttrædelse Cirkulæret har virkning fra den 1. april 1999.
 Samtidig ophæves Finansministeriets cirkulære af 28. februar  

 1979 om førtidspensionering.
