Betænkning afgivet af Retsudvalget den  

 2. marts 2000 Betænkning over Forslag til lov om  

 ændring af lov om offentlige indsamlinger (Forbud mod pyramidespil) Udvalget har behandlet lovforslaget i nogle møder  

 og har herunder haft samråd med justitsministeren, som tillige  

 skriftligt har besvaret spørgsmål fra udvalget.
 Endvidere har udvalget modtaget en skriftlig henvendelse fra Bent Clausen,  

 Frederiksberg.
Der er af et mindretal stillet ændringsforslag,  

 hvorom henvises til de ledsagende bemærkninger.
Mindretallet (Venstres,  

 Det Konservative Folkepartis, Dansk Folkepartis, Kristeligt Folkepartis og  

 Frihed 2000´s medlemmer af udvalget) anfører som begrundelse for  

 ændringsforslagene, at det må være indlysende, at enhver  

 indbetaling til deltagelse i pyramidespil foretages med det klare  

 forsæt selv at finde nye ofre, således at man kan få  

 dækket sin egen omkostning og videreføre et tab til næste  

 led i kæden.
 At det ikke lykkes for alle er en logisk følge af  

 selve opbygningen af spillet, men om det lykkes den enkelte at realisere  

 gerningsindholdet i lovovertrædelsen må bero på en  

 tilfældighed   nemlig den tilfældighed, om andre falder for  

 fristelsen til at deltage i spillet.
 Mindretallet finder det således betænkeligt,  

 at det beror på et spørgsmål om held eller uheld, om man  

 bliver lovovertræder, eller om man bliver forurettet i disse  

 forbrydelser.
 Endelig vil en politirazzia i forbindelse med pyramidespil  

 efterlade et spørgsmål om, hvem der er reel gerningsmand, eller  

 hvem der forblev offer, fordi politiet greb ind og standsede vedkommende i at  

 realisere sine egentlige hensigter, nemlig selv at blive bagmand.
Mindretallet finder ikke, at en »kriminalisering« af  

 yderste led vil forhindre en efterforskning og en forfølgelse af  

 bagmændene til pyramidespillene.
Den, som taber sine sparepenge, vil i  

 førstegangstilfælde typisk bliver tildelt en advarsel og vil  

 stadig være motiveret til at afgive forklaring mod  

 bagmændene.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres og  

 Enhedslistens medlemmer af udvalget) lovforslaget til vedtagelse  

 uændret.
 Et mindretal (Venstres  

 medlemmer af udvalget) vil stemme for de stillede ændringsforslag og  

 vil redegøre for sin endelige stilling til lovforslaget ved 2.  

 behandling.
Et andet mindretal (Dansk Folkepartis og Kristeligt  

 Folkepartis medlemmer af udvalget) indstiller lovforslaget til  

vedtagelse med de stillede ændringsforslag.
Selv om  

 ændringsforslagene forkastes, vil dette mindretal stemme for  

 lovforslaget ved 3. behandling.
En del af dette mindretal (Dansk Folkeparti) kan  

 støtte lovforslaget om et indgreb over for pyramidespil.
Dansk  

 Folkeparti erkender, at der har været en række ulykkelige  

 historier og skæbner forbundet med pyramidespil.
 Dansk Folkeparti håber, at lovforslaget fra  

 regeringen vil have den ønskede virkning, nemlig at specielt  

 bagmændene bag de her spil holder op med deres forehavende, som i  

 høj grad kan være skadeligt for dem, der bliver involveret i  

 det.
Dansk Folkeparti ser dog visse problemer omkring  

 håndhævelsen af lovforslaget.
Her må ansvaret i høj  

 grad ligge hos ministeren.
Når regeringen siger, at man godt kan  

 håndtere en håndhævelse på den måde, som  

 lovforslaget lægger op til, er andre nødt til at stole på  

 det.
Men det ændrer ikke ved, at Dansk Folkeparti er skeptisk over for,  

 at Folketinget i for stor grad skal tage ansvaret for  

 håndhævelsen.
 Også set i lyset af, at de stillede  

 ændringsforslag sandsynligvis ikke vedtages, kan der blive grund til at  

 se på en revision af lovforslaget ved en senere lejlighed.
 Et tredje mindretal (Det Konservative  

 Folkepartis medlemmer af udvalget) vil stemme for de stillede  

 ændringsforslag og vil redegøre for sin endelige stilling til  

 lovforslaget ved 2. behandling.
 Et fjerde mindretal (Frihed 2000 s medlem af  

 udvalget) indstiller lovforslaget til vedtagelse med de stillede  

 ændringsforslag.
Ændringsforslag Af et mindretal (V, KF, DF, KRF og FRI):
Til § 1 1) I den under nr. 5 foreslåede affattelse af §  

 6, stk. 2, indsættes efter »udbyder«: »eller i øvrigt  

 deltager i «.
 2) I den under nr. 5 foreslåede affattelse af §  

 6, stk. 3, indsættes efter »udbud«: »og anden deltagelse« .
Bemærkninger Til nr. 1 Med udtrykket »eller i  

 øvrigt deltager i« udvides det strafbare  

 område i § 6, stk. 2, til selve det at deltage i pyramidespil,  

 således at indbetalingen af indskud til initiativtagerne eller  

 tidligere led i pyramiden i sig selv gøres strafbar, uanset om  

 deltageren har udbudt spillet til andre eller forsøgt herpå.
 Med ændringsforslaget lyder den foreslåede  

 bestemmelse således:
» Til nr. 2 Som konsekvens af ændringsforslag nr. 1 ændres  

 § 6, stk. 3, således, at deltagelse, der finder sted i udlandet,  

 tillige gøres strafbart i det omfang, udbyderen er bosat i Danmark, og  

 de personer, spillet udbydes til, omfatter personer, der er bosat i  

 Danmark.
 Med ændringsforslaget lyder den foreslåede  

 bestemmelse således:
» Dorte Bennedsen (S)  

  Lissa Mathiasen (S) fmd.  Per Kaalund (S)  

  Else Marie Mortensen (S)  Jan Petersen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karen Rønde (V)  

 Tom Behnke (FRI)  Helge Adam Møller (KF)  

  Jens Heimburger (KF)  Peter Skaarup (DF)  

  Jann Sjursen (KRF) Bilag Nogle af udvalgets spørgsmål og  

 justitsministerens svar herpå Spørgsmålene er optrykt efter ønske  

 fra Socialistisk Folkeparti.
 Spørgsmål nr. 5:
Kan forbudet mod pyramidespil omgås ved en model,  

 hvor der sideløbende oprettes to pyramidespilsarrangementer,  

 således at der i hvert arrangement hverves nye deltagere, der betaler  

 indskud til toppen af den pyramidestruktur, de indtræder i, medens den  

 økonomiske bonus, der udbetales til medlemmer, der hverver de nye  

 deltagere, kommer fra det sideløbende pyramidearrangement? Der henvises herved til formuleringen af lovforslagets § 5  

 a, 2. pkt., nr. 3: »en sådan vinding  

 hovedsageligt hidrører fra indskud fra deltagere, der  

 efterhånden indtræder i arrangementet.« Svar:
 Det er Justitsministeriets opfattelse, at de to  

 pyramidespilsarrangementer i den model, der er beskrevet i  

 spørgsmålet, har en sådan sammenhæng, at de må  

 betragtes som et samlet arrangement, der dermed i det hele er omfattet af  

 ordlyden i lovforslagets § 5 a, 2. pkt., nr. 3.
 Det er endvidere mere generelt Justitsministeriets  

 opfattelse, at også andre arrangementer, der er opbygget med henblik  

 på at omgå lovens definition af pyramidespil, vil kunne  

 være omfattet af forbudet mod pyramidespil.
 Efter Justitsministeriets opfattelse vil det f.eks. kunne  

 være tilfældet med andre konstruktioner, hvor der arbejdes med  

 tilsyneladende adskilte arrangementer til generering og udbetaling af  

 værdier.
 Det er således efter ministeriets opfattelse ikke  

 nødvendigvis en forudsætning, at arrangementer, der formelt set  

 holdes adskilt, enkeltvis opfylder definitionen på et pyramidespil,  

 når arrangementerne ud fra en samlet bedømmelse har karakter af  

 et pyramidespil, der er forbudt efter den foreslåede bestemmelse i § 5  

 a.
Det samme gælder for andre måder, hvorpå  

 kravet om, at vindingen hovedsagelig skal hidrøre fra indskud fra  

 deltagere, der efterhånden indtræder i arrangementet, jf. den  

 foreslåede bestemmelse i § 5 a, 2. pkt., nr. 3, kan søges  

 omgået.
Efter Justitsministeriets opfattelse vil man således ikke  

 kunne komme uden om forbudet mod pyramidespil ved f.eks. at  

 tilrettelægge spillet på en sådan måde, at den bonus  

 (»vinding«), der  

 udbetales, formelt set ikke stammer fra indskuddene fra nye deltagere, men i  

 stedet finansieres ved hjælp af andre midler, som   

 »bagmændene« ejer eller har  

 lånt.
Anvendes indskuddene i en sådan konstruktion til hel eller  

 delvis dækning af de foretagne udbetalinger, vil der reelt være  

 tale om, at vindingen hidrører fra indskuddene fra nye deltagere.  

 Heller ikke bogholderimæssige konstruktioner af denne art bringer  

 således arrangementet uden for forbudets anvendelsesområde.
 Det afgørende for, om der er tale om et  

 pyramidespil i lovens forstand, er således ikke den formelle  

 konstruktion, men det reelle indhold af arrangementet/arrangementerne.
 Spørgsmål nr. 10:
 Ministeren bedes nøje beskrive lovforslagets  

 afgrænsning mellem det straffri og det strafbare felt i forbindelse med  

 deltagelse i et typisk pyramidespil.
 Svar:
 Justitsministeriet anfører følgende om  

 strafansvar i bemærkningerne, pkt. 3.2:
» Overtrædelsen fuldbyrdes ved udbydelsen.
Der  

 foreligger således en fuldbyrdet overtrædelse, selv om det ikke  

 lykkes at hverve (nye) deltagere.
 ....
 Justitsministeriet har overvejet, om kriminaliseringen  

 bør udstrækkes til selve det at deltage i et pyramidespil,  

 således at indbetalingen af indskud til initiativtagerne eller  

 tidligere led i pyramiden i sig selv gøres strafbar, uanset om  

 deltageren har udbudt spillet til andre.
Den omstændighed, at spillet er forbudt, og at der  

 er tale om en uønsket aktivitet, kan tale for, at det også skal  

 være muligt at straffe dem, der alligevel deltager.
Fra et  

 beslægtet område kan nævnes, at deltagelse i utilladt  

 hasardspil på offentligt sted er strafbar efter straffelovens § 204,  

 stk. 3.
 Justitsministeriet har imidlertid fundet det rigtigst ikke  

 at udstrække kriminaliseringen til den blotte deltagelse i spillet.
Dette hænger sammen med, at forbudet mod  

 pyramidespil bl.a. er begrundet i hensynet til at beskytte de ofte uerfarne  

 unge mennesker, der lader sig friste af spillet, og at de  

 pågældende, når arrangementet opdages, typisk har mistet de  

 betydelige beløb, som de har skudt ind i spillet.
Det  

 forudsættes i den forbindelse, at selve det at foretage et indskud og  

 dermed deltage i pyramidespillet ikke anses som forsøg på at  

 udbyde spillet til andre.
Det skal fremhæves, at det straffri område for  

 deltagere er begrænset til den blotte deltagelse.
Udbreder en deltager  

 spillet ved at hverve nye deltagere, vil der således være tale om  

 at »udbyde pyramidespil«, hvilket er strafbart efter den nye bestemmelse.  

 Også forsøg og medvirken vil i den forbindelse være  

 strafbart.« Det vil således efter Justitsministeriets lovforslag  

 være en strafbar fuldbyrdet forbrydelse at udbyde pyramidespil.
Dette  

 kan ske ved at rette henvendelse til andre personer ved brev, personligt,  

 telefonisk el.lign. med opfordring til at deltage i et pyramidespil.
Herved  

 realiseres gerningsindholdet i straffebestemmelsen.
 Der foreligger altså en fuldbyrdet  

 overtrædelse - og ikke blot et forsøg - når der er rettet  

 henvendelse til andre personer med opfordring til at deltage i et  

 pyramidespil, selv om det ikke ved henvendelsen lykkes at hverve nye  

 deltagere i spillet.
 Det vil på den anden side ikke være en  

 fuldbyrdet forbrydelse at indbetale et indskud for deltagelse i et  

 pyramidespil.
 Et andet spørgsmål er, hvorvidt der i en  

 sådan situation kan straffes for forsøg.
I almindelighed må en deltager, der indbetaler  

 indskuddet, have forsæt til at udbyde spillet.
En beslutning om at  

 foretage en forbrydelse er imidlertid ikke i sig selv nok til at straffe for  

 forsøg.
Der skal tillige være foretaget en handling, der sigter  

 til at fremme eller bevirke udførelse af en forbrydelse, jf.  

 straffelovens § 21. En sådan handling kan f.eks. bestå i at  

 udfærdige et brev med invitation til at deltage i et hvervemøde.
Indbetaling af indskud kan derimod efter  

 Justitsministeriets opfattelse næppe i sig selv karakteriseres som en  

 handling, der sigter til at fremme udbydelsen.
Indbetalingen udgør  

 således ikke et skridt, der tager sigte på at udbyde spillet til  

 andre.
På den baggrund har Justitsministeriet i lovforslagets  

 bemærkninger anført, at selve det at foretage et indskud og  

 dermed deltage i pyramidespillet ikke anses som forsøg på at  

 udbyde spillet til andre.
 Spørgsmål nr. 11:
Når ministeren skriver i bemærkningerne, at  

»Justitsministeriet har fundet det rigtigst ikke  

 at udstrække kriminaliseringen til den blotte deltagelse i spillet« , sker der så dermed ikke en udhuling af de  

 almindelige forsøgsregler? Svar:
 I bemærkningerne er der lagt op til, at deltagelse  

 alene i form af indbetaling af indskud ikke skal være strafbar - heller  

 ikke som forsøg.
Baggrunden herfor er, at lovforslaget har udspring i  

 ønsket om at beskytte de unge mennesker, der er potentielle deltagere  

 i pyramidespillene.
Har man alene betalt et indskud uden at hverve andre, kan  

 et strafansvar derfor forekomme hårdt og i modstrid med  

 hovedintentionen bag forslaget.
 Endvidere kan det - såfremt det gøres  

 strafbart alene at deltage - blive vanskeligere at komme spillene til livs,  

 fordi deltagerne og deres forældre vil afholde sig fra at anmelde  

 forholdene.
 Som anført under besvarelsen af  

 spørgsmål nr. 10 kan selve det at foretage indskud og dermed  

 deltage i spillet efter Justitsministeriets opfattelse ikke anses som  

 forsøg (jf. straffelovens § 21) på at udbyde spillet til andre.  

 Den angivne retstilstand er således ikke udtryk for en udhuling af de  

 almindelige forsøgsregler, men alene udtryk for, hvad der efter  

 Justitsministeriets opfattelse må antages at følge af disse  

 regler.
 Spørgsmål nr. 12:
Vil ministeren, efter at loven har været i kraft i  

 to år, udarbejde en redegørelse, hvor de indhøstede  

 erfaringer fra anklagemyndighed, domstole, forbrugerombudsmand, m.fl. bliver  

 beskrevet? Svar:
 Justitsministeriet er indstillet på at udarbejde den  

 ønskede redegørelse.
 Spørgsmål nr. 13:
Findes der eksempler på strafbare handlinger, hvor  

 man ikke kan træde tilbage fra forsøg.
Der tænkes på  

 den situation, at hvis man straffer det blotte forhold, at den unge  

 indbetaler et beløb, så er fælden klappet uden mulighed  

 for tilbagetræden.
Er det korrekt forstået, at der i virkeligheden  

 bliver tale om omvendt bevisbyrde, hvis den ovennævnte situation  

 opstår? Svar:
Efter straffelovens § 22 er der straffrihed for en  

 gerningsmand, der afværger forbrydelsens fuldbyrdelse.
Denne  

 bestemmelse er sålydende:
» Bestemmelsen finder, for så vidt ikke andet er  

 bestemt, anvendelse på alle strafbare forhold, jf. straffelovens §  

 2.
 Ved besvarelsen af spørgsmål nr. 4 fra  

 Folketingets Retsudvalg har Justitsministeriet ydet bistand til udformning af  

 et ændringsforslag, der indebærer, at den blotte deltagelse i  

 pyramidespil kriminaliseres.
 Dette ændringsforslag medfører, at  

 bestemmelsens gerningsindhold vil være realiseret - og  

 overtrædelsen dermed fuldbyrdet - når man tager del i spillet,  

 f.eks. ved at betale indskud.
Når gerningsindholdet i straffebestemmelsen er  

 realiseret, er overtrædelsen fuldbyrdet, og der er ikke længere  

 tale om forsøg.
Der vil som følge heraf ikke være  

 mulighed for straffri tilbagetræden fra forsøg, jf.  

 straffelovens § 22. Det vil med ændringsforslaget betyde, at det ikke  

 vil være muligt straffrit at træde tilbage fra forsøg  

 på deltagelse i et pyramidespil, efter at den pågældende  

 har taget del i spillet, f.eks. ved indbetaling af indskud.
Det er i den  

 pågældende situation ikke dækkende for  

 ændringsforslaget at tale om omvendt bevisbyrde.
Snarere kan forholdet  

 udtrykkes på den måde, at fælden er klappet i en  

 sådan grad, at der ikke er nogen som helst mulighed for at bevise sig  

 ud af den.
 Inden gerningsindholdet er realiseret, kan gerningsmanden  

 straffrit træde tilbage fra forsøget, hvis dette sker frivilligt  

 og ikke på grund af tilfældige hindringer, jf. straffelovens §  

 22. Det vil med ændringsforslaget betyde, at der f.eks. kan  

 trædes straffrit tilbage fra forsøg på deltagelse i et  

 pyramidespil, hvis en person af egen drift forlader et hvervemøde,  

 inden der er indgået en aftale om at deltage i et pyramidespil.
 Hindres underskrivelsen af en aftale om deltagelse i et  

 pyramidespil, f.eks. på grund af politiets ankomst til et  

 hvervemøde, kan det efter Justitsministeriets opfattelse ikke antages,  

 at gerningspersonen er trådt frivilligt tilbage fra sit forsøg  

 på at »deltage i pyramidespil«, og den pågældende vil derfor kunne  

 straffes for forsøg på overtrædelse af  

 straffebestemmelsen.
Efter den nuværende affattelse af lovforslaget kan  

 der straffrit trædes tilbage fra forsøg, indtil pyramidespillet  

 er udbudt.
Det vil sige, at der straffrit kan trædes tilbage fra  

 forsøg på udbud af pyramidespil, f.eks. ved af egen drift at  

 aflyse et hvervemøde.
 Er der alene foretaget indskud i spillet - og altså  

 ikke taget skridt til at udbyde spillet til andre - vil der som nævnt i  

 besvarelsen af spørgsmål 10 og 11 ikke efter den nuværende  

 affattelse af lovforslaget være spørgsmål om (frivillig)  

 tilbagetræden fra forsøg, idet der slet ikke foreligger noget  

 forsøg.
