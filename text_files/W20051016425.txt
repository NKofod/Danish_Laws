Klage  

 over indgivelse af beroligende medicin samt over beslutningen om  

 tvangsbehandling  

 med Leponex og Seroquel Sundhedsvæsenets Patientklagenævn godkendte indgivelsen  

 af beroligende medicin, idet nævnet lagde vægt på, at patienten var svært  

 urolig, og idet indgivelse af beroligende medicin opfyldte kravet om mindst  

 indgribende foranstaltning, da man forinden havde forsøgt at tilbyde  

 beroligende  

 medicin til frivillig indtagelse.
Sundhedsvæsenets Patientklagenævn godkendte endvidere  

 beslutningen om tvangsbehandling af <****> dog kun tvangsbehandling med  

 Seroquel 750 mg dagligt, alternativt behandling med injektion Cisordinol 20  

 mg  

 dagligt samt Akineton 5 mg dagligt, idet nævnet lagde vægt på, at den  

 besluttede tvangsbehandling med tablet Leponex 100 mg dagligt ikke opfyldte  

 kravet om anvendelse af afprøvede lægemidler i sædvanlig dosering og med  

 færrest  

 mulige bivirkninger.
Videre lagde nævnet vægt på, at den ordinerede  

 behandling  

 med Seroquel på 1200 mg i døgnet var en ekstraordinært stor dosis, idet den  

 maksimale døgndosis ifølge produktresumeet vedrørende Seroquel er 750 mg  

 dagligt.
 Sundhedsvæsenets Patientklagenævn godkendte endvidere,  

 at <****> klage over beslutningen om tvangsbehandling ikke blev tillagt  

 opsættende virkning, idet nævnet lagde vægt på, at <****> befandt sig i  

 en tilstand, der såfremt behandling ikke blev indledt, ville kunne udvikle  

 sig  

 til en livstruende tilstand, idet hun indtog væske og føde i yderst  

 begrænsede  

 mængder, således at der forelå en betydelig risiko for udvikling af akut  

 delir.
