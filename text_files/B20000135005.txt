Bekendtgørelse om registrering og syn  

 af køretøjer mv.1) I medfør af § 70, stk. 3, § 71, stk. 1,  

 § 72, § 73, stk. 1, § 73 a, § 75, stk. 3,  

 § 76, § 78, stk. 1 og 2, § 88 a, § 107, stk. 1,  

 § 118, stk. 5 og 7, § 124 g, og §§ 124 j-r, i  

 færdselsloven, jf. lovbekendtgørelse nr. 726 af 26. juli 2000,  

 som ændret ved lov nr. 1316 af 20. december 2000 og lov nr. 1318 af 20.  

 december 2000, fastsættes:
Kapitel 1 Almindelige bestemmelser Registreringspligt § 1. Ethvert motorkøretøj og enhver  

 traktor, bortset fra dem, der er nævnt i færdselslovens  

 §§ 74-75, skal være registreret og forsynet med nummerplade(r),  

 inden køretøjet tages i brug.
Det samme gælder  

 påhængs- eller sættevogn til et registreringspligtigt  

 køretøj, campingvogn samt andet påhængsredskab, der  

 kobles til et motorkøretøj, og hvis konstruktion gør det  

 muligt at trække det med større hastighed end 30 km i  

 timen.
Stk. 2. Et motorredskab, der er indrettet og benyttes til  

 befordring af gods, der ikke er nødvendigt for motorredskabets  

 funktion, skal være registreret og forsynet med nummerplader.
Dette  

 gælder dog ikke et motorredskab, der er bestemt til at føres af  

 en gående, en minitruck, der kun i ubetydeligt omfang såsom ved  

 passage eller krydsning anvendes på offentlig vej, og en gaffeltruck.  

 En gaffeltruck er et lastbærende og lastløftende  

 køretøj, hvis egenvægt fungerer som kontravægt for  

 lasten.
Stk. 3. En knallert med en konstruktivt bestemt maksimal  

 hastighed på over 30 km i timen skal være registreret og forsynet  

 med nummerplade.
Det samme gælder følgende knallerter med en  

 konstruktivt bestemt maksimal hastighed på højst 30 km i  

 timen:
 1)	Trehjulet knallert, bortset fra invalideknallert.
 2)	Knallert, der ikke opfylder reglerne om motor og transmissionssystem  

 for ikke-registreringspligtig knallert i Detailforskrifter for  

 Køretøjer.
 3)	Knallert, der er indrettet til befordring af passager.
 Stk. 4. Et køretøj, som er registreret  

 før den 1. januar 1960, kan registreres til veterankørsel.
 Stk. 5. Et køretøj, der er registreret til  

 veterankørsel, må kun benyttes lejlighedsvis.
Ikke-registrerings-, men godkendelsespligt § 2. En ikke-registreret traktor, der  

 ønskes anvendt til transport af produkter mv. efter bestemmelserne i  

 færdselslovens § 75, stk. 1, skal godkendes hertil og  

 forsynes med nummerplade.
Reglerne i §§ 18-63 gælder også  

 godkendelse af traktorer.
Kapitel 2 Myndigheder mv.
Centralregisteret for Motorkøretøjer § 3. Centralregisteret for  

 Motorkøretøjer (Centralregisteret) foretager registrering af  

 køretøjer i et for hele landet fælles register, der  

 indeholder oplysninger om hvert enkelt køretøj og dets  

 tilhørsforhold.
Foreløbig registrering foretages dog af  

 politiets motorkontorer.
 Stk. 2. Centralregisteret kan fastsætte nærmere  

 bestemmelser om gennemførelse og administration af reglerne i  

 §§ 7, 105-106, 108 samt kapitel 4-5, 9-15 og 20-21. Centralregisteret  

 kan endvidere dispensere fra Færdselsstyrelsens og Trafikministeriets  

 bestemmelser herom.
Stk. 3. Centralregisteret kan fritage et køretøj  

 for registrering, hvis det ganske overvejende anvendes uden for offentlige  

 veje.
Ved registreringsfritagelse fastsættes det område, på  

 hvilket køretøjet må anvendes, og der kan  

 fastsættes yderligere vilkår om dets indretning, udstyr,  

 benyttelse og synspligt.
 Stk. 4. Politimestrenes afgørelser kan påklages  

 til Centralregisteret.
Statens Bilinspektion § 4. Statens Bilinspektion (Bilinspektionen)  

 foretager syn af køretøjer.
Bilinspektionen undersøger,  

 om køretøjerne er i forskriftsmæssig stand og opfylder  

 lovgivningens krav.
Undersøgelsernes formål er især  

 kontrol af de dele af køretøjet, der har væsentlig  

 betydning for færdselssikkerheden og miljøet.
 Stk. 2. Bilinspektionen kan fastsætte nærmere  

 bestemmelser om gennemførelsen og administrationen af reglerne i  

 kapitel 6-8, §§ 100-104, 107 og 113. Fastsættelse af nærmere  

 bestemmelser i relation til de overordnede regler om syn af  

 køretøjer skal dog ske efter forhandling med  

 Færdselsstyrelsen.
Færdselsstyrelsen § 5. Færdselsstyrelsen udsteder  

 typegodkendelser og fører tilsyn med Bilinspektionens virksomhed i  

 relation til de overordnede regler om syn af køretøjer og  

 fungerer som klageinstans for afgørelser truffet af Bilinspektionen og  

 Centralregisteret.
 Stk. 2. Færdselsstyrelsen kan efter forhandling med  

 Bilinspektionen fastsætte nærmere bestemmelser om  

 gennemførelse og administration af reglerne i §§ 109-111.
Stk. 3. Færdselsstyrelsen kan fastsætte  

 nærmere bestemmelser om gennemførelse og administration af de  

 øvrige regler i denne bekendtgørelse.
Færdselsstyrelsen  

 kan endvidere dispensere fra reglerne i denne bekendtgørelse.
Forsvarets og Redningsberedskabets  

 køretøjer § 6. Forsvarets køretøjer synes og  

 registreres efter regler, der fastsættes af forsvarsministeren.  

 Redningsberedskabets køretøjer synes efter reglerne i denne  

 bekendtgørelse, men registreres efter regler der fastsættes af  

 indenrigsministeren.
Anmeldelse til registrering § 7. Ved fremstilling til syn eller anmeldelse til  

 registrering af et køretøj anvendes den godkendte  

 anmeldelsesblanket.
Hvis anmeldelsesblanketten er udfyldt utydeligt,  

 fejlagtigt eller ufuldstændigt, eller hvis anmeldelsen i øvrigt  

 er mangelfuld, bliver anmeldelsen afvist, medmindre fejlen uden vanskelighed  

 kan afhjælpes.
Stk. 2. Anmeldelsesblanketten skal være underskrevet  

 enten personligt af køretøjets ejer (bruger) eller af en anden  

 på dennes vegne ifølge skriftlig fuldmagt, der skal  

 vedlægges.
Anmeldelsesblanketten og fuldmagten skal indeholde oplysning  

 om ejerens (brugerens) fulde navn, CPR-nummer eller SE-nummer og adresse.
Som  

 adresse angives det sted, hvor ejeren (brugeren) har bopæl eller fast  

 ophold.
Stk. 3. Når et køretøjs ejer ikke er den  

 samme som køretøjets bruger, registreres både ejerens og  

 brugerens navn, CPR-nummer eller SE-nummer og adresse.
Den, der har varig  

 rådighed over køretøjet, anses som bruger, jf.  

 færdselslovens § 67, stk. 2.
 Stk. 4. Centralregisteret kan fra Told & Skats SE-register  

 indhente oplysninger om juridiske personers SE-nummer, navn, adresse og  

 ophørsdato og fra Det Centrale Personregister oplysninger om en  

 persons navn og adresse.
Kapitel 3 Godkendelser mv.
 Godkendelsesarter mv.
 § 8. Færdselsstyrelsen udsteder  

 følgende godkendelser:
 1)	Standardtypegodkendelse, der omfatter flere ens fabriksnye,  

 seriefremstillede køretøjer, der på grundlag af den  

 tilhørende typeattest kan registreres uden syn.
 2)	Typegodkendelse, der omfatter flere ens chassier, hvor hvert enkelt  

 færdigopbygget køretøj skal synes inden registrering.
 3)	Godkendelseserklæring, der omfatter et enkelt  

 køretøj eller chassis, hvor det færdigopbyggede  

 køretøj skal synes inden registrering.
Stk. 2. Færdselsstyrelsen udfærdiger desuden  

 anmeldte EF-typegodkendelser, der omfatter flere ens fabriksnye,  

 seriefremstillede køretøjer, der er EF-typegodkendte.
På  

 grundlag af den tilhørende typeattest kan registreringspligtige  

 køretøjer registreres uden syn.
 Stk. 3. Til standardtypegodkendelse, typegodkendelse og  

 anmeldt EF-typegodkendelse kan der udstedes tillæg eller - efter  

 Færdselsstyrelsens bestemmelse - udstedes nyt optryk af godkendelsen  

 indeholdende ændringen.
Syn og registrering uden godkendelse § 9. Følgende køretøjer kan  

 synes og registreres uden forudgående godkendelse:
1)	personbiler til højst 9 personer, føreren  

 medregnet, 2)	varebiler, 3)	motorcykler, 4)	knallerter, 5)	traktorer, 6)	motorredskaber, 7)	påhængs- og campingvogne, som er forsynet med  

 påløbsbremser eller ikke er forsynet med bremser, 8)	påhængsvogne til traktorer og motorredskaber og 9)	andre påhængsredskaber end campingvogne.
Syn og ibrugtagning uden godkendelse § 9 a.
En ikke-registreringspligtig knallert, der  

 er EF-typegodkendt, kan synes uden forudgående godkendelse på  

 grundlag af en gyldig EF-overensstemmelseserklæring, der dokumenterer  

 en konstruktivt bestemt maksimal hastighed på højst 30 km i  

 timen.
 Stk. 2. Synsrapport, hvoraf det fremgår, at knallerten  

 er ikke-registreringspligtig skal medbringes under kørsel med knallert  

 omfattet af stk. 1.
Ibrugtagning uden syn § 9 b.
En ikke-registreringspligtig knallert, der  

 er EF-typegodkendt, kan tages i brug uden forudgående syn, hvis den er  

 EF-typegodkendt med 1)	en motoreffekt på højst 1 kW, 2)	en konstruktivt bestemt maksimal hastighed på højst 25  

 km i timen og 3)	pedaler.
Godkendelsesgrundlag § 10. Godkendelser udstedes efter  

 ansøgning.
Færdselsstyrelsen kan efter anmeldelse udstede  

 godkendelse af køretøjer, hvortil dele af  

 køretøjet i forvejen er godkendt i henhold til nærmere  

 bestemte ECE-regulativer eller EF-direktiver.
Stk. 2. Før godkendelse efter ansøgning kan  

 køretøjet (chassiset) kræves indleveret til  

 forudgående undersøgelse hos Færdselsstyrelsen eller  

 Bilinspektionen, eventuelt belastet, ligesom dele af et køretøj  

 kan kræves undersøgt på et af Færdselsstyrelsen  

 anerkendt prøvningslaboratorium.
Udgifterne hertil betales af  

 ansøgeren.
 Stk. 3. Godkendelse efter anmeldelse kan udstedes uden de i  

 stk. 2 nævnte forudgående undersøgelser, medmindre  

 der er grund til at antage, at køretøjet ikke opfylder kravene  

 til køretøjers indretning og udstyr.
 Stk. 4. Godkendelse kan kun udstedes uden forudgående  

 undersøgelse hos Færdselsstyrelsen, jf. stk. 2-3, hvis  

 fabrikanten eller dennes repræsentant, jf. § 13, stk. 3,  

 erklærer sig indforstået med, at Færdselsstyrelsen  

 foretager efterfølgende kontrol med køretøjstypen som  

 nævnt i § 11.
 Stk. 5. Færdselsstyrelsen bestemmer, hvilke oplysninger  

 der skal gives, samt hvilken dokumentation i form af tegninger, godkendelser,  

 erklæringer mv., der skal vedlægges en ansøgning eller  

 anmeldelse efter stk. 1. Standardtypegodkendelse kan kun udstedes, hvis  

 fabrikanten eller dennes repræsentant, jf. § 13, stk. 3,  

 afgiver en erklæring om, at køretøjet efter  

 klargøring opfylder de gældende krav til  

 køretøjers indretning og udstyr.
 Stk. 6. Enhver ikke uvæsentlig ændring i et  

 godkendt køretøjs (chassis) konstruktion, indretning eller  

 udstyr, der medfører, at de pågældende  

 køretøjer ikke længere er i overensstemmelse med  

 godkendelsen, skal godkendes af Færdselsstyrelsen, som kan udstede en  

 ny godkendelse, inden det ændrede køretøj (chassis) kan  

 registreres.
Kontrol § 11. Færdselsstyrelsen foretager  

 stikprøvevis kontrol med køretøjer, der er godkendt uden  

 forudgående undersøgelse hos Færdselsstyrelsen, jf.  

 § 10, stk. 2 og 3.
 Stk. 2. Godkendelsesindehaveren kan tilsiges til at indlevere  

 et eksemplar af køretøjstypen til Færdselsstyrelsen,  

 eventuelt belastet.
 Stk. 3. Hvis der ikke indleveres et eksemplar til  

 undersøgelse, efter at Færdselsstyrelsen har erindret  

 godkendelsesindehaveren om tilsigelsen, kan Færdselsstyrelsen  

 tilbagekalde godkendelsen.
 Stk. 4. Hvis det ved kontrol som nævnt i stk.1  

 konstateres, at køretøjstypen ikke er i overensstemmelse med  

 godkendelsen med hensyn til konstruktion, indretning og udstyr eller i  

 øvrigt ikke efter klargøring vil opfylde gældende krav  

 til køretøjers indretning og udstyr, kan  

 Færdselsstyrelsen tilbagekalde godkendelsen og bestemme, at  

 godkendelsesindehaveren indtil videre eller i en periode fra 2-6  

 måneder ikke kan opnå godkendelse uden forudgående  

 undersøgelse af køretøjstypen hos  

 Færdselsstyrelsen.
Trykning af typeattest § 12. Færdselsstyrelsen sørger for  

 trykning af det nødvendige antal eksemplarer af typeattesten eller  

 godkendelsen.
Udgifterne hertil betales af godkendelsesindehaveren.
 Stk. 2. Færdselsstyrelsen kan dog tillade, at  

 godkendelsesindehaveren sørger for trykning af typeattester.
Standardtypegodkendelser § 13. Følgende køretøjer kan  

 standardtypegodkendes:
1)	personbiler, jf. dog stk. 5 og 7, 2)	varebiler, jf. dog stk. 7, 3)	lastbiler, 4)	motorcykler, jf. dog stk. 7, 5)	traktorer, 6)	knallerter, jf. dog stk. 6 og 7, 7)	påhængsvogne til biler, hvis påhængsvognene  

 er forsynet med påløbsbremser eller ikke er forsynet med  

 bremser, 8)	campingvogne, som er forsynet med påløbsbremser eller  

 ikke er forsynet med bremser, og 9)	andre registreringspligtige påhængsredskaber til biler,  

 hvis påhængsredskaberne er forsynet med  

 påløbsbremser eller ikke er forsynet med bremser.
 Stk. 2. Det er en forudsætning for meddelelse af  

 standardtypegodkendelse, at de pågældende køretøjer  

 i deres helhed er fremstillet i serieproduktion.
 Stk. 3. Standardtypegodkendelse udstedes til en fabrikant  

 eller til en repræsentant for en udenlandsk fabrikant.
Stk. 4. For registreringspligtige køretøjer og  

 godkendelsespligtige traktorer udfærdiger fabrikanten eller dennes  

 repræsentant efter udstedt standardtypegodkendelse typeattest for hvert  

 fabriksnyt køretøj af den pågældende type.
Det skal  

 fremgå af typeattesten, om køretøjet ved udlevering fra  

 fabrikanten eller dennes repræsentant er i overensstemmelse med  

 standardtypegodkendelsen med hensyn til konstruktion, indretning og udstyr,  

 samt at køretøjet efter klargøring opfylder  

 gældende krav til køretøjers indretning og udstyr.
 Stk. 5. Personbiler til højst 9 personer,  

 føreren medregnet, der er omfattet af Rådets direktiv  

 70/156/EØF, og som har forbrændingsmotor, kan ikke  

 standardtypegodkendes.
Stk. 6. Ikke-registreringspligtige knallerter skal  

 standardtypegodkendes eller anmeldes EF-typegodkendte, medmindre de er  

 EF-typegodkendte og synet og godkendt i henhold til § 9 a, eller er  

 EF-typegodkendte og taget i brug i henhold til § 9 b.
Fabrikanten eller  

 dennes repræsentant må alene udlevere knallerter, der er i  

 overensstemmelse med standardtypegodkendelsen eller den anmeldte  

 EF-typegodkendelse med hensyn til konstruktion, indretning og udstyr, og som  

 efter klargøring opfylder gældende krav til  

 køretøjers indretning og udstyr.
 Stk. 7. Fra den 17. juni 1999 kan følgende  

 køretøjer, der er omfattet af EF-direktiv 92/61/EØF,  

 ikke standardtypegodkendes:
1)	to- og trehjulede knallerter, 2)	to- og trehjulede motorcykler, 3)	tre-hjulede biler og 4)	fire-hjulede biler med en egenvægt på under 350 kg, med  

 en motor med et slagvolumen på ikke over 50 cm3 og med en  

 konstruktivt bestemt maksimal hastighed på højst 45 km i timen  

 (knallertbiler).
 Stk. 8. Standardtypegodkendelser udstedt inden den 17. juni  

 1999 er gyldige indtil 17. juni 2003.
Typegodkendelse og godkendelseserklæring § 14. Følgende køretøjer kan  

 typegodkendes:
1)	personbiler til flere end 9 personer, føreren medregnet, 2)	varebiler, 3)	lastbiler, 4)	påhængsvogne til biler og 5)	sættevogne.
 § 15. Følgende køretøjer skal  

 godkendes ved udstedelse af en godkendelseserklæring, medmindre der  

 udstedes en standardtypegodkendelse, en anmeldt EF-typegodkendelse eller en  

 typegodkendelse:
1)	personbiler til flere end 9 personer, føreren medregnet, 2)	lastbiler, 3)	påhængsvogne til biler, hvis påhængsvognene  

 er forsynet med andre bremser end påløbsbremser, 4)	sættevogne og 5)	campingvogne, som er forsynet med andre bremser end  

 påløbsbremser.
Brugte køretøjer § 16. Brugte køretøjer, der ikke  

 tidligere har været registreret her i landet, og som har været  

 registreret i mindst 3 måneder i udlandet, kan dog synes og registreres  

 uden godkendelseserklæring, hvis det pågældende  

 køretøj er i nøje overensstemmelse med en tidligere  

 udstedt standardtypegodkendelse, anmeldt EF-typegodkendelse eller  

 typegodkendelse.
Det samme gælder for køretøjer, der  

 tidligere har været registreret efter de særlige regler om  

 forsvarets eller redningsberedskabets køretøjer.
Anmeldt EF-typegodkendelse § 17. EF-typegodkendelse af registreringspligtige  

 køretøjer, som ønskes registreret uden syn og  

 EF-typegodkendelse af ikke-registreringspligtige knallerter, der  

 ønskes taget i brug uden syn, skal anmeldes til  

 Færdselsstyrelsen, jf. dog § 9 b.
Med et EF-typegodkendt  

 køretøj skal følge en gyldig  

 EF-overensstemmelseserklæring.
I øvrigt finder reglerne i  

 §§ 12, 13, 32, 46 og 62 om registreringsproceduren tilsvarende  

 anvendelse ved EF-typegodkendte registreringspligtige  

 køretøjer.
Kapitel 4 Pligt til syn og registrering Køretøjer, der ikke tidligere har været  

 registreret her i landet § 18. Ethvert registreringspligtigt  

 køretøj, der ikke tidligere har været registreret her i  

 landet, samt køretøjer, der har været registreret til  

 forsvaret eller redningsberedskabet, skal fremstilles til syn og godkendes  

 inden anmeldelse til registrering, før køretøjet tages i  

 brug.
 Stk. 2. Et fabriksnyt, standardtypegodkendt eller anmeldt  

 EF-typegodkendt køretøj kræves ikke synet før  

 registrering.
Køretøjet fremstilles dog altid til syn, hvis 1)	det på ikke uvæsentlig måde afviger fra det  

 godkendte køretøj med hensyn til konstruktion, indretning og  

 udstyr, 2)	det ønskes registreret til øvelseskørsel,  

 slæbning eller udrykningskørsel, 3)	det ønskes registreret til taxikørsel (herunder  

 limousinekørsel), ambulancekørsel eller buskørsel  

 (herunder rutekørsel), medmindre godkendelsen omfatter denne  

 anvendelse.
 Stk. 3. En personbil til højst 9 personer,  

 føreren medregnet, der er omfattet af Rådets direktiv  

 70/156/EØF, og som har forbrændingsmotor, kan kun registreres  

 uden syn, jf. stk. 2, hvis bilen er EF-typegodkendt.
 Stk. 4. Fra den 17. juni 2003 kan registreringspligtige  

 køretøjer, der er omfattet af EF-direktiv 92/61/EØF, jf.  

 § 13, stk. 7, kun registreres uden syn, jf. stk. 2, hvis  

 køretøjet er EF-typegodkendt.
Køretøjer, der tidligere har været  

 registreret her i landet § 19. Et afmeldt køretøj skal  

 registreres, inden det tages i brug.
Hvis køretøjet har  

 været afmeldt i mere end 1 år eller senest har været  

 registreret i udlandet, skal det fremstilles til syn og godkendes, før  

 det registreres.
En afmeldt registreringspligtig knallert skal dog ikke synes  

 og godkendes, inden den registreres og tages i brug.
Stk. 2. Et køretøj, der er underkastet periodisk  

 syn, og som har været afmeldt i mindre end 1 år, skal synes, hvis  

 det er omfattet af 1)	§ 99, stk. 1, registreret første gang for mere end  

 1 år siden og senest synet og godkendt for mere end 1 år  

 siden, 2)	§ 99, stk. 2, registreret første gang for mere end  

 2 år siden og senest synet og godkendt for mere end 2 år  

 siden, 3)	§ 99, stk. 3, registreret første gang for mere end  

 4 år siden og senest synet og godkendt for mere end 2 år siden,  

 eller 4)	§ 99, stk. 4, registreret første gang for mere end  

 40 år siden og senest synet og godkendt for mere end 8 år  

 siden.
Stk. 3. Et køretøj, der ikke er underkastet  

 periodisk syn, og som har været afmeldt i mindre end 1 år, skal  

 synes, hvis 1)	køretøjet er registreret første gang for mellem  

 5 og 10 år siden og senest synet og godkendt for mere end 2 år  

 siden, 2)	køretøjet er registreret første gang for mere  

 end 10 år siden og senest synet for mere end 1 år siden, 3)	der på køretøjet er foretaget ændringer,  

 der medfører synspligt for et registreret køretøj, jf.  

 §§ 22-24, 4)	Bilinspektionen har udstedt synsresultatet »ikke godkendt uden  

 tilladelse til omstilling«, jf. § 44, stk. 2.
5)	politiet ved en undersøgelse i medfør af  

 færdselslovens § 77, stk. 1, har konstateret mangler ved  

 køretøjet, der ville danne grundlag for indkaldelse til syn i  

 medfør af færdselslovens § 78, eller 6)	køretøjets afmelding skyldes, at nummerpladerne er  

 fjernet på grund af mangler.
 Stk. 4. Ved beregningen af de i stk. 2-3 nævnte  

 frister lægges den seneste registreringsattests eller synsrapports  

 oplysninger til grund.
 Stk. 5. Anmeldelse til registrering for samme ejer (bruger)  

 kan ske uden syn, hvis den sker samtidig med afmelding af tidligere  

 nummerplader.
Ejerskifte (brugerskifte) § 20. Når et registreret  

 køretøj skifter ejer (bruger), har den nye ejer (bruger) pligt  

 til at anmelde køretøjet til registrering snarest muligt og  

 senest inden 3 uger efter ejerskiftet (brugerskiftet), medmindre det afmeldes  

 forinden.
Stk. 2. Et køretøj, der er underkastet periodisk  

 syn, skal synes, hvis det er omfattet af 1)	§ 99, stk. 1, registreret første gang for mere end  

 1 år siden og senest synet og godkendt for mere end 1 år  

 siden, 2)	§ 99, stk. 2, registreret første gang for mere end  

 2 år siden og senest synet og godkendt for mere end 2 år  

 siden, 3)	§ 99, stk. 3, registreret første gang for mere end  

 4 år siden og senest synet og godkendt for mere end 2 år siden,  

 eller 4)	§ 99, stk. 4, registreret første gang for mere end  

 40 år siden og senest synet og godkendt for mere end 8 år  

 siden.
Stk. 3. Et køretøj, der ikke er underkastet  

 periodisk syn, skal bortset fra registreringspligtig knallert være  

 synet og godkendt inden anmeldelse, hvis 1)	køretøjet er registreret første gang for mellem  

 5 og 10 år siden og senest synet og godkendt for mere end 2 år  

 siden, eller 2)	køretøjet er registreret første gang for mere  

 end 10 år siden og senest synet og godkendt for mere end 1 år  

 siden.
Stk. 4. Køretøjet kræves ikke synet,  

 hvis 1)	ejerskifte (brugerskifte) sker mellem ægtefæller eller  

 registrerede partnere, 2)	en ægtefælle/registreret partner efter den anden  

 ægtefælles/registrerede partners død eller i  

 tilfælde af skilsmisse eller separation overtager et  

 køretøj, der er registreret i den anden ægtefælles  

 / registrerede partners navn, 3)	en person overtager et køretøj, der er registreret i  

 en samboendes navn, hvis den fælles bopæl har bestået de  

 sidste fem år, 4)	en person ved dødsfald overtager et køretøj,  

 der er registreret i afdødes navn, hvis vedkommende har haft  

 fælles bopæl med afdøde de sidste to år før  

 dødsfaldet, eller 5)	en person ved ophævelse af fælles bopæl overtager  

 et køretøj, der er registreret i en samboendes navn, hvis den  

 fælles bopæl har bestået de sidste fem år før  

 samlivsophævelsen.
 Stk. 5. Betalingen for registrering af anmeldelse om  

 ejerskifte (brugerskifte) sker kontant i forbindelse med indlevering af  

 anmeldelse til et motorkontor.
 Stk. 6. Der betales ikke i de i stk. 4 nævnte  

 situationer.
 § 21. Når et registreret  

 køretøj, der er forsynet med ønskenummerplader, skifter  

 ejer, har den hidtidige ejer pligt til straks at afmelde  

 køretøjet.
 Stk. 2. Når et registreret køretøj, der er  

 forsynet med ønskenummerplader, skifter bruger, har ejer (bruger)  

 pligt til at anmelde dette til registrering, jf. § 20.
 Stk. 3. I de i § 20, stk. 4, nævnte  

 tilfælde kan køretøjet dog anmeldes til registrering af  

 ejerskifte uden afmelding.
Ændret indretning og udstyr § 22. Hvis køretøjets indretning og  

 udstyr er ændret, har køretøjets ejer (bruger) pligt til  

 at anmelde det ændrede køretøj til registrering, inden  

 det tages i brug 1)	ved konstruktive ændringer af køretøjets  

 styreapparat, bremser, motor eller bærende konstruktion, 2)	ved montering eller ændring af tilkoblingsanordning, herunder  

 til sidevogn til tohjulet motorcykel, 3)	ved overgang til gas som drivkraft for køretøjet,  

 eller 4)	hvis køretøjets egenvægt ændres med mere  

 end 50 kg.
Stk. 2. Inden det anmeldes til registrering, skal  

 køretøjet være fremstillet til syn og godkendt.
Det samme  

 gælder, hvis ændringer i egenvægten på 50 kg eller  

 derunder ønskes registreret.
 Stk. 3. Hvis et køretøj er godkendelsespligtigt  

 efter reglerne i § 15, og der er foretaget konstruktive ændringer  

 af køretøjets styreapparat, bremser, motor, bærende  

 konstruktion eller tilkoblingsanordning på  

 påhængskøretøj, skal køretøjet inden  

 fremstilling til syn være godkendt på ny ved udstedelse af en  

 godkendelseserklæring, medmindre køretøjet er i  

 nøje overensstemmelse med en tidligere udstedt  

 standardtypegodkendelse, anmeldt EF-typegodkendelse eller  

 typegodkendelse.
 Stk. 4. Biler, der monteres med tilkoblingsanordning, jf.  

 Trafikministeriets bekendtgørelse om synsfri sammenkobling af bil og  

 påhængskøretøj med en tilladt totalvægt  

 på højst 3.500 kg, skal dog ikke være fremstillet til syn  

 og godkendt, hvis anmeldelsen til registrering foretages højst 8  

 år efter bilens første registrering.
 Stk. 5. Hvis et køretøj i øvrigt  

 overgår til anden drivkraft, end det er godkendt til ved  

 registreringen, skal dette anmeldes til registrering, inden  

 køretøjet tages i brug med den ændrede drivkraft.
Ændret art og anvendelse § 23. Ændring af et køretøjs  

 registrerede art og anvendelse skal anmeldes til registrering.  

 Køretøjet må ikke tages i brug til den ændrede art  

 eller anvendelse, før køretøjet er anmeldt til  

 ændring af registrering, jf. dog stk. 3.
Stk. 2. Inden anmeldelse til registrering skal  

 køretøjet være fremstillet til syn og godkendt, hvis det  

 ønskes 1)	registreret med ændret art 2)	anvendt til a)	taxikørsel (hyrekørsel), herunder  

 limousinekørsel, b)	sygetransport, c)	ambulancekørsel, d)	buskørsel, herunder rutekørsel, e)	udlejning uden fører, f)	øvelseskørsel, g)	slæbning (kun for bjærgningskøretøj),  

 eller h)	udrykningskørsel, jf. dog stk. 3.
 Stk. 3. Kravet om registrering som  

 udrykningskøretøj gælder ikke for  

 motorkøretøjer, der tilhører politiet og normalt  

 anvendes til kontrolkørsel og lignende formål og kun  

 undtagelsesvis til udrykningskørsel.
Benyttelse til særlig transport § 24. Et køretøj skal, i det omfang  

 det kræves i nedenstående bekendtgørelser, fremstilles til  

 syn og godkendes, inden det benyttes til transport af 1)	farligt gods, jf. reglerne om vejtransport af farligt gods,  

 eller 2)	dyr, jf. reglerne om transport af dyr og om beskyttelse af dyr under  

 transport.
 Stk. 2. Den i stk. 1 nævnte godkendelse skal  

 anmeldes til registrering, inden køretøjet benyttes til  

 transport af farligt gods eller til transport af dyr.
Kapitel 5 Sammenkobling af køretøjer Fælles bestemmelser § 25. Bil og registreringspligtig traktor må  

 kun sammenkobles med registreringspligtigt  

 påhængskøretøj, som bilen eller traktoren er  

 registreret til at måtte sammenkobles med.
 Stk. 2. Motorcykel må kun sammenkobles med sidevogne  

 og/eller med registreringspligtigt påhængskøretøj,  

 som motorcyklen er registreret til at måtte sammenkobles med.
Bestemte kombinationer § 26. En bil eller registreringspligtig traktor,  

 der skal anvendes i forbindelse med et bestemt  

 påhængskøretøj (fast kombination) eller flere  

 bestemte påhængskøretøjer (variabel kombination),  

 skal sammen med påhængskøretøjet(rne) fremstilles  

 til syn og godkendes, og køretøjerne skal derefter anmeldes til  

 registrering eller ændring af registrering, jf. dog stk. 3-6.
Stk. 2. Motorcykel, der skal anvendes i forbindelse med en  

 eller flere sidevogne eller et eller flere registreringspligtige  

 påhængskøretøjer, skal sammen med disse  

 køretøjer fremstilles til syn og godkendes.
Motorcyklen og  

 påhængskøretøjet/køretøjerne skal  

 derefter anmeldes til registrering eller ændring af registrering.
 Stk. 3. Et påhængskøretøj, der er  

 standardtypegodkendt og fabriksnyt, skal dog ikke fremstilles til syn.
 Stk. 4. Bilinspektionen kan tillade, at kun det ene af de  

 køretøjer, der skal indgå i et vogntog, fremstilles til  

 syn, hvis der for det andet køretøj er udstedt  

 koblingsspecifikation, jf. § 42, og Bilinspektionen finder det  

 forsvarligt, at spørgsmålet om godkendelse af sammenkoblingen af  

 køretøjerne afgøres, uden at begge  

 køretøjer fremstilles til syn.
 Stk. 5. Er der udstedt koblingsspecifikation for både  

 det trækkende køretøj og  

 påhængskøretøjet, kan Bilinspektionen tillade, at  

 spørgsmålet om godkendelse af sammenkoblingen afgøres,  

 uden at hverken det trækkende køretøj eller  

 påhængskøretøjet fremstilles til syn.
Stk. 6. Et registreret  

 påhængskøretøj skal kun anmeldes til ændring  

 af registrering, hvis 1)	påhængskøretøjet hidtil har været  

 registreret i fast kombination med eet trækkende køretøj,  

 og det nu godkendes i kombination med a)	et andet bestemt trækkende køretøj, eller b)	flere bestemte trækkende køretøjer, 2)	påhængskøretøjet hidtil har været  

 registreret i kombination med flere bestemte trækkende  

 køretøjer, og det nu udelukkende godkendes i fast kombination  

 med eet trækkende køretøj, eller 3)	påhængskøretøjets ejer (bruger)  

 ønsker den ændrede dato for synet og godkendelsen  

 registreret.
Synsfri sammenkobling § 27. En lastbil, der skal anvendes til synsfri  

 sammenkobling med danske og udenlandske sættevogne, eller en  

 sættevogn, der skal anvendes til synsfri sammenkobling, skal  

 fremstilles til syn og godkendes hertil, og lastbilen eller sættevognen  

 herefter anmeldes til registrering eller ændring af registrering, jf.  

 reglerne i bekendtgørelse om synsfri sammenkobling af lastbiler og  

 sættevogne.
 Stk. 2. En lastbil, der skal anvendes til synsfri  

 sammenkobling eller en påhængsvogn med en tilladt totalvægt  

 på over 3.500 kg, der skal anvendes til synsfri sammenkobling, skal  

 fremstilles til syn og godkendes hertil, og lastbilen eller  

 påhængsvognen herefter anmeldes til registrering eller  

 ændring af registrering, jf. reglerne i bekendtgørelse om  

 synsfri sammenkobling af lastbil og påhængsvogn.
 Stk. 3. Et påhængskøretøj med en  

 tilladt totalvægt på højst 3.500 kg, der skal anvendes til  

 synsfri sammenkobling eller en bil, der skal anvendes til synsfri  

 sammenkobling, skal anmeldes til registrering eller ændring af  

 registrering, jf. reglerne i bekendtgørelse om synsfri sammenkobling  

 af bil og påhængskøretøj med en tilladt  

 totalvægt på højst 3.500 kg.
Kørsel med  

 påhængskøretøjer, der er ensartede § 28. Bilinspektionen kan under særlige  

 omstændigheder tillade, at et trækkende køretøj  

 godkendes til kørsel med et ubestemt antal  

 påhængskøretøjer, der er ensartede.  

 Køretøjet skal fremstilles til syn og godkendes hertil og  

 derefter anmeldes til registrering eller ændring af registrering.
Det  

 afgøres af Bilinspektionen, om det er nødvendigt at kræve  

 et af påhængskøretøjerne fremstillet til syn sammen  

 med det trækkende køretøj.
Kapitel 6 Syn Synsstedet § 29. Fremstilling til syn kan ske på  

 ethvert af Bilinspektionens synssteder.
Fremstilling til periodisk syn kan  

 endvidere ske på værksteder, der er godkendt hertil af  

 Bilinspektionen (pladssyn). Bilinspektionen kan bestemme, at også andre  

 syn kan ske som pladssyn.
 Stk. 2. Bilinspektionen kan bestemme, at fremstilling til syn  

 af køretøjer, for hvilke der i medfør af § 32,  

 stk. 2, skal forelægges anden dokumentation end en gyldig  

 EF-overensstemmelseserklæring, kun kan ske ved bestemte synssteder.  

 Bilinspektionen kan endvidere af tekniske årsager henvise  

 køretøjer til et bestemt synssted.
Tidsbestilling § 30. Et køretøj kan afvises fra  

 syn, herunder omstillingssyn, hvis der ikke forud er truffet aftale om  

 tidspunktet for synets afholdelse.
Stk. 2. Betaling for syn sker umiddelbart før synet  

 gennemføres.
Hvis der ikke betales, bliver køretøjet  

 afvist fra syn.
Fremstiller § 31. Såfremt køretøjet ikke  

 fremstilles til syn af dets ejer (bruger), varetages ejerens (brugerens)  

 interesse af den, der fremstiller køretøjet.
Synsgrundlaget § 32. Ved fremstilling til syn af et  

 køretøj, der ikke tidligere har været registreret her i  

 landet, eller som senest har været registreret efter de særlige  

 regler om forsvarets eller redningsberedskabets køretøjer, skal  

 fremstilleren aflevere 1)	Anmeldelsesblanket i udfyldt stand.
 2)	Typeattest, hvis køretøjet er standardtypegodkendt  

 eller anmeldt EF-typegodkendt, men ikke kan registreres uden fremstilling til  

 syn, jf. § 18, stk. 2. Typeattesten kræves ikke forsynet med  

 forhandlererklæring, men hvis køretøjet afviger fra  

 godkendelsen, skal fabrikant, dennes repræsentant, forhandler eller  

 anmelder på typeattesten anføre, hvilke ændringer der er  

 foretaget.
 3)	Dokumentation for tidligere registrering, hvis  

 køretøjet er indført som brugt fra udlandet, jf. herved  

 § 51, stk. 3. Hvis dokumentation ikke kan fremskaffes, skal der  

 vedlægges tilladelse fra Centralregisteret til at syne og registrere  

 køretøjet uden at fremlægge dokumentation for tidligere  

 registrering.
4)	Typegodkendelse eller godkendelseserklæring, hvis  

 køretøjet efter §§ 14 eller 15, skal typegodkendes eller  

 godkendes ved udstedelse af en godkendelseserklæring.
Hvis  

 køretøjet er fabriksnyt, skal godkendelsen være forsynet  

 med en erklæring fra den, som godkendelsen er udstedt til, om, at  

 køretøjet (chassiset) er i overensstemmelse med  

 typegodkendelsen eller godkendelseserklæringen, samt at de dele af  

 køretøjet (chassiset), som er omfattet af godkendelsen,  

 opfylder gældende krav til køretøjers indretning og  

 udstyr.
Hvis køretøjet er standardtypegodkendt eller anmeldt  

 EF-typegodkendt, kan typeattest dog erstatte typegodkendelsen eller  

 godkendelseserklæringen, medmindre køretøjet afviger fra  

 godkendelsen med hensyn til styreapparat, bremser, motor eller bærende  

 konstruktion.
 5)	EF-overensstemmelseserklæringen for ikke-registreringspligtige  

 knallerter, der er omfattet af § 9 a.
 6)	Vægtseddel fra en akkrediteret vejer og måler.  

 Bilinspektionen kan dog frafalde kravet om aflevering af vægtseddel,  

 hvis køretøjets egenvægt kan bestemmes med  

 fornøden sikkerhed på grundlag af anden vejning eller  

 bilinspektionens kendskab til det pågældende  

 køretøjs type og udstyr.
Stk. 2. Bilinspektionen kan desuden kræve dokumentation  

 til belysning af forhold, der ikke kan undersøges med Bilinspektionens  

 normale udstyr, herunder dokumentation for, at køretøjet  

 opfylder gældende bestemmelser om køretøjers indretning  

 og udstyr.
Denne dokumentation kan fx bestå af en dataerklæring  

 fra fabrikanten, dennes repræsentant eller et anerkendt  

 prøvningslaboratorium eller af en gyldig  

 EF-overensstemmelseserklæring.
Dokumenter § 33. Ved fremstilling til syn, bortset fra  

 periodisk syn, af et køretøj, der er eller tidligere har  

 været registreret her i landet, skal fremstilleren aflevere 1)	Anmeldelsesblanket i udfyldt stand.
2)	Supplerende attester og koblingsattester.
Registreringsattest eller  

 tilladelse fra Centralregisteret til at syne og registrere uden  

 registreringsattest skal kunne forevises på forlangende.
 3)	Eventuel godkendelseserklæring efter § 15.
Stk. 2. Hvis der er foretaget konstruktive ændringer af  

 køretøjets styreapparat, bremser, motor, bærende  

 konstruktion eller tilkoblingsanordning, eller er køretøjets  

 egenvægt ændret med mere end 50 kg i forhold til det  

 registrerede, skal dette oplyses.
Yderligere dokumentation kan kræves  

 fremlagt i samme omfang som nævnt i § 32, stk. 2.
 § 34. Anmeldelsesblanketten, de øvrige ved  

 synet afleverede dokumenter samt eventuelle nye attester, jf. §§ 40-42,  

 udleveres til fremstilleren efter synet.
 Stk. 2. Bilinspektionen kan dog beholde dokumentation, der er  

 krævet i medfør af § 32, stk. 2.
Kapitel 7 Synets gennemførelse Undersøgelse af køretøjet § 35. Bilinspektionen kontrollerer, at  

 køretøjet er i forskriftsmæssig stand, jf. § 4,  

 stk. 1.
 Stk. 2. Et køretøj, der skal synes, skal  

 være i en sådan stand, herunder rengjort, at synet kan  

 gennemføres uden vanskelighed.
 Stk. 3. Et påhængskøretøj skal altid  

 fremstilles tilkoblet et egnet trækkende køretøj, selv om  

 det kun er påhængskøretøjet, der skal synes.
 Stk. 4. Køretøjet kan kræves adskilt eller  

 belæsset, hvis dette er nødvendigt af hensyn til synets  

 gennemførelse eller for bedømmelsen af køretøjets  

 egenskaber.
Stk. 5. Under synet skal der som hovedregel foretages en  

 prøvekørsel, hvor køretøjet føres af  

 Bilinspektionens personale.
Fremstilleren kan deltage i  

 prøvekørslen.
Ved prøvekørsel med  

 køretøj, der er registreret til transport af farligt gods, kan  

 det kræves, at fremstilleren deltager i prøvekørslen.
Stk. 6. Hvis køretøjet er eller tidligere har  

 været registreret her i landet, skal Bilinspektionen kontrollere, at  

 det fremstillede køretøj er identisk med det senest  

 registrerede.
Hvis køretøjet er ombygget, skal det  

 kontrolleres, om der herved er foretaget sådanne ændringer af  

 køretøjet, at der indtræder registreringsafgiftspligt.  

 Hvis dette er tilfældet, eller der er tvivl herom, skal  

 køretøjet henvises til den lokale told- og skatteregion.
Hvis  

 køretøjet godkendes, før Told & Skat har truffet  

 afgørelse, skal dette anføres på  

 anmeldelsesblanketten.
Synsrapport § 36. Bilinspektionen udfærdiger i  

 forbindelse med synet en synsrapport, på hvilken et af følgende  

 synsresultater noteres:
 1)	Køretøjet er godkendt.
 2)	Køretøjet er betinget godkendt.
 3)	Køretøjet er ikke godkendt.
 Stk. 2. Det skal fremgå af synsrapporten, om der er  

 givet tilladelse til omstillingssyn, samt om der er stillet vilkår for  

 kørsel eller er udstedt kørselsforbud.
Stk. 3. Alle konstaterede mangler ved køretøjet  

 skal anføres i synsrapporten.
Hvis køretøjet er i  

 så dårlig stand, at en udtømmende opregning af samtlige  

 konstaterede mangler vil være ekstraordinært tidskrævende,  

 eller hvis en tilbundsgående undersøgelse vil kræve  

 yderligere rengøring af køretøjet, skal dog kun de  

 væsentligste og mest iøjnefaldende mangler anføres i  

 synsrapporten.
Synsrapporten skal i disse tilfælde indeholde oplysning  

 om, at den ikke er udtømmende.
 Stk. 4. Synsrapporten skal udleveres til fremstilleren af  

 køretøjet umiddelbart efter synet.
Omstillingssyn § 37. Er køretøjet behæftet  

 med sådanne mangler, at det ikke straks kan godkendes betinget med  

 påpegede mangler, kan Bilinspektionen tillade, at  

 køretøjet inden for en frist på 1 måned fremstilles  

 til et eller flere omstillingssyn.
Stk. 2. Der kan dog ikke tillades omstilling, hvis 1)	synsrapporten ikke er udtømmende, jf. § 36, stk. 3,  

 eller 2)	køretøjet ikke kan fremstilles inden udløb af  

 fristen.
3)	Tilladt kørsel § 38. Et køretøj, der er betinget  

 godkendt med påpegede mangler, må, indtil det er bragt i  

 forskriftsmæssig stand, kun benyttes til den kørsel, der er  

 nødvendig i forbindelse med køretøjets reparation.
 Stk. 2. Det samme gælder et køretøj, som  

 har tilladelse til omstilling efter § 37, stk. 1.
 Stk. 3. Bilinspektionen kan fastsætte vilkår for  

 kørsel til reparation, og kørsel kan helt forbydes.
Kapitel 8 Afslutning af syn og omstillingssyn Køretøjet godkendes § 39. Hvis et køretøj kan godkendes,  

 anføres dette på anmeldelsesblanketten.  

 Godkendelsespåtegningen skal dateres og underskrives af  

 Bilinspektionen.
Supplerende attester § 40. Hvis et køretøj godkendes til  

 speciel anvendelse eller med speciel indretning, skal Bilinspektionen udstede  

 en eller flere supplerende attester, der angiver, hvad  

 køretøjet er godkendt til.
Det skal fremgå af  

 anmeldelsesblanketten, hvilke supplerende attester der er udstedt.
§ 41. Supplerende attest skal udstedes,  

 når 1)	en motorcykel godkendes til sammenkobling med flere sidevogne, 2)	et trækkende køretøj godkendes til sammenkobling  

 med flere bestemte påhængskøretøjer, eller 3)	et trækkende køretøj under særlige  

 omstændigheder godkendes til sammenkobling med et ubestemt antal  

 påhængskøretøjer, der er ensartede.
 Stk. 2. Den supplerende attest eller kopi heraf skal  

 medbringes under kørsel med tilkoblet køretøj.
Koblingsspecifikation § 42. I forbindelse med godkendelsen af et  

 køretøj til kørsel med tilkoblet (trækkende)  

 køretøj skal Bilinspektionen efter anmodning på grundlag  

 af oplysninger, der skal tilvejebringes af anmelderen, udstede en  

 koblingsspecifikation, der skal indeholde oplysninger om  

 køretøjets og tilkoblingsanordningens art.
Specifikationen skal  

 indeholde sådanne oplysninger, at det er muligt at afgøre, om  

 køretøjet uden fremstilling til syn vil kunne godkendes til  

 kørsel med bestemte andre tilkoblede (trækkende)  

 køretøjer, jf. § 26, stk. 4 og 5.
Betinget godkendelse af køretøj, der ikke  

 opfylder de gældende forskrifter § 43. Hvis et køretøj på  

 enkelte punkter ikke opfylder de gældende forskrifter for  

 køretøjet, men Bilinspektionen skønner, at  

 køretøjet uden fare kan benyttes midlertidigt, kan der  

 undtagelsesvis meddeles en betinget godkendelse af køretøjet.  

 Betinget godkendelse kan normalt ikke meddeles, hvis køretøjet  

 afviger fra en typegodkendelse.
 Stk. 2. Reglerne i §§ 39-42 finder tilsvarende  

 anvendelse, dog må dokumenterne ikke udleveres til fremstilleren,  

 før der til Bilinspektionen er afleveret en ansøgning om  

 dispensation fra de ikke opfyldte forskrifter.  

 Dispensationsansøgningen skal med Bilinspektionens udtalelse indsendes  

 til Færdselsstyrelsen til afgørelse.
Køretøjet godkendes ikke § 44. Hvis et registreret køretøj  

 har fået tilladelse til omstilling, men ikke er blevet godkendt inden  

 udløbet af fristen på 1 måned, forsynes kopi af  

 anmeldelsesblanketten med påtegning herom.
Påtegningen skal  

 dateres og underskrives af Bilinspektionen.
Kopi af anmeldelsesblanketten  

 sendes til det lokale motorkontor med oplysning om  

 registreringsnummeret.
Stk. 2. Hvis et registreret køretøj ikke  

 godkendes, og der, jf. § 37, stk. 2, ikke kan gives tilladelse til  

 omstilling, forsynes anmeldelsesblanketten og eventuelt  

 registreringsattestens bagside med påtegning herom.
Påtegningen  

 skal dateres og underskrives af Bilinspektionen.
Anmeldelsesblanketten sendes  

 til det lokale motorkontor med oplysning om registreringsnummeret.
 Stk. 3. For køretøjer, der er omfattet af  

 stk. 2, kan Bilinspektionen fastsætte vilkår for  

 kørsel til reparation, og kørsel kan helt forbydes.  

 Bilinspektionen kan straks under selve synet inddrage  

 køretøjets nummerplade(r).
Stk. 4. Bilinspektionen afleverer inddragne nummerplader til  

 det lokale motorkontor, som afmelder køretøjet.
Kvittering for  

 pladernes modtagelse sendes til køretøjets ejer (bruger).
Kapitel 9 Registrering Anmeldelse til registrering § 45. Anmeldelse til registrering sker ved  

 henvendelse til et motorkontor og kan indgives til ethvert motorkontor,  

 uanset hvor ejeren (brugeren) har bopæl.
 Stk. 2. Ved anmeldelsen skal anmeldelsesblanket afleveres, jf.  

 § 7, sammen med det i §§ 46-53 nævnte  

 registreringsgrundlag.
Kapitel 10 Registreringsbetingelser Dokumentation for at køretøjet er i  

 forskriftsmæssig stand § 46. For fabriksnye, standardtypegodkendte eller  

 anmeldt EF-typegodkendte køretøjer, der ikke skal synes, skal  

 der afleveres typeattest, jf. § 13, stk. 4. Attesten skal  

 være forsynet med erklæring fra forhandleren, der har leveret  

 køretøjet, om, at dette ved udleveringen var fabriksnyt,  

 klargjort efter fabrikantens anvisning og i forskriftsmæssig stand.  

 Forhandlerens erklæring på typeattesten må ved anmeldelsen  

 ikke være over 1 uge gammel.
 Stk. 2. For biler der anmeldes til registrering til synsfri  

 sammenkobling uden godkendelse, og som er omfattet af stk. 1 eller af  

 § 22, stk. 4, skal der ved anmeldelsen afleveres en erklæring  

 i overensstemmelse med reglerne i Trafikministeriets bekendtgørelse om  

 synsfri sammenkobling af bil og påhængskøretøj med  

 en tilladt totalvægt på højst 3.500 kg.
Stk. 3. For andre køretøjer, der skal synes,  

 skal der afleveres anmeldelsesblanket forsynet med  

 godkendelsespåtegning fra Bilinspektionen.
Godkendelsen kan i indtil 1  

 år danne grundlag for anmeldelse til registrering til den anvendelse,  

 hvortil køretøjet er godkendt.
Hvis køretøjet  

 efter anmeldelsen til syn, men inden anmeldelsen til registrering, er  

 overgået til en anden ejer (bruger), skal der yderligere afleveres en  

 anmeldelsesblanket vedrørende den nye ejer (bruger).
 Stk. 4. For køretøjer, der er underkastet  

 periodisk syn, og som ikke skal synes, skal der afleveres dokumentation for  

 seneste syn og godkendelse.
 Stk. 5. Et påhængskøretøj kan kun  

 registreres, hvis det dokumenteres, at et trækkende  

 køretøj er godkendt til at måtte sammenkobles med  

 påhængskøretøjet, og det trækkende  

 køretøj enten er eller skal registreres til sammenkobling med  

 påhængskøretøjet.  

 Påhængskøretøj godkendt til synsfri sammenkobling  

 og campingvogn kan dog registreres, uden at noget trækkende  

 køretøj er godkendt eller registreret til sammenkobling med  

 påhængskøretøjet.
Dokumentation for berigtigelse af eller fritagelse for  

 registreringsafgift § 47. Tolddokument som bevis for berigtigelse af  

 eller fritagelse for registreringsafgift skal afleveres i de tilfælde,  

 der er nævnt i §§ 48-49.
Stk. 2. Tolddokument kræves dog ikke for 1)	last- og varebiler med tilladt totalvægt over 4 tons, som  

 alene registreres til godstransport, og som utvivlsomt er konstrueret og  

 indrettet hertil, 2)	motorkøretøjer, der hovedsagelig er indrettet til og  

 udelukkende registreres som trækkraft for andet afgiftsfrit  

 køretøj, 3)	ambulancer og rustvogne, 4)	egentlige brandslukningskøretøjer, 5)	køretøjer, der anvendes til buskørsel, herunder  

 rutekørsel, i henhold til lov om buskørsel, hvis tilladelse til  

 buskørsel, herunder rutekørsel, forevises ved anmeldelsen, 6)	traktorer, 7)	knallerter, 8)	påhængs- og sættevogne, der utvivlsomt er  

 konstrueret udelukkende til godstransport, 9)	campingvogne og andre registreringspligtige  

 påhængsredskaber, og 10)	motorredskaber.
 § 48. Hvis et køretøj ikke tidligere  

 har været registreret her i landet eller senest har været  

 registreret efter de særlige regler om forsvarets og  

 redningsberedskabets køretøjer, gælder  

 følgende:
1)	For køretøjer, der skal berigtiges med fuld  

 registreringsafgift, og last- og varebiler med tilladt totalvægt ikke  

 over 4 tons, skal der afleveres 2)	afgiftsattest (dvs. attest fra toldvæsenet om, at  

 registreringsafgift er berigtiget), eller 3)	toldcertifikat, dvs. erklæring fra anmelderen om, at  

 køretøjet tilhører de nævnte kategorier, ledsaget  

 af dokumentation for, at anmelderens virksomhed er registreret i henhold til  

 registreringsafgiftslovens § 14, stk. 1.
 4)	For alle andre køretøjer skal der afleveres  

 toldattest, dvs. attest fra toldvæsenet om, at der ikke af hensyn til  

 reglerne om registreringsafgift er noget til hinder for  

 køretøjets registrering for den pågældende ejer  

 (bruger).
 § 49. Hvis køretøjet er eller  

 tidligere har været registreret her i landet, skal der afleveres  

 toldattest, hvis forevisning heraf ved ændring af registrering er  

 foreskrevet i registreringsattesten, eller køretøjet  

 ønskes registreret til anden art eller anvendelse end hidtil, og  

 ændringen ikke åbenbart er uden betydning for beregningen af  

 registreringsafgiften.
Stk. 2. Hvis det fremgår af køretøjets  

 registreringsattest, at køretøjet senest er registreret  

 før den 1. november 1971, skal tolddokument altid forevises, medmindre  

 registreringen vedrører 1)	køretøjer, der efter § 47, stk. 2, kan  

 registreres uden aflevering af tolddokument, eller 2)	last- og varebiler over 3.500 kg, der er registreret første  

 gang før den 1. juni 1971.
Dokumentation for at ansvarsforsikring er tegnet  

 (forsikringsbevis) § 50. For motordrevet køretøj skal  

 der afleveres bevis for, at der i overensstemmelse med færdselslovens  

 forskrifter er en ansvarsforsikring i kraft for det pågældende  

 køretøj, jf. dog stk. 2.
Stk. 2. Forsikringsbevis kræves ikke ved ændring  

 af registrering som følge af ændring af 1)	den for køretøjet betalte registreringsafgift, 2)	køretøjets indretning eller udstyr, jf. § 22, 3)	køretøjets anvendelse, jf. § 23, eller 4)	køretøjets benyttelse, jf. § 24.
Dokumentation for eventuel tidligere registrering § 51. Hvis køretøjet er eller  

 tidligere har været registreret her i landet, skal den seneste  

 registreringsattest samt eventuelle supplerende attester og koblingsattester  

 afleveres ved anmeldelsen til registrering.
 Stk. 2. Hvis køretøjet er afmeldt, skal  

 registreringsattesten være forsynet med påtegning herom, eller  

 der skal vedlægges særlig kvittering for nummerpladernes  

 aflevering.
Stk. 3. Hvis køretøjet er indført brugt  

 fra udlandet, skal den udenlandske registreringsattest eller anden  

 dokumentation for dets udenlandske registrering afleveres.
Toldattest kan  

 ikke anses som dokumentation herfor.
Hvis køretøjet er forsynet  

 med nummerplader, skal disse afleveres, medmindre de er sendt ud af  

 landet.
Anmeldelse af lastmotorkøretøjer til  

 godstransport § 52. Ethvert motorkøretøj og  

 vogntog, der anvendes til godskørsel for fremmed regning, hvortil der  

 i henhold til bestemmelserne i bekendtgørelse af lov om  

 godskørsel kræves tilladelse, skal anmeldes til et motorkontor,  

 og tilladelsen til godskørsel forevises ved anmeldelsen Stk. 2. Ethvert motorkøretøj med en tilladt  

 totalvægt på mere end 3.500 kg, der anvendes til  

 firmakørsel, skal anmeldes til et motorkontor.
Der skal dog ikke ske  

 anmeldelse, hvis den registrerede bruger af køretøjet har  

 tilladelse til godskørsel for fremmed regning, jf. bestemmelserne i  

 bekendtgørelse af lov om godskørsel sammenholdt med reglerne i  

 bekendtgørelse om godskørsel, dog bortset fra de undtagelser,  

 der ligeledes fremgår af bekendtgørelsens bestemmelser om  

 anmeldelse af firmakøretøjer.
Køretøjets  

 registreringsattest forsynes med påtegning om, at  

 køretøjet (vogntoget) er anmeldt som  

 firmakøretøj.
Registreringsattesten gælder herefter som  

 anmeldelsesbevis og skal medbringes i køretøjet under  

 kørslen.
Anmeldelse af visse busser til personbefordring § 53. Ethvert køretøj, som anvendes  

 til erhvervsmæssig personbefordring, hvortil der i henhold til  

 bestemmelserne i lovbekendtgørelse om buskørsel kræves  

 tilladelse, skal anmeldes til registrering eller ændring af  

 registrering (buskørsel), og tilladelsen til buskørsel  

 forevises ved anmeldelsen.
Køretøjets registreringsattest eller  

 kopi heraf skal medbringes under kørslen og på forlangende vises  

 til politiet.
Anmeldelse af lastbiler og lastvognstog mv. til  

 vejgodstransport § 54. Ifølge bestemmelserne i lov om afgift  

 af vejbenyttelse sammenholdt med reglerne i bekendtgørelse om  

 opkrævning af afgift af vejbenyttelse og forhandling af  

 vejbenyttelsesafgiftsbeviser skal lastbiler og lastvognstog mv. til  

 vejgodstransport, der har en tilladt totalvægt på 12 t eller  

 derover, betale afgift for retten til benyttelse af det danske vejnet fra og  

 med dagen for køretøjets registrering.
 Stk. 2. Betaling af afgiften sker kontant på  

 motorkontoret i forbindelse med indlevering af anmeldelse til registreringen.  

 Bevis for betalt afgift udstedes herefter samtidig med udleveringen af  

 nummerplader.
Anmeldelse af personbiler til erhvervsmæssig  

 personbefordring § 55. Ved anmeldelse til registrering af et  

 køretøj, der anvendes til erhvervsmæssig  

 personbefordring, skal forevises den tilladelse, som kræves i henhold  

 til bestemmelserne i lov om taxikørsel m.v.
Kapitel 11 Registreringsbetingelserne er opfyldt Registreringsgrundlag § 56. Hvis motorkontoret skønner, at  

 registreringsgrundlaget er i orden, udleverer det en foreløbig  

 registreringsattest eller maskinel kvittering for modtagelse af anmeldelsen.  

 Endvidere udleverer motorkontoret nummerplade(r), hvis  

 køretøjet ikke er registreret, eller hvis et registreret  

 køretøj skal have andre nummerplader end hidtil.
 Stk. 2. Hvis der i forbindelse med synet er udstedt  

 supplerende attester eller koblingsattester, forsynes disse af motorkontoret  

 med eventuelle manglende registreringsnumre.
Stk. 3. Eventuel toldcertifikat eller toldattest  

 tilbageleveres.
Eventuel afgiftsattest inddrages.
Stk. 4. Når den foreløbige registrering er  

 foretaget, indsender motorkontoret anmeldelsesblanketten med bilag til  

 Centralregisteret.
Finder Centralregisteret, at betingelserne for  

 registrering er til stede, foretages endelig registrering.  

 Registreringsattest sendes derefter til køretøjets ejer.
Hvis  

 der tillige er registreret en bruger, sendes registreringsattesten dog til  

 denne.
§ 57. Hvis køretøjet er  

 indført som brugt fra udlandet eller tidligere har været  

 registreret efter de regler, der gælder for forsvarets og  

 redningsberedskabets køretøjer, anføres på  

 registreringsattesten og i registeret i rubrikken »Registreret første  

 gang« datoen for den tidligere første registrering.
Hvis denne ikke  

 kan oplyses, anføres eventuelt efter indhentet erklæring fra  

 Bilinspektionen fabrikationsår.
Stk. 2. For ikke-fabriksnye køretøjer, der ikke  

 har været registreret her i landet eller i udlandet, anføres  

 køretøjets fabrikationsår, der fastslås af  

 Bilinspektionen om fornødent på grundlag af et skøn.
Det  

 samme gælder køretøjer fremstillet ved genopbygning af et  

 ældre køretøj eller under anvendelse af dele fra flere  

 ældre køretøjer under sådanne omstændigheder,  

 at fornyet registreringsafgift skal betales ved dets registrering.
 Stk. 3. Når et køretøjs  

 fabrikationsår lægges til grund, betragtes  

 køretøjet som registreret første gang ved udgangen af  

 fabrikationsåret.
 Stk. 4. Hvis et trækkende køretøj  

 godkendes i fast kombination med et påhængskøretøj,  

 anføres det trækkende køretøjs registreringsnummer  

 på påhængskøretøjets registreringsattest,  

 ligesom påhængskøretøjets registreringsnummer  

 anføres på det trækkende køretøjs  

 registreringsattest.
Underretning om registreringen § 58. Centralregisteret kan med vedkommende  

 myndighed i andre lande indgå aftale om, at myndigheden underrettes,  

 når der sker registrering her i landet af et køretøj, der  

 senest har været registreret i det pågældende land.
Køretøjet er betinget godkendt, jf.  

 § 43 § 59. Hvis et køretøj er betinget  

 godkendt af Bilinspektionen, uanset det ikke opfylder gældende  

 forskrifter, men i øvrigt opfylder betingelserne for at blive  

 registreret, foretages registreringen efter reglerne i §§ 56-58. Det  

 skal dog anføres på registreringsattesten og i registeret, at  

 godkendelsen er betinget.
Hvis køretøjet ikke er registreret,  

 skal motorkontoret underrette Bilinspektionen om det tildelte  

 registreringsnummer.
Dispensation § 60. Hvis ansøgning om dispensation i  

 henhold til § 43, stk. 2, imødekommes, skal  

 køretøjets ejer (bruger) inden 14 dage fra tilladelsen foretage  

 anmeldelse herom til registrering.
Anmeldelsesblanketten skal vedlægges  

 Færdselsstyrelsens dispensationsskrivelse og  

 registreringsattesten.
 Stk. 2. Hvis Færdselsstyrelsen giver afslag på  

 dispensationsansøgningen, skal køretøjets ejer (bruger)  

 inden 14 dage fra afslaget afmelde køretøjet ved aflevering af  

 nummerpladerne til et motorkontor eller ændre køretøjet,  

 så det opfylder forskrifterne og få det synet og godkendt og  

 få godkendelsen registreret.
 Stk. 3. Centralregisteret kontrollerer, at anmeldelse eller  

 afmelding foretages i overensstemmelse med stk. 1 og 2.
Registreringsbetingelserne er ikke opfyldte § 61. Hvis det enten på motorkontoret eller  

 i Centralregisteret konstateres, at betingelserne for registrering ikke er  

 til stede, afvises køretøjet fra registrering.
Hvis der  

 allerede er udleveret foreløbig registreringsattest og nummerplader,  

 inddrages disse af politiet.
 § 62. Hvis en afvisning skyldes, at  

 køretøjet ikke svarer til typeattesten eller erklæringen  

 om synsfri sammenkobling, jf. § 46, stk. 1 og 2, skal  

 køretøjet henvises til syn, jf. § 32, stk. 1.  

 Typeattesten eller erklæringen gives påtegning herom.
 Stk. 2. Hvis afvisningen skyldes, at køretøjet  

 urigtigt er anmeldt som standardtypegodkendt, henvises  

 køretøjet ligeledes til syn, jf. § 32, stk. 1.  

 Indberetning derom afgives til Færdselsstyrelsen.
 § 63. Hvis det efter registreringens foretagelse  

 konstateres, at registreringsgrundlaget ikke har været i orden, kan  

 Centralregisteret bestemme, at køretøjet skal henvises til syn,  

 eller at dets registreringsattest og nummerplade(r) skal inddrages.
 Genpart af registreringsattest mv.
§ 64. Genpart af registreringsattest kan kun  

 udstedes til 1)	offentlig brug, 2)	den, der i registeret er anført som ejer (bruger) af  

 vedkommende køretøj, når han oplyser, at genparten skal  

 anvendes som dokumentation over for en offentlig myndighed, 3)	den, der i registeret er anført som ejer (bruger) af  

 vedkommende køretøj, når dette er registreret til  

 udlejning uden fører, 4)	den, der i registeret er anført som ejer (bruger) af  

 vedkommende køretøj, når han afgiver skriftlig  

 erklæring om, at den originale attest er bortkommet, eller når  

 han samtidig afleverer den originale attest i beskadiget stand, 5)	den, der ifølge udskrift af fogedbog, dombog eller lignende  

 er ejer af køretøjet, uden at dette fremgår af  

 registeret, når han sandsynliggør, at han ikke kan fremskaffe  

 den originale registreringsattest, og 6)	den, der ifølge skriftlig erklæring fra den  

 registrerede ejer nu er blevet ejer af køretøjet, når han  

 sandsynliggør, at han ikke kan skaffe den originale  

 registreringsattest.
Stk. 2. Genparter af registreringsattesten udfærdiges  

 som originale registreringsattester, men påføres yderligere  

 ordet »genpart«.
I de tilfælde, der er nævnt i stk. 1, nr.  

 1-3, anføres tillige, at genparten ikke kan anvendes til  

 registreringsformål.
 Stk. 3. Genparter af supplerende attester og koblingsattester  

 kan udstedes til køretøjets ejer (bruger).
 Stk. 4. Genparter udfærdiges af Centralregisteret.  

 Ansøgning om udstedelse af genparter skal indleveres gennem et  

 motorkontor.
 Stk. 5. Betaling for genparter sker kontant i forbindelse med  

 indlevering af ansøgning til et motorkontor.
Kapitel 12 Flytning og afmelding Flytning § 65. Hvis et registreret køretøjs  

 ejer (bruger) rejser ud af landet og opgiver sin bopæl her i landet,  

 skal køretøjet afmeldes efter § 66, medmindre ejeren  

 (brugeren) kun tager ophold i udlandet i højst 5 måneder, eller  

 Centralregisteret tillader, at køretøjet forbliver registreret  

 her i landet.
Afmelding § 66. Afmelding af et registreret  

 køretøj kan ske på ethvert motorkontor.
Stk. 2. Ved afmeldingen skal køretøjets  

 nummerplader afleveres.
Hvis det oplyses, at nummerpladerne er bortkommet,  

 skal motorkontoret lade dem efterlyse.
Fundne nummerplader skal straks  

 afleveres til politiet.
 Stk. 3. En eventuel 3. (ekstra) nummerplade skal ligeledes  

 afleveres.
 Stk. 4. Ønskenummerplader, der kan overføres til  

 andet køretøj tilhørende samme ejer, skal dog ikke  

 afleveres ved afmeldingen, jf. § 75, stk. 3.
Stk. 5. Hvis køretøjets registreringsattest  

 forevises ved afmeldingen, skal motorkontoret give den påtegning om  

 afmeldingen.
I modsat fald skal motorkontoret udstede en særskilt  

 kvittering for nummerpladernes aflevering.
Kapitel 13 Inddragelse af nummerplader § 67. Når et registreret  

 køretøj får synsresultatet »ikke godkendt uden tilladelse  

 til omstilling«, skal motorkontoret straks anmode politiet om at inddrage  

 køretøjets nummerplade(r). Pladeinddragelsen skal foretages  

 hurtigst muligt.
 Stk. 2. Pladeinddragelse undlades, hvis der  

 efterfølgende er udarbejdet et af følgende 3 dokumenter, der  

 forevises for politiet:
 1)	foreløbig eller endelig registreringsattest, der viser, at  

 køretøjet er godkendt.
2)	anmeldelsesblanket eller synsrapport forsynet med en af  

 Bilinspektionen dateret godkendelsespåtegning, eller 3)	dokumentation (synsrapport), der viser, at køretøjet  

 har været fremstillet, og at Bilinspektionen har givet tilladelse til  

 omstilling med en dato, der endnu ikke er overskredet.
 Stk. 3. Hvis der forevises dokumentation som nævnt i  

 stk. 2, nr. 2) eller 3), skal politiet fastsætte en frist for  

 forevisning af en foreløbig registreringsattest, der viser, at der er  

 indgivet anmeldelse til registrering, eller synsrapport, der viser, at  

 køretøjet er godkendt ved et periodisk syn.
 Stk. 4. Når motorkontoret har modtaget nummerpladerne,  

 afmeldes køretøjet af registeret, og kvittering for pladernes  

 modtagelse sendes til køretøjets ejer (bruger).
§ 68. Når et køretøj afmeldes  

 af registrering på grund af inddragelse af nummerplade(r) på  

 grund af mangler ved køretøjet, noteres det i registeret, at  

 pladerne er inddraget på grund af mangler.
Tilsvarende notering skal  

 foretages på eventuelle genparter af registreringsattesten.
 Stk. 2. Der kan ikke foretages notering i registeret, hvis  

 pladerne afleveres af ejeren (brugeren) selv.
Kapitel 14 Nummerplader mv.
Nummerserier § 69. Nummerpladerne, der alle skal være af  

 rektangulær eller kvadratisk type og have to bogstaver efterfulgt af et  

 op til femcifret tal, inddeles i serier efter køretøjernes art  

 og anvendelse.
Nærmere regler om nummerserierne fastsættes af  

 Centralregisteret.
 Stk. 2. Centralregisteret kan tillade, at personbiler, der  

 registreres til privat personkørsel, og personbiler, der registreres  

 til beboelse, kan forsynes med nummerplader med en kombination af tal  

 og/eller bogstaver efter ejers ønske (ønskenummerplader).
 Stk. 3. Centralregisteret kan tillade, at  

 køretøjer registreret 1. gang før den 1. april 1958  

 forsynes med historisk korrekte nummerplader.
Ønskenummerplader § 70. Ansøgning om ønskenummerplader  

 skal indgives på en særlig godkendt ansøgningsblanket.  

 Ansøgningen skal indleveres gennem et motorkontor.
Ansøgningen  

 skal være underskrevet personligt af den, der ønsker  

 kombinationen, eller underskrevet i henhold til skriftlig fuldmagt fra denne.  

 Fuldmagten skal vedlægges.
Sammen med ansøgningen skal  

 ansøgeren indbetale beløbet for retten til  

 ønskenummerpladerne samt beløbet for nummerplader.
 Stk. 2. Hvis der indgives ansøgning om samme  

 kombination fra flere ansøgere, tildeles kombinationen den, hvis  

 ansøgning er indgivet først.
Stk. 3. Ønskenummerplader skal bestå af mindst 2  

 og højst 7 danske tal og/eller bogstaver.
Kombinationer, der allerede  

 er registreret, eller som vil blive udleveret i de af Centralregisteret  

 fastsatte nummerserier, kan ikke udleveres.
Kombinationer må ikke  

 udformes, så de er egnede til at vække anstød eller kan  

 medføre ulempe for nogen.
Stk. 4. Hvis ansøgeren opfylder betingelserne for at  

 anvende ønskenummerplader, bestiller Centralregisteret nummerplader  

 hos pladeleverandøren til levering til det motorkontor, hvortil  

 ansøgningen er indgivet.
Bestilte ønskenummerplader skal  

 afhentes senest 6 måneder efter ansøgningens indlevering.
Det er  

 en betingelse for udlevering af bestilte ønskenummerplader, at det  

 køretøj, hvorpå ønskenummerpladerne ønskes  

 anbragt, anmeldes til registrering.
§ 71. Retten til at anvende  

 ønskenummerplader kan ikke overdrages, jf. dog § 21, stk. 3,  

 og gælder for en periode af 8 år fra nummerpladernes udlevering.  

 Retten kan forlænges mod betaling.
Når gyldighedsperioden er  

 udløbet, kan retten til ønskenummerpladerne ikke  

 forlænges.
Ansøgning om forlængelse kan tidligst indgives  

 til et motorkontor 3 måneder før gyldighedsperiodens  

 udløb.
Stk. 2. Senest 2 måneder før gyldighedsperiodens  

 udløb fremsender Centralregisteret ejere af retten til at anvende  

 ønskenummerplader meddelelse om tidspunktet for gyldighedsperiodens  

 udløb.
Er retten til at anvende ønskenummerpladerne ikke  

 forlænget senest 1 måned før gyldighedsperiodens  

 udløb, eller er ønskenummerpladerne ikke indleveret til et  

 motorkontor, erindrer Centralregisteret ejeren af retten til at anvende  

 ønskenummerplader om den tidligere fremsendte meddelelse.
Stk. 3. Ønskes retten til at anvende  

 ønskenummerplader ikke forlænget, skal  

 ønskenummerpladerne senest ved gyldighedsperiodens udløb  

 indleveres til et motorkontor.
Samtidig med indleveringen af  

 ønskenummerpladerne afmeldes det køretøj, hvorpå  

 ønskenummerpladerne senest har været anbragt.
 Stk. 4. Er retten til at anvende ønskenummerplader ikke  

 forlænget, og er ønskenummerpladerne ikke indleveret til et  

 motorkontor, kan politiet efter gyldighedsperiodens udløb inddrage  

 ønskenummerpladerne.
Stk. 5. Den, der har retten til en kombination, kan, når  

 ønskenummerpladerne er afmeldt, senest 1 år efter  

 nummerpladernes afmelding bestille kombinationen til registrering til samme  

 ejer.
Ved bestilling senere end 1 år efter nummerpladernes afmelding er  

 retten til kombinationen tabt.
Stk. 6. Ønskenummerplader, der er bestilt i  

 medfør af stk. 5, skal afhentes senest 6 måneder efter  

 bestillingen og inden gyldighedsperiodens udløb.
Ved bestillingen  

 indbetales beløbet for nummerpladen.
Det er en betingelse for  

 udlevering af bestilte ønskenummerplader, at det  

 køretøj, hvorpå ønskenummerpladerne ønskes  

 anbragt, anmeldes til registrering.
Historisk korrekte nummerplader § 72. Ansøgning om historisk korrekte  

 nummerplader skal indgives på en særlig godkendt  

 ansøgningsblanket.
Ansøgningen skal indleveres gennem et  

 motorkontor.
Ansøgningen skal være underskrevet personligt af  

 den, der ønsker nummerpladerne, eller underskrevet i henhold til  

 skriftlig fuldmagt fra denne.
Fuldmagten skal vedlægges.
Sammen med  

 ansøgningen skal ansøgeren indbetale beløbet for  

 nummerpladerne.
Stk. 2. Historisk korrekte nummerplader forsynes med de  

 geografisk korrekte kendingsbogstaver, som angives af Motorhistorisk  

 Samråd.
Løbenummer tildeles af Centralregisteret.
 Stk. 3. Historisk korrekte nummerplader følger  

 motorkøretøjet og udskiftes kun på ejerens  

 foranledning.
Stk. 4. Hvis betingelserne for at anvende historisk korrekte  

 nummerplader er opfyldt, bestiller Centralregisteret nummerplader hos  

 pladeleverandøren til levering til det motorkontor, hvortil  

 ansøgningen er indgivet.
Bestilte nummerplader skal afhentes senest 6  

 måneder, efter at ansøgningen er indleveret.
Det er en  

 betingelse for udlevering af bestilte historisk korrekte nummerplader, at det  

 køretøj, hvorpå nummerpladerne ønskes anbragt,  

 anmeldes til registrering.
3. nummerplade § 73. Til registreringspligtige  

 køretøjer kan der udleveres en 3. (ekstra) nummerplade med  

 bilens registreringsnummer.
Denne nummerplade må anvendes, når  

 gods, fx cykler, transporteres bag på køretøjet under  

 sådanne omstændigheder, at bilens bageste nummerplade er helt  

 eller delvis tildækket.
 Stk. 2. Nummerpladen er rektangulær og har røde  

 bogstaver og/eller danske tal.
 Stk. 3. Bestilling af en 3. nummerplade skal indgives eller  

 sendes til et motorkontor, og registreringsattest eller kopi heraf skal  

 forevises/vedlægges.
 Stk. 4. Betaling for en 3. (ekstra) nummerplade skal  

 ske ved indlevering eller indsendelse af bestilling. Ønskes 3.  

 nummerpladen sendt pr. post, skal forsendelsesomkostninger betales i  

 forbindelse med bestilling.
 Stk. 5. En bestilt 3. nummerplade skal afhentes senest 6  

 måneder efter, at bestilling er indgivet.
Klagemulighed § 74. Afgørelser, truffet i medfør  

 af §§ 70-73, kan ikke påklages til anden administrativ  

 myndighed.
Udlevering § 75. Nummerplade(r) udleveres af motorkontorerne  

 mod betaling.
Stk. 2. Nummerpladerne følger vedkommende  

 køretøj, så længe det forbliver registreret, uanset  

 ejerskifte (brugerskifte) og ejers (brugers) flytning.
Skal et  

 køretøj på grund af ændring af registrering  

 placeres i en anden nummerserie end hidtil, udleveres nye nummerplader mod  

 betaling.
Stk. 3. Ønskenummerplader kan mod betaling, jf.  

 færdselslovens § 124 k, stk. 2, inden for gyldighedsperioden  

 overføres til et andet køretøj, som registreres til den,  

 der har retten til at anvende ønskenummerpladerne.
Betaling for  

 overførslen sker kontant i forbindelse med indlevering af anmeldelse  

 til et motorkontor.
 Stk. 4. Hvis et køretøj afmeldes, eller hvis det  

 på grund af ændring af registrering skal forsynes med nye  

 nummerplader, skal køretøjets hidtidige nummerplader afleveres  

 til et motorkontor, jf. dog § 66, stk. 4.
Anbringelse § 76. Til registreringspligtigt  

 køretøj udleveres to nummerplader, der skal anbringes foran og  

 bagpå køretøjet.
Nummerplader af kvadratisk type skal  

 anbringes bagpå køretøjet.
Til motorcykler,  

 registreringspligtige knallerter og  

 påhængskøretøjer udleveres én nummerplade,  

 der skal anbringes bagpå køretøjet.
 Stk. 2. Til godkendte traktorer udleveres én  

 nummerplade, der skal anbringes foran på køretøjet.
Stk. 3. Når den bageste nummerplade er dækket af  

 gods, skal den 3. (ekstra) nummerplade være anbragt bagpå  

 på godset eller på en særlig anordning, således at  

 registreringsnummeret uden vanskelighed kan aflæses.
Nummerpladen skal  

 være belyst i lygtetændingstiden.
 § 77. Nummerpladen skal være anbragt  

 på et synligt sted i lodret eller næsten lodret stilling og i et  

 plan, der er vinkelret på køretøjets  

 længdeakse.
Stk. 2. Skruer, der anvendes ved pladernes montering, må  

 ikke anbringes på en sådan måde, at pladens  

 læselighed nedsættes.
Skruehovedet skal være dækket  

 af en hætte i samme farve som pladen.
Stk. 3. Nummerplader må ikke forsynes med rammer eller  

 indfatninger, der dækker nogen del af pladen.
Reflekterende  

 nummerplader må dog være forsynet med rammer eller indfatninger,  

 der kun dækker den del af pladen, der er uden for den opprægede  

 kant.
Belysningen af nummerpladen og mulighederne for at aflæse  

 nummerpladen må ikke forringes ved anbringelse af rammer eller  

 indfatninger.
Nummerpladens udformning må ikke ændres.
 Renholdelse mv.
§ 78. Nummerplader skal være synlige og let  

 læselige.
Der må ikke anbringes pynteskruer, mærkater eller  

 andet på nummerpladen.
Erstatningsnummerplader § 79. Hvis en nummerplade bortkommer, eller hvis  

 den bliver ulæselig ved beskadigelse eller på anden måde  

 ubrugbar, skal dette straks anmeldes til et motorkontor, der bestiller en ny  

 nummerplade med samme bogstav og talkombination (erstatningsplade), jf. dog  

 stk. 2.
Stk. 2. Erstatningsnummerplade(r) leveres ikke,  

 når 1)	nummerpladen til en motorcykel, en registreringspligtig knallert, en  

 godkendt traktor eller et påhængskøretøj bortkommer  

 (bortset fra ønskenummerplader).
 2)	begge nummerplader til en bil eller registreringspligtig traktor  

 eller motorredskab bortkommer (bortset fra ønskenummerplader).
 3)	en nummerplade til en bil eller registreringspligtig traktor eller  

 motorredskab bortkommer, og der inden for de sidste 2 år er leveret en  

 enkelt plade til erstatning for en bortkommet plade.
 4)	en emaljeret nummerplade til en registreringspligtig traktor  

 bortkommer eller bliver ubrugbar.
 5)	en nummerplade har bogstav og/eller talkombination, der ikke  

 følger princippet i de efter Centralregisterets oprettelse fastsatte  

 kombinationer (bortset fra ønskenummerplader og historisk korrekte  

 nummerplader).
§ 80. Hvis erstatningsnummerplade(r) ikke leveres,  

 jf. § 79, stk. 2, skal køretøjet afmeldes og  

 registreres på ny, hvis køretøjets ejer (bruger) fortsat  

 ønsker at gøre brug af køretøjet.
Hvis afmelding  

 og anmeldelse til registrering foretages samtidig, afleveres kun den seneste  

 registreringsattest og eventuelt tolddokument, jf. § 49,  

 stk. 2.
§ 81. Hvis en bil er forsynet med emaljerede  

 nummerplader, bortset fra historisk korrekte emaljeplader, og det kun er den  

 ene nummerplade, der er bortkommet eller blevet ubrugbar, erstattes begge  

 nummerplader med reflekterende nummerplader.
Hvis ejeren (brugeren) i  

 forbindelse hermed ønsker at overgå til en anden nummerserie end  

 hidtil på grund af de reflekterende nummerpladers størrelse,  

 finder § 80 tilsvarende anvendelse.
§ 82. Hvis der er indgivet bestilling på  

 levering af erstatningsnummerplade(r), udleverer motorkontoret uden betaling  

 prøveskilt(e) til benyttelse, indtil erstatningsnummerplade(r) kan  

 leveres.
Hvis køretøjet har een brugbar nummerplade, kan  

 politiet dog i stedet for skriftligt tillade, at køretøjet  

 fortsat benyttes på vilkår, at den brugbare nummerplade anbringes  

 bagpå køretøjet.
Tilladelsen skal være  

 tidsbegrænset, medbringes under kørsel og forevises for politiet  

 på forlangende.
Stk. 2. Ved udlevering af ny nummerplade til erstatning for  

 den bortkomne eller ubrugbare skal de udlånte prøveskilte eller  

 tilladelsen til kørsel med en enkelt nummerplade tilbageleveres.  

 Endvidere skal den erstattede nummerplade tilbageleveres, medmindre den er  

 bortkommet.
Hvis en bortkommet nummerplade fremkommer på et senere  

 tidspunkt, skal den straks afleveres til politiet.
 § 83. §§ 79-81 og § 82, stk. 2, 2.  

 pkt., finder tilsvarende anvendelse, hvis brugbare emaljerede nummerplader  

 ønskes udskiftet med reflekterende nummerplader.
Skilte til diplomater og konsuler § 84. Medlemmer af det herværende  

 diplomatiske korps kan på deres motorkøretøjer  

 føre en oval hvid plade med påskriften CD.
Skiltet udleveres her  

 i landet af motorkontorerne mod betaling.
 Stk. 2. Fremmede staters udsendte konsuler kan på deres  

 motorkøretøjer føre en oval hvid plade med  

 påskriften CC.
 Efterligning mv.
 § 85. Nummerplader må ikke efterlignes eller  

 anvendes uberettiget.
 Stk. 2. Der må ikke på køretøjer  

 anbringes sådanne plader og påskrifter, der ved deres ydre form,  

 indhold og udstyr eller den måde, hvorpå de anbringes, kan  

 forveksles med de plader eller påskrifter, der er påbudt eller  

 tilladt.
Kapitel 15 Prøveskilte Faste prøveskilte Udlevering mv.
 § 86. Faste prøveskilte kan udleveres til  

 fabrikanter, importører, forhandlere eller reparatører til  

 kørsel med registreringspligtige køretøjer eller  

 godkendelsespligtige traktorer, der ikke er registrerede eller godkendte.  

 Centralregisteret kan tillade, at faste prøveskilte udleveres til  

 andre, der vedvarende har anvendelse herfor.
§ 87. Faste prøveskilte kan udleveres til  

 enten biler eller motorcykler.
Prøveskilte til biler anvendes  

 også ved kørsel med traktorer, motorredskaber og  

 påhængskøretøjer.
Prøveskilte til  

 motorcykler anvendes også ved kørsel med registreringspligtige  

 knallerter.
Stk. 2. Der udleveres to prøveskilte, der anbringes  

 henholdsvis foran og bagpå bilen, traktoren eller motorredskabet.
Hvis  

 de anvendes til påhængskøretøjer, skal det ene  

 anbringes bagpå påhængskøretøjet, og det  

 andet medbringes i bilen.
 Stk. 3. Til motorcykler og registreringspligtige knallerter  

 udleveres et prøveskilt, der anbringes bagpå  

 køretøjet.
 § 88. Faste prøveskilte udleveres af  

 motorkontorerne.
 Stk. 2. Inden udleveringen skal motorkontoret kontrollere, at  

 modtageren har tegnet ansvarsforsikring for prøveskiltene efter  

 reglerne i bekendtgørelse om ansvarsforsikring af motordrevne  

 køretøjer mv.
 Stk. 3. Betalingen for benyttelse af faste prøveskilte  

 opkræves og inddrives på samme måde som vægtafgift af  

 motorkøretøjer.
Anvendelse § 89. Faste prøveskilte må kun  

 anvendes til midlertidig eller lejlighedsvis kørsel her i landet med  

 de køretøjer, der er nævnt i § 86, og kun til  

 kørsel til de formål, der er nævnt i § 90.  

 Køretøjet må ikke anvendes til befordring af gods ud over  

 det, der er nødvendigt for at opnå formålet med  

 anvendelsen af prøveskiltene.
Køretøjet må heller  

 ikke anvendes til befordring af personer, der er uvedkommende for at  

 opnå formålet med kørslen.
 Stk. 2. Faste prøveskilte må endvidere anvendes  

 til midlertidig eller lejlighedsvis kørsel i Finland, Norge og Sverige  

 under de i stk. 1 angivne betingelser.
 § 90. Kørsel med faste prøveskilte  

 må af prøveskilteindehaveren eller ansatte hos denne foretages  

 til følgende formål:
 1)	Afprøvning og indstilling af nye køretøjer  

 eller kørselsprøve i anledning af reparation af  

 køretøjer, men derimod ikke tilkørsel af nye eller  

 istandsatte køretøjer.
 2)	Demonstration af køretøjer for forhandlere og disses  

 personale.
3)	Demonstration eller prøve af køretøjer i  

 anledning af salg.
Demonstrations- og prøvekørsel må kun  

 finde sted efter forudgående anmodning i hvert enkelt tilfælde  

 fra den eventuelle køber af et køretøj af den  

 pågældende type, medmindre køretøjet er  

 registreringsafgiftspligtigt, og der er betalt registreringsafgift af  

 køretøjet som for person eller varebil, og dokumentation herfor  

 medbringes under kørslen.
 4)	Afhentning eller udbringning af køretøjer i anledning  

 af reparation eller salg.
 5)	Kørsel der er nødvendig i forbindelse med registrering  

 eller godkendelse af køretøjet.
6)	Overførsel af køretøjer til anden forhandler,  

 andet udsalgs eller udstillingssted eller lager.
Overførsel til et  

 demonstrationssted, der ikke benyttes til almindelig færdsel, hvor  

 køretøjet præsenteres for publikum, f.eks. en  

 væddeløbsbane eller dyrskueplads, sidestilles med  

 overførsel til et udstillingssted.
7)	Kørsel her i landet med et køretøj, der  

 indføres af en person, der har bopæl her i landet.
Sådan  

 kørsel må kun finde sted fra grænsen eller havnen direkte  

 til det sted, hvor køretøjet skal registreres, eller hvor den,  

 der indfører køretøjet, har bopæl, forretning  

 eller værksted.
 8)	Optagelse af fotografier eller film af køretøjet.  

 Sådan kørsel må kun foretages af fabrikanter eller  

 importører af køretøjer fremstillet i udlandet og alene  

 for at fremstille reklamemateriale for køretøjet.
9)	Kortvarig kørsel i optog i forbindelse med åbning af  

 salg af lodsedler til velgørende eller almennyttige formål eller  

 i forbindelse med en lokal børnehjælpsdag, dyrskue og lignende  

 arrangementer.
Sådan kørsel må kun foretages efter  

 tilladelse fra politiet i hvert enkelt tilfælde.
 § 91. Faste prøveskilte må med de  

 undtagelser, der er nævnt i stk. 2 og 3, kun benyttes af den  

 person, det firma eller den filial, hvortil de er udleveret.
Stk. 2. Ved demonstrationskørsel, jf. § 90, nr. 2  

 og 3, med et køretøj, der ikke kan medføre passagerer,  

 kan køretøjet med prøveskiltene udlånes til  

 forhandleren og dennes personale eller den interesserede køber, dennes  

 pårørende og personer, der bistår køberen med at  

 bedømme køretøjet, til afprøvning for et kortere  

 tidsrum inden for den nærmeste omegn.
For motorcykler gælder  

 denne regel kun køretøjer, der ikke vil kunne registreres med  

 bagsæde.
Stk. 3. Ved demonstrationskørsel, jf. § 90, nr. 2  

 og 3, med et køretøj, der kan medføre passagerer, kan  

 køretøjet føres af de personer, som er nævnt i  

 stk. 2, 1. pkt., hvis prøveskilteindehaveren eller en ansat hos  

 denne befinder sig i køretøjet.
Køretøjet kan  

 endvidere udlånes til selvstændig afprøvning eller  

 demonstrationskørsel, hvis kørslens varighed ikke overstiger 3  

 timer, og der under kørslen medbringes dokumentation for, at  

 udlånet ikke overstiger 3 timer.
Denne dokumentation kan alene ske  

 på blanketformularer, der er godkendt af Centralregisteret.
Udfyldte  

 blanketter skal opbevares af prøveskilteindehaveren i mindst 3  

 måneder efter, at kørslen har fundet sted.
§ 92. Faste prøveskilte må ikke  

 anvendes på køretøjer, der er farlige for  

 færdselssikkerheden.
Prøveskiltene må heller ikke anvendes  

 på køretøjer, hvis nummerplader er fjernet af politiet  

 eller Bilinspektionen på grund af mangler.
Herfra undtages dog  

 kørsel i forbindelse med registrering eller godkendelse, når  

 køretøjet er bragt i forskriftsmæssig stand.
§ 93. Uanset bestemmelsen i § 89,  

 stk. 1, 1. pkt., kan faste prøveskilte anvendes på  

 registrerede køretøjer ved kørsel, der er  

 nødvendig i forbindelse med registrering eller ændring af  

 registrering, hvorved det skal forsynes med nye nummerplader.
De aftagne  

 gamle eller de udleverede nye nummerplader skal medbringes i  

 køretøjet.
 Stk. 2. Faste prøveskilte kan endvidere anvendes  

 på motordrevet køretøj, der er registreret uden  

 tilkoblingsanordning, hvis køretøjet forsynes med  

 tilkoblingsanordning, og det skal benyttes til kørsel med tilkoblet  

 køretøj i et af de formål, der er nævnt i  

 § 90.
Inddragelse § 94. Faste prøveskilte kan inddrages, hvis  

 de benyttes i strid med reglerne i § 87 eller §§ 89-92.
 Stk. 2. Faste prøveskilte kan endvidere inddrages, hvis  

 de ikke længere benyttes til det formål, som de er udleveret  

 til.
Stk. 3. Inddragelse efter stk. 1 skal ske for et bestemt  

 tidsrum af ikke over 1 år.
I denne periode kan der ikke til vedkommende  

 udleveres andre faste prøveskilte.
Løse prøveskilte § 95. Til personer, der ikke vedvarende har brug  

 for prøveskilte, kan der udleveres løse prøveskilte til  

 benyttelse til de formål, der er nævnt i §§ 82 og 90.
 Stk. 2. Løse prøveskilte kan endvidere udleveres  

 til benyttelse på køretøjer, der er registreret  

 før den 1. januar 1960, og som udelukkende skal anvendes af  

 tekniskhistoriske grunde til lejlighedsvis kørsel.
 Stk. 3. Køretøj som nævnt i stk. 2  

 skal forinden udleveringen af prøveskilte være godkendt af  

 Bilinspektionen i den pågældende ejers ejertid, uden at dets  

 nummerplader efterfølgende er fjernet af politiet på grund af  

 mangler.
Stk. 4. Hvis køretøj som nævnt i  

 stk. 2 ikke opfylder de i henhold til færdselsloven fastsatte krav  

 til dets indretning og udstyr mv., kan Bilinspektionen dog godkende  

 køretøjet, hvis dette må anses for forsvarligt under  

 hensyn til dets anvendelse som veterankøretøj.
Ved godkendelsen  

 kan Bilinspektionen fastsætte yderligere vilkår.
§ 96. Løse prøveskilte kan udleveres  

 af ethvert motorkontor.
De må kun udleveres til personer, som er  

 motorkontoret bekendt, eller som kan legitimere sig.
Stk. 2. Ved udleveringen af prøveskiltene skal der  

 udstedes en tidsbegrænset skriftlig tilladelse med oplysning om  

 formålet med udleveringen og vilkårene for benyttelsen.
En  

 tilladelse kan ikke have en gyldighed på mere end 14 dage.
Tilladelsen  

 skal medbringes under kørslen og på forlangende forevises for  

 politiet.
 Stk. 3. Motorkontoret tegner ansvarsforsikring for  

 prøveskiltene.
Stk. 4. Efter benyttelsen skal prøveskiltene  

 tilbageleveres til den myndighed, der har udleveret dem.
Prøveskiltene  

 må ikke benyttes efter udløbet af tilladelsens gyldighed.
Stk. 5. Betaling for benyttelse af løse  

 prøveskilte sker forud for det tidsrum, prøveskiltene  

 påregnes at skulle anvendes.
Betalingen beregnes fra udlevering til det  

 øjeblik, da skiltene på ny er den udleverende myndighed i  

 hænde.
For overskydende tid ud over 1 time betales som for et  

 døgn.
Hvis skiltene sendes tilbage, beregnes betalingen fra det  

 tidspunkt, afsenderen godtgør at have indleveret dem til  

 forsendelse.
Stk. 6. For prøveskilte af selvklæbende  

 plastfolie regnes betalingen i hele døgn fra begyndelsen af det  

 døgn, hvori udlevering finder sted , og indtil udgangen af det  

 døgn, hvori skiltene ønskes benyttet.
Hvis skiltene ikke er  

 gyldige på udleveringstidspunktet, regnes betalingen fra begyndelsen af  

 det døgn, hvori gyldighedsperioden begynder.
Betalingen skal ske i  

 forbindelse med udlevering, og der ydes ikke tilbagebetaling, selv om  

 skiltene eventuelt tilbageleveres, før gyldighedsperioden er  

 udløbet.
 Stk. 7. Betalingen dækker tillige den af motorkontoret  

 tegnede ansvarsforsikring for kørsel med prøveskilte.
 Stk. 8. Motorkontoret kan kræve, at der stilles et  

 passende depositum for udlevering af prøveskilte.
§ 97. Løse prøveskilte kan udleveres  

 i form af selvklæbende plastfolie, hvorpå prøveskiltenes  

 gyldighedsperiode er angivet.
Løse prøveskilte af  

 selvklæbende plastfolie kan tidligst udstedes 5 dage før  

 gyldighedsperiodens begyndelse og skal ikke tilbageleveres.
Henvisning til andre regler § 98. Reglerne i § 87, § 89,  

 stk. 1, § 90, § 91, stk. 12 og stk. 3, 1. pkt., og  

 §§ 92-93, finder tilsvarende anvendelse på løse  

 prøveskilte, medmindre andet er fastsat i tilladelsen.
Hvis  

 prøveskiltene benyttes i strid med reglerne i § 87, § 89,  

 stk. 1, § 90, § 91, stk. 12 og stk. 3, 1. pkt.,  

 eller § 92, eller hvis vilkårene for tilladelsen  

 tilsidesættes, finder § 94 tilsvarende anvendelse.
Kapitel 16 Periodisk syn Synspligtige køretøjer § 99. Følgende køretøjer er  

 underkastet periodisk syn, første gang 1 år efter første  

 registrering og derefter med 1 års mellemrum:
 1)	Lastbiler med en tilladt totalvægt på mere end 3.500  

 kg.
 2)	Påhængs og sættevogn til bil med en tilladt  

 totalvægt på mere end 3.500 kg.
 3)	Køretøjer registreret til transport af farligt  

 gods.
 4)	Udrykningskøretøjer.
5)	Motorkøretøjer registreret til a)	taxikørsel (hyrekørsel), herunder  

 limousinekørsel b)	sygetransport, c)	ambulancekørsel eller d)	buskørsel, herunder rutekørsel.
 6)	Motorkøretøjer registreret til flere end 9 personer,  

 føreren medregnet, og til udlejning uden fører eller til  

 øvelseskørsel, jf. dog stk. 2.
 7)	Registreringspligtige motorredskaber bortset fra minitruck, jf.  

 § 1, stk. 2.
 8)	Køretøjer registreret til personbefordring af flere  

 end 9 personer, føreren medregnet.
 Stk. 2. Følgende køretøjer er underkastet  

 periodisk syn første gang 2 år efter første registrering  

 og derefter med 2 års mellemrum:
1)	Personbiler til højst 9 personer, føreren medregnet,  

 som er registreret til udlejning uden fører eller til  

 øvelseskørsel, og 2)	varebiler og motorcykler registreret til udlejning uden fører  

 eller til øvelseskørsel.
 Stk. 3. Følgende køretøjer er underkastet  

 periodisk syn første gang 4 år efter første registrering  

 og derefter med 2 års mellemrum:
1)	Personbiler til højst 9 personer, føreren medregnet,  

 og 2)	varebiler med tilladt totalvægt indtil 3.500 kg.
Varebiler,  

 der er registreret første gang før den 1. januar 1989, skal dog  

 synes periodisk første gang 5 år efter første  

 registrering.
 Stk. 4. Køretøjer registreret til  

 veterankørsel er underkastet periodisk syn første gang 40  

 år efter første registrering og derefter med 8 års  

 mellemrum.
Tilsigelse § 100. Bilinspektionen tilsiger det enkelte  

 køretøjs ejer (bruger) til at fremstille  

 køretøjet til syn.
Tilsigelsen skal indeholde oplysning om den  

 seneste dato for fremstilling af køretøjet til syn og skal  

 udsendes senest 1 måned før denne dato.
Bilinspektionen kan af  

 hensyn til kapaciteten fastsætte den seneste frist for fremstilling af  

 køretøjet til syn i tidsrummet fra 2 måneder før  

 til 3 måneder efter datoen for første registrering  

 (månedsdatoen). Bilinspektionen underretter Centralregisteret om datoen  

 for seneste frist for fremstilling af køretøjet.
 Stk. 2. Et køretøj, der skal tilsiges til  

 periodisk syn, tilsiges dog ikke, hvis det inden for 6 måneder  

 før køretøjets månedsdato er synet og godkendt, og  

 denne godkendelse er anmeldt til Centralregisteret.
Stk. 3. Tilsigelsen bortfalder, hvis et køretøj,  

 der er tilsagt til periodisk syn, afmeldes.
Hvis køretøjet  

 registreres på ny uden syn, jf. § 19, stk. 2,  

 overføres synssagen til det nye registreringsnummer, og eventuel  

 rykker og nummerpladeinddragelse fortsætter under dette  

 registreringsnummer.
Ejer (bruger) modtager meddelelse herom.
Stk. 4. Tilsigelsen bortfalder ikke, hvis et  

 køretøj, der er tilsagt til periodisk syn, ejerskiftes  

 (brugerskiftes), selv om køretøjet ejerskiftes (brugerskiftes)  

 uden syn, jf. § 20, stk. 2. Centralregisteret orienterer den nye  

 ejer (bruger) herom.
Eventuel rykker sendes til den nye ejer (bruger).
Ændring af månedsdato § 101. Når et køretøj, der er  

 omfattet af pligt til periodisk syn, fremstilles til et registreringssyn, og  

 anmeldelsen indleveres til et motorkontor, fastsættes den fremtidige  

 månedsdato på grundlag af den dato, hvor køretøjet  

 bliver godkendt af Bilinspektionen.
Tilsigelse til periodisk syn udsendes  

 herefter på grundlag af den således ændrede  

 månedsdato, jf. § 99.
 Stk. 2. Hvis køretøjet ikke er fremstillet og  

 godkendt ved det senest berammede periodiske syn, ændres  

 køretøjets månedsdato ikke, og tilsigelse til periodisk  

 syn udsendes fortsat på grundlag af køretøjets  

 månedsdato.
 Stk. 3. Hvis et køretøjs ejer (bruger) ikke  

 ønsker månedsdatoen ændret, skal der enten ved anmeldelsen  

 eller inden 1 måned efter godkendelsen gives meddelelse herom til  

 motorkontoret.
 Stk. 4. Ved anmeldelsen til motorkontoret skal  

 køretøjets registreringsattest afleveres.
 Synets gennemførelse mv.
 § 102 . Ved fremstilling til periodisk syn skal  

 fremstilleren aflevere eventuelle supplerende attester og koblingsattester  

 samt godkendelseserklæring, såfremt køretøjet er  

 godkendt ved godkendelseserklæring, jf. § 15. I øvrigt  

 finder reglerne i §§ 29-31 og §§ 35-38 om fremstilling til syn og  

 synets gennemførelse tilsvarende anvendelse på periodisk  

 syn.
 Stk. 2. Hvis et køretøj fremstilles til syn  

 efter den i tilsigelsen anførte dato for, hvornår  

 køretøjet senest skal være fremstillet, kan det ikke  

 afvises fra syn.
Stk. 3. Hvis det ved et periodisk syn konstateres, at der er  

 foretaget syns- og registreringspligtige ændringer, som ikke er anmeldt  

 til registrering, gennemfører Bilinspektionen synet i overensstemmelse  

 med reglerne for registreringssyn.
Derefter henvises køretøjet  

 til registrering.
 § 103. Hvis køretøjet godkendes,  

 sender Bilinspektionen oplysning om godkendelsen til Centralregisteret, der  

 noterer i registeret, at køretøjet er godkendt.
 § 104. Hvis køretøjet har fået  

 synsresultatet »ikke godkendt uden tilladelse til omstillingssyn«, sender  

 Bilinspektionen oplysning herom til motorkontoret.
 Stk. 2. For køretøjer, der er omfattet af  

 stk. 1, kan Bilinspektionen fastsætte vilkår for  

 kørsel til reparation, og kørsel kan helt forbydes.  

 Bilinspektionen kan straks under selve synet inddrage  

 køretøjets nummerplade(r).
Stk. 3. Bilinspektionen afleverer inddragne nummerplader til  

 det lokale motorkontor, som afmelder køretøjet.
Kvittering for  

 pladernes modtagelse sendes til køretøjets ejer (bruger).
 Stk. 4. Hvis et køretøj ikke fremstilles til  

 periodisk syn inden tilsagte seneste fremstillingsdato, erindrer  

 Bilinspektionen køretøjets ejer (bruger) om tilsigelsen.
Kontrol § 105. Fremstilles et køretøj ikke  

 efter tilsigelse, kan politiet inddrage dets nummerplade(r).
 Stk. 2. Til brug for politiets kontrolindsats registrerer  

 Centralregisteret, om køretøjer, der er tilsagt til periodisk  

 syn, er fremstillet og godkendt.
 Stk. 3. Om inddragelse af nummerplader efter stk. 1,  

 gælder reglerne i § 67, stk. 2-4.
Kapitel 17 Syn i medfør af færdselslovens § 78,  

 stk. 1, 1. pkt.
Beslutning om syn § 106. Hvis der ved undersøgelse af et  

 registreret køretøj eller godkendt traktor i medfør af  

 færdselsloven § 77, stk.1, er fundet mangler, som ikke har  

 medført inddragelse af nummerpladerne, men som betyder, at  

 køretøjet bør indkaldes til syn til konstatering af, om  

 manglerne er afhjulpet, underrettes det lokale motorkontor, der i  

 medfør af færdselslovens § 78, stk. 1, 1. pkt., med en  

 kort frist tilsiger køretøjets ejer (bruger) til at fremstille  

 køretøjet til syn for Bilinspektionen på hjemstedet, der  

 skal underrettes om tilsigelsen.
Bilinspektionen kan tillade, at  

 køretøjet fremstilles til syn ved et andet synssted.
 Stk. 2. Hvis nummerpladerne er blevet inddraget af politiet  

 ved undersøgelsen i medfør af færdselslovens § 77,  

 stk.1, afleveres de til det lokale motorkontor, der lader  

 køretøjet afmelde af registeret, jf. § 67, stk. 4, og  

 § 68, stk.1.
 Stk. 3. Hvis et køretøj i øvrigt på  

 grund af brand, færdselsuheld eller anden årsag skal tilsiges til  

 syn i medfør af færdselslovens § 78, stk.1, 1.pkt., eller  

 hvis køretøjets nummerplader er blevet inddraget, finder  

 reglerne i stk.1 og 2 tilsvarende anvendelse.
Synets gennemførelse § 107. Reglerne i § 102, stk. 1 og 3,  

 samt §§ 103-104 finder tilsvarende anvendelse på  

 gennemførelsen af disse syn.
Bilinspektionen sender tilsigelsen til  

 det lokale motorkontor, når køretøjet godkendes.
§ 108. Bilinspektionen kontrollerer, at  

 køretøjet fremstilles inden for den af motorkontoret fastsatte  

 frist.
I forbindelse hermed kan Bilinspektionen undtagelsesvis tillade en  

 kort fristforlængelse.
Hvis køretøjet ikke fremstilles  

 inden fristens udløb, underretter Bilinspektionen motorkontoret, der  

 straks skal anmode politiet om at inddrage køretøjets  

 nummerplader.
Inddragelse foretages efter reglerne i § 67,  

 stk. 2-4, samt § 68, stk. 1.
Kapitel 18 Stikprøvekontrol § 109. Bilinspektionen foretager  

 stikprøvevis kontrol med køretøjer, der er anmeldt til  

 registrering uden syn på grundlag af typeattest samt med  

 køretøjer, der er registreret til synsfri sammenkobling uden  

 syn.
 Stk. 2. Bilinspektionen tilsiger køretøjets ejer  

 (bruger) til at fremstille køretøjet til syn.
Meddelelse til Færdselsstyrelsen § 110. Bilinspektionen meddeler resultatet af  

 synet til Færdselsstyrelsen.
Eventuel indkaldelse § 111. Hvis køretøjet ikke  

 fremstilles til syn, afgøres det af Bilinspektionen, om  

 køretøjet eventuelt skal indkaldes til syn i medfør af  

 færdselslovens § 78, stk. 1, 1. pkt.
I så fald anmodes  

 motorkontoret om at tilsige køretøjet til syn efter reglerne i  

 §§ 106-108.
Forhandlers ansvar § 112. Hvis det konstateres, at en forhandler  

 gentagne gange har udleveret køretøjer, der ikke var i  

 forskriftsmæssig stand, således at det er berettiget at antage,  

 at han ikke i tilstrækkelig grad inden udleveringen afprøver de  

 køretøjer, der agtes registreret uden syn, kan  

 Færdselsstyrelsen bestemme, at køretøjer leveret af den  

 pågældende forhandler indtil videre eller i en periode fra 26  

 måneder ikke kan registreres uden syn.
 Stk. 2. Hvis det konstateres, at indehaveren af en  

 standardtypegodkendelse har udleveret køretøjer, der ikke var i  

 overensstemmelse med standardtypegodkendelsen med hensyn til konstruktion,  

 indretning og udstyr, kan Færdselsstyrelsen tilbagekalde  

 godkendelsen.
 Stk. 3. Hvis det konstateres, at en forhandler eller et  

 værksted gentagne gange har afgivet den i § 46, stk. 2,  

 nævnte erklæring med urigtige oplysninger, kan  

 Færdselsstyrelsen bestemme, at køretøjer fra den  

 pågældende forhandler eller det pågældende  

 værksted indtil videre eller i en periode fra 26 måneder ikke kan  

 registreres til synsfri sammenkobling uden forudgående syn og  

 godkendelse.
Kapitel 19 Frivillige syn § 113. Et registreret køretøj eller  

 en godkendt traktor kan fremstilles til syn for Bilinspektionen til frivillig  

 kontrol af, om køretøjet er i forskriftsmæssig  

 stand.
Stk. 2. Ved fremstillingen til syn medbringes  

 køretøjets attester, herunder koblingsattest.
Hvis  

 køretøjet skal registreres, kan anmeldelsesblanket, jf.  

 § 7, medbringes til brug for påtegning af Bilinspektionen.
I  

 øvrigt finder reglerne i §§ 29-31, §§ 35-39, § 44 og  

 §§ 67-68 tilsvarende anvendelse på køretøjer, der  

 fremstilles frivilligt til syn.
 Stk. 3. Et køretøj, der er omfattet af pligt til  

 periodisk syn, kan fremstilles til frivilligt periodisk syn i perioden indtil  

 6 måneder før månedsdatoen i det år, hvor  

 køretøjet skal til periodisk syn, med den virkning, at det  

 frivillige periodiske syn erstatter det periodiske syn, såfremt  

 køretøjet godkendes.
Kapitel 20 Kørsel i Danmark med udenlandske  

 køretøjer Fremtidig bopæl tages i Danmark § 114. Hvis ejeren (brugeren) af et fra udlandet  

 indført køretøj, der er registreringspligtigt efter  

 § 1, ved indrejsen tager bopæl her i landet, skal  

 køretøjet registreres eller samtlige dets nummerplader  

 afleveres til politiet inden 14 dage, efter at det er indført.
Hvis  

 ejeren (brugeren) på tidspunktet for køretøjets  

 indførsel har bopæl her i landet, skal køretøjet  

 straks registreres, eller nummerpladerne afleveres ved indførslen.
Med  

 bopæl sidestilles, at den pågældende har opholdt sig her i  

 landet i 1 år, eller, hvis han har opholdt sig her i afbrudte perioder,  

 at han inden for de sidste 24 måneder eller derunder har været  

 her i landet i tilsammen 365 dage.
Stk. 2. Hvis en ejer (bruger), der ikke har bopæl her i  

 landet, tager bopæl her i landet efter at køretøjet er  

 indført, eller hvis køretøjet overgår fra ham til  

 en ejer (bruger), der har bopæl her i landet, skal  

 køretøjet registreres eller nummerpladerne afleveres til  

 politiet inden 14 dage derefter.
Stk. 1, 3. pkt., finder tilsvarende  

 anvendelse.
Nuværende bopæl i Danmark § 115. Personer, der har bopæl her i landet,  

 må ikke benytte et i udlandet registreret motorkøretøj  

 til kørsel her i landet, jf. dog stk. 2, 3, 4, 5 og 6 og  

 § 116.
Stk. 2. Personer med bopæl her i landet må dog  

 føre motorkøretøjer registreret til virksomheder  

 etableret i udlandet, såfremt motorkøretøjerne  

 udelukkende er beregnet og indrettet til godstransport, hvis 1)	kørslen alene udføres i virksomhedernes interesse som  

 godstransport for fremmed regning i overensstemmelse med Rådets  

 forordning (EØF) nr. 881/92 af 26. marts 1992 (adgang til markedet),  

 herunder cabotagekørsel i overensstemmelse med Rådets forordning  

 (EØF) nr. 3118/93 af 25. oktober 1993, eller 2)	der udføres godstransport i overensstemmelse med bilag II i  

 Rådets forordning (EØF) nr. 881/92 af 26. marts 1992, herunder  

 cabotagekørsel i overensstemmelse med punkt 4 i samme bilag.
Stk. 3. Ligeledes må personer med bopæl her i  

 landet føre motorkøretøjer registreret til virksomheder  

 - og for så vidt angår nr. 2) tillige sammenslutninger, der ikke  

 arbejder med gevinst for øje - etableret i udlandet, såfremt  

 motorkøretøjerne er indrettet til befordring af flere end 9  

 personer, føreren medregnet, hvis 1)	kørslen alene udføres i virksomhedens interesse som  

 erhvervsmæssig personbefordring, jf.
Rådets forordning  

 (EØF) nr. 684/92 af 16. marts 1992 (adgang til markedet), herunder  

 cabotagekørsel, jf.
Rådets forordning (EØF) nr. 2452/92  

 af 23. juli 1992, eller 2)	der udføres personbefordring for egen regning i  

 overensstemmelse med Rådets forordning (EØF) nr. 684/92 af 16.  

 marts 1992 (adgang til markedet), jf. bekendtgørelse om  

 buskørsel.
Stk. 4. Endvidere må en person med bopæl her i  

 landet føre et motorkøretøj, der stilles til  

 rådighed af en virksomhed eller et fast driftssted, der er beliggende i  

 udlandet, med henblik på enten erhvervsmæssig anvendelse eller  

 erhvervsmæssig og privat anvendelse i det pågældende udland  

 og her i landet.
Beskæftigelse ved virksomheden eller det faste  

 driftssted skal udgøre den pågældende persons  

 hovederhverv.
Det er en forudsætning for kørslen, at de  

 statslige told- og skattemyndigheder efter ansøgning har meddelt  

 tilladelse til, at der betales registreringsafgift af køretøjet  

 efter de særlige regler herom.
Tilladelsen skal medbringes i  

 motorkøretøjet under kørslen her i landet og på  

 forlangende vises til politiet.
Motorkøretøjet må alene  

 føres af den person, som er omfattet af tilladelsen, eller af  

 personer, der hører til den pågældendes husstand.
Stk. 5. Personer med bopæl her i landet må  

 føre et motorkøretøj, der er registreret til  

 taxikørsel (hyrekørsel) i udlandet.
Personen må her i  

 landet udelukkende anvende motorkøretøjet til  

 erhvervsmæssig personbefordring.
Det er en forudsætning for  

 kørslen, at de statslige told- og skattemyndigheder efter  

 ansøgning har meddelt tilladelse til fritagelse for afgift af  

 køretøjer efter de særlige regler herom.
Tilladelsen skal  

 medbringes i motorkøretøjet under kørslen her i landet  

 og på forlangende vises til politiet.
 Stk. 6. Personer med bopæl her i landet, der er  

 beskæftiget i automobilværksteder, automobilservicestationer,  

 parkeringsanlæg, automobilfirmaer, automobiludlejningsfirmaer,  

 motororganisationer, redningskorps, speditionsfirmaer,  

 skibsmæglerfirmaer, rederier og hoteller, kan føre  

 motorkøretøjer, der er registreret i udlandet, og som er  

 indført af ejeren (brugeren) eller en anden berettiget, hvis  

 kørslen alene finder sted i forbindelse med køretøjets  

 afhentning, udbringning, afprøvning, parkering, klargøring,  

 afskibning eller hjemtransport.
Stk. 7. Centralregisteret kan, eventuelt på  

 nærmere fastsatte vilkår, give personer med bopæl her i  

 landet tilladelse til at benytte udenlandske køretøjer til  

 kørsel her i landet, hvis 1)	et køretøj køres i transit direkte fra  

 indførselsstedet til udførselsstedet, eller 2)	et køretøj, der i henhold til en forsikringsaftale er  

 stillet til rådighed for den pågældende person, efter at  

 vedkommendes eget køretøj er havareret i forbindelse med  

 kørsel uden for landet, køres direkte fra grænsen til  

 bopælen og videre til afleveringsstedet.
Køretøjet anvendes uden for Danmark § 116. Hvis et køretøj, der skal  

 registreres efter § 114, ganske overvejende anvendes uden for landets  

 grænser, og der i øvrigt foreligger ganske særlige grunde  

 til ikke at kræve det registreret her i landet, kan Centralregisteret  

 tillade, at køretøjet benyttes her i landet uden dansk  

 registrering.
Stk. 2. Tilladelse efter stk. 1 kan kun meddeles til  

 privat kørsel.
Tilladelse til erhvervsmæssig kørsel kan  

 dog gives til 1)	køretøjer, som er særligt indrettet til  

 demonstrationskørsel, når kørslen finder sted i dette  

 formål.
Tilladelsen kan gives i indtil 60 dage inden for 12  

 måneder, 2)	importører og forhandlere i forbindelse med demonstration for  

 forhandlere og presse af nye køretøjsmodeller, der er stillet  

 til rådighed af fabrikanten eller dennes repræsentant, hvis  

 ansøgeren ikke råder over et tilsvarende registreret eller  

 uregistreret køretøj her i landet.
Tilladelse kan gives i  

 indtil 30 dage for hver ny køretøjsmodel, eller 3)	journalister med motorstof som hovedområde til  

 prøvekørsel af nye modeller, der er stillet til rådighed  

 af importøren, forhandleren, fabrikanten eller dennes  

 repræsentant.
Tilladelsen gives i indtil 14 dage for hver ny  

 køretøjsmodel.
Stk. 3. Centralregisteret fastsætter i hvert enkelt  

 tilfælde vilkårene for tilladelsen, herunder en  

 tidsbegrænsning af tilladelsen.
Tilladelsen skal medbringes under  

 kørsel her i landet og på forlangende forevises for  

 politiet.
Kortvarigt ophold i Danmark § 117. Hvis ejerens (brugerens) ophold her i  

 landet må antages kun at vare kort tid udover tidspunktet for  

 registreringspligtens indtræden, kan køretøjet af  

 Bilinspektionen godkendes betinget.
Dette gælder kun, hvis  

 Bilinspektionen skønner, at køretøjet midlertidigt kan  

 benyttes uden fare, selv om det på enkelte punkter ikke er i  

 forskriftsmæssig stand.
 Stk. 2. Hvis køretøjet godkendes til midlertidig  

 anvendelse, anføres det på anmeldelsesblanketten, at  

 køretøjet er betinget godkendt i medfør af stk. 1.  

 Det anføres på registreringsattesten og i registeret, at  

 godkendelsen er midlertidig.
Stk. 3. De statslige told- og skattemyndigheder kan efter  

 ansøgning tillade, at afgiften af et registreringspligtigt  

 motorkøretøj, der registreres med henblik på  

 tidsbegrænset anvendelse her i landet, betales efter særlige  

 regler herom, når motorkøretøjet tilhører en  

 udlænding og af denne benyttes her i landet under et  

 tidsbegrænset ophold.
Tilladelsen skal medbringes under kørslen  

 her i landet og på forlangende vises til politiet.  

 Motorkøretøjet må alene føres af den person, som  

 er omfattet af tilladelsen, eller af personer, der hører til den  

 pågældendes husstand.
 § 118. Køretøjer, der er lovligt  

 registreret i udlandet, og som ikke er undergivet dansk registreringspligt,  

 kan ikke registreres her i landet.
Kapitel 21 Kørsel med danske grænsenummerplader Adgang til grænsenummerplader § 119. Centralregisteret kan tillade, at nye  

 køretøjer, der indkøbes her i landet, og brugte  

 køretøjer, der senest har været registreret her i landet,  

 midlertidigt registreres på danske grænsenummerplader.
Registrering og syn § 120. Ansøgning om registrering på  

 danske grænsenummerplader skal indgives på en særlig  

 godkendt ansøgningsblanket.
Ansøgningen skal indleveres gennem  

 et motorkontor.
Ansøgningen skal være underskrevet personligt af  

 den, for hvem køretøjet registreres, eller underskrevet i  

 henhold til skriftlig fuldmagt fra denne.
Fuldmagten skal  

 vedlægges.
 § 121. Sammen med ansøgningen skal  

 ansøgeren aflevere:
 1)	Certifikat udstedt af toldvæsenet i forbindelse med  

 indførsel af et fabriksnyt køretøj i Danmark.
 2)	Udfyldt anmeldelsesblanket samt dokumentation for, at  

 køretøjet er i forskriftsmæssig stand, jf. § 46.
 3)	Seneste registreringsattest samt eventuelle supplerende attester og  

 koblingsattester, forsikringsbevis, jf. § 50. Forsikringen skal omfatte  

 hele den ønskede registreringsperiode.
 4)	Betaling for tilladelse til kørsel på danske  

 grænsenummerplader og for nummerplade(r).
 § 122. Reglerne i §§ 18 og 19 samt  

 §§ 29-44 finder tilsvarende anvendelse på syn af  

 køretøjer, der ønskes registreret på danske  

 grænsenummerplader.
Stk. 2. Et køretøj kan dog registreres på  

 danske grænsenummerplader, selv om det på enkelte punkter ikke er  

 i forskriftsmæssig stand, hvis Bilinspektionen skønner, at  

 køretøjet midlertidigt kan benyttes uden fare, og det opfylder  

 de i den internationale færdselskonvention af 8. november 1968  

 indeholdte krav til køretøjers indretning og udstyr.  

 Bilinspektionen skal i så fald anføre på  

 anmeldelsesblanketten, at køretøjet er godkendt i medfør  

 af denne bestemmelse.
Dette skal også anføres på  

 registreringsattesten.
Registreringens gyldighedsperiode § 123. Registreringens gyldighedsperiode bestemmes  

 ud fra formålet med anvendelsen og den tid, der forløber, inden  

 køretøjet eventuelt kan registreres på  

 bestemmelsesstedet.
Gyldighedsperioden skal anføres på  

 registreringsattesten.
Endvidere skal det fremgå af  

 registreringsattesten, om kørsel i Danmark er tilladt.
Hvis dette er  

 tilfældet, skal tidsrummet og eventuelle vilkår for tilladelsen  

 anføres på registreringsattesten.
 Stk. 2. Tilladelse kan gives i følgende tilfælde,  

 eventuelt på nærmere angivne vilkår:
1)	Når et køretøj ønskes registreret til en  

 udlænding til anvendelse i udlandet, og køretøjet skal  

 køre over grænsen.
Tilladelsen til kørsel i Danmark kan  

 gives i højst 24 timer og i forlængelse heraf til kørsel  

 i udlandet i højst 1 år, 2)	Når en udlænding agter at anvende  

 køretøjet under et midlertidigt ophold her i landet og  

 eventuelt under feriekørsel i udlandet.
Tilladelsen til kørsel  

 i Danmark kan højst gives i 1 år og i forlængelse heraf  

 til kørsel i udlandet i yderligere højst 1 år, eller 3)	Når en person, der har bopæl her i landet, i forbindelse  

 med udvandring eller ophold af længere varighed i udlandet agter at  

 medtage og anvende køretøjet i udlandet.
Tilladelsen til  

 kørsel i Danmark kan højst gives i 21 dage og i  

 forlængelse heraf til kørsel i udlandet i højst 1  

 år.
 Stk. 3. For køretøjer, der er underkastet  

 periodisk syn efter § 99, stk. 1, må tilladelse efter  

 stk. 2 højst gives indtil 1 år fra sidste godkendelsesdato  

 eller fra 1. registreringsdato.
 Stk. 4. For køretøjer, der er underkastet  

 periodisk syn efter § 99, stk. 2, må tilladelse efter  

 stk. 2 højst gives indtil 2 år fra sidste godkendelsesdato  

 eller fra 1. registreringsdato.
 Stk. 5. For køretøjer, der er underkastet  

 periodisk syn efter § 99, stk. 3, må tilladelse efter  

 stk. 2 højst gives indtil 2 år fra sidste godkendelsesdato  

 eller 4 år fra 1. registreringsdato.
Stk. 6. Centralregisteret kan tillade, at udlændinge  

 indfører og benytter motorkøretøjer, der er midlertidigt  

 registreret på danske grænsenummerplader, og hvis registrering  

 ikke længere giver adgang til kørsel her i landet.
Tilladelsen  

 kan gives for højst 5 uger.
 Stk. 7. Ved udlændinge forstås personer, der efter  

 § 114, stk. 1, ikke har bopæl her i landet.
 § 124. Hvis ansøgeren opfylder  

 betingelserne for at få køretøjet registreret på  

 danske grænsenummerplader, udfærdiger Centralregisteret en  

 midlertidig registreringsattest.
 Stk. 2. Hvis registreringen sker i medfør af  

 § 123, stk. 2, a), kan motorkontorerne i Nærum,  

 Rødovre, Odense, Svendborg, Haderslev, Esbjerg, Århus og  

 Ålborg udfærdige foreløbig registreringsattest.
 Stk. 3. I forbindelse med registrering på danske  

 grænsenummerplader udleveres særlige årstalsmærkede  

 nummerplader af de i stk. 2 nævnte motorkontorer.
 § 125. Centralregisteret kan forlænge en  

 tilladelse til registrering på danske grænsenummerplader, hvis  

 gyldighedsperioden til kørsel her i landet ved den første  

 registrering er fastsat til mindre end 1 år, og den samlede  

 gyldighedsperiode til kørsel i udlandet ikke overstiger 1 år.  

 Ved forlængelse af tilladelsen skal der udstedes en ny midlertidig  

 registreringsattest.
 Stk. 2. Anmodning om forlængelse af tilladelsen skal  

 indgives til Centralregisteret, inden gyldighedsperioden udløber.
Aflevering af nummerplader § 126. Grænsenummerpladerne skal ved  

 udløbet af registreringens gyldighed tilbageleveres til  

 Centralregisteret.
Hvis nummerpladerne ikke tilbageleveres rettidigt, og hvis  

 der forgæves har været fremsat krav om pladernes tilbagelevering,  

 kan Centralregisteret henlede vedkommende udenlandske myndigheders  

 opmærksomhed på, at køretøjet ikke længere er  

 gyldigt registreret i Danmark.
Genindførsel af køretøjet i  

 Danmark § 127. Et køretøj, der er  

 udført på danske grænsenummerplader, men på ny  

 indføres her i landet efter at være blevet registreret i  

 udlandet, skal registreres på almindelige nummerplader, hvis det  

 fortsat ønskes benyttet her i landet, jf. §§ 114-116.  

 Køretøjet skal da behandles på samme måde som  

 køretøjer, der ikke tidligere har været registreret her i  

 landet.
Stk. 2. Et køretøj, der på ny  

 indføres her til landet uden at være blevet registreret i  

 udlandet, og et køretøj, der har været registreret  

 på danske grænsenummerplader under en udlændings  

 midlertidige ophold her i landet og eventuelt under feriekørsel i  

 udlandet, jf. § 123, stk. 2, b), skal registreres på  

 almindelige nummerplader, hvis det fortsat ønskes benyttet her i  

 landet.
Køretøjet skal da behandles på samme måde  

 som køretøjer, der tidligere har været registreret her i  

 landet.
Et køretøj, der er godkendt i medfør af  

 § 122, stk. 2, skal dog fremstilles til syn og godkendes, inden det  

 kan registreres på almindelige nummerplader.
Kapitel 22 Betaling Betalingsbestemmelser § 128. Betalingsbestemmelser fremgår af  

 færdselsloven.
De i medfør af færdselslovens § 124 r  

 regulerede beløb bekendtgøres én gang årligt i  

 bekendtgørelse om regulering af betalingsbeløb.
Handicappede § 129. For personer med handicap, som opfylder  

 betingelserne for, at der kan ydes støtte til erhvervelse af  

 motorkøretøj i henhold til bistandslovens § 58, eller  

 forskrifter udstedt i medfør af denne bestemmelse, finder  

 færdselslovens § 124 g om betaling for syn kun anvendelse for  

 periodisk syn og færdselslovens § 124 j om betaling for  

 nummerplader finder ikke anvendelse.
 Stk. 2. Ved anmeldelse til syn eller registrering forevises  

 afgørelsen om støtten eller kopi heraf sammen med  

 anmeldelsesblanketten.
Kapitel 23 Klageadgang § 130. Afgørelser truffet af  

 Centralregisteret eller Bilinspektionen i henhold til reglerne i denne  

 bekendtgørelse kan indbringes for Færdselsstyrelsen.
 Stk. 2. Klagefristen er 4 uger fra den dag, afgørelsen  

 er meddelt.
 Stk. 3. Klage over en afgørelse fritager ikke klageren  

 for at efterkomme denne.
Kapitel 24 Straf og sanktioner Bøde § 131. Med bøde straffes den,  

 der:
1)	overtræder § 1, stk. 5, § 9 a, stk. 2,  

 § 9 b, § 13, stk. 6, § 20, stk. 1, § 22,  

 stk. 1 og 5, § 23, stk. 1, § 24, stk. 2, § 25,  

 § 37, stk. 1, § 38, stk. 1, § 41, stk. 2,  

 § 53, § 60, stk. 1 og 2, § 65, § 66, stk. 2,  

 § 71, stk. 4, §§ 76-78, § 79, stk. 1, § 82,  

 § 85, § 87, stk. 2 og 3, §§ 89-92, § 93,  

 stk. 1, 2. pkt., § 96, stk. 2 og 4, § 98, § 114,  

 § 115, stk. 1, § 116, stk. 3, 2. pkt., og § 126,  

 eller 2)	tager et registreringspligtigt påhængsredskab,  

 motorredskab eller en registreringspligtig knallert i brug, inden  

 køretøjet er registreret og forsynet med  

 nummerplader.
 Stk. 2. På samme måde straffes efter  

 færdselslovens § 118, stk. 1, nr. 2 og 3, den, der  

 tilsidesætter vilkår for en tilladelse i henhold til  

 bekendtgørelsen eller undlader at efterkomme forbud eller påbud,  

 der er meddelt i henhold til bekendtgørelsen.
 Stk. 3. På samme måde straffes efter  

 færdselslovens § 118, stk. 1, nr. 1, den, der undlader at  

 efterkomme en tilsigelse til periodisk syn.
Inddragelse af nummerplader § 132. Hvis ejeren (brugeren) af et  

 køretøj, der er forsynet med nummerplade(r), har pligt til at  

 foretage anmeldelse til registreringsmyndighederne vedrørende  

 køretøjet i henhold til denne bekendtgørelse, og  

 opfyldes denne pligt ikke, kan politiet inddrage køretøjets  

 nummerplade(r).
Kapitel 25 Ikrafttrædelses- og overgangsbestemmelser Ikrafttrædelse § 133. Bekendtgørelsen træder i kraft  

 den 1. januar 2001.
 Stk. 2. Samtidig ophæves Trafikministeriets  

 bekendtgørelse nr. 916 af 8. december 1997 om registrering og syn af  

 køretøjer mv.
Undtagelsesbestemmelser § 134. Godkendte traktorer og sidevogne, der er  

 forsynet med nummerplader af den tidligere anvendte cirkulære type, kan  

 fortsat anvende disse.
Stk. 2. Påhængsvogne mv. med nummerplader af den  

 tidligere anvendte cirkulære type, kan fortsat anvende disse, men de  

 skal i så fald bagpå ved påmaling eller på en  

 aftagelig plade forsynes med en tydelig angivelse af det trækkende  

 køretøjs registreringsnummer.
Nummerplader med det  

 trækkende køretøjs registreringsnummer må ikke  

 udleveres til anbringelse på påhængs eller sættevogne  

.
 Stk. 3. Køretøjer med nummerplader med enkelt  

 bogstav kan fortsat anvende disse.
 Stk. 4. I de tilfælde, der er nævnt i  

 stk. 1-3, leveres erstatningsnummerplader ikke.
 § 135. Uanset reglerne i § 13, stk. 4,  

 § 32, stk. 1, nr. 4, 2. pkt., og § 46, stk. 1, kan  

 typeattester og typegodkendelser udstedt af Justitsministeriet inden den 1.  

 februar 1989 fortsat anvendes.
Register Bekendtgørelse om registrering og syn af  

 køretøjer mv.
Kapitel 1. Almindelige bestemmelser §§ 1-2 Registreringspligt § 1 Ikke-registrerings-, men godkendelsespligt § 2 Kapitel 2. Myndigheder mv.
§§ 3-7 Centralregisteret for Motorkøretøjer § 3 Statens Bilinspektion § 4 Færdselsstyrelsen § 5 Forsvarets og Redningsberedskabets køretøjer § 6 Anmeldelse til registrering § 7 Kapitel 3. Godkendelser m.v.
§§ 8-17 Godkendelsesarter § 8 Syn og registrering uden godkendelse § 9 Godkendelsesgrundlag § 10 Kontrol § 11 Trykning af typeattest § 12 Standardtypegodkendelser § 13 Typegodkendelse og godkendelseserklæring §§ 14-15 Brugte køretøjer § 16 Anmeldt EF-typegodkendelse § 17 Kapitel 4. Pligt til syn og registrering §§ 18-24 Køretøjer, der ikke tidligere har været registreret  

 her i landet § 18 Køretøjer, der tidligere har været registreret her i  

 landet § 19 Ejerskifte (brugerskifte) §§ 20-21 Ændret indretning og udstyr § 22 Ændret art og anvendelse § 23 Benyttelse til særlig transport § 24 Kapitel 5. Sammenkobling af køretøjer § 25-28 Fælles bestemmelser § 25 Bestemte kombinationer § 26 Synsfri sammenkobling § 27 Kørsel med påhængskøretøjer, der er  

 ensartede § 28 Kapitel 6. Syn §§ 29-34 Synsstedet § 29 Tidsbestilling § 30 Fremstiller § 31 Synsgrundlaget § 32 Dokumenter §§ 33-34 Kapitel 7. Synets gennemførelse §§ 35-38 Undersøgelse af køretøjet § 35 Synsrapport § 36 Omstillingssyn § 37 Tilladt kørsel § 38 Kapitel 8. Afslutning af syn og omstillersyn §§ 39-44 Køretøjet godkendes § 39 Supplerende attester §§ 40-41 Koblingsspecifikation § 42 Betinget godkendelse af køretøj, der ikke opfylder de  

 gældende forskrifter § 43 Køretøjet godkendes ikke § 44 Kapitel 9. Registrering § 45 Anmeldelse til registrering § 45 Kapitel 10. Registreringsbetingelser §§ 46-55 Dokumentation for at køretøjet er i forskriftsmæssig  

 stand § 46 Dokumentation for berigtigelse af eller fritagelse for  

 registreringsafgift §§ 47-49 Dokumentation for at ansvarsforsikring er tegnet  

 (forsikringsbevis) § 50 Dokumentation for eventuel tidligere registrering § 51 Anmeldelse af visse lastmotorkøretøjer til  

 godstransport § 52 Anmeldelse af visse busser til personbefordring § 53 Anmeldelse af lastbiler og lastvognstog mv. til vejtransport § 54 Anmeldelse af personbiler til erhvervsmæssig  

 personbefordring § 55 Kapitel 11. Registreringsbetingelserne er opfyldt §§ 56-64 Registreringsgrundlag §§ 56-57 Underretning om registreringen § 58 Køretøjet er betinget godkendt, jf. § 43 § 59 Dispensation § 60 Registreringsbetingelserne er ikke opfyldte §§ 61-63 Genpart af registreringsattest mv.
§ 64 Kapitel 12. Flytning og afmelding §§ 65-66 Flytning § 65 Afmelding § 66 Kapitel 13. Inddragelse af nummerplader §§ 67-68 Kapitel 14. Nummerplader mv.
§§ 69-85 Nummerserier § 69 Ønskenummerplader §§ 70-71 Historisk korrekte nummerplader § 72 3. nummerplade § 73 Klagemulighed § 74 Udlevering § 75 Anbringelse §§ 76-77 Renholdelse mv.
§ 78 Erstatningsnummerålader §§ 79-83 Skilte til diplomater og konsuler § 84 Efterligning mv.
§ 85 Kapitel 15. Prøveskilte §§ 86-98 Faste prøveskilte §§ 86-94 Udlevering mv.
§§ 86-88 Anvendelse §§ 89-93 Inddragelse § 94 Løse prøveskilte §§ 95-97 Henvisning til andre regler § 98 Kapitel 16. Periodisk syn §§ 99-105 Synspligtige køretøjer § 99 Tilsigelse § 100 Ændring af månedsdato § 101 Synets gennemførelse mv.
§§ 102-104 Kontrol § 105 Kapitel 17. Syn i medfør af færdselslovens § 78,  

 stk. 1, 1. pkt.
§§ 106-108 Beslutning om syn § 106 Synets gennemførelse §§ 107-108 Kapitel 18. Stikprøvekontrol §§ 109-112 Stikprøvekontrol § 109 Meddelelse til Færdselsstyrelsen § 110 Eventuel indkaldelse § 111 Forhandlers ansvar § 112 Kapitel 19. Frivillige syn § 113 Kapitel 20. Kørsel i Danmark med udenlandske  

 køretøjer §§ 114-118 Fremtidig bopæl tages i Danmark § 114 Nuværende bopæl i Danmark § 115 Køretøjet anvendes uden for Danmark § 116 Kortvarigt ophold i Danmark § 117 Køretøjer, lovligt registreret uden for danmark og uden  

 registreringspligt i Danmark § 118 Kapitel 21. Kørsel med danske  

 grænsenummerplader §§ 119-127 Adgang til grænsenummerplader § 119 Registrering og syn §§ 120-122 Registreringens gyldighedsperiode §§ 123-125 Aflevering af nummerplader § 126 Genindførsel af køretøjet i Danmark § 127 Kapitel 22. Betaling §§ 128-129 Betalingsbestemmelser § 128 Handicappede § 129 Kapitel 23. Klageadgang § 130 Kapitel 24. Straf og sanktioner §§ 131-132 Bøde § 131 Inddragelse af nummerplader § 132 Kapitel 25. Ikrafttrædelses- og  

 undtagelsesbestemmelser §§ 133-135 Ikrafttrædelse § 133 Undtagelsesbestemmelser §§ 134-135 Færdselsstyrelsen, den 18. december  

 2000 Christian Duus /Ib Rasmussen 1)   

  Bekendtgørelsen indeholder bestemmelser, der gennemfører  

 Rådets direktiv 91/328/EØF, EF-Tidende 1991 L 178, s. 29.
