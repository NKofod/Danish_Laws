 I medfør af §§ 3, 26, stk. 2, og 58, stk. 1 og 3, i lov om tjenestemænd i  

 staten, folkeskolen og folkekirken, jf. lovbekendtgørelse nr. 572 af 5.  

 august 1991, fastsættes:
 § 1.  Udnævnelse og afskedigelse af tjenestemænd i  

 lønramme 1-35 i Sundhedsstyrelsen, herunder embedslægeinstitutionerne, i  

 Levnedsmiddelstyrelsen, på Rigshospitalet og ved Statens Seruminstitut  

 foretages af henholdsvis medicinaldirektøren, direktøren for  

 Levnedsmiddelstyrelsen, den administrerende direktør for Rigshospitalet og  

 den administrerende direktør for Statens Seruminstitut.
 Stk. 2.  Uansøgt afskedigelse kan dog kun foretages af  

 sundhedsministeren, jf. dog tjenestemandslovens § 33, stk. 3, om afskedigelse  

 af tjenestemænd på prøve.
§ 2.  De i § 1, stk. 1, nævnte direktører kan inden  

 for deres område give en tjenestemand i lønramme 1-35 tjenestefrihed uden løn  

 i en på forhånd fastsat periode af mindst 1 måneds varighed.
Perioden  

 fradrages ved beregning aflønanciennitet.
 § 3.  De i § 1, stk. 1, nævnte direktører kan inden  

 for deres område imødekomme en anmodning fra en tjenestemand i lønramme 1-35  

 om nedsat tjenestetid for begrænset tid eller indtil videre med tilsvarende  

 lønnedsættelse, såfremt det er foreneligt med tjenestens tarv.
 § 4.  Bekendtgørelsen træder i kraft den 1. juli 1993.
 Stk. 2.  Samtidig ophæves Sundhedsministeriets  

 bekendtgørelse nr. 812 af 14. december 1987 om udnævnelse og afskedigelse af  

 tjenestemænd i lønramme 1-35 på Rigshospitalet og Sundhedsministeriets  

 bekendtgørelse nr. 860 af 14. december 1989 om udnævnelse og afskedigelse  

 m.v. af tjenestemænd i Sundhedsstyrelsen, i Levnedsmiddelstyrelsen og ved  

 Statens Seruminstitut.
