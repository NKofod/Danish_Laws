I overensstemmelse med principperne for den af lønningsrådet foretagne  

 almindelige gennemgang af tjenestemænds honorar- og sportalordninger m.v.  

 fastsættes det herved, at eventuelle endnu bestående honorarordninger, ifølge  

 hvilke der udbetales kirkefunktionærer særskilte honorarer for varetagelse af  

 administrative hverv for menighedsråd (sekretær- og kasserererhverv o.a.),  

 skal bortfalde fra den 1. november 1970 at regne, for så vidt  

 kirkefunktionæren er ansat som tjenestemand eller med tjenestemandslignende  

 lønning.
Sådanne honorarordninger vil herefter ikke fremtidig kunne  

 etableres.
 Såfremt hvervet fortsat ønskes varetaget af den kirkefunktionær, der  

 hidtil har udført dette, eller et hverv af den heromhandlede art i fremtiden  

 ønskes henlagt til en kirkefunktionærstilling, må forslag herom forelægges  

 ministeriet med henblik på justering af stillingens klassificering på  

 grundlag af det ændrede stillingsindhold.
Skønner menighedsrådet det ikke muligt varigt at knytte hvervet til  

 kirkefunktionærstillingen, er kirkefunktionæren i henhold til ministeriets  

 cirkulære af 20. juli 1970 berettiget til et midlertidigt personligt tillæg  

 til lønninger til udligning af indtægtsnedgang ved honorarets bortfald.
Det  

 er en forudsætning for ydelse af sådant midlertidigt personligt tillæg, at  

 kirkefunktionæren fortsat varetager hvervet, så længe tillægget oppebæres.  

 Midlertidige, personlige tillæg nedsættes eller bortfalder ved opnåelse af  

 højere skalaløn, alderstillæg m.m., jfr. fornævnte cirkulære af 20. juli  

 1970.
 Forslag om justering af stedfundne klassificeringer i forbindelse med  

 bortfald af bestående honorarordninger bør såvidt muligt fremsættes inden 1.  

 november 1970.
 Man henleder opmærksomheden på, at den ved lov af 4. juni 1970 foretagne  

 ændrede formulering af § 4, stk. 2, i lov om kirkers bestyrelse m.m.  

 forudsætter, at menighedsårdets kassererforretninger, i det omfang det er  

 muligt, henlægges til en af kirkens funktionærstillinger, såfremt  

 kassererforretningerne ikke bestrides af kirkeværgen, jfr. kirkeministeriets  

 cirkulære af 15. juli 1970 om ændringer i den kirkelige lovgivning.
 P-M-V.
 E.B.
N.
Holm Til stiftsøvrighederne og overtilsynene for kirkerne i København.
(* 1) § 4 i lov om kirkers bestyrelse m.m. er ophævet.
I stedet henvises  

 til § 8 i lov nr. 221 af 16. maj 1984 om menighedsråd.
