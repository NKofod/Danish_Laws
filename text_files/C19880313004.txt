Gylleanlæg Indledning Gylleanlæg er omfattet af bekendtgørelse nr. 43 af 22. januar 1981 om  

 tekniske hjælpemidlers indretning og anvendelse.
 Denne anvisning giver nærmere retningslinier for, hvorledes  

 bekendtgørelsens krav til indretning kan opfyldes for gylleanlæg.
Arbejdstilsynet kræver, at gylleanlæg er indrettet i overensstemmelse med  

 anvisningen eller på anden måde, der er mindst ligeså forsvarlig.
Gylleanlæg  

 der er indrettet i overensstemmelse med anvisningen anses umiddelbart at  

 opfylde ovennævnte bekendtgørelse.
 For ibrugværende gylleanlæg, der er installeret før 1. juli 1978, vil det  

 indtil videre ikke blive krævet, at de opfylder anvisningens punkt 1.1.2,  

 1.2.1, 1.2.2, 1.2.4, 1.2.5 og 1.3.2 stk. 2.
 Når disse gylleanlæg underkastes væsentlig ombygning, skal punkt 1.1.2,  

 1.2.1 og 1.2.5 også være opfyldt.
 Anvisningen erstatter publikation 76/1978, anvisninger for gylleanlæg.
1. Indretning 1.1 Alment 1.1.1 Gylleanlæg skal være forsvarligt indrettet.
De enkelte dele skal  

 være udført af egnede materialer og dimensioneret, så den for sikkerheden  

 nødvendige styrke og holdbarhed er opnået.
Gylleanlæg skal være sikret, så  

 bruger eller andre ikke udsættes for fare.
Dette skal så vidt muligt ske  

 gennem konstruktionen og ellers ved sikkerhedsudstyr.
 I øvrigt henvises til arbejdstilsynets anvisning nr. 2.2.0.1 maskiner og  

 maskinanlæg.
 For mekaniske dele af udmugningsanlæg henvises tillige til  

 arbejdstilsynets anvisning om udmugningsanlæg.
 1.1.2 Bygningsreglementets tekniske og konstruktive krav til jordbrugets  

 avls- og driftsbygninger skal være opfyldt.
 1.1.3 Miljøstyrelsens krav til gyllebeholderes dimensionering og udførelse  

 skal være opfyldt.
1.2 Forbindelse mellem stald og pumpested 1.2.1 Forbindelse mellem stald og pumpested skal indrettes, så det  

 effektivt er hindret, at gasser der frigøres fra gyllen (fx ved omrøring og  

 pumpning) trænger ind i stalden eller andre bygninger.
 1.2.2 Gyllebeholdere må ikke anbringes i stalde (eller andre bygninger).  

 Dog kan gyllekældre og kanaler med en største dybde på 1,2 m anbringes i  

 stalde.
 1.2.3 Pumpebrønde og forbeholdere som har rørforbindelser til bagskylning  

 af kanaler og gyllekældre skal indrettes, så gyllen effektivt og sikkert kan  

 beluftes inden bagskylning.
 1.2.4 Der skal være en vandlås på alle rør og kanaler mellem pumpested og  

 stald, jfr. dog 1.2.7 og 1.2.8.
 Vandlåsen skal fungere uafhængig af gylleniveau i pumpebrønd og i stald.
 1.2.5 Kanaler og rør, som leder gyllen fra flere staldrum til pumpested,  

 skal for hvert enkelt staldrum afsluttes med vandlås.
 1.2.6 Udslusningsanlæg fra staldrum kan uden vandlås tilsluttes en fælles  

 rørledning, når de enkelte staldrum har spjæld, der ikke tillader  

 luftgennemgang i lukket stilling, og den fælles rørledning har vandlås inden  

 pumpestedet.
 1.2.7 Når pumpen er tilsluttet direkte på rørledningen, kan vandlås  

 undlades.
 1.2.8 Mekaniske udmugningsanlæg tilsluttet et gylleanlæg kan enten have en  

 vandlås eller en effektiv udluftning af udmugningskanalen mellem stald og  

 pumpested.
1.3 Inspektions- og nedstigningsåbninger 1.3.1 Alle lukkede beholdere, hvor personer kan gå ned, skal kunne  

 udluftes effektivt.
En effektiv udluftning vil normalt kræve mindst 2  

 åbninger.
 1.3.2 Nedstigningsåbninger til lukkede beholdere skal udformes, så  

 hjælpere let kan bjærge en bevidstløs person op.
 Nedstigningsåbningerne skal mindst have en lysning på enten 0,8 x 0,8 m  

 eller 0,5 x 1,0 m eller 0,8 m i diameter.
 1.3.3 Over een af nedstigningsåbningerne skal der være et permanent  

 fastgøringssted for en talje med sikkerhedsline.
 1.4 Gyllepumper - gylleomrørere m.v.
 1.4.1 Gyllepumper, gylleomrørere, spjæld og ventiler skal kunne betjenes  

 sikkert, og uden at brugeren udsættes for farlige mængder gyllegas.
 Start- og stopkontakter skal anbringes mindst 1,5 m fra åbninger, der  

 fører til pumpebrønden.
 1.4.2 Gyllepumper og gylleomrørere skal være indrettede, så de kan løftes  

 op i fri luft for reparation og eftersyn.
1.5 Afskærmning af gyllebeholdere 1.5.1 Gyllebeholdere skal indhegnes eller afdækkes, så børn og andre  

 uvedkommende kan holdes borte fra farlige områder.
 1.5.2 Indhegningen kan anses for at være fyldestgørende, når åbne  

 gyllebeholder er indhegnet til mindst 1,5 m over terræn.
 1.5.3 Beholdervæggen kan helt eller delvis udgøre en del af indhegningen.
 1.5.4 Indhegningen skal indrettes, så personer ikke kan gå, stå eller  

 klatre på indhegningen.
- Dette anses for at være opfyldt, når beholdervæggenens vandrette flader  

 højst er 50 mm brede, og beholdervæggens skrå flader har en hældning på  

 mindst 45 grader, - og når trådhegn har en maskevidde på højst 40 mm.
 1.5.5 Indhegningen skal være solid og lavet af bestandige materialer.
 Låger i hegnet må ikke kunne åbnes uden brug af værktøj eller nøgle.
 Arbejdsplatforme på og ved åbne beholdere skal mindst sikres med rækværk  

 med hånd-, knæ- og fodliste.
1.5.6 Hvis adgangen til arbejdsplatforme ikke kan aflåses, skal platformen  

 sikres med et mindst 1,5 m højt hegn mod gyllen.
Hegnet indrettes som anført  

 i pkt. 1.5.4 og 1.5.5.
 1.5.7 Dæk over beholdere skal enten kunne holde til almindelig færdsel,  

 eller være indhegnet som anført i pkt. 1.5.2, 1.5.4 og 1.5.5. I sidst nævnte  

 tilfælde skal der ved skiltning advares mod færdsel på dækket.
 1.5.8 En beholders dæk, som ikke er dimensioneret til kørsel med traktor  

 og vogn skal afskærmes, så traktor og vogne ikke kan køre ind over  

 beholderen.
 En afskærmning som er mindst 0,5 m høj kan anses at opfylde dette krav.
 1.5.9 Inspektions- og nedstigningsåbninger skal sikres med dæksel.
 Dækslet må ikke umiddelbart kunne fjernes uden værktøj eller nøgle.
2. Sikkerhedsskilte 2.1.1 I forbindelse med gylleanlæg skal findes følgende skilte:
 - Ved alle nedstigningsåbninger til gyllebeholdere, gyllekældre og  

 pumpebrønde m.v. skal være opsat advarselsskilte om forgiftningsfare, jfr.  

 bilag.
 - Ved nedstigningsåbninger til gyllebeholdere, gyllekældre, pumpebrønde  

 m.v. skal der på iøjefaldende steder være opslag om forgiftningsfaren og om  

 førstehjælp i forgiftningstilfælde, jfr. bilag.
 2.1.2 På gylletankvogne skal der være skilte, som advarer mod  

 forgiftningsfaren fra gyllegassen og forbyder ophold på tanken under  

 fyldningen, jfr. bilag.
 Skiltene skal anbringes på gylletankvognens forreste endebund eller ved en  

 eventuel lejder og på et sted, hvor skiltene ikke forurenes af gylle.
 2.1.3 Skiltene skal være tydelige og af vejrfaste materialer.
3. Brugsanvisninger 3.1 Den der installerer (indretter) et gylleanlæg skal levere en  

 brugsanvisning, som mindst oplyser om:
 at der ved et gylleanlæg skal være de i afsnit 2 omtalte sikkerhedsskilte.
 at tømning, omrøring og bagskyldning i gyllekældre og kanaler skal  

 tilrettelægges så der ikke frigives farlige mængder gyllegasser i stalden.
 at omrøring og bagskylning i gyllekældre og kanaler kun må ske med vand  

 eller udluftet gylle, og så vidt muligt efter at den mest gyllegasholdige  

 flydende del af gyllen er fjernet først.
 at ved omrøring og bagskylning i gyllekældre skal der være mindst 0,5 m  

 luft mellem spaltegulv og gylle.
at ved arbejde, hvor det er nødvendigt at gå ned i gyllebeholder,  

 gyllekælder eller gyllekanal skal den nedstigende anvende sikkerhedssele med  

 line.
Ovenfor nedstigningsåbningen skal der være mindst 1 hjælper med en  

 talje eller flere hjælpere, som magter at hejse den nedstegne op igen.
 at ved nedstigning i gyllebeholdere, gyllekældre eller gyllekanaler skal  

 den nedstigende enten være udstyret med luftforsynet åndedrætsværn eller  

 følgende punkter skal være iagttaget inden nedstigning:
 - Beholderen skal være tømt for gylle.
 - Eventuelle spjæld til lagerbeholder og udslusningsanlæg skal være  

 sikrede mod åbning.
- Beholderen skal være forsvarligt udluftet.
Lukkede beholdere skal  

 udluftes med blæser og alle åbninger åbne.
 - Luftens indhold af svovlbrinte må ikke være sundhedsfarlig og skal være  

 under den gældende grænseværdi (for tiden 10 ppm eller 15 mg/m3).
 3.2 I stalde med gylleanlæg skal der være et tydeligt opslag, som  

 forklarer om gylleanlæggets betjening ved tømning og evt. omrøring og  

 bagskylning, sikkerhedsforanstaltninger ved alm. brug og ved afhjælpning af  

 driftsforstyrrelser.
 3.3 Opslaget skal endvidere oplyse om, hvor sikkerhedsmateriel såsom  

 sikkerhedssele, line og luftforsynet åndedrætsværn opbevares, og hvordan  

 udluftning foretages.
 3.4 Hvis fremmed hjælp er nødvendig ved afhjælpning af  

 driftsforstyrrelser, anføres telefonnummer og adresse i opslaget.
