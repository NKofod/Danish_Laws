CO2-kvoter  overdragelse af kraftværk Spørgsmål Kan det  

 bekræftes, at der ved fordeling af salgssummen, jf. afskrivningslovens § 45,  

 ved et salg medio 2006 af et eller flere af de af X A/S ejede kraftværker  

 alene  

 skal henføres en værdi til CO2  

 -kvoter svarende til de senest den 28.  

 februar 2006 tildelte (udstedte) årlige kvoter for 2005 og 2006? Svar Nej, se SKATs  

 afgørelse og begrundelse.
Beskrivelse af de faktiske forhold Y A/S og det  

 svenske selskab Z AB arbejder på at gennemføre en omstrukturering af X A/S,  

 hvorved  

 Z AB bliver indirekte ejer af en del af aktiviteterne i X A/S, medens Y A/S  

 forbliver indirekte ejer af den resterende virksomhed.  Der kan i denne  

 sammenhæng eventuelt blive tale om, at X A/S skal sælge et eller flere  

 kraftværker ved et skattepligtigt salg.
 Anmodningen om  

 bindende ligningssvar skyldes et ønske om at få oplyst, hvorledes der ved  

 salg  

 af et kraftværk skal ske fordeling af købesummen efter afskrivningslovens §  

 45,  

 stk. 2, for så vidt angår CO2  

 -kvoter, jf. nærmere nedenfor.
Forespørgers opfattelse ifølge anmodning og høringssvar Repræsentanten  

 for selskabet X A/S har nærmere oplyst, at anmodning er foranlediget af tvivl  

 om, hvorvidt der efter udstedelsen af CO2  

 -kvoter i 2006 i  

 skattemæssig forstand er erhvervet ret til CO2  

 -kvoterne for 2005,  

 2006 og 2007, eller om der er erhvervet ret til kvoterne for et år ad gangen,  

 således at der i 2006 alene er erhvervet ret til de kvoter, der er udstedt  

 for  

 2005 og 2006. Det er repræsentantens opfattelse, at der alene erhverves ret  

 til  

 kvoterne for ét år ad gangen.
 Ifølge  

 selskabets repræsentant blev CO2  

 -kvoter medio juli 2005 handlet i  

 spotmarkedet til ca. 200 kr. pr. stk. og til en lidt højere pris for  

 terminerne  

 2006 og 2007. Som et eksempel har et nærmere angivet kraftværk fået  

 "tildelt" 2.095.018 kvoter for 2005 og 1.571.264 kvoter for hvert  

 af  

 årene 2006 og 2007.
 Dersom det  

 pågældende kraftværk sælges den 1. juli 2006, og det alene er kvoterne for  

 2005  

 og 2006, der i skattemæssig henseende skal anses for at være erhvervet ret  

 til,  

 og den resterende kvote for 2006 udgør 6/12 af årskvoten, vil der baseret på  

 ovennævnte handelsværdi ud af den samlede salgssum skulle henføres 157,1  

 mio.kr. til CO2  

 -kvoter efter afskrivningslovens § 45, stk. 2. Hvis  

 det derimod antages, at der i 2006 også er erhvervet ret til kvoterne for  

 2007,  

 vil der ud af den samlede salgssum skulle henføres 471,3 mio. kr. til  

 CO2  

 -kvoter.  

 Selskabets ønsker ikke en stillingtagen til, hvorledes kvoter, der er  

 erhvervet  

 ved køb, skal behandles.
 Selskabets  

 repræsentant har anført følgende om CO2  

 -kvoteloven, lov nr. 493 af  

 9. juni 2004:
Lovens  

 hovedformål er at regulere udledningen af CO2, således at  

 produktionsenheder omfattet af loven, kun må udlede CO2, hvis de  

 har  

 fået tilladelse hertil af økonomi- og erhvervsministeren.
Der skal være en  

 ansvarlig driftsleder for produktionsenheden.
Driftslederen er den juridiske  

 eller fysiske person, der ejer en produktionsenhed eller driver  

 produktionsenheden  

 for egen regning, jf. § 2, nr. 2, i CO2  

 -kvoteloven.
Økonomi- og  

 erhvervsministeren meddeler driftslederen tilladelse til udledning af  

 CO2,  

 jf. § 10 i CO2  

 - kvoteloven.
Dette indebærer, at driftslederen skal  

 underrette ministeren om planlagte væsentlige ændringer i produktionsenhedens  

 kapacitet og om andre forhold af betydning for tilladelsen og for tildelingen  

 af kvoter.
 I lovens § 2,  

 nr. 11, defineres en kvote som et "bevis for retten til at udlede 1 ton  

 CO2  

 i en nærmere angivet periode".
 Det fremgår af  

 lovens § 13, at enhver kvote skal kunne identificeres entydigt og kun kan  

 anvendes til dækning af udledninger af CO2  

 fra en produktionsenhed i  

 den periode, for hvilken den er tildelt.  Når udledningen af  

 CO2  

 sker, anviser driftslederen den modsvarende kvote til annullering.
 Det fremgår  

 yderligere af lovens § 15, at den første tildelingsperiode løber fra 1.  

 januar  

 2005 til 31. december 2007.  Ifølge § 17 tildeles elværker for den  

 første  

 periode 1,68 kvoter for hvert nærmere defineret beregningsgrundlag.
Repræsentanten  

 fremhæver, at dette ikke er ensbetydende med, at tildelingen for den nævnte  

 periode  

 sker én gang for alle.
Repræsentanten gør herved gældende, at det således  

 fremgår af lovens § 20, stk. 1, at den samlede kvote for den første periode  

 tildeles driftslederen med 40 pct. i 2005, 30 pct. i 2006 og 30 pct. i 2007.  

 I  

 2005 kan der således maksimalt anvendes 40 pct. af den første kvotetildeling.  

 Den ikke udnyttede del af denne kvote kan overføres til brug i de to  

 efterfølgende år.
Endvidere  

 henviser repræsentanten til, at det følger af § 20, stk. 2, i  

 CO2  

 -kvoteloven,  

 at tildelingen af den årlige kvote er betinget af, at driftslederen er i  

 besiddelse af gyldig udledningstilladelse, og at produktionsenheden ikke er  

 taget permanent ud af driften ved starten af det år, for hvilken kvoten  

 tildeles.
Vilkårene for tildeling af kvoter skal således ikke blot være  

 opfyldte på tidspunktet for starten af 1. periode, men også på tidspunktet  

 for  

 tildelingen af de årlige kvoter.
 Endelig henviser  

 repræsentanten til, at det følger af lovens § 20, stk. 5, at tildelingen af  

 den  

 årlige kvote sker ved, at ministeren hvert år underretter miljøministeren om,  

 at et nærmere antal kvoter senest den 28. februar i tildelingsåret skal  

 indsættes på de respektive driftslederes konti.  Miljøministeren  

 underretter driftslederen om tildelingen.
 For så vidt  

 angår kvoteregisteret har repræsentanten anført følgende:
 Selskabets  

 repræsentant finder, at CO2  

 -kvotelovens regler skal forstås i  

 sammenhæng med reglerne for registrering af kvoterne i kvoteregistret, jf.  

 Energistyrelsens hjemmeside (www.energistyrelsen.dk).
Det fremgår af  

 disse regler, at alle virksomheder, der er omfattet af CO2  

 -kvoteloven,  

 skal have en konto i det danske register.
Alle andre, både virksomheder,  

 organisationer og privatpersoner fra Danmark og andre lande, kan åbne en  

 konto  

 i det danske register.
Det er nødvendigt at have en konto i et af de  

 europæiske  

 kvoteregistre for at kunne handle med kvoter, og alle handler skal således  

 registreres i et kvoteregister.
 Kvoteregisteret  

 fungerer som en form for internetbank, hvor virksomhederne har en konto til  

 deres CO2  

 -kvoter.
De kvoter, der  

 tildeles gratis til virksomheder, der er omfattet af CO2  

 -kvoteloven,  

 indsættes på virksomhedens konto i kvoteregisteret.
Når virksomheden skal  

 aflevere kvoter som "betaling" for dens udledning af  

 CO2,  

 foretages der et tilsvarende fradrag på kontoen i kvoteregisteret.
Herudover  

 skal kontoen bruges til at overflytte evt. solgte kvoter til købers konto.
De  

 CO2  

 -kvoter, der tildeles årligt, indsættes hvert år senest den 28.  

 februar på driftslederens konto i kvoteregisteret.
En CO2  

 -kvote  

 er som ovenfor nævnt en ret til at udlede 1 ton CO2. Kvoten  

 eksisterer kun elektronisk.
De produktionsenheder, der er omfattet af  

 ordningen, kan bruge kvoten som "betaling" for en faktisk  

 CO2  

 -udledning  

 på deres anlæg.
En kvote har et løbenummer, således at alle kvoter er  

 individuelt  

 identificeret.
 Kvotens  

 gyldighed angiver, hvornår den kan bruges: De kvoter, der tildeles i 2005,  

 gælder for perioden fra den 1. januar 2005 til den 31. december 2007. Efter  

 2007 mister kvoterne fra første periode deres gyldighed.
 Repræsentanten  

 foretager herefter følgende vurdering af sagen:
Repræsentanten  

 henviser til, at bestemmelserne i afskrivningslovens §  

 40 A, stk. 1-3, om CO2  

 -kvoter.
Disse bestemmelser  

 her følgende ordlyd:
"§ 40  

 A.  Ved opgørelsen af den skattepligtige indkomst kan anskaffelsessummen  

 til erhvervelse af en kvote, der giver ret til at producere, levere, anvende,  

 udnytte eller fange en bestemt mængde af et produkt eller en ressource eller  

 at  

 udlede en bestemt mængde af produkter eller ressourcer, herunder forurenende  

 affaldsprodukter, og som kun kan bruges én gang (en engangskvote), fradrages  

 i  

 det indkomstår, hvori kvoten er anvendt i produktionen.
Reglerne i 1. pkt.  

 finder tilsvarende anvendelse på andele af engangskvoter, der er anvendt i  

 produktionen.  


  

 Stk. 2.  Fortjeneste eller tab ved salg eller udløb af en  

 engangskvote eller en andel heraf medregnes ved opgørelsen af den  

 skattepligtige indkomst for det indkomstår, hvori kvoten eller en andel heraf  

 sælges eller udløber uden at være anvendt i produktionen.
Fortjeneste eller  

 tab  

 opgøres som forskellen mellem afståelsessummen og anskaffelsessummen.  


  

 Stk. 3.  Anskaffelsessummen som nævnt i stk. 1 og 2 sættes til  

 nul for en engangskvote eller en andel heraf, der er tildelt vederlagsfrit.  

 Anskaffelsessummen for en købt engangskvote eller en andel heraf sættes til  

 købssummen." Repræsentanten  

 anfører, at det heraf fremgår, at fortjeneste ved salg af en CO2  

 -kvote  

 således skal indkomstbeskattes i det år, hvor kvoten sælges.
Repræsentanten  

 finder ikke, at det umiddelbart kan udledes af de citerede lovbestemmelser,  

 hvornår der skattemæssigt er erhvervet ret til en CO2  

 -kvote.
Efter  

 repræsentantens opfattelse må det imidlertid antages, at en kvote kommer til  

 eksistens, når den bliver tildelt på en sådan måde, at erhververen kan råde  

 over kvoten ved som realdebitor i et gensidigt forpligtende aftaleforhold at  

 levere kvoten til opfyldelse af overdragelsesaftalen (dvs. ved at overføre  

 kvoten til en anden konto i kvoteregistret).
 Dette synspunkt  

 bestyrkes efter repræsentantens opfattelse af ordlyden af afskrivningslovens  

 §  

 40, stk. 2, hvorefter en CO2  

 -kvote omfattet af afskrivningslovens §  

 40 A  

 skal være tildelt med den retsvirkning, at ejeren kan  

 råde over kvoten.  Dette følger af, at bestemmelsen omhandler  

 fortjeneste  

 eller tab ved salg af kvoten.  Efter repræsentantens opfattelse må det  

 følge af sammenhængen i afskrivningsloven, at de kvoter, der omhandles af §  

 45,  

 stk. 2, er de kvoter, der i øvrigt omhandles af loven, dvs. for  

 CO2  

 -kvoter  

 af §  

 40 A.  

 Afskrivningsloven må derfor efter repræsentantens opfattelse fortolkes sådan,  

 at en del af salgssummen alene skal henføres til de CO2  

 -kvoter, som  

 ejeren kan råde over.
 For så vidt  

 angår CO2  

 -kvoteloven henviser selskabets repræsentant til, at § 17 i  

 CO2  

 -kvoteloven angiver, hvor mange kvoter, der fordeles til et  

 kraftværk for 3-årsperioden 2005-07.  Det er efter repræsentantens  

 opfattelse § 20 (med overskriften "Kvotetildelingen"), der er  

 afgørende for forståelsen af, hvornår en CO2  

 -kvote er tildelt (i  

 betydningen udstedt) og dermed, hvornår der er erhvervet ret til kvoten ud  

 fra  

 en skattemæssig betragtning.
 Selskabets  

 repræsentant henviser desuden til, at det fremgår af § 20, stk. 1, at  

 kvoterne  

 for 1. periode (2005-2007) tildeles driftslederen år for år.  Dette  

 underbygges endvidere af ordlyden af CO2  

 -kvoteloven 20, stk. 5,  

 hvoraf fremgår, at "tildelingen af CO2  

 -kvoter til driftslederen  

 sker ved, at økonomi- og erhvervsministeren hvert år underretter  

 miljøministeren  

 om, at et nærmere angivet antal kvoter senest den 28. februar i  

 tildelingsåret  

 skal indsættes på de respektive driftslederes konti i registeret".
 Til støtte for  

 at kvoterne tildeles år for år henviser repræsentanten endvidere til  

 forarbejderne til CO2  

 -kvoteloven, hvor der i bemærkningerne til  

 lovforslagets § 20 står:
"Da  

 økonomi- og erhvervsministeren tildeler den årlige kvote senest den 28.  

 februar  

 for det pågældende år, og kvoter for det forrige års CO2  

 -udledning  

 skal være indsat i registret senest den 30. april det følgende år, får  

 driftslederen stor fleksibilitet ved at kunne råde over op til 70 pct. af  

 periodens kvotetildeling, før der skal ske annullering af kvoter svarende til  

 første års CO2  

 udledning." Endvidere  

 henviser repræsentanten til, at der anføres følgende under bemærkningerne til  

 lovforslagets § 15:
"Efter  

 bestemmelsen i artikel 11 i kvotedirektivet skal ministeren senest den 1.  

 oktober 2004 meddele de enkelte driftsledere størrelsen af den kvote, som de  

 vil blive tildelt.
Den egentlige tildeling af kvoterne skal ske senest den  

 28.  

 februar i hvert år i perioden." Det er  

 repræsentantens opfattelse, at forarbejderne kun kan læses således, at det  

 lægges til grund, at der er tale om en årlig tildeling, og at det først er  

 muligt at råde over CO2  

 - kvoterne, når de er tildelt ved den årlige  

 tildeling.  Repræsentanten fremhæver, at dette ligeledes er i  

 overensstemmelse med reglerne for registrering af køb og salg af  

 CO2  

 -kvoter  

 i kvoteregistret, ligesom det er i overensstemmelse med det faktiske  

 handelsmønstret for CO2  

 -kvoter.
Repræsentanten henviser i denne forbindelse  

 til selskabet Y A/S' hjemmeside hvoraf fremgår, at Y A/S på nuværende  

 tidspunkt  

 kun for så vidt angår CO2  

 -kvoter for 2005 stiller priser til spothandel,  

 dvs. hvor levering og betaling sker umiddelbart, medens Y A/S for så vidt  

 angår  

 CO2  

 -kvoter for alle tre år (2005-2007) stiller priser til  

 terminshandel.
Hvis CO2  

 -kvoterne for 2006 og 2007 var tildelt, ville  

 der også kunne foretages spothandler med disse kvoter og således ikke kun  

 terminshandler.
Til støtte for  

 at CO2  

 -kvoterne tildeles årligt, og at der på nuværende tidspunkt  

 kun er erhvervet ret til CO2  

 -kvoten for 2005, henviser  

 repræsentanten yderligere til, at tildeling af den årlige kvote i henhold til  

 CO2  

 -kvotelovens § 20 stk. 2, bl.a. er betinget af, at driftslederen  

 er i besiddelse af en gyldig udledningstilladelse.
Vilkårene for tildelingen  

 af  

 kvoter skal således ikke blot være opfyldte på tidspunktet for starten af 1.  

 periode, men også på tidspunktet for tildelingen af de årlige kvoter.
 Hertil kommer,  

 at CO2  

 -kvoterne ikke automatisk medfølger i forbindelse med  

 overdragelse af et kraftværk til en ny driftsleder, idet det følger af  

 CO2  

 -kvotelovens  

 § 10, stk. 7 og 8, at ministerens godkendelse skal indhentes, førend  

 rettigheder  

 og forpligtelser efter CO2  

 -kvoteloven overgår til den nye driftsleder.
 Det er således  

 repræsentantens opfattelse, at det kan udledes af CO2  

 -kvoteloven, at  

 der medio 2006 skattemæssigt kun vil være erhvervet ret til CO2  

 -kvoterne  

 for 2005 og 2006 (i det omfang de ikke er forbrugt).  Det er derfor kun  

 disse kvoter, der skal værdiansættes i forbindelse med en overdragelse af et  

 eller flere kraftværker.
Repræsentanten  

 henviser yderligere til, at Energistyrelsens breve af 21. december 2005 til X  

 A/S vedrørende "Tilladelse til udledning af CO2  

 " og  

 "Godkendelse af overvågningsplan for udledning af CO2  

 " og  

 "Tildeling af kvoter for perioden 2005-2007", er i overensstemmelse  

 med ovenstående forståelse.
I denne forbindelse henledes opmærksomheden på,  

 at  

 formuleringerne under "Tildeling af kvoter for 2005-2007".   

 Det  

 hedder her, at X A/S "vil blive tildelt" en samlet kvote på  

 5.237.546  

 kvoter for perioden 2005-07, og at "kvoterne tildeles med 40 pct. i  

 2005,  

 30 pct. i 2006 og 30 pct. i 2007".  Endvidere hedder det, at  

 Energistyrelsen "tildeler kvoterne ved at give Miljøstyrelsen  

 underretning  

 om, at kvoterne skal indsættes på driftsleders konto i  

 kvoteregistret".  Kvoterne for 2006 og 2007 bliver således ikke  

 tildelt ved dette brev.
 Endelig henleder  

 repræsentanten opmærksomheden på den anvendte terminologi i EU's  

 kvotedirektiv  

 (direktiv af 22. juli 2003 om en ordning for handel med kvoter for  

 drivhusgasemissioner i Fællesskabet).  Der sondres her mellem tildeling  

 og  

 udstedelse, svarende til "allocate" og "issue" i det  

 engelsksprogede direktiv, jf. overskrifterne til direktivets artikel  

 11.   

 Efter denne artikel træffer hver medlemsstat afgørelse om den samlede mængde  

 kvoter, den vil tildele (allocate) for 3-årsperioden, og om tildelingen  

 (allocation) heraf til driftslederen af hvert anlæg.
 Efter artikel  

 11,4 udsteder den kompetente myndighed hvert år i 3-årsperioden en del af den  

 samlede kvotemængde senest 28. februar hvert år.  Efter artikel 12,2  

 sørger medlemsstaten for, at kvoter, der udstedes af en kompetent myndighed i  

 en anden medlemsstat, anerkendes med henblik på opfyldelse af driftslederens  

 forpligtelser.
 CO2  

 -kvoteloven  

 anvender i modsætning hertil som citeret ovenfor udtrykket  

 "tildeling", hvad enten der er tale om "tildeling"  

 svarende  

 til "allocation" efter §§ 17-19 eller "udstedelse"  

 (issue)  

 efter § 20.  Kvoter, der alene er allokeret til den pågældende  

 skatteyder,  

 kan ikke videreoverdrages.  Hertil fordres, at kvoterne er  

 udstedt.   

 Kvoter, der alene er allokeret til X A/S, men ikke udstedt, skal derfor ikke  

 indgå i fordelingen af en salgssum efter afskrivningslovens § 45.
 Afslutningsvis  

 anfører selskabets repræsentant, at man endelig kan rejse det spørgsmål, om  

 retten til at få tildelt CO2  

 -kvoter for 2007 ved en overdragelse af  

 et kraftværk, f.eks. den 1. juli 2006, kan karakteriseres som en finansiel  

 kontrakt, nærmere bestemt en terminskontrakt eller en køberettighed, der er  

 omfattet af kursgevinstlovens regler.
Dette spørgsmål  

 må efter repræsentantens opfattelse besvares benægtende allerede af den  

 grund,  

 at der ikke er eller påtænkes indgået nogen aftale om erhvervelsen af  

 CO2  

 -kvoterne  

 for 2007. Der vil således kun blive indgået aftale om overdragelse af  

 tilladelsen til at udlede CO2. Der foreligger derfor pr.  

 definition  

 ikke nogen finansiel kontrakt.
Derfor skal der heller ikke ske allokering af  

 nogen del af salgssummen for et kraftværk til CO2  

 -kvoterne for 2007.
 I forbindelse  

 med at sagen blev sendt til høring, har selskabets repræsentant gjort  

 følgende  

 bemærkning til SKATs begrundelse for at besvare det rejste spørgsmål  

 benægtende:
 "Det følger  

 ikke i sig selv af overdragelsen af en tilladelse til udledning af  

 CO2,  

 "at den nye ejer vil kunne anvende den ikke udnyttede del af den samlede  

 CO2  

 -kvote".
 Ved en  

 overdragelse (som forespurgt om) medio 2006 vil det således bero på en aftale  

 mellem køber og sælger, hvorvidt de for 2006 tildelte CO2  

 -kvoter  

 overhovedet medfølger i handlen.
 For så  

 vidt angår CO2  

 -kvoter, der udstedes i 2007, gælder, at de vil blive  

 tildelt den nye ejer i 2007. Det forhold, at den nye ejer vil indtræde i  

 retten  

 til at få udstedt CO2  

 -kvoter i 2007, er imidlertid ikke noget  

 argument for, at sådanne CO2  

 -kvoter kan anses for retserhvervet af  

 den hidtidige ejer.
 Der er  

 ingen sammenhæng mellem en overdragelse af tilladelsen til udledning og  

 spørgsmålet om, hvornår kvoter for 2007 anses for erhvervet med skattemæssig  

 virkning.
Vi kan derfor  

 ikke acceptere det anførte som en begrundelse for SKATs indstilling." I sit  

 høringssvar henviser repræsentanten endvidere til, at de tidligere anførte  

 argumenter for, hvorfor CO2  

 -kvoter for 2007 først kan anses for  

 retserhvervet i 2007. Han fremhæver i den forbindelse, at det bl.a. er  

 afgørende, at den hidtidige ejer ikke i 2006 kan råde over CO2  

 -kvoterne  

 for 2007. Når den hidtidige ejer ikke kan disponere over og dermed heller  

 ikke  

 afhænde kvoter for 2007, kan sådanne kvoter ikke indgå i fordelingen af  

 salgssummen ved afhændelse af et kraftværk.
SKATs  

 indstilling og begrundelse Det følger af  

 afskrivningslovens § 45, stk. 2, at køber og sælger ved salg af aktiver  

 omfattet af afskrivningsloven skal foretage en fordeling af den samlede  

 kontantomregnede salgssum på de aktiver, der er omfattet af overdragelsen.  

 Denne fordeling skal bl.a. omfatte kvoter som f.eks.
CO2  

 -kvoter.
Der beregnes  

 efter reglerne i §§ 17 og 18 i lov om CO2  

 -kvoter en samlet kvote for  

 2005, 2006 og 2007 (1. periode) for produktionsenheder omfattet af loven.
Den  

 samlede kvote tildeles driftslederen af økonomi- og erhvervsministeren med 40  

 pct. i 2005, 30 pct. i 2006 og 30 pct. i 2007, jf.
CO2  

 -kvotelovens §  

 20, stk. 1.
 Ved salg af et  

 produktionsanlæg omfattet af loven vil der efter tilladelse fra økonomi- og  

 erhvervsministeren kunne ske overdragelse af tilladelse til udledning af  

 CO2,  

 således at den nye ejer vil kunne anvende den ikke-udnyttede del af den  

 samlede CO2  

 -kvote.
Da der for 2005,  

 2006 og 2007 er blevet beregnet en samlet kvote for kraftværker omfattet af  

 loven, og da erhververen af et kraftværk - efter ministerens godkendelse af  

 en  

 ny driftsleder - vil kunne udnytte den ikke-anvendte del af den samlede  

 kvote,  

 må det efter SKATs opfattelse lægges til grund, at størrelsen af den  

 ikke-anvendte del af kvoten er af betydning for den samlede overdragelsessum  

 for kraftværket, og at den ikke-anvendte del af den samlede kvote reelt  

 indgår  

 i overdragelsen.
Der lægges i denne forbindelse vægt på, at størrelse af den  

 samlede ikke-anvendt kvote på overdragelsestidspunktet er af betydning for,  

 om  

 den nye ejer vil blive nødt til at købe kvoter på spotmarkedet.
Endvidere  

 findes det uden betydning, at overdrageren i 2006 endnu ikke særskilt kan  

 råde  

 over kvoten for 2007.
 Det er således  

 SKATs opfattelse, at en del af overdragelsessummen for et produktionsanlæg  

 omfattet  

 af CO2  

 -kvoteloven skal anses for vederlag for ikke-anvendte CO2  

 -kvoter.  

 Ved overdragelse af et produktionsanlæg pr. 1. juli 2006 vil en del af  

 overdragelsessummen således skulle fordeles på den del af kvoterne for 2005  

 og  

 2006, der endnu ikke er udnyttet, samt på den del af den samlede kvote, der  

 først kan udnyttes i 2007. Værdien af kvoter, der allerede er anvendt på  

 overdragelsestidspunktet, skal sættes til nul.
 SKAT indstiller,  

 at Skatterådet med denne begrundelse svarer "nej" til det rejste  

 spørgsmål.
Skatterådets afgørelse og begrundelse Skatterådet  

  

 tiltrådte SKATs  

 indstilling.
Svaret er bindende for skattemyndighederne i følgende periode Svaret er bindende  

 i 5 år fra afgørelsens dato.
