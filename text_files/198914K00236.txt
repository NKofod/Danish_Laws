Nr BTL 236 Betænkning over Forslag til lov om ændring af realkreditlov og lov om  

 stempelafgift m.v. (Foranstaltninger til imødegåelse af tvangsauktioner samt  

 til stimulering af omsætningen af ejerboliger)   

 Nr L 236 1989-90, 1. samling Afgivet af Boligudvalget Afgivet: 19900523 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret dels skriftligt, dels i samråd.
 Endvidere har udvalget modtaget skriftlige og/eller mundtlige henvendelser  

 fra:
Det Danske Advokatsamfund, EDC-Gruppen, Finansrådet, Nordentoft, Bent, Valby, og Realkreditrådet.
 Der er af boligministeren og af nogle mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (Det Konservative Folkepartis,  

 Ventres, Fremskridtspartiets, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse med de af  

 boligministeren stillede ændringsforslag.
 Et andet mindretal (Socialdemokratiets og Centrum-Demokraternes  

 medlemmer af udvalget) indstiller lovforslaget til vedtagelse med de  

 under nr. 2-6, 8-10 og 13 stillede ændringsforslag.
 Et flertal inden for mindretallet (Socialdemokratiets medlemmer af  

 udvalget) ønsker at udtale, at Socialdemokratiet under udvalgsbehandlingen  

 har søgt at afklare, hvorvidt de såkaldte højrentehusejere gennemsnitligt er  

 vanskeligere stillet i forhold til ejere af huse købt på et senere tidspunkt.  

 Så vidt oplysningerne rækker, ses der ikke at være grundlag for at gribe ind  

 med lempelser over for disse højrentehusejere.
 Karakteristisk for disse husejeres vilkår er:
 1) En meget beskeden del af husene er kommet på tvangsauktion - disse huse  

 har udgjort 5-6 pct. af de af kreditforeningerne overtagne huse i 1987 og  

 1988.
 2) Finansieringsvilkårene er samlet set mindre byrdefulde på nuværende  

 tidspunkt end gældende for nyfinansiering ved køb i dag.
 3) siden begyndelsen af 80'erne er ejendomsværdien steget betydeligt, idet  

 stigningerne i midten af 80'erne mere end rigeligt opvejer de fald, der har  

 været konstateret i de seneste år.
 Socialdemokratiet anser herefter den saglige debat om disse huse for  

 udtømt på nuværende tidspunkt.
 Med hensyn til drøftelserne af efterstående panthaveres stillingtagen til  

 rykning for omlægningslån henvises til, hvad Socialdemokratiets ordfører  

 bemærkede herom under 1. behandling af lovforslaget den 17. maj 1990.
Endvidere har navnlig to forhold været drøftet under udvalgsbehandlingen.  

 Indfrielse af lån ved ejerskifte og stop for både stempelfritagelse og  

 30-årige ejerskiftelån.
Der henvises her til de af Socialdemokratiet stillede  

 ændringsforslag og bemærkningerne hertil.
Endelig skal Socialdemokratiet  

 pointere, at tvangsauktionerne kun begrænses af disse forslag.
Det vil kun  

 være muligt med en effektiv begrænsning, såfremt samfundsøkonomien atter  

 bliver bragt i vækst efter flere år med nulvækst, hvilket vil sige et markant  

 efterslæb i forhold til udlandet.
 Socialdemokratiet har søgt at tilvejebringe en større tryghed på  

 boligmarkedet, hvilket ikke er lykkedes, da regeringen ikke har ønsket at  

 medvirke.
 Dette må dog fortsat være en bestræbelse, ligesom arbejdet med forenkling  

 af tvangsauktionsreglerne og effektivisering af procedurerne sammen med  

 vedtagelse af lovgrundlaget for frivillig akkord vil være spørgsmål af  

 væsentlig betydning for begrænsningen af antallet og virkningen af  

 tvangsauktioner.
Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med de af  

 mindretallet og de af boligministeren under nr. 3, 5-7, 10 og 13 stillede  

 ændringsforslag.
Mindretallet vil redegøre for sin stilling til de af et  

 mindretal under nr. 4 og 9 stillede ændringsforslag.
Ændringsforslag Af et mindretal (SF):
Til titlen 1) I titlen udgår ordene »og lov om stempelafgift«.
Til § 1 Af et mindretal (S), tiltrådt af et mindretal (CD):
 2) I det under nr. 2 foreslåede nye punktum i § 26, stk.  

 3, ændres »1. september 1990« til: »1. januar 1991«.
 Af boligministeren, tiltrådt af udvalget:
 3) I det under nr. 3 foreslåede § 26, stk. 5, udgår  

1. og 2. pkt., og i stedet indsættes:
»Til indfrielse af lån, hvortil der senest den 15. maj 1990 er ansøgt  

 om lånetilbud, og som ikke afdrages langsommere end et 20-årigt lån, der  

 består af mindst 40 pct. serielån, kan der indtil den 30. juni 1991 ydes  

 nominallån med en maksimal løbetid på 30 år.« Til § 2 Af et mindretal (S), tiltrådt af et mindretal (CD):
 4) I den under nr. 3 foreslåede affattelse af § 10 c,  

 stk. 7, affattes 1. pkt. således:
»Lån ydet efter stk. 1 forfalder ved ejerskifte inden den 30. juni  

 1996.« Af boligministeren, tiltrådt af udvalget:
 5) I den under nr. 3 foreslåede affattelse af § 10 c,  

 stk. 7, indsættes efter 2. pkt. som nyt punktum:
»Endvidere betragtes overgang til ægtefælle, livsarvinger, medejere  

 og personer, der har haft fælles bopæl med ejeren de sidste to år før  

 overdragelsen, ikke som ejerskifte.« Til § 4 6) I det under nr. 1 foreslåede § 3, stk. 5, udgår  

1. og 2. pkt., og i stedet indsættes:
»Til indfrielse af lån, hvortil der senest den 15. maj 1990 er ansøgt  

 om lånetilbud, og som ikke afdrages langsommere end et 20-årigt lån, der  

 består af mindst 40 pct. serielån, kan der indtil den 30. juni 1991 ydes  

 nominallån med en maksimal løbetid på 30 år.« Af boligministeren, tiltrådt af et flertal (udvalget med  

 undtagelse af S og CD):
 7) Nr. 3 affattes således:
 »3. I § 5, nr. 3, indsættes som nyt 2. pkt.:
»For lån til ejerskifte er den maksimale løbetid indtil den 1.  

 september 1990 dog 30 år.«» Af et mindretal (S), tiltrådt af et mindretal (CD):
Underændringsforslag til ændringsforslag nr. 7 8) I det under ændringsforslag nr. 7 foreslåede nye 2. pkt.  

 i § 5, nr. 3, ændres ordene »1. september 1990« til:  

 »1. januar 1991«.
 9) I den under nr. 5 foreslåede affattelse af § 3 a,  

 stk. 6, affattes 1. pkt. således:
»Lån ydet efter stk. 1 forfalder ved ejerskifte inden den 30. juni  

 1996.« Af boligministeren, tiltrådt af udvalget:
 10) I den under nr. 5 foreslåede affattelse af § 3 a,  

 stk. 6, indsættes efter 2. pkt. som nyt punktum:
»Endvidere betragtes overgang til ægtefælle, livsarvinger, medejere  

 og personer, der har haft fælles bopæl med ejeren de sidste to år før  

 overdragelsen, ikke som ejerskifte.« Til § 5 Af et mindretal (SF):
 11) Paragraffen udgår.
 Af boligministeren, tiltrådt af et mindretal (KF, V, FP, RV  

 og KRF):
 12) I den under nr. 2 foreslåede nye § 57 B udgår  

stk. 1, 2. pkt., og i stedet indsættes:
»Stempelfriheden gælder dog ikke ejerpantebreve, medmindre  

 ejerpantebrevet oprettes til sikkerhed for pengeinstitutlån til finansiering  

 af den i overdragelsesdokumentet omhandelede restkøbesum og pengeinstituttet  

 som håndpanthaver erklærer, at ejerpantebrevet alene vil blive anvendt til  

 dette låneformål, hvorefter det af instituttet vil blive foranlediget aflyst.  

 Ejerpantebrevets pålydende må ikke overstige lånebeløbet med mere end 10  

 pct.« Til § 6 Af boligministeren, tiltrådt af udvalget:
 13) I stk. 3, 2. pkt., ændres »31. december  

 1991« til:
 »30. juni 1992«.
Bemærkninger Til nr. 1 Ændringsforslaget er en redaktionel konsekvens af ændringsforslag nr. 11.
Til nr. 2 og 8 Stempelafgiftsfritagelsen og adgangen til at optage ejerskiftelån over 30  

 år falder inden for samme korte periode af året med stop den 1. september  

 1990.
 Da markedet har flere trængte sælgere end trængte købere, vil virkningen  

 af et samlet stop være meget voldsom for sælgerne i tiden op til stoppet, da  

 det må imødeses, at det vil være vanskeligere at sælge efter 1. september  

 1990.
 Ændringsforslaget vil afbøde denne virkning gennem en forlængelse af  

 adgangen til at optage ejerskiftelån over 30 år til årets udgang.
 Herefter vil der fortsat være en vis tilskyndelse til for køberne at søge  

 ud på markedet også i efteråret 1990.
 Det må anses for at være af stor betydning for prisdannelsen, at der så  

 vidt muligt ikke gennem lovgivning lægges op til alt for kraftige udsving,  

 hvilket her kan opnås ved en aftrapning af handelsfordelene frem for et brat  

 stop.
Til nr. 3 og 6 Med den foreslående ændring gives der mulighed for også at ombytte  

 annuitetslån, såfremt disse har et afdragsbeløb, der som minimum svarer til  

 afdragsforløbet for et 20-årigt mikslån.
 Det følger endvidere heraf, at de 30-årige ejerskiftelån kan ydes som  

 annuitetslån, blot afdragene til enhver tid mindst svarer til afdragene på et  

 tilsvarende 30-årigt mixlån.
Til nr. 4 og 9 Det forekommer ikke rimeligt, at tvangsauktionstruede boligejere får  

 adgang til at omlægge lån, der skal indfries ved ejerskifte, mens de  

 boligejere, der generelt får adgang til at omlægge eller nyoptage lån ikke  

 skal indfri disse ved ejerskifte.
Der er den saglige forskel på de to  

 situationer, at tvangsauktionstruede kan omlægge til annuitetslån, mens  

 øvrige kan omlægge til mikslån.
Dette er en fordel i de første år, mens det  

 herefter vil være stort set uden forskel for derefter at blive mere  

 byrdefuldt.
 For på den ene side at indrømme tvangsauktionstruede de samme rettigheder,  

 som gælder for andre, og på den anden side at imødegå spekulationsmuligheden  

 i ejerskifte med annuitetslån umiddelbart efter en tvangsauktionsafværgelse  

 stilles disse ændringsforslag.
 Herefter skal der ikke ske indfrielse af annuitetslånet, medmindre  

 førstkommende ejerskifte finder sted inden den 1. juli 1996.
Til nr. 5 og 10 Det findes hensigtsmæssigt, at det i loven udtømmende præciseres, i hvilke  

 tilfælde en overdragelse af en ejendom ikke betragtes som ejerskifte i  

 relation til lånets fortsatte indeståen.
Til nr. 7 Ændringsforslaget præciserer de tilfælde, hvor der kan ydes 30-årigt lån.
Til nr. 11 Det har under behandlingen af lovforslaget vist sig umuligt at få  

 klarlagt, hvordan den midlertidige stempelfritagelse skal finansieres.
 Da der er tale om et offentligt tilskud til ejerboligsektoren i en  

 størrelsesorden af ca. 300 mio. kr., er det af allerstørste betydning at få  

 klarlagt, hvem der skal finansiere dette tilskud.
 Ifølge svaret på spørgsmål 2 og 5 skal provenutabet modregnes i den  

 såkaldte grænsehandelspulje, men ingen levende sjæl ved tilsyneladende,  

 hvilke konkrete grænsehandelsvarer der ikke falder i pris.
 Da stempelfritagelsen samtidig kan forventes at udvirke prisstigninger på  

 ejendomsmarkedet (jf. svar på spørgsmål 7), foreslås det, at bestemmelsen  

 udgår.
Til nr. 12 Ændringsforslaget tilsigter at udvide den midlertidige stempelfrihed for  

 pantebreve ved overdragelse af ejerboliger til også at omfatte  

 ejerpantebreve, der tjener til sikkerhed for pengeinstitutlån til  

 finansiering af restkøbesummen.
 Da det imidlertid er meget vanskeligt at »øremærke«  

 ejerpantebreve, foreslås det, at stempelfriheden alene gælder, såfremt  

 pengeinstituttet som håndpanthaver erklærer, at ejerpantebrevet alene tjener  

 til sikkerhed for finansiering af restkøbesummen, og at det af  

 pengeinstituttet vil blive foranlediget aflyst ved låneforholdets ophør.
 Ejerpantebrevets pålydende må ikke overstige lånebeløbet med mere end 10  

 pct.
Der er ikke sikre holdepunkter for at skønne over provenutabet ved at  

 udvide den midlertidige stempelfrihed til også at omfatte de pågældende  

 ejerpantebreve.
Hvis f.eks. 5 pct. af den samlede købesum ved 31/2 måneds  

 ejerboligomsætning på 1989-niveau tænkes finansieret på basis af sådanne  

 ejerpantebreve, der normalt skal stemples med 4 pct., skønnes provenutabet at  

 udgøre 25-30 mio. kr.
 Det bemærkes dog, at såfremt disse ejerpantebreve ikke stempelfritages, må  

 det forventes, at efterfinansieringen i pengeinstitutterne i større omfang  

 end hidtil vil ske på sælgerpantebrevslignende vilkår, hvorved der opnås  

 stempelfrihed.
Til nr. 13 Med den foreslåede forlængelse af perioden, inden for hvilken  

 effektueringen af ombytningen af 20-årige mikslån med 30-årige mikslån kan  

 ske, tilsiges en formindskelse af risikoen for en ophobning af  

 låneansøgninger i realkreditinstituttet med deraf følgende kursstigninger på  

 obligationer for lån, der skal ombyttes.
Lizzie Lichtenberg (KF) Sterup (KF) Pernille Sams (KF) Mejdahl (V)  

 nfmd.
Elsebeth Kock-Petersen (V) Kirsten Jacobsen (FP) Jørgen Estrup (RV)  

 Sonja Albrink (CD) Lysholm Christensen (KRF) Eva Fatum (S) Baadsgaard (S)  

 fmd.
Pia Gjellerup (S) Løvig Simonsen (S) Lissa Mathiasen (S) Holger K.  

 Nielsen (SF) Bjørn Poulsen (SF) Pelle Voigt (SF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder stillet spørgsmål til boligministeren, som denne har besvaret dels skriftligt, dels i samråd.
 Der er af boligministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Fremskridtspartiets, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 af boligministeren stillede ændringsforslag.
 Et andet mindretal (Socialdemokratiets og Centrum-Demokraternes  

 medlemmer af udvalget) indstiller lovforslaget til vedtagelse med de  

 stillede ændringsforslag.
Et tredje mindretal (Socialistisk Folkepartis medlemmer af  

 udvalget) vil redegøre for sin stilling til lovforslaget ved dettes 3.  

 behandling.
Mindretallet kan tiltræde de stillede ændringsforslag.
Ændringsforslag Af boligministeren, tiltrådt af udvalget:
Til § 1 1) I det under nr. 3 foreslåede § 26, stk. 5,  

 affattes 1. pkt. således:
»Til indfrielse af realkreditlån, hvortil der er ansøgt om lånetilbud  

 senest den 15. maj 1990 med en oprindelig løbetid på 20 år, der består af  

 mindst 40 pct. serielån, eller et tilsvarende realkreditlignende lån, kan der  

 indtil den 30. juni 1991 ydes nominallån med en maksimal løbetid på 30  

 år.« Til § 4 2) I det under nr. 1 foreslåede § 3, stk. 5,  

 affattes 1. pkt. således:
»Til indfrielse af realkreditlån, hvortil der er ansøgt om lånetilbud  

 senest den 15. maj 1990 med en oprindelig løbetid på 20 år, der består af  

 mindst 40 pct. serielån, eller et tilsvarende realkreditlignende lån, kan der  

 indtil den 30. juni 1991 ydes nominallån med en maksimal løbetid på 30  

 år.« Af et mindretal (S), tiltrådt af et mindretal (CD og SF):
Til § 5 3) I den under nr. 1 foreslåede § 34 A indsættes  

 efter stk. 3 som nyt stykke:
 »Stk. 4. Stempelfriheden efter stk. 1 gælder ikke  

 overdragelse af ejerboliger til helårsbeboelse i følgende tilfælde:
 a) Overdragelse mellem selskaber og personer, hvor den ene part direkte  

 eller gennem et selskab kan udøve bestemmende indflydelse på den anden.
b) Overdragelse inden for den i § 44, stk. 1, i lov om afgift af arv og  

 gave omhandlede personkreds.« Stk. 4. bliver herefter stk. 5.
Bemærkninger Til nr. 1 og 2 Med den foreslåede ændring præciseres det, at der gives mulighed for at  

 ombytte realkreditlån eller realkreditlignende lån, såfremt disse er ydet som  

 20-årige mixlån eller har et afdragsforløb, der svarer til afdragsforløbet  

 for et 20-årigt mixlån.
Til nr. 3 Ved afgørelse af, om der foreligger den i litra a nævnte bestemmende  

 indflydelse, lægges samme principper til grund som i lov om beskatning af  

 fortjenester ved afståelse af aktier m.v., jf. denne lovs § 4.
 Med den foreslåede ændring sikres det, at skattespekulative  

 ejendomshandler (eksempelvis handler mellem hovedaktionær og  

 hovedaktionærselskab), som der ikke er flertal for at begrænse gennem  

 ændringer i skattelovgivningen, ikke tillige begunstiges af fritagelse for  

 betaling af stempelafgift, der hidtil har været en beskeden bremse.
 I sammenhæng med, at Socialdemokratiets ændringsforslag i betænkningen ved  

 2. behandling blev nedstemt, forstærkes behovet for at gennemføre dette  

 ændringsforslag.
Til de mennesker, der er tvangsauktionstruede, kan der ydes lån med  

 indfrielsesklausul, mens dette ikke gælder for andre.
De mennesker, der af  

 økonomiske grunde er tvunget til at sætte deres bolig til salg, vil være  

 tvunget ud i prisfald, efterhånden som tidspunktet for ophør af både  

 stempelfrihed og adgangen til at optage 30-årige ejerskiftelån nærmer sig.  

 Samtidig gives der de mennesker, der blot for at spare i skat handler med sig  

 selv, stempelfrihed i tilgift.
Dette er der ikke sammenhæng i.
