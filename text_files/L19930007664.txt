Den 28. august 1990 undertegnedes i Thimphu følgende overenskomst om bistandssamarbejde:
OVERENSKOMST OM GENERELLE BETINGELSER OG PROCEDURER FOR BISTANDSSAMARBEJDE MELLEM KONGERIGET DANMARKS REGERING OG KONGERIGET BHUTANS REGERING Præambel Kongeriget Danmarks regering (i det følgende benævnt Danmark) og  

 Kongeriget Bhutans regering (i det følgende benævnt Bhutan), som ønsker at  

 samarbejde om at fremme Bhutans økonomiske og sociale udvikling, har indgået  

 følgende overenskomst:
Artikel I Parternes forpligtelser 1. Danmark stiller materielle ressourcer, finansiel og  

 teknisk støtte samt uddannelsesmuligheder til rådighed for Bhutan.
Bhutan  

 sikrer den effektive anvendelse af nævnte støtte og uddannelsesmuligheder.
 2. De særlige betingelser og procedurer, indbefattet  

 de to parters finansielle og andre forpligtelser med hensyn til særskilte  

 projekter, programmer og andre fælles aktiviteter under denne overenskomst (i  

 det følgende benævnt projekter), træffer parterne i hvert enkelt tilfælde  

 beslutning om i særlige overenskomster med tydelig henvisning til denne  

 overenskomst.
 3. Opstår der uoverensstemmelse mellem denne  

 overenskomst og de specifikke overenskomster, står de sidstnævnte ved magt.
 4. Ved implementeringen af denne overenskomst er  

 Udenrigsministeriet ved afdelingen for internationalt udviklingssamarbejde  

 (Danida) kompetent til at repræsentere Danmark, og det bhutanske  

 udenrigsministerium er kompetent til at repræsentere Bhutan (i det følgende  

 benævnt de kompetente myndigheder).
Artikel II Udøvende institutioner 1. I forbindelse med denne overenskomst betyder  

 udtrykket »udøvende institutioner« enhver offentlig myndighed og  

 offentlig eller privat sammenslutning såvel som enhver organisation hvad  

 enten offentlig eller privat, der er anerkendt af de to regeringer og  

 kontraheret af Danmark til at implementere de særlige overenskomster, der  

 henvises til i ovenstående artikel I, stk. 2.
 2. Hvor intet andet er vedtaget i de specifikke  

 overenskomster, betaler Danmark de udøvende institutioners honorarer og  

 omkostninger i overensstemmelse med Danidas regler og forskrifter fraregnet  

 de omkostninger, der dækkes af Bhutan, som betinget i nedennævnte stk. 3.
 3. Bhutan foranstalter følgende med hensyn til de  

 udsendte udøvende institutioner:
Artikel III Personel 1. Teknisk støtte stillet til rådighed efter anmodning  

 fra Bhutan i henhold til denne overenskomst kan være i form af teknisk  

 personel (kortvarige eller langvarige opgaver) ansat af Danida eller de  

 udøvende institutioner, som der henvises til i ovennævnte artikel II, stk. 1.  

 Tilvejebringelsen af ovennævnte personels (i det følgende benævnte personel)  

 ydelser er betinget af tilgængeligheden af egnede, kvalificerede og erfarne  

 personer på det rette tidspunkt.
2. De kompetente bhutanske myndigheder for hvert  

 projekt tilstiller i hvert enkelt tilfælde Danida en fuldstændig  

 stillingsbeskrivelse for det ønskede personel med angivelse af stillingens  

 opgaver samt væsentlige og ønskede kvalifikationer hos ansøgeren.
Det skal af  

 stillingsbeskrivelsen klart fremgå, hvorvidt personellet skal påtage sig  

 udøvende ansvar.
 3. Danida giver Bhutans kompetente myndigheder for  

 hvert projekt alle de til vurdering af ansøgerne til ovennævnte stillinger  

 nødvendige oplysninger, herunder oplysninger om uddannelse og tidligere  

 faglig erfaring.
 4. Bhutans kompetente myndigheder for hvert projekt og  

 Danida træffer i fællesskab beslutning om, i hvilket omfang  

 »counterparts« skal udpeges af Bhutans regering for det personel,  

 der stilles til rådighed, eller andre foranstaltninger, om hvilke der skal  

 træffes indbyrdes aftale for at nå de tilsigtede mål.
 5. Personellet skal under sin tjeneste være undergivet  

 Bhutans love og instrukser fra de administrative myndigheder i det område,  

 hvor det er stationeret, der ikke er uforenelige med denne overenskomsts  

 bestemmelser.
6. Bhutan sikrer, at det udsendte personel og disses  

 ægtefæller og pårørende nyder lovens fulde beskyttelse og sikrer yderligere,  

 at dette personel og disses ægtefæller og pårørende altid behandles på en  

 måde, der ikke er mindre fordelagtig, end den som ydes til personel udsendt  

 til Bhutan fra andre lande eller internationale organisationer.
Såfremt  

 sådant udsendt personel fra Danmark eller disses ægtefæller eller pårørende  

 arresteres, eller der rejses straffesag mod dem, skal den kongelige danske  

 ambassade omgående underrettes og have ret til at besøge enhver tilbageholdt  

 eller arresteret person.
En sådan person skal have ret til at lade sig  

 repræsentere af en advokat udpeget af ambassaden eller personen selv.
7. Bhutan er ansvarlig for det udsendte personels og  

 disses ægtefællers og pårørendes sikkerhed.
I tilfælde af kriser, som berører  

 sikkerheden for udlændinge i Bhutan, skal Bhutan yde det udsendte personel og  

 disses ægtefæller og pårørende de samme hjemsendelsesbetingelser, som ydes  

 til diplomatisk personel med tjenestested i Bhutan.
 8. Opstår en situation, som refereret under pkt. 7,  

 skal de to regeringer konsultere hinanden og handle i tæt samarbejde for at  

 minimere risikoen og skaden for det udsendte personel og disses ægtefæller og  

 pårørende eller skade på deres personlige ejendele, samt skade på materiel,  

 udstyr og biler, som har været brugt i forbindelse med gennemførelsen af  

 projekterne under denne overenskomst.
 9. Udsendt personel, som agerer i overensstemmelse med  

 instrukser udstedt af den kongelige danske ambassade i anledning af en krise,  

 eller som tager sådanne forholdsregler, som forholdene tilsiger, og derved  

 bliver forhindret i at møde på arbejde, vil ikke kunne anklages for  

 pligtforsømmelse under den relevante kontrakt.
 10. Bhutan har ret til at anmode om hjemkaldelse af  

 enhver blandt personellet, hvis arbejde eller adfærd er utilfredsstillende;  

 før udøvelsen af denne ret forpligter Bhutan sig til at rådføre sig med  

 Danmark.
11. Danmark har ret til når som helst at hjemkalde  

 enhver blandt personellet.
Før udøvelsen af denne ret skal Danmark rådføre  

 sig med Bhutan herom samt om foranstaltninger til sikring af hurtig  

 erstatning af sådant personel, hvis Bhutan ønsker dette, med mindre  

 usædvanlige omstændigheder kræver at vedkommende hjemkaldes øjeblikkeligt.
 12. Efter aftale mellem de kompetente myndigheder kan  

 personellet i en tjenesteperiode forflyttes fra en stilling til en anden.
 13. Danmark betaler løn, gebyrer og omkostninger  

 vedrørende personellet i henhold til Danida's regler, bortset fra  

 omkostninger stipuleret under pkt. 15.
 14. Danmark betaler husleje for passende bolig for det  

 udsendte personel og disses ægtefæller og pårørende. (Vand- telefon og  

 elektricitetsafgifter vedrørende boligen afholdes af personellet.) Bhutan  

 forpligter sig til at være behjælpelig med at finde passende bolig.
 15. Vedrørende personellet vil Bhutan:
 16. Bhutan forpligter sig til, at det udsendte  

 personel og disses ægtefæller og pårørende:
 17. Bhutan sørger for, at det udsendte personel og  

 disses ægtefæller og pårørende fritages for:
- et komfur, mikrobølgeovn, køleskab, dybfryser, opvaskemaskine og en  

 universel køkkenmaskine, - en vaskemaskine, tørretumbler, støvsuger og symaskine, - to radioer, en båndoptager og en plade/CD spiller, - et TV-video sæt, film- og videokamera og andet fotografisk udstyr, - en air conditioner for hvert familiemedlem, dog mindst to per husstand, - en skrivemaskine, - mindre elektriske apparater, - sportsudstyr og musikinstrumenter, - møbler, - en komplet personlig computer, - personligt fagligt udstyr i rimeligt omfang, - en vandpumpe.
18. I tilfælde af at et motorkøretøj, som anført  

 ovenfor, bliver beskadiget i en sådan grad, at det ikke vil kunne betale sig  

 at reparere det, eller på anden måde går tabt uden det udsendte personel  

 eller disses ægtefæller og pårørende er skyld deri, skal fritagelserne omtalt  

 i ovenstående stk. gælde for import eller køb af et nyt motorkøretøj uden  

 hensyn til tidsfrist.
Endvidere skal Bhutan tillade told- og afgiftsfri  

 indførsel af et motorkøretøj fem år efter personellets første indrejse i  

 Bhutan, hvis kontraktperioden er blevet forlænget til fire år eller mere.
19. Det udsendte personel og disses ægtefæller og  

 pårørende er berettiget til i rimeligt omfang at importere varer til eget  

 personligt forbrug, så som madvarer, beklædning, toiletsager, medicin og  

 reservedele til personlige effekter.
Importen, som er told- og  

 afgiftspligtig, kan finde sted under hele tjenesteperioden i Bhutan.
 20. Bhutan skal uden unødig forsinkelse udstede frit  

 visum til flere ind- og udrejser for det udsendte personel og disses  

 ægtefæller og pårørende, såvel som opholdstilladelse, arbejdstilladelse og  

 andre nødvendige tilladelser for hele tjenesteperioden.
 21. Bhutan yder bistand ved toldklarering af de  

 genstande, som er nævnt under stk. 16 c), 17 og 18 jfr. artikel V.
 22. Bhutan skal være behjælpelig med udstedelse af  

 nationale kørekort for det udsendte personel og disses ægtefæller og  

 pårørende eller tillade brugen af internationale kørekort og være behjælpelig  

 med registrering af køretøjer til personligt brug for personellet og disses  

 ægtefæller og pårørende.
Artikel IV Ansvar 1. Danmark vil :
 2. Bhutan vil:
 Skulle en bhutansk domstol imidlertid anse skaden som hidrørende fra grov  

 uagtsomhed, forsæt eller kriminel adfærd, og de danske myndigheder er  

 overbevist herom, kan Bhutan holde vedkommende person ansvarlig.
Artikel V Materielle ressourcer/goder 1. Under nærværende overenskomst vil udtrykket  

 »goder« betyde varer, materialer, køretøjer, maskiner, udstyr og  

 andre goder, som stilles til rådighed af Danmark eller de udøvende  

 institutioner for projekter under denne overenskomst eller alle andre goder,  

 som leveres til Bhutan under særlige overenskomster.
 2. Danmark vil, såfremt intet andet er bestemt i  

 særlige overenskomster:
 3. Bhutan vil, såfremt intet andet er bestemt i  

 særlige overenskomster:
4. Alle goder, inklusive projektkøretøjer, vil blive  

 og forblive bhutansk ejendom på et tidspunkt, som specificeres i hver enkelt  

 overenskomst, eller skal efter overenskomst reeksporteres.
Goder skal  

 imidlertid være til rådighed udelukkende for de respektive projekter,  

 programmer eller andre fælles aktiviteter under denne overenskomst under  

 deres gennemførelse.
Artikel VI Stipendier 1. Stipendier til studier i Danmark stilles med  

 forbehold af Danmarks godkendelse til rådighed for ansøgere, som er behørigt  

 udvalgt og indstillet af Bhutan.
2. Stipendier ydes for specialstudier til ansøgere,  

 der allerede har en grundlæggende uddannelse.
Studieprogrammer vil normalt  

 blive udfærdiget på engelsk.
 3. Danmark betaler:
 4. Bhutan skal garantere, at stipendiaten efter  

 fuldførelsen af sit studieprogram i Danmark kan vende tilbage til sin  

 tidligere stilling i sit hjemland.
 5. Bhutan betaler den del af stipendiatens løn, der er  

 tillagt ham/hende i henhold til gældende bestemmelser, for at han/hun fortsat  

 kan opfylde sine økonomiske forpligtelser i sit hjemland.
Artikel VII Vurdering Til opfølgning og vurdering af samarbejdet såvel som til planlægning af  

 fremtidigt samarbejde skal de kompetente myndigheder stå til rådighed for  

 indbyrdes rådgivning og give hinanden oplysninger i et sådant omfang, som med  

 rimelighed kan forlanges.
Artikel VIII Stridigheder Enhver strid om fortolkningen eller gennemførelsen af denne overenskomst  

 skal bilægges ved forhandling mellem de to parter.
Artikel IX Ændringer Denne overenskomst kan efter indbyrdes aftale mellem de kontraherende  

 parter ændres eller suppleres ved brevveksling.
Artikel X Ikrafttræden og ophør Denne overenskomst træder i kraft på datoen for dens undertegnelse og  

 forbliver i kraft i fem år og derefter fra år til år, medmindre den opsiges  

 af en af de kontraherende parter med seks måneders skriftlig varsel.  

 Overenskomsten omfatter også projekter, som er påbegyndt før overenskomstens  

 ikrafttræden.
 Udfærdiget i Thimphu den 28. august 1990 i to originaleksemplarer på  

 engelsk (begge eksemplarer har samme gyldighed).
 For Kongeriget Danmarks regering:
Peter Lysholt Hansen Ambassaderåd Kgl.
Danske Ambassade For Kongeriget Bhutans regering:
