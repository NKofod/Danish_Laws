Nr LSF 264 Forslag til Lov om ændring af lov om radio- og fjernsynsvirksomhed  

 (Spredning ved hjælp af satellit) Fremsat af kulturministeren (Jytte Hilden) den 2. maj 1996 Vedtaget ved tredjebehandling den 31. maj 1996 Lov nr. 478 af 12/06/1996 § 1 I lov om radio- og fjernsynsvirksomhed, jf. lovbekendtgørelse nr. 578 af  

 24. juni 1994, som ændret ved lov nr. 377 af 14. juni 1995, foretages  

 følgende ændringer:
 1. I § 7, stk. 1, indsættes efter 1. pkt. som nyt punktum:
»Spredningen kan foregå ved hjælp af radioanlæg, herunder satellit,  

 eller fællesantenneanlæg.« 2. I § 18, stk. 1, indsættes efter 1. pkt. som nyt punktum:
»Spredningen kan foregå ved hjælp af radioanlæg, herunder satellit,  

 eller fællesantenneanlæg.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om radio- og fjernsynsvirksomhed, jf. lovbekendtgørelse nr. 578 af  

 24. juni 1994, som ændret ved lov nr. 377 af 14. juni 1995, foretages  

 følgende ændringer:
 1. I § 7, stk. 1, indsættes efter 1. pkt. som nyt  

 punktum:
»Spredningen kan foregå ved hjælp af radioanlæg, herunder satellit,  

 eller fællesantenneanlæg.« 2. I § 18, stk. 1, indsættes efter 1. pkt. som nyt  

 punktum:
»Spredningen kan foregå ved hjælp af radioanlæg, herunder satellit,  

 eller fællesantenneanlæg.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Lov om radio- og fjernsynsvirksomhed (nu: lovbekendtgørelse nr. 578 af 24.  

 juni 1994) er senest ændret ved lov nr. 377 af 14. juni 1995 (Vilkår for  

 fællesantenneanlæg m.v.) (se Folketingstidende 1994-95, sp. 4782, 5237, 6083,  

 6327; A sp. 3429; B sp. 676).
 Lovforslaget skal sikre en uomtvistelig hjemmel til Danmarks Radio og TV 2  

 til at sprede fjernsynsprogrammer ved hjælp af satellit.
Forslaget er en opfølgning af den aftale om styrkelse af dansk public  

 service-tv, som regeringen og Socialistisk Folkeparti indgik den 20. januar  

 1995. Ifølge aftalen fik Danmarks Radio tilladelse til at påbegynde forsøg  

 med en satellitkanal, der anvender den nye digitale teknik, og som skal  

 fungere som supplement til de nuværende programmer, der udsendes via  

 sendemaster.
Det forudsættes i aftalen, at der fremsættes forslag om ændring  

 af radio- og fjernsynsloven, som uomtvisteligt giver hjemmel til, at Danmarks  

 Radio (og TV 2) kan etablere nye satellitkanaler.
Baggrunden for forslaget er, at der har været rejst tvivl om, hvorvidt  

 Danmarks Radio efter den gældende lov har mulighed for at udsende public  

 service-programmer, der alene kan modtages af husstande, som enten er i  

 besiddelse af en parabolantenne for satellitmodtagning, eller som er  

 tilsluttet et fællesantenneanlæg med en sådan antenne, jf.
DR's forpligtelse  

 til at sprede programmer over for hele befolkningen (lovens § 7, stk. 1, 1.  

 pkt.).
 Igangsætningen af supplementskanalen skal ses som forberedelse til den  

 komplementære, fuldskala tv-kanal, som DR ønsker at etablere, når det bliver  

 muligt at sende digitalt over jordbaserede sendere, formentlig i løbet af  

 1998. Supplementskanalen giver DR mulighed for at indhøste erfaringer med et  

 to-kanalsystem før den generelle overgang til anvendelse af digital  

 udsendelsesteknologi, som forventes at finde sted i løbet af få år.
Modtagning af det nye satellitprogram forudsætter en parabolantenne eller  

 tilslutning til et fællesantenneanlæg.
Med henblik på at sikre så stor  

 udbredelse af supplementskanalen som muligt vil kanalen også blive udsendt i  

 analog form.
Det skønnes, at ca. 60 pct. af landets husstande på nuværende  

 tidspunkt vil være i stand til at modtage den nye kanal.
Det må antages, at  

 flere og flere i løbet af de kommende år vil anskaffe parabol eller tilslutte  

 sig et fællesantenneanlæg for at kunne gøre brug af det stadigt stigende  

 udbud af satellit-tv-kanaler.
 Lovforslaget har ikke økonomiske eller administrative konsekvenser for  

 staten eller kommunerne.
 Lovforslaget forventes ikke at få erhvervsøkonomiske konsekvenser.
Lovforslaget forventes ikke at få væsentlige miljømæssige konsekvenser.
I  

 det omfang, der sker øget anskaffelse af parabolantenner med henblik på at  

 kunne modtage det nye satellit-program, vil der dog kunne ske en påvirkning  

 af det visuelle miljø omkring de bygninger, hvor antennerne opsættes.
 Lovforslaget indeholder ingen EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Forslaget har til formål at tilvejebringe en uomtvistelig hjemmel til  

 Danmarks Radio til at sprede fjernsynsprogrammer ved hjælp af satellit.  

 Danmarks Radio påregner at starte satellit-tv-supplementskanalen den 30.  

 august 1996.
 Supplementskanalen skal dels give Danmarks Radio erfaringer med  

 udnyttelsen af den nye digitale teknik, dels mulighed for at eksperimentere  

 og udvikle nye produktionsmetoder og programformer, som det kan være svært at  

 skaffe plads til på hovedkanalen i »prime time« (kl. 18 - 23).
Til nr. 2 Forslaget tilsigter at give TV 2 samme muligheder som Danmarks Radio for  

 at udsende sine programmer ved hjælp af satellit.
Der henvises til de  

 almindelige bemærkninger.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 7, stk. 1 , indsættes efter 1. pkt. som nyt  

 punktum:
»Spredningen kan foregå ved hjælp af radioanlæg, herunder satellit,  

 eller fællesantenneanlæg.« § 7. Danmarks Radio er en selvstændig offentlig institution, der  

 er forpligtet over for hele befolkningen til at sprede radio- og  

 fjernsynsprogrammer omfattende nyhedsformidling, oplysning, underholdning og  

 kunst.
Der skal ved programlægningen lægges afgørende vægt på hensynet til  

 informations- og ytringsfriheden.
Der skal i programudbudet tilstræbes  

 kvalitet, alsidighed og mangfoldighed.
Ved informationsformidlingen skal der  

 lægges vægt på saglighed og upartiskhed.
Kulturministeren kan fastsætte  

 regler om tekstning el. lign. af fjernsynsprogrammer af hensyn til døve og  

 hørehæmmede.
 2. I § 18, stk. 1 , indsættes efter 1. pkt. som nyt  

 punktum:
»Spredningen kan foregå ved hjælp af radioanlæg, herunder satellit,  

 eller fællesantenneanlæg.« § 18. TV 2 er en selvejende institution, der gennem selvstændig  

 programvirksomhed har til formål at tilvejebringe og sprede landsdækkende og  

 regionale fjernsynsprogrammer.
Ved programlægningen skal der lægges afgørende  

 vægt på kvalitet, alsidighed og mangfoldighed.
Ved programlægningen i de  

 regionale TV 2-virksomheder, jf. § 21, skal der endvidere lægges vægt på  

 tilknytning til regionen.
Kulturministeren kan fastsætte regler om tekstning  

 el. lign. af programmer af hensyn til døve og hørehæmmede.
