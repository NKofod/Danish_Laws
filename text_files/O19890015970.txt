Resumé En kommune (K) klagede til Den Sociale Ankestyrelse (DSA) over,  

 at et revaliderings- og pensionsnævn havde besluttet at imødekomme en  

 ansøgning fra A om støtte til køb af en bil, jf. bistandslovens § 58, stk. 3.  

 Forinden havde nævnet besluttet, at klagen skulle tillægges opsættende  

 virkning.
DSA afviste i første omgang at realitetsbehandle klagen, da  

 nævnets beslutning om støtte ikke var blevet meddelt A.
Dette skete herefter,  

 men A krævede ikke støtten udbetalt.
Senere blev også beslutningen om  

 opsættende virkning meddelt A, som indbragte beslutningen for DSA.
DSA realitetsbehandlede herefter K's og A's klager.
Ankestyrelsen  

 ændrede nævnets afgørelse til et afslag, men tiltrådte afgørelsen om  

 opsættende  

 virkning.
A var herefter afskåret fra at få støtten udbetalt.
Under henvisning  

  

 til  

  

 , at der efter almindelige forvaltningsretlige  

 grundsætninger kun undtagelsesvis kan tillægges opsættende virkning i sager  

 af  

 denne karakter,  

  

 til  

  

 tidligere ombudsmandspraksis om ophør af adgang til  

 at tillægge opsættende virkning, når ydelsen er forfalden, og  

  

 til  

  

 kravet om, at afgørelser, herunder afgørelser om opsættende virkning, skal  

 bekendtgøres for parten for at få retsvirkninger, havde nævnet efter  

 ombudsmandens  

 opfattelse været uberettiget til at tillægge afgørelsen opsættende virkning.  

 A burde stilles, som om klagen ikke var tillagt opsættende virkning.  

 Endvidere  

 var det ombudsmandens opfattelse, at DSA ville have været uberettiget til at  

 opsige lånet, dersom det var blevet udbetalt til A i overensstemmelse med  

 nævnets afgørelse.
A måtte herefter anses for berettiget til at få udbetalt  

 støtten til bil.
 Ombudsmanden henstillede til ankestyrelsen at ændre sin  

 afgørelse. (J. nr. 1988-1025-056).
 Opsættende virkning af en offentlig myndigheds klage.
A klagede til mig over, at Den Sociale Ankestyrelse i brev af 6.  

 juli 1988 ikke fandt hende berettiget til støtte til køb af bil efter  

 bistandslovens § 58. Ved afgørelsen ændrede Den Sociale Ankestyrelse en  

 afgørelse  

 truffet af et revaliderings- og pensionsnævn i K Kommune.
A klagede endvidere  

 over, at ankestyrelsen ikke havde fundet tilstrækkeligt grundlag for at  

 kritisere,  

 at revaliderings- og pensionsnævnet tillagde Det sociale udvalgs klage over  

 nævnets afgørelse opsættende virkning.
Det fremgik af de foreliggende oplysninger, at A er født uden  

 venstre hånd og underarm.
Ved 2 tidligere lejligheder, i 1966 og i 1977,  

 modtog hun støtte til køb af bil på grund af sit handicap.
A er uddannet  

 journalist og arbejdede som informationschef.
Hun var på  

 ansøgningstidspunktet  

 49 år gammel.
 I 1987 ansøgte A revaliderings- og pensionsnævnet om støtte  

 efter bistandslovens § 58 til udskiftning af sin bil.
Revaliderings- og pensionsnævnets flertal besluttede den 11.  

 januar 1988 at imødekomme A's ansøgning.
Nævnets afgørelse blev truffet bl.a.  

 på grundlag af en udtalelse fra A's arbejdsgiver om nødvendigheden af at have  

 rådighed over en bil i hendes stilling.
Endvidere indgik i nævnets  

 beslutningsgrundlag  

 udtalelser fra 3 læger, som havde behandlet A i forbindelse med  

 overbelastning  

 af hendes højre arm og skulder.
 Beslutningen blev meddelt Socialdirektoratet, som er sekretariat  

 for revaliderings- og pensionsnævnet.
 Socialdirektoratet underrettede ikke A om nævnets afgørelse.
 Nævnets afgørelse blev herefter drøftet i Det sociale udvalgs  

 møde den 9. februar 1988. Udvalget traf beslutning om at indbringe nævnets  

 afgørelse for Den Sociale Ankestyrelse samt om at anmode om, at klagen blev  

 tillagt  

 opsættende virkning.
 Den 3. marts 1988 besluttede nævnet at give socialudvalgets  

 klage opsættende virkning, og i brev af 4. marts 1988 til Den Sociale  

 Ankestyrelse anførte nævnet bl.a. følgende:
 "...
 Det sociale udvalg har begrundet sit ønske om suspensiv virkning  

 med, at man ikke finder at betingelserne efter bilbekendtgørelsen for  

 tilkendelse på erhvervsmæssig indikation, er til stede.
Det skal bemærkes, at ansøgeren  

  

 ikke  

  

 har modtaget meddelelse  

 om revaliderings- og pensionsnævnets afgørelse, idet udvalget har ønsket,  

 inden  

 dette sker, at få ankestyrelsens afgørelse af, om udvalgets anke vil kunne  

 tillægges  

 opsættende virkning...." I brev af 24. marts 1988 til revaliderings- og pensionsnævnets  

 sekretariat meddelte ankestyrelsen, at styrelsen fandt, at nævnets afgørelse  

 burde have været meddelt A, og at styrelsen ikke kunne tage stilling til Det  

 sociale  

 udvalgs klage, før dette var sket.
 I brev af 30. marts 1988 meddelte revaliderings- og pensionsnævnets  

 sekretariat herefter A, at nævnet havde besluttet, at der efter  

 bistandslovens  

 § 58 kunne bevilges hende støtte til køb af bil på nærmere angivne vilkår.
 I et følgebrev meddelte nævnet følgende:
"Idet der henvises til vedlagte kendelse, hvor De anses for  

 berettiget til bil i henhold til bekendtgørelsens § 2, stk. 1, 1. pkt. og § 8  

 samt § 9 med fradrag af provenu jf. § 5, kan det oplyses, at det sociale  

 udvalg har besluttet, at indbringe denne afgørelse for Den sociale  

 ankestyrelse.
Udvalget har samtidig anmodet ankestyrelsen om at tage stilling  

 til, om anken kan få opsættende virkning.
D.v.s. at sætte udbetalingen af  

 lånet  

 m.v. i bero, indtil Den sociale ankestyrelse har udtalt sig.
 I et samtidigt brev til Den Sociale Ankestyrelse bad nævnet ankestyrelsen  

 om nu at vurdere "sagens realitet, herunder om den af revaliderings- og  

 pensionsnævnet  

 trufne afgørelse kan gives opsættende virkning".
 A anførte bl.a. følgende i en klage til Den Sociale Ankestyrelse:
"...Det er vanskeligt for mig at forstå, at jeg ikke umiddelbart  

 har ret til den ydelse, som revaliderings- og pensionsnævnet har tilkendt  

 mig.  

 ..." I et brev af 20. april 1988 til revaliderings- og pensionsnævnet  

 anførte Den Sociale Ankestyrelse bl.a. følgende:
 "...
 Med hensyn til anmodningen om, at Ankestyrelsen skal tage  

 stilling til, om Revaliderings- og Pensionsnævnets afgørelse kan tillægges  

 opsættende virkning, bemærkes, at dette er et spørgsmål, som skal afgøres af  

 den myndighed, som i øvrigt har truffet afgørelse om sagens realitet.  

 Herefter er der mulighed for at indanke afgørelsen efter de gældende  

 klageregler.
Det fremgår da også af sagen, at Nævnet faktisk har taget  

 stilling til spørgsmålet, idet Nævnet på sit møde den 3. marts 1988 har  

 besluttet  

 at tillægge Det Sociale Udvalgs anke opsættende virkning.
Denne beslutning er  

 blot ikke meddelt (A).
 Da Nævnet ved sin afgørelse om opsættende virkning har  

 imødekommet Det Sociale Udvalg, kan dette spørgsmål kun behandles af  

 Ankestyrelsen,  

 dersom det indklages af (A).
Ankestyrelsen må derfor påny anmode Nævnet om at underrette (A)  

 om afgørelsen og herunder give klagevejledning.
Indtil en sådan underretning  

 foreligger har klage over sagens realitet ikke opsættende virkning, det vil  

 sige at udbetalingen ikke kan sættes i bero.
..." I et samtidigt brev til A redegjorde Den Sociale Ankestyrelse  

 tilsvarende for styrelsens opfattelse af kompetenceforholdene med hensyn til  

 spørgsmålet om opsættende virkning.
Revaliderings- og pensionsnævnet meddelte herefter i et brev af  

 22. april 1988 A, at nævnet havde besluttet at give Det sociale udvalgs klage  

 opsættende virkning.
Nævnet vejledte A om hendes klageadgang.
I et brev af 3. maj 1988 klagede A til Den Sociale Ankestyrelse  

 over nævnets afgørelse med hensyn til spørgsmålet om den opsættende virkning  

 af Den Sociale Ankestyrelses klage.
A anførte bl.a. følgende:
 "...
 Revaliderings- og Pensionsnævnet meddelte mig i brev af 30.  

 marts 1988, at nævnet havde besluttet at yde mig støtte til køb af bil, men  

 først i brev af 22. april meddeler man mig, at nævnet har besluttet at  

 efterkomme det sociale udvalgs ønske.
Jeg mener at have krav på nu at kunne købe ny bil efter de  

 retningslinier, Revaliderings- og Pensionsnævnet meddelte mig i brev af 30.  

 marts.
Jeg går derfor ud fra, at ankestyrelsen tager meget hurtigt skridt til  

 at Revaliderings- og Pensionsnævnets afgørelser kan effektueres.
..." Endvidere redegjorde A for, hvorfor hun fandt, at hun var berettiget  

 til at modtage støtte efter bistandslovens § 58. A kritiserede endelig, at  

 nævnet havde underrettet Det sociale udvalg om nævnets afgørelse, før hun som  

 ansøger blev orienteret om afgørelsen.
 Den Sociale Ankestyrelses afgørelse af 6. juli 1988 havde  

 følgende indhold:
 "Efter de foreliggende oplysninger om (A's) helbredsmæssige  

 og øvrige forhold finder Ankestyrelsen ikke, at der er tale om en sådan  

 nedsættelse af funktionsevnen, at det i væsentlig grad forringer evnen til at  

 færdes eller i væsentlig grad vanskeliggør muligheden for at opnå eller  

 fastholde et arbejde.
 (A) findes derfor ikke berettiget til støtte til køb af bil.
 Ankestyrelsen ændrer således Revaliderings- og Pensionsnævnets  

 afgørelse af 30. marts 1988.
Ankestyrelsen har ikke fundet tilstrækkeligt grundlag for at  

 kritisere, at Revaliderings- og Pensionsnævnet har tillagt Det Sociale  

 Udvalgs  

 anke opsættende virkning." I klagen til mig anførte A bl.a. følgende:
 "...
Mit handicap - manglende venstre hånd og underarm - bliver ikke  

 mindre med årene.
Et sådant handicap betyder voldsom overbelastning af hele  

 den  

 højre side - en belastning der med årene betyder nedslidning og ikke  

 genopbygning.  

 Jeg er i dag 49 år og ikke 27 år, som jeg var, da man første gang ydede mig  

 støtte.
 Jeg finder det ganske urimeligt, at man fra myndighederne indhenter  

 erklæring fra egne læger, men bygger afslaget på udtalelse fra læger, som end  

 ikke har set mig.
Efter min mening er det en mangelfuld besked at få, når man blot  

 fortæller mig, at det lægelige skøn er, at jeg ikke har brug for bil i mit  

 arbejde.
Hvad så? Hvordan har man tænkt sig, at jeg skal udføre mit arbejde,  

 så  

 jeg kan "holde" tiden ud uden bil? Det er vanskeligt for mig at forstå, at min kommune har  

 investeret i ombygning af mit køkken, diverse hjælpemidler i hjemmet, når  

 kommunen samtidig giver mig afslag til støtte af køb af bil.
Kommunen anerkender altså mit handicap i hjemmet, men ikke når  

 det gælder arbejdet." I en udtalelse til mig anførte Den Sociale Ankestyrelse bl.a.  

 følgende:
 "...
Ved sin realitetsbehandling af spørgsmålet om opsættende  

 virkning har Ankestyrelsen været opmærksom på de synspunkter, der er fremført  

 i Ombudsmandens beretning for 1978, sag nr. 85, herunder specielt vedrørende  

 spørgsmålet om forfaldstidspunktet for engangsydeler.
Ankestyrelsen har dog  

 samtidig ment at måtte lægge vægt på den situation, der ville opstå, hvis et  

 revaliderings- og pensionsnævns bevilling af bilstøtte efterfølgende  

 underkendes af Ankestyrelsen uden, at der havde været mulighed for at  

 tillægge  

 - eller ikke var blevet tillagt - en anke fra kommunen opsættende virkning.
I  

 denne situation ville Ankestyrelsens efterfølgende afgørelse indebære, at det  

 bevilgede lån til anskaffelse af bil måtte opsiges, og gælden betragtes som  

 forfalden til indfrielse med den sandsynlige virkning, at det anskaffede  

 køretøj måtte tilbageleveres. (A) var i forbindelse med sagens behandling i  

 Ankestyrelsen opmærksom på, at en sådan situation ville kunne indtræde.
Hun  

 var  

 yderligere - som anført foran - blevet gjort opmærksom på, at Det Sociale  

 udvalgs klage over nævnets afgørelse ikke havde opsættende virkning, før en  

 meddelelse herom forelå fra nævnet, ledsaget af den fornødne klagevejledning,  

 jf.
Ankestyrelsens brev af 20. april 1988 i.f.
 Ankestyrelsen skal endelig pege på, at en revision af amtsankenævnenes  

 forretningsorden i 1985 bl.a. medførte, at anke over disse nævns afgørelser  

 ikke kunne tillægges opsættende virkning, hvorimod en lignende bestemmelse  

 ikke  

 blev indføjet i forretningsordenen for revaliderings- og pensionsnævn.
Når Ankestyrelsen i sin afgørelse af 29. juni 1988 udtalte, at  

 man ikke havde fundet tilstrækkeligt grundlag for at kritisere, at  

 Revaliderings-  

 og Pensionsnævnet havde tillagt Det Sociale Udvalgs anke opsættende virkning,  

 havde dette alene relation til sagens realitet.
Ankestyrelsens vurdering af  

 det  

 forudgående hændelsesforløb var allerede blevet tilkendegivet i Styrelsens  

 tidligere brev til nævn, kommune og (A)." Jeg udtalte følgende i en skrivelse til A:
 "Sagen rejser for det første spørgsmålet om, hvorvidt revaliderings-og  

 pensionsnævnet var berettiget til ved afgørelsen af 22. april 1988 at  

 tillægge kommunens klage opsættende virkning.
 Hverken i Socialministeriets bekendtgørelse nr. 121 af 28. marts  

 1985 om forretningsorden for revaliderings- og pensionsnævnene eller i den  

 sociale lovgivning i øvrigt findes bestemmelser om, hvorvidt og hvornår en  

 afgørelse fra et revaliderings- og pensionsnævn kan tillægges opsættende  

 virkning.
Efter almindelige forvaltningsretlige grundsætninger har en  

 klage som udgangspunkt ikke opsættende virkning, og en afgørelse skal normalt  

 efterkommes uanset klage.
I et vist omfang antages det dog, at der på  

 ulovbestemt  

 grundlag efter en konkret vurdering kan træffes afgørelse om opsættende  

 virkning.
Det gælder i alt fald, hvor det drejer sig om bebyrdende  

 forvaltningsakter.
Her vil den udstedende myndighed normalt kunne udsætte  

 forvaltningsaktens fuldbyrdelse, indtil klagesagen er afgjort.
Anderledes  

 stiller sagen sig med hensyn til tvangsfuldbyrdelse i partsforhold, hvor den  

 berettigede  

 ikke skal affinde sig med, at den bistand, som loven giver ham til at få  

 gennemtvunget sin ret over for den forpligtede, forholdes ham i længere tid,  

 jf. bet. 657/1972, s. 70, 2. sp.
Den foreliggende sag vedrører en begunstigende forvaltningsafgørelse  

 i et partsforhold, hvor den ene part er en offentlig myndighed.
I en sådan  

 sag  

 bør der efter min opfattelse kun undtagelsesvis være adgang til at tillægge  

 myndighedens klage opsættende virkning.
Om kommuners klage over amtsankenævns afgørelser om tildeling  

 af sociale ydelser er det antaget i tidligere ombudsmandspraksis, at adgangen  

 til at tillægge en klage opsættende virkning ophører, når den sociale ydelse  

 er  

 forfalden.
Medmindre der foreligger ganske særlige omstændigheder, kan der  

 således ikke træffes afgørelse om opsættende virkning fra det tidspunkt, hvor  

 klienten og kommunen har henholdsvis et udbetalingskrav og en  

 udbetalingspligt.  

 Den nævnte praksis, der er omtalt i Folketingets ombudsmands beretning  

 1978.619 og Folketingets ombudsmands beretning 1983.216, bør efter min  

 opfattelse gælde tilsvarende for et revaliderings- og pensionsnævn.
Herefter  

 indtræder forfaldstid med hensyn til engangsydelser normalt "i det  

 øjeblik, klienten får meddelelse om afgørelsen, og at udbetaling derfor  

 straks  

 kan kræves - med den modifikation, der følger af, at der må kræves tid til  

 den  

 rent tekniske ekspedition." (Folketingets ombudsmands beretning  

 1978.627).
Det er almindeligt antaget, at en afgørelse - herunder en afgørelse  

 om opsættende virkning - skal bekendtgøres for at få retsvirkninger over for  

 parten, jf. f.eks.
Carl Aage Nørgård, Sagsbehandling, 3. udg., s. 228.
 Revaliderings- og pensionsnævnets afgørelse af 3. marts 1988 om  

 at tillægge kommunens afgørelse opsættende virkning blev meddelt Dem ved  

 nævnets brev af 22. april 1988. I forhold til Dem kan afgørelsen således  

 først  

 tillægges retsvirkninger fra dette tidspunkt.
Afgørelsen om støtte til bil blev meddelt Dem ved nævnets brev  

 af 30. marts 1988. Fra dette tidspunkt var kommunen forpligtet til på  

 begæring  

 at udbetale hovedydelsen (lånet), forudsat at bevillingsbrevets (let  

 konstaterbare)  

 betingelser var opfyldt.
Med hensyn til vægtafgiftsfritagelse bemærker jeg,  

 at  

 den efter min opfattelse må anses som et tillæg til hovedydelsen.
På den baggrund er det min opfattelse, at nævnet var uberettiget  

 til ved brev af 22. april 1988 at tillægge afgørelsen opsættende virkning.
De  

 bør derfor efter min opfattelse stilles, som om kommunens klage ikke var  

 tillagt  

 opsættende virkning.
 Spørgsmålet er herefter, om et lån efter bistandslovens § 58 kan  

 kræves tilbagebetalt, hvis afgørelsen underkendes af ankestyrelsen, efter at  

 lånet er udbetalt til den berettigede.
Det fremgår af Den Sociale Ankestyrelses brev af 30. november  

 1988, at styrelsen er af den opfattelse, at "det bevilgede lån til  

 anskaffelse  

 af bil måtte opsiges og gælden betragtes som forfalden til indfrielse med den  

 sandsynlige virkning, at det anskaffede køretøj måtte tilbageleveres." I den anledning bemærker jeg følgende:
 Den sociale Ankestyrelses adgang efter ankestyrelseslovens § 9,  

 stk. 1, til bl.a. at ophæve den påklagede afgørelse omfatter principielt også  

 afgørelser, der er til gunst for adressaten.
 Af forarbejderne til ankestyrelseslovens § 9 fremgår imidlertid,  

 at "den, der har modtaget en hjælp, som han efter ankestyrelsens  

 afgørelse  

 ikke er berettiget til, vil ikke komme til at tilbagebetale hjælpen,  

 medmindre  

 de almindelige betingelser herfor, dvs. normalt at hjælpen er modtaget  

 "mod bedre vidende" er til stede". (Folketingstidende 1972/73,  

 tillæg B, sp. 626).
De almindelige regler om tilbagebetaling i bistandslovens  

 kapitel 6 finder ikke anvendelse på lån efter bistandslovens § 58. Der er  

 endvidere ikke i Socialministeriets bekendtgørelse om støtte til køb af bil  

 efter bistandslovens § 58 (bekendtgørelse nr. 886 af 11. december 1986 med  

 senere ændringer) hjemlet adgang til opsigelse i en situation som den  

 foreliggende.
Opsigelsesadgang forudsætter efter almindelige formueretlige  

 regler, at der foreligger en væsentlig misligholdelse, jf. i øvrigt Jørgen  

 Graversen, Tilbagebetaling af sociale ydelser, s. 82.
 På denne baggrund er det min opfattelse, at Den Sociale Ankestyrelse  

 ville have været uberettiget til at opsige lånet, dersom det var udbetalt til  

 Dem i overensstemmelse med revaliderings- og pensionsnævnets afgørelse af 30.  

 marts 1988.
Derfor må De - uanset Den Sociale Ankestyrelses senere afgørelse  

 - anses for berettiget til at få udbetalt støtten til bil, og jeg har  

 samtidig  

 hermed henstillet til ankestyrelsen at ændre sin afgørelse i overensstemmelse  

 hermed.
Endvidere har jeg gjort revaliderings- og pensionsnævnet bekendt med  

 min opfattelse.
 Sagen giver mig i øvrigt anledning til følgende bemærkninger om  

 spørgsmålet om kommuners klageadgang.
Den sociale lovgivning indeholder ikke lovbestemmelser, der tillægger  

 kommuner en klageret.
Med udgangspunkt i praksis forud for socialreformens  

 gennemførelse forudsattes det imidlertid ved ankestyrelseslovens  

 gennemførelse,  

 at kommunerne er klageberettigede, jf.
Folketingstidende, tillæg B 1972/73,  

 s.  

 624-628. Klageretten er senere lagt til grund i adskillige  

 ombudsmandsudtalelser,  

 bl.a.
Folketingets ombudsmands beretning 1978.619 og Folketingets ombudsmands  

 beretning 1983.216.
Foruden kommuners klage over amtsankenævns afgørelser omfatter  

 den refererede praksis tillige kommunernes adgang til at påklage  

 revaliderings-  

 og pensionsnævnenes afgørelser (om tildeling af sociale ydelser) til Den  

 Sociale  

 Ankestyrelse, jf.
Lars Nordskov Nielsen, Prøvelse (1986), s. 17. Det særlige  

 ved disse sager er, at der er tale om ydelser, som kommunerne enten ikke  

 eller  

 kun delvis bidrager til betalingen af.
Uden særlig hjemmel kan det i almindelighed ikke antages, at en  

 offentlig myndighed er klageberettiget med hensyn til en anden myndigheds  

 afgørelser, jf.
Lars Nordskov Nielsen, Prøvelse, s. 17, og Poul Andersen,  

 Dansk Forvaltningsret, 5. udgave, s. 532.
