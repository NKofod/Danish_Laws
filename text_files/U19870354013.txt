Dansk Typografforbund havde iværksat en konflikt over for staten, som  

 omfattede alt arbejde som forbundets medlemmer udførte på de af staten drevne  

 trykkerier.
Forbundet sendte 1. sympatikonfliktvarsel omfattende  

 »grafisk arbejde til og fra staten« til Dansk Arbejdsgiverforening.  

 7 dage senere sendte Landsorganisationen i Danmark 2. sympatikonfliktvarsel  

 omfattende nærmere angivne virksomheder »arbejde vedrørende tryksager,  

 herunder annoncer m.v.
til og fra Post- og Telegrafvæsenet.« De givne varsler fandtes  

 tilstrækkeligt klare.
Parterne var bundet af Hovedaftalen.
Adgangen til at  

 iværksætte sympatikonflikt til støtte for en lovligt iværksat hovedkonflikt  

 var således ikke undergivet væsentlige begrænsninger, og der fandtes ikke at  

 foreligge sådanne særlige forhold at sympatikonflikten var ulovlig.
Det  

 fandtes ikke godtgjort, at sympatikonflikten ville være uden indflydelse på  

 forløbet af hovedkonflikten.
Et cirkulære udsendt af forbundet til fællestillidsmændene på  

 dagbladene fandtes at måtte forstås som en iværksættelse af sympatikonflikten  

 inden den i henhold til varslerne skulle træde i kraft.
For det således  

 begåede overenskomstbrud idømtes forbundet en bod på 20.000 kr.
 Under denne sag har Dansk Arbejdsgiverforening for GO - Grafiske  

 Organisationer, Dansk Provins Bogtrykkerforening, Danske Dagblades Forenings  

 Forhandlingsorganisation og Papirvareindustriens Arbejdsgiverforening  

 indklaget Landsorganisationen i Danmark og Dansk Typograf-Forbund for  

 Arbejdsretten i anledning af en sympatikonflikt som de indklagede har  

 iværksat til støtte for den mellem Dansk Typograf-Forbund og  

 Finansministeriet verserende hovedkonflikt.
 Sagens nærmere omstændigheder er følgende:
Dansk Typograf-Forbund har iværksat konflikt over for staten.
Konflikten  

 omfatter alt arbejde, som forbundets medlemmer forud for konflikten udførte  

 på de af staten drevne trykkerier.
 Ved skrivelse af 2. juni 1987 til Dansk Arbejdsgiverforening meddelte  

 forbundet følgende:
 »Vi skal herved meddele, at forbundet til støtte for den af forbundet  

 iværksatte konflikt over for Staten agter at forelægge sin kompetente  

 forsamling forslag om iværksættelse af sympatikonflikt.
 Sympatikonflikten vil komme til at omfatte grafisk arbejde til og fra  

 Staten.
Det nærmere omfang af konflikten vil blive meddelt ved fremsendelse af 2.  

 sympativarsel.« Dansk Arbejdsgiverforening protesterede ved skrivelse af 4. juni 1987 mod  

 den varslede konflikt.
I skrivelsen anføres:
»Med anbefalet skrivelse af 2. juni 1987 indgået her den 3. juni 1987  

 har Dansk Typograf-Forbund fremsendt 1. varsel om iværksættelse af  

 sympatikonflikt omfattende grafisk arbejde til og fra Staten.
Efter det  

 oplyste søges sympatikonflikten iværksat til støtte for den af forbundet  

 iværksatte konflikt over for Staten.
Det omhandlede 1. varsel om etablering af sympatikonflikt har herfra været  

 forelagt Danske Dagblades Forenings Forhandlingsorganisation, GO - Grafiske  

 Organisationer, Kartonnage- og Bølgepapindustriens Arbejdsgiverforening,  

 Papirvareindustriens Arbejdsgiverforening og Dansk Provins  

 Bogtrykkerforening, og vi skal herved i henhold til loven om Arbejdsretten §  

 9, stk. 1, 3, protestere mod lovligheden af det fremsendte  

 sympatikonfliktvarsel.
Der protesteres såvel imod varslets formalitet som  

 imod realiteten.
Det er arbejdsgiversidens opfattelse, at der ikke er retlig  

 grundlag for den varslede sympatikonflikt, og vi har derfor d.d. skrevet til  

 Landsorganisationen i Danmark med anmodning om, at spørgsmålet hurtigst  

 muligt må blive behandlet på fællesmøde med henblik på sagens eventuelle  

 videreførelse.
Vi går ud fra, at Dansk Typograf-Forbund i overensstemmelse med praksis  

 vil være indforstået med at undlade at iværksætte konflikt, indtil en retlig  

 prøvelse har fundet sted.« I skrivelse af 9. juni 1987 skrev Landsorganisationen i Danmark følgende  

 til Dansk Arbejdsgiverforening:
 »Ved anbefalet skrivelse af 2. juni 1987 til Arbejdsgiverforeningen,  

 Forretningsudvalget, har Dansk Typograf-Forbund meddelt, at forbundet - til  

 støtte for en af forbundet etableret konflikt over for Staten - agter at  

 forelægge sin kompetente forsamling forslag om sympatikonflikt.
Under henvisning hertil skal vi meddele, at de kompetente forsamlinger i  

 såvel forbundet som Landsorganisationen har besluttet at iværksætte  

 sympatikonflikten således, at ingen af forbundets medlemmer beskæftiget hos  

 medlemmer af Dansk Provins Bogtrykkerforening Grafiske Organisationer Danske Dagblades Forenings Forhandlingsorganisation Papirvareindustriens Arbejdsgiverforening fra og med mandag, den 22. juni 1987 ved normal arbejdstids begyndelse må  

 udføre noget arbejde vedrørende tryksager, herunder annoncer m.v. til og fra  

 Post- og Telegrafvæsenet.« Ved skrivelse af 11. juni 1987 opretholdt Dansk Arbejdsgiverforening  

 protesten mod den varslede aktion og anmodede på ny om, at spørgsmålet  

 snarest blev behandlet på et fællesmøde.
 Ved cirkulæreskrivelse af 9. juni 1987 skrev Dansk Typograf-Forbund  

 således til Fællestillidsmanden på samtlige dagblade:
 »Gode kollega.
 Under henvisning til den løbende konflikt med Finansministeriet vedrørende  

 overenskomstfornyelsen på dette område, skal det understreges, at der ikke  

 kan udføres konfliktramt arbejde fra følgende virksomheder:
Det skal understreges, at samtlige annoncer fra Post- og Telegrafvæsenet  

 er konfliktramt.« I anledning af cirkulæreskrivelsen skrev Dansk Arbejdsgiverforening den  

 15. juni 1987 følgende til Landsorganisationen:
»Vi har nu fra Danske Dagblades Forenings Forhandlingsorganisation  

 modtaget den i genpart medfølgende skrivelse af 9. juni 1987 fra Dansk  

 Typograf-Forbund til »fællestillidsmanden på samtlige dagblade«.
Af  

 skrivelsen fremgår det, at der som følge af konflikten med Staten ikke kan  

 udføres, hvad der betegnes som konfliktramt arbejde fra en række nærmere  

 angivne virksomheder.
 Den af Dansk Typograf-Forbund til ovennævnte »fællestillidsmanden på  

 samtlige dagblade« udsendte meddelelse må betragtes som en iværksættelse  

 af den oven for omhandlede sympatikonflikt, der efter det afgivne varsel  

 først påtænkes iværksat fra mandag den 22. juni 1987. Vi har fra Danske  

 Dagblades Forenings Forhandlingsorganisation modtaget underretning om, at et  

 antal typografer, beskæftiget på Politiken A/S, d.d. har nægtet at udføre  

 annoncearbejde for Postgirokontoret, hvilket må ses i forbindelse med den af  

 forbundet allerede iværksatte sympatikonflikt.
Det er vor opfattelse, at forbundets iværksættelse af sympatikonflikten på  

 nuværende tidspunkt og inden det i det fremsendte 2. varsel anførte tidspunkt  

 22. juni 1987 er klart retstridigt, og vi går derfor ud fra, at klage over  

 dette forhold kan blive medinddraget under behandlingen på fællesmødet d.d.' Fællesmøde blev afholdt den 15. juni 1987. I fællesmødereferatet anføres  

 bl.a.:
 »Fra arbejdsgiverside fastholdtes de fremsatte protester mod de  

 afgivne varslers lovlighed.
 Det gjordes særligt gældende i relation til såvel 1. som 2. varsel, at  

 hovedkonflikten er varslet over for en part uden for DA - Staten -, Dansk  

 Arbejdsgiverforening er uden indflydelse på de lønforhandlinger, der ligger  

 til grund for hovedkonflikten, hvorfor man ikke kan anerkende den tilsigtede  

 adgang til lovlig etablering af sympatikonflikt på Arbejdsgiverforeningens  

 område.
 Fra lønmodtagerside bestred man denne indsigelse.
 Fra arbejdsgiverside gjordes gældende, at 1. varsel indeholder det ikke  

 entydigt fastlagte begreb »grafisk arbejde«, hvorfor varslet ikke  

 er tilstrækkeligt konkretiseret.
 Fra lønmodtagerside bestred man det anførte vedrørende 1.  

 sympatikonfliktvarsel.
 Fra arbejdsgiverside gjorde man i øvrigt gældende, at 2.  

 sympatikonfliktvarsel udelukkende omfatter tryksager til og fra Post- og  

 Telegrafvæsenet, herunder annoncer m.v.
 Fra lønmodtagerside erklærede man sig enig i det anførte omfang af 2.  

 sympatikonfliktvarsel.
Fra arbejdsgiverside fastholdt man den fremsatte klage over det af Dansk  

 Typograf-Forbund 9. juni 1987 til »Fællestillidsmanden på samtlige  

 dagblade« udsendte cirkulære, samt over den af medlemmer af Dansk  

 Typograf-Forbund på grundlag af cirkulæret over for A/S Dagbladet Politiken  

 d.d. iværksatte overenskomststridige arbejdsvægring.
Man gjorde gældende, at  

 cirkulæret er ensbetydende med iværksættelse af den varslede sympatikonflikt  

 inden det i 2. varsel anførte tidspunkt, samt at Dansk Typograf-Forbund er  

 forpligtet til at tilbagetrække cirkulæret.
 Fra lønmodtagerside gjorde man gældende, at cirkulæret ikke vedrører den  

 varslede sympatikonflikt, men kun vedrører konfliktramt arbejde, der allerede  

 gennem hovedkonflikten er konfliktramt, og som måtte blive overflyttet fra de  

 nævnte virksomheder.
Den overenskomststridige arbejdsvægring over for A/S Dagbladet Politiken  

 blev fra lønmodtagerside beklaget, og man henviste til, at en annonce, der  

 skulle i Politiken dateret 15. juni 1987, ikke var videreforarbejdet, denne  

 har ikke hidtil været produceret på blankettrykkeriet deraf opstod  

 misforatåelsen.
Fra lønmodtagerside agtede man ikke at tilbagetrække  

 cirkulæret af 9. juni 1987 med baggrund i det tidligere nævnte.
 Fra arbejdsgiverside gjorde man gældende, at Dansk Typograf-Forbund må  

 være forpligtet til at udsætte iværksættelse af den varslede sympatikonflikt  

 til efter en retlig prøvelse har fundet sted.
 Fra lønmodtagerside bestred man dette.
Fra arbejdsgiverside forbeholdt man sig at videreføre klagen til  

 arbejdsretten, og man forbeholdt sig at gøre yderligere anbringender  

 gældende.' Ved klageskrift af 17. juni 1987 blev sagen herefter indbragt for  

 Arbejdsretten.
Konflikten blev iværksat den 22. juni 1987.
 Klagerne har nedlagt følgende påstande:
 1. Det af Dansk Typograf-Forbund med anbefalet skrivelse af 2. juni 1987  

 til Dansk Arbejdsgiverforening, forretningsudvalget, fremsendte 1. varsel om  

 etablering af sympatikonflikt omfattende grafisk arbejde til og fra staten er  

 ulovligt.
 2. Det af Landsorganisationen i Danmark med anbefalet skrivelse af 9. juni  

 1987 over for Dansk Arbejdsgiverforening, forretningsudvalget, fremsatte 2.  

 varsel om etablering af sympatikonflikt, hvorefter sympatikonflikten vil  

 træde i kraft fra og med mandag den 22. juni 1987 ved normal arbejdstids  

 begyndelse, er ulovligt.
 3. Dansk Typograf-Forbund tilpligtes omgående at tilbage trække det  

 fremsatte 1. varsel om etablering af sympatikonflikt.
 4. Landsorganisationen i Danmark og Dansk Typograf-Forbund tilpligtes  

 omgående at tilbagetrække det fremsatte 2. varsel om etablering af  

 sympatikonflikt.
 5. Det af Dansk Typograf-Forbund den 9. juni 1987 til fællestillidsmændene  

 på samtlige dagblade udsendte cirkulære vedrørende den løbende konflikt med  

 Finansministeriet om overenskomstfornyelsen er ulovligt.
 6. Dansk Typograf-Forbund tilpligtes omgående at tilbagetrække cirkulæret  

 af 9. juni 1987.
 Klagerne har desuden påstået Dansk Typograf-Forbund pålagt bodsansvar.
 De indklagede har påstået frifindelse.
 Til støtte for påstandene 1 - 4 har klagerne gjort gældende, dels at de 2  

 konfliktvarsler ikke er gyldige, dels at konflikten er materielt ulovlig.
Vedrørende det førstnævnte anbringende har klagerne nærmere anført, at  

 omfanget af konflikten, således som dette er angivet i 1. og 2. varsel, er  

 uklart og derfor ikke opfylder de betingelser, som må stilles til  

 konfliktvarsler.
Som følge af den manglende præcision i 2. varsel er der  

 allerede på flere virksomheder opstået problemer om, hvilke arbejder der er  

 omfattet af konflikten.
Det er således uklart, om giroindbetalingskort, som  

 trykkes sammen med og vedhæftes fakturaer, er omfattet af konflikten.
 Vedrørende konfliktens lovlighed har klagerne anført, at der er et sådant  

 misforhold mellem de mål, som de indklagede søger opnået ved konflikten, og  

 de anvendte midler, at konflikten også af denne grund er ulovlig.
Konflikten omfatter et stort antal virksomheder, og den omsætning, som  

 berøres af konflikten, er betydelig. 70 % af Post- og Telegrafvæsenets  

 trykkeopgaver udføres af private virksomheder.
Post- og Telegrafvæsenets  

 samlede omsætning i forbindelse med trykkeopgaver er ca. 150 mio. kr. årligt.  

 Konflikten har således vidtrækkende konsekvenser for de ramte virksomheder og  

 kan føre til afskedigelse af andre medarbejdere, herunder bogbindere.
Hvad  

 særlig angår dagbladene, er disse blevet afskåret fra at bringe en stort  

 anlagt annoncekampagne, som var planlagt af Post- og Telegrafvæsenet.  

 Heroverfor står, at hovedkonflikten omfatter 163 medlemmer af Dansk  

 Typograf-Forbund, hvoraf de 70 er ansat i Post- og Telegrafvæsenets eget  

 trykkeri.
 Klagerne har endvidere anført, at medens der består en vidtgående adgang  

 til at iværksætte sympatikonflikter, hvor både hovedkonfliktens og  

 sympatikonfliktens parter er omfattet af Hovedaftalen, er denne adgang  

 væsentlig mere begrænset - og dermed kravene til et rimeligt forhold mellem  

 mål og midler større - hvor den part, mod hvem hovedkonflikten er rettet, som  

 her står uden for Hovedaftalen.
Hertil kommer, at hverken de virksomheder, som rammes af  

 sympatikonflikten, eller klagerne har nogen mulighed for at øve indflydelse  

 på staten som part i hovedkonflikten.
Sympatiaktionen tjener derfor ikke  

 noget rimeligt formål og er også af denne grund ulovlig.
Til støtte for påstand 5 og 6 har klagerne anført, at cirkulæreskrivelsen  

 af 9. juni 1987 fra Dansk Typograf-Forbund, særlig dennes sidste afsnit, må  

 anses som en iværksættelse af sympatikonflikten, der efter de afgivne varsler  

 først skulle træde i kraft den 22. juni 1987. At skrivelsen har haft denne  

 virkning fremgår af det i skrivelsen af 15. juni 1987 fra Dansk  

 Arbejdsgiverforening nævnte eksempel fra A/S Dagbladet Politiken.
Dansk  

 Typograf-Forbund har ved at udsende den omhandlede cirkulæreskrivelse gjort  

 sig skyldig i en overenskomststridig handling, for hvilken forbundet bør  

 idømmes en bod.
Den omstændighed, at de indklagede på fællesmødet den 15.  

 juni 1987 beklagede den overenskomststridige arbejdsvægring på Politiken, kan  

 ikke føre til bodsfritagelse, også i betragtning af, at man på mødet nægtede  

 at tilbagekalde cirkulæreskrivelsen.
Til støtte for frifindelsespåstanden over for klagernes påstande 1 - 4 har  

 de indklagede gjort gældende, at konfliktens omfang efter de afgivne varsler  

 er tilstrækkeligt klart angivet.
Den omstændighed, at der er opstået  

 problemer på enkelte virksomheder med hensyn til fastlæggelse af konfliktens  

 omfang, kan ikke tages til indtægt for, at varslerne er for upræcise.  

 Eventuelle tvivlsspørgsmål må løses ad sædvanlig fagretlig vej.
For så vidt angår spørgsmålet om konfliktens lovlighed i øvrigt, har de  

 indklagede anført, at hovedkonflikten ubestridt er lovlig, og at  

 sympatikonflikten er iværksat over for medlemmer af Dansk  

 Arbejdsgiverforening og dermed over for virksomheder, der er omfattet af  

 Hovedaftalen.
Det er almindeligt anerkendt, at adgangen til at iværksætte  

 sympatiaktioner ikke er undergivet væsentlige begrænsninger.
Dette gælder  

 også, hvor den ene part i hovedkonflikten ikke er bundet af Hovedaftalen.  

 Konflikten omfatter kun medlemmer af Dansk Typograf-Forbund og angår alene  

 arbejde for Post- og Telegrafvæsenet.
Klagerne har ikke godtgjort, at  

 sympatikonflikten ikke vil kunne øve indflydelse på hovedkonflikten.
Vedrørende klagernes påstande 5 og 6 har de indklagede anført, at  

 cirkulæreskrivelsen af 9. juni 1987 fra Dansk Typograf-Forbund alene vedrører  

 arbejde, som allerede gennem hovedkonflikten er konfliktramt.
Der er således  

 tale om en lovlig orientering om hovedkonflikten.
 Arbejdsretten skal udtale:
 Vedrørende klagernes påstande 1 - 4 :
 Efter det 1. konfliktvarsel omfatter konflikten »grafisk arbejde til  

 og fra Staten«, og efter det 2. konfliktvarsel »arbejde vedrørende  

 tryksager, herunder annoncer m.v. til og fra Post- og Telegrafvæsenet«.  

 De indklagede findes ved disse angivelser på tilstrækkelig klar måde at have  

 angivet konfliktens omfang, og varslerne kan derfor ikke tilsidesættes på  

 grund af manglende præcision.
Såvel indklagede som klagerne er bundet af Hovedaftalen.
Det følger heraf,  

 at adgangen til at iværksætte sympatikonflikt til støtte for en lovlig  

 iværksat hovedkonflikt som udgangspunkt ikke er undergivet væsentlige  

 begrænsninger, og der findes ikke at foreligge sådanne særlige forhold, at  

 sympatikonflikten alligevel er ulovlig.
Det bemærkes herved, at klagerne ikke  

 findes at have godtgjort, at sympatikonflikten ikke vil kunne have  

 indflydelse på forløbet af hovedkonflikten.
 De indklagedes frifindelsespåstand over for klagernes påstande 1 - 4 tages  

 herefter til følge.
 Vedrørende klagernes påstande 5 og 6:
Dansk Typograf-Forbunds cirkulæreskrivelse af 9. juni 1987 er vel, bortset  

 fra sidste afsnit, alene en orientering til fællestillidsmændene på  

 dagbladene om den verserende konflikt med staten.
Sidste afsnit, hvori det  

 angives, at annoncer fra Post- og Telegrafvæsenet er konfliktramt, må derimod  

 klart forstås som en iværksættelse af sympatikonflikten på et tidspunkt, hvor  

 denne efter de afgivne varsler først skulle træde i kraft den 22. juni 1987.  

 Forbundet har derfor handlet overenskomststridigt ved at udsende  

 cirkulæreskrivelsen.
 Klagernes påstand 5 tages herefter til følge, medens der - efter at  

 sympatikonflikten er trådt i kraft - ikke er grundlag for at tage klagernes  

 påstand 6 til følge.
For det begåede overenskomstbrud findes Dansk Typograf-Forbund at burde  

 betale en bod på 20.000 kr. til Dansk Arbejdsgiverforening.
Det er hermed  

 taget i betragtning, at de indklagede vel på fællesmødet den 15. juni 1987  

 beklagede den overenskomststridige arbejdsvægring på dagbladet Politiken, men  

 nægtede at trække cirkulæreskrivelsen tilbage.
 T h i k e n d e s f o r r e t :
 De indklagede Landsorganisationen i Danmark og Dansk Typograf-Forbund  

 frifindes for de af Dansk Arbejdsgiverforening for GO - Grafiske  

 Organisationer, Dansk Provins Bogtrykkerforening, Danske Dagblades Forenings  

 Forhandlingsorganisation og Papirvareindustriens Arbejdsgiverforening  

 nedlagte påstande 1 - 4.
 De indklagede tilpligtes at anerkende, at det af Dansk Typograf-Forbund  

 den 9. juni 1987 til fællestillidsmændene på samtlige dagblade udsendte  

 cirkulære vedrørende den løbende konflikt med Finansministeriet er ulovligt.
 Forbundet betaler endvidere en bod på 20.000 kr. til Dansk  

 Arbejdsgiverforening.
 I sagsomkostninger til Arbejdsretten betaler hver af parterne 1.000 kr.
(* 1) Henvisninger: Per Jacobsen s.245, s.252 (note 33), s.255 (note 40a),  

 s.256 (note 43), s.344 (note 229a), Hasselbalch Kollektivarbejdsretten s. 170  

 ff, Rise og Degerbøl s. 81 ff.
K 87.308, K 87.343, K 10.092 (A 1984 s.90), K  

 10.497 (A 1985 s.102).
