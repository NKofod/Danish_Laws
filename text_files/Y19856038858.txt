En kommune tilbageholder en udstykningssag for landbrugsejendom som  

 garanti for, at et stillet krav til ændring af spidevandsanlæg bliver  

 opfyldt.
Det er direktoratets opfattelse, at en kommune kun kan tilbageholde  

 - eller betinge godkendelse af en udstykningssag, hvis der er tale om krav  

 vedrørende forhold, der opstår som følge af udstykningen eller den påtænkte  

 anvendelse.
Ved skrivelse af 26. september 1984 har De spurgt om, hvorvidt en kommune  

 som betingelse for godkendelse af udstykning af en landbrugsejendom, hvorved  

 landbrugsjorden fraskilles til sammenlægning med en anden landbrugsejendom, i  

 henhold til udstykningslovgivningen - kan kræve, at restejendommens spildevandsanlæg bringes til at opfylde de  

 krav, der i dag stilles til nye anlæg, og - kan tilbageholde udstykningssagen som garanti for, at et stillet krav  

 til ændring af spildevandsanlæg bliver opfyldt.
 I denne anledning skal man oplyse følgende:
Det fremgår af pkt. 5.3 i cirkulære nr. 150 af 24. september 1980 om  

 udstykningskontrol med senere ændringer, at landbrugsministeriet kun kan  

 meddele afslag på en ansøgt udstykning efter udstykningslovens § 2, når den  

 nødvendige hjemmel til at hindre forhold, der kan opstå som følge af  

 udstykningen eller den påtænkte anvendelse af det udstykkede areal er til  

 stede i anden lovgivning eller i bestemmelser, der er fastsat i medfør af  

 lovgivningen.
Udstykningslovgivningen i sig selv giver således ikke hjemmel  

 til at stille betingelser vedrørende anden lovgivning.
Det er således en  

 forudsætning for, at en kommune kan nægte, tilbageholde eller betinge en  

 ansøgt udstykning, at der er den nødvendige hjemmel efter de lovbestemmelser,  

 som kommunen administrerer.
Efter de regler, der er fastlagt i cirkulæret om  

 udstykningskontrol og som knytter sig til bestemmelserne i udstykningslovens  

 § 2, skal kommunen bl.a. udtale sig om udstykningssager i relation til  

 miljøbeskyttelsesloven.
Da matrikeldirektoratet ikke varetager den  

 overordnede administration af dette lovområde, kan man ikke udtale sig om,  

 hvorvidt kommunen har hjemmel til at stille de omhandlede krav vedr.  

 spildevandsanlæg efter bestemmelser i denne lovgivning.
Man skal derfor  

 henvise Dem til at søge det konkrete spørgsmål vedrørende spildevandsanlæg  

 afklaret i miljøministeriet, jf. herved Deres skrivelse til miljøministeriet  

 af 26.september 1984.
 Det er matrikeldirektoratets opfattelse, at en kommune kun kan  

 tilbageholde eller betinge godkendelsen af en udstykningssag, hvis der er  

 tale om krav vedrørende forhold, der Zopstårz som følge af udstykningen eller  

 den påtænkte anvendelse.
 Det bemærkes i øvrigt, at matrikeldirektoratet ikke finder det  

 hensigtsmæssigt, at kommunen forsinker en udstykningssag ved at tilbageholde  

 den som garanti for, at et stillet krav bliver opfyldt, hvis der er mulighed  

 for at sikre kravet opfyldt ved tinglysning på ejendommen.
 Kopi af denne skrivelse er d.d. tilsendt miljøministeriet.
 (* 1) Offentliggjort i tidsskriftet Landinspektøren 32. bind side 468.
Se endvidere Miljøstyrelsens skrivelse af 13. juni 1985 (M.83-2431-8) offentliggjort samme sted.
