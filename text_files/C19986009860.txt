Rengøring og vedligeholdelse på  

 faste arbejdssteder Område Denne At-meddelelse oplyser om krav til rengøring,  

 vedligeholdelse, orden og ryddelighed på faste arbejdssteder.
Arbejdsmiljølovgivningen fastsætter, -	at arbejdsstedet skal holdes forsvarligt ved lige, rent og ryddeligt,  

 så forholdene til stadighed er sikkerheds- og sundhedsmæssigt  

 forsvarlige -	at færdselsveje og  arealer, herunder gulvbelægninger,  

 holdes i forsvarlig stand og fri for genstande, materialer, spild eller  

 lignende, der kan være til fare for færdsel, -	at der sker en forsvarlig opbevaring af tekniske hjælpemidler  

 og stoffer og materialer, -	at der benyttes forsvarlige rengøringsmidler og  metoder, -	at spild og affald samles og bortskaffes i henhold til regler for  

 området, -	at der på arbejdsstedet skal være forsvarlige forhold for  

 udførelsen af oprydning, rengøring og vedligeholdelse, så  

 arbejdet hermed kan ske uden fare for sikkerhed og sundhed for såvel  

 dem, der udfører dette arbejde, som for andre beskæftigede  

 på virksomheden, og -	at vinduer, lysarmaturer o.l. vedligeholdes og rengøres.
Vedligeholdelse Erfaringer fra de seneste år har vist, at mangelfuld  

 vedligeholdelse af bygninger kan give alvorlige problemer af  

 sundhedsmæssig karakter.
 Manglende vedligeholdelse af arbejdsstedet og  

 arbejdspladsen kan vanskeliggøre rengøringsarbejdet og kan  

 således være årsag til et dårligere  

 rengøringsniveau.
 Man bør have en klar arbejdsfordeling i forbindelse  

 med nødvendige vedligeholdelsesarbejder, både med hensyn til det  

 løbende arbejde og større enkeltstående arbejder.
 Færdselsveje og færdselsarealer skal altid  

 være i forsvarlig stand, dvs. uden huller, fremspring o.l., så  

 der ikke er risiko for fald.
Ventilationsanlæg, filtre, malerkabiner,  

 lysarmaturer o.l. skal vedligeholdes løbende, så deres  

 effektivitet altid er størst.
Eventuelle anvisninger fra  

 leverandøren skal følges.
Rengøring Arbejdsstedet skal holdes rent, så der ikke  

 opstår sundhedsskadelige gener.
Det vil sige, at støv og snavs  

 skal holdes nede på et passende lavt niveau.
 Det skal tilrettelægges, hvor hyppigt, der skal  

 rengøres.
 Rengøringshyppigheden afhænger af  

 aktiviteterne i arbejdsrummene, herunder de enkelte arbejdsprocesser og  

 anvendte stoffer og materialer.
Endvidere skal virksomheden være opmærksom  

 på, at arbejdsstedet/arbejdspladsen kan rengøres på en  

 sikker og forsvarlig måde.
Det kan fx dreje sig om, -	at det er muligt at udføre rengøringsarbejdet  

 ergonomisk rigtigt, -	at stoffer og materialer er placeret, så der ikke opstår  

 nogen sikkerheds- og sundhedsmæssig risiko, -	at maskiner, der er i drift, mens der rengøres, skal  

 være afskærmet, så man kan opholde sig i nærheden af  

 eller passere dem uden at komme til skade, eller -	at maskinerne er taget ud af drift.
Det er hensigtsmæssigt at udarbejde  

 rengøringsprogrammer, der beskriver, hvad der skal gøres i  

 forbindelse med henholdsvis den løbende rengøring og  

 hovedrengøring, hvor tit det skal gøres, samt hvilke metoder  

 der skal anvendes.
Disse programmer bør jævnligt gennemgås  

 med henblik på en eventuel revision, fx på grund af  

 ændringer af arbejdspladsen eller arbejdsprocesser.
Man skal være opmærksom på, at en  

 række installationer på arbejdsstedet ikke bliver gjort rent ved  

 den rengøring, som foretages løbende.
Det kan medføre en  

 nedsættelse af effektiviteten af disse installationer og give  

 indeklimaproblemer.
Det gælder bl.a.  vinduer, lysarmaturer,  

 ventilationskanaler, radiatorer og akustikplader.
På disse steder vil  

 der samles en del støv og snavs, som efterhånden vil afgives til  

 omgivelserne selv ved meget små bevægelser.
Arbejdsmiljøinstituttet har i samarbejde med  

 Arbejdsgiverforeningen for Handel, Transport og Service inden for de sidste  

 år udviklet en målemetode, der kan anvendes som hjælp ved  

 vurdering af rengøringsniveauet.(1) Rengøringsmetode Rengøringen skal udføres på en  

 sådan måde, at skadelig forurening ikke spredes.
 De rengøringsmidler og rengøringsmetoder,  

 der anvendes, må ikke forringe de sikkerheds- eller  

 sundhedsmæssige forhold for personerne på arbejdsstedet.
Der skal således vælges  

 rengøringsmetoder, der ikke spreder forureningen på  

 arbejdsstedet.
Fx bør støvsugning normalt vælges frem for  

 fejning.
Ved arbejde med sundhedsskadelige stoffer kan der være forbud  

 mod at anvende fejning.
Det gælder bl.a. i forbindelse med bly,  

 blæsemidler (sandblæsning) og asbest, jf.
At-meddelelser  

 herom.
 Endvidere kan støvafgivelsen nedsættes, hvis  

 overfladen gøres fugtig, før man fejer eller før  

 afmontering af installationer i forbindelse med rengøring, reparation,  

 eftersyn og justering.
 Rengøring må normalt aldrig ske ved  

 hjælp af trykluft, da det medfører en spredning af  

 forureningen.
Ved rengøring med højtryksspuling vil der  

 altid dannes aerosoler, som kan indeholde sundhedsskadelige stoffer og  

 materialer.
Rengøring med højtryksspuling  skal derfor  

 begrænses mest muligt, og arbejdstrykket skal være lavest muligt,  

 jf.
At-meddelelse herom.
Det er vigtigt, at virksomheden synliggør,  

 hvilke opgaver det påhviler dels virksomhedens ansatte og dels  

 rengøringspersonalet at udføre i forbindelse med både den  

 løbende rengøring og hovedrengøringen, samt at alle er  

 instrueret i eventuelle særlige risici ved arbejdet.
 Det kan være nødvendigt at træffe  

 særlige foranstaltninger, fx etablering af permanente gangbroer,  

 hejseværker o.l. i forbindelse med ikke lettilgængelige steder  

 som fx højtsiddende vinduer og vinduespartier, således at  

 rengøring på disse steder kan udføres forsvarligt.
 På nogle arbejdssteder kan det være  

 nødvendigt, at produktionen eller dele heraf er indstillet  under  

 rengøringen.
Orden og ryddelighed Arbejdsstedet skal holdes ryddeligt, så  

 arbejdsforholdene er forsvarlige.
Uorden kan indebære en:
-	sikkerhedsmæssig risiko under arbejdet, -	hindring for ordentlig rengøring og dermed -	forringelse af indeklimaet samt -	ulykkesrisiko for de ansatte og rengøringspersonalet.
(1) Færdselsveje og færdselsarealer må ikke  

 blokeres af genstande som fx hensatte redskaber, tom emballage,  

 opmagasinerede materialer og varer.
 Spild o.l. på færdselsveje og  arealer samt  

 gulve kan medføre fare for fald og skal derfor fjernes straks, og  

 nødvendig rengøring skal foretages med det samme.
Der skal indrettes nødvendige plads/rum til  

 opbevaring af tekniske hjælpemidler og stoffer og materialer.
Når  

 det tekniske hjælpemiddel og stoffer og materialer har været  

 anvendt, bør det bringes tilbage på rette plads.
Det øger  

 overskueligheden.
Opbevaringsstedet skal være forsvarligt, og  

 placeringen skal være passende i forhold til, hvor stoffer og  

 materialer og de tekniske hjælpemidler anvendes.
Efter  

 miljømyndighedernes regler skal giftige stoffer og materialer  

 opbevares i særskilt rum.
Det er en god ide at kassere og bortskaffe stoffer og  

 materialer som fx rengøringsmidler, der ikke længere bruges.
Det  

 øger overskueligheden og dermed sikkerheden.
 Den enkelte ansatte er den nærmeste til at sikre  

 orden og ryddelighed på den enkelte arbejdsplads og skal derfor  

 medvirke til, at der altid er almindelig orden og ryddelighed på den  

 ansattes arbejdsplads.
Spild og affald Spild og affald skal opbevares og bortskaffes i henhold  

 til regler for området.
 Man skal især være opmærksom på  

 kemikalieaffald, som bør opbevares i fx specielle  

 containere/beholdere, der er indrettet til formålet, frem for i  

 tilfældig gammel emballage.
 Man skal være opmærksom på, at visse  

 typer affald som fx asbestholdige materialer, epoxy, særligt  

  sygehusaffald, maling o.l. kræver særlige forholdsregler i  

 forbindelse med opbevaring og bortskaffelse.
 De lokale miljømyndigheder kan give oplysninger om  

 bortskaffelse af spild og affald.
Sikkerhedsorganisationen Sikkerhedsorganisationen skal inddrages i arbejdet med  

 planlægning mv. af rengørings- og vedligeholdelsesarbejdet og  

 være med til at behandle spørgsmål om  

 rengøringsniveau, rengøringsprogrammer,  

 vedligeholdelsesarbejder o.l. i det omfang, det berører sikkerhed og  

 sundhed.
 I samarbejde med sikkerhedsorganisationen kan der  

 udarbejdes checklister, der kan bruges i forbindelse med planlægning af  

 rengøringen samt til vurdering af rengøringskvaliteten, og om  

 rengøringsniveauet fastholdes.
 BAGGRUND:
 - Arbejdsministeriets bekendtgørelse om faste  

 arbejdssteders indretning.
 Nummer og dato på nævnte  

 bekendtgørelser findes i At-meddelelse nr. 0.02.1, der indeholder en  

 fuldstændig fortegnelse over gældende love,  

 bekendtgørelser og At-anvisninger om arbejdsmiljø.
