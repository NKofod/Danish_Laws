Skriftlig fremsættelse (13. november 2003) Økonomi- og  

 erhvervministeren  

  

 (Bendt Bendtsen) :
 Herved tillader jeg mig for Folketinget at fremsætte:
Forslag til lov om  

 byfornyelse og udvikling af byer (Lovforslag nr.
L 73).
Regeringen vil styrke vækst, velfærd og fornyelse og gennemføre  

 en samlet boligpolitisk indsats, der skal bidrage til at tilvejebringe en  

 bedre  

 balance på boligmarkedet.
Et væsentligt element i indsatsen er en reform af  

 byfornyelsen.
Regeringen har derfor den 5. november 2003 indgået aftale med  

 DF, RV og KD om en reform af byfornyelsen, hvor der gennemføres en  

 gennemgribende forenkling og modernisering af byfornyelsen, som reducerer den  

 offentlige støtteindsats og forøger den private egenfinansiering.
Reformen  

 gennemføres med virkning fra den 1. januar 2004.
Allerede fra 2003 er der taget et væsentligt skridt i retning  

 af at målrette den offentlige støtte til byfornyelse mod de områder, hvor  

 behovet er størst, og at inddrage privat finansiering i byfornyelsen.
Med  

 lovforslaget gennemføres målretningen konsekvent.
Samtidig sker der en gennemgribende forenkling og deregulering  

 af loven, så den bliver væsentligt mere gennemskuelig at bruge såvel for  

 kommunerne som for borgerne.
Som et led heri ophører aftalt boligforbedring  

 som  

 selvstændig ordning, idet ordningen indarbejdes i den almindelige  

 bygningsfornyelse.
 Lovforslaget indeholder følgende hovedelementer:
Ny byfornyelsesstrategi,  

 som integrerer områdefornyelse og bygningsfornyelse.  

  

 Den offentlige støtte  

 målrettes til de områder og ejendomme, hvor behovet er størst.
Formålet  

 hermed  

 er at opnå en større synergi mellem offentlige og private investeringer,  

 således at den offentlig støttede indsats optimeres.
Også de private  

 bygningsejere  

 vil generelt få et større udbytte af deres investeringer og dermed få et  

 større  

 incitament til bygningsfornyelse, når kommunen samtidig gør en indsats for at  

 løfte områdets fysiske og sociale miljø.
 Øget fokus på  

 frivillighed  

  

 ved i højere grad at tage udgangspunkt i privat initiativ frem  

 for kommunen som initiativtager til beslutninger om bygningsfornyelse efter  

 loven.
Øget privat  

 medfinansiering  

  

 , hvorved den offentlige støtteandel kan reduceres.
De  

 private midler udgøres dels af fondsmidler fra Grundejernes Investeringsfond  

 og  

 Landsbyggefonden, dels af en højere egenbetaling for ejere og beboere.
Afskaffelse af de  

 nuværende særlige lejefastsættelses- og procedureregler for byfornyede  

 udlejningsboliger  

  

 , hvorfor lejelovgivningens almindelige regler som  

 udgangspunkt finder anvendelse.
Ejere af private udlejningsboliger skal som  

 udgangspunkt selv fuldt ud afholde ombygningsudgifterne, både til  

 vedligeholdelses- og forbedringsarbejder.
Kommunen kan dog, såfremt det er  

 nødvendigt for, at byfornyelsen gennemføres, yde tilskud til  

 vedligeholdelsesarbejder i forbindelse med et vedligeholdelsesefterslæb.  

 Tilskuddet, der fordeles med halvdelen til staten og halvdelen til kommunen,  

 kan udgøre op til 100 pct. af udgifterne til genopretning af  

 vedligeholdelsesefterslæbet.
For så vidt angår forbedringsarbejderne er udgangspunktet, at  

 udgifter til gennemførelse af forbedringsarbejder inden for lejelovgivningens  

 rammer kan lægges på huslejen, men med mulighed for, at kommunen kan yde  

 indfasningsstøtte til de lejere, der bliver boende, jf. nedenfor.
Til fredede  

 og bevaringsværdige private udlejningsboliger foreslås det, at støtten følger  

 de almindelige regler for udlejningsboliger.
I disse tilfælde har kommunen  

 dog  

 mulighed for at yde et større tilskud til vedligeholdelsesarbejderne, end  

 kommunen ellers ville have gjort.
Også lejerne skal betale mere for  

 byfornyelse  

 i forbindelse med forbedringsarbejder.
De gældende regler om løbende støtte  

 til  

 nedbringelse af huslejen for de lejere, der bliver boende, afskaffes.
Det  

 samme  

 gælder den støtte, der gives til den enkelte lejer i form af  

 byfornyelsesboligsikring til udligning af forskellen mellem den hidtidige og  

 den nye husleje.
Til at nedbringe huslejen i en overgangsperiode foreslås  

 det,  

 at der kan ydes en særlig indfasningsstøtte.
Denne fastsættes af  

 kommunalbestyrelsen efter en konkret vurdering.
Dog skal lejeren altid selv  

 betale 1/3 af stigningen.
Stiger lejen mere end 155 kr./m², er  

 indfasningsstøtte obligatorisk.
Støtten aftrappes proportionalt over 10 år.  

 Indfasningsstøtten udbetales til ejeren, men skal anvendes til at nedsætte  

 huslejen for den enkelte husstand.
Overgang til lejelovgivningens regler  

 indebærer ophævelse af lejernes vetoret.
Tilskud til ejer- og  

 andelsboliger  


  

 til arbejder på  

 klimaskærmen samt afhjælpning af kondemnable forhold.  

  

 Tilskuddet kan højest  

 udgøre en fjerdedel af de støtteberettigede udgifter.
Hvis boligen er fredet  

 eller bevaringsværdig kan tilskuddet udgøre en tredjedel.
Offentlig støtte til  

 bygningsfornyelse af almene boliger bortfalder  

  

 , idet det forudsættes, at  

 Boligselskabernes Landsbyggefond overtager denne opgave.
Almene boliger vil  

 fortsat kunne indgå i den områdebaserede indsats.
 Omlægning af den  

 økonomiske styring af byfornyelsesmidlerne fra investeringsrammestyring til  

 udgiftsrammestyring  

  

 , hvorved der sker en meget væsentlig reduktion af  

 budgetusikkerheden for de samlede statslige byfornyelsesudgifter i det  

 enkelte  

 finansår.
For så vidt angår de  

  

 økonomiske  

 og administrative konsekvenser  

  

 for det offentlige forventes lovforslaget at  

 medføre mindreudgifter på 215 mio. kr. pr. tilsagnsårgang for staten og  

 kommunerne.
Endvidere forventes der på sigt en væsentlig administrativ  

 lettelse  

 for kommunerne, bl.a. som følge af bortfaldet af aftalt boligforbedring.
 For erhvervsliv og borgere forventes lovforslaget at ville  

 medføre såvel en forbedring af afkastet som væsentlige administrative  

 lettelser  

 som følge af forenklede procedureregler m.v. for ejere af private  

 udlejningsejendomme i forbindelse med forbedringsinvesteringer efter  

 byfornyelsesloven.
Som en konsekvens af overgangen til lejelovens regler om lejefastsættelse  

 skønnes det permanente huslejeniveau for lejere at stige med i  

 størrelsesordenen ca. 15 pct. for en given forbedringsinvestering.  

 Lejestigningen kan dog på kort sigt overstige dette niveau.
Den permanente  

 lejestigning  efter afvikling af en evt. indfasningsstøtte  vil  

 dog ikke være  

 højere end, hvis ejendommen var blevet forbedret efter lejelovens regler.
 Det foreslås, at loven  

    

  

 træder i kraft den 1. januar 2004.
 Idet jeg i øvrigt henviser til lovforslaget og de bemærkninger,  

 der ledsager det, skal jeg anbefale forslaget til Tingets velvillige  

 behandling.
