Bekendtgørelse om  

 indførsel af hundehvalpe og kattekillinger fra Grønland I medfør af § 37 i Lov  

 nr. 432 af 9. juni 2004 om hold af dyr fastsættes:
 § 1.  

  

 Indtil 3 hunde og tamkatte under en alder af 4 måneder kan indføres fra  

 Grønland på nedennævnte betingelser.
 § 2.  

  

 Hunde og tamkatte, der ved indførsel er mellem 3 og 4 måneder gamle, kan  

 indføres på betingelser som angivet i § 2 og § 4 i Landbrugsministeriets  

 bekendtgørelse nr. 418 af 12. juli 1988, idet der dog kan ses bort fra kravet  

 om, at rabiesvaccinationen skal være foretaget mindst 1 måned før  

 indførelsen,  

 såfremt hvert enkelt dyr er ledsaget af en sundhedsattest, jf. stk. 2, der er  

 udstedt af en autoriseret dyrlæge i oprindelseslandet og en  

 rabiesvaccinationsattest, som angivet i Veterinærdirektoratets bekendtgørelse  

 nr. 278 af 1. maj 1989 om attestation af rabiesvaccination ved indførsel af  

 hunde og tamkatte.
 Stk. 2.  

  

 Af den i stk. 1  

 nævnte sundhedsattest, som skal være på dansk, engelsk, fransk eller tysk og  

 som ikke må være over 10 dage gammel, skal fremgå:
 1)  

 	  

 Dyrets art, race, navn, køn og særlige kendetegn.
 2)  

 	  

 Alder angivet ved fødselsdato, samt angivelse af fødested.
 3)  

 	  

 Ejerens navn og adresse.
 4)  

 	  

 At dyret er sundt og uden tegn på sygdom.
 5)  

 	  

 At der den underskrivende bekendt ikke i de sidste 60 dage er  

 forekommet tilfælde af rabies i en zone med en radius på 20 km fra fødestedet  

 og evt. senere opholdssted.
 6)  

 	  

 Den attesterende dyrlæges stempel, underskrift og dato.
 § 3.  

  

 Hunde og tamkatte, der ved indførsel er under 3 måneder gamle, kan  

 indføres på betingelser som angivet i § 2, idet der dog kan ses bort fra den  

 krævede rabiesvaccinationstest.
 § 4.  

  

 Den i § 2 nævnte rabiesvaccinationstest og sundhedsattest skal forevises  

 toldvæsenet ved indførsel.
 Stk. 2.  

  

 Ved indførsel uden  

 personledsagelse skal attesterne tillige forelægges grænsedyrlægen, der skal  

 have meddelelse om indførsel senest 48 timer før dyrenes ankomst.
 § 6.  

  

 Bekendtgørelsen træder i  

 kraft den 16. september 2006.
