 I 1985 blev der indgået en forpagtningskontrakt, som var uopsigelig i  

 3 år således, at den først kunne ophæves 31/12 1988. I januar 1989 fremsendte  

 parterne bekræftelse til Mælkeudvalget på, at kontrakten skulle fortsætte,  

 indtil den blev opsagt af en af parterne.
Mælkeudvalget godkendte herefter overdragelsen for perioden 31/12 1988  

 til 31/12 1989 og foretog med henvisning til de nye regler en reduktion på  

 33% af basisandelen.
Afgørelsen blev begrundet i, at Mælkeudvalget ved  

 tidsubegrænsede aftaler alene forlænger overdragelsen med et år ad gangen,  

 idet der blev henvist til en vejledning, hvoraf det fremgik, at der skal  

 anføres både start- og sluttidspunkt for forpagtninger.
I  

 Landbrugsministeriets bekendtgørelse stilles der alene krav om tidspunktet  

 for aftalens indgåelse.
Mælkeudvalget havde ikke grundlag for at kræve eller  

 fastsætte en slutdato for overdragelsen, og eftersom kontrakten ikke var  

 opsagt af en af parterne, var der ikke tale om en ny forlængelse.
 Derfor kunne basisandelen ikke gøres til genstand for den angivne  

 reduktion på 33%.
 I skrivelse af 6. juli 1990 har De som advokat  

 for Jørgen Nørmølle, Gundestrupvej 11, 9690 Fjerritslev  

 og Solveig Bak, Gundestrupvej 43, 9690 Fjerritslev, klaget over  

 EF-direktoratets afgørelse af ansøgning om overdragelse af basisandel  

 (afgiftsfri mælkeleverance).
Det fremgår af sagen, at der i 1985 blev indgået forpagtningskontrakt  

 mellem Jørgen Nørmølle og Solveig Bak om overdragelse af et areal på 43 ha  

 med en tilknyttet basisandel på ca. 41.500 kg mælk.
Forpagtningen blev  

 påbegyndt 1. november 1985 og var uopsigelig i 3 år således, at den tidligst  

 kunne ophæves 31. december 1988.
Mælkeudvalget godkendte overdragelsen for ovennævnte periode, idet 31.  

 december 1988 blev betragtet som kontraktens udløbsdato.
På det grundlag  

 rettede Mælkeudvalget i begyndelsen af 1989 henvendelse til Jørgen Nørmølle  

 om forpagtningens fortsættelse.
Den 31. januar 1989 blev der fremsendt  

 bekræftelse på, at kontrakten skulle fortsætte, indtil den blev opsagt af en  

 af parterne.
Mælkeudvalget godkendte herefter overdragelsen for perioden 31.  

 december 1988 til 31. december 1989. I januar 1990 rettede Mælkeudvalget på  

 ny henvendelse til parterne, som i skrivelse af 19. januar 1990 bekræftede,  

 at kontrakten skulle fortsætte, indtil den blev opsagt af en af parterne.
Som  

 følge af tidspunktet for modtagelsen af parternes meddelelse godkendte  

 Mælkeudvalget overdragelsen for en ny 1-årig periode, men med en reduktion på  

 33 %.
 Afgørelsen blev begrundet i, at Mælkeudvalget ved tidsubegrænsede aftaler  

 alene forlænger overdragelsen for et år af gangen med henvisning til  

 vejledningen af 10. august 1987, hvoraf det fremgår, at der skal anføres et  

 start- og sluttidspunkt for forpagtningen.
 Afgørelsen blev efter påklage fastholdt af EF-direktoratet.
I henhold til § 5, stk. 3 i Landbrugsministeriets bekendtgørelse nr. 164  

 af 9. marts 1990 om tillægsafgift for mælk og mejeriprodukter meddeler  

 opkøber efter ansøgning parterne, hvilken del af basisandelen, der kan  

 overføres og fra hvilket tidspunkt, overdragelsen har virkning, hvilket vil  

 sige, at der alene stilles krav om oplysning om tidspunktet for aftalens  

 indgåelse.
Der er således ikke grundlag for at kræve eller fastsætte en  

 slutdato for overdragelsen, og eftersom kontrakten ikke er opsagt af en af  

 parterne, er der således ikke tale om en ny forlængelse.
Basisandelen kan  

 derfor ikke gøres til genstand for den i § 6 i ovennævnte bekendtgørelse  

 angivne reduktion på 33 %.
 Dan overdragne basisandel udgør herefter 40.367 kg mælk.
 Meddelelse herom vil blive givet af Danske Mejeriers Mælkeudvalg.
 Man har samtidig anmodet EF-direktoratet om at foretage de videre  

 foranstaltninger i sagen.
 P.M.V.
 E.B.
