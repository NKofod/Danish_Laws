 Ved cirkulære af 20. august 1981 - L.P. nr. 054/1981 fremsendte  

 finansministeriet til samtlige ministerier m.v. den mellem finansministeriet  

 og forskellige organisationer indgåede rammeaftale om retningslinier for  

 samarbejde ved indførelse og brug af ny teknologi i statens virksomheder og  

 institutioner.
 Teknologiaftalen har i den forløbne tid været anvendt i en række  

 virksomheder/institutioner, i hvilken anledning der er konstateret en vis  

 usikkerhed om aftalens nærmere forståelse og rækkevidde.
 Efter forhandling med Statstjenestemændenes Centralorganisation I og II,  

 Akademikernes Centralorganisation, Handels- og Kontorfunktionærernes Forbund  

 i Danmark, Dansk Metalarbejderforbund og Specialarbejderforbundet i Danmark,  

 skal finansministeriet meddele følgende vejledende retningslinier vedr.  

 teknologiaftalen.
 Aftalens formål.
Aftalen har til formål at sikre, at der gives medarbejderne mulighed for  

 at være medbestemmende ved arbejdets tilrettelæggelse og udformningen af  

 deres egen arbejdssituation samt mulighed for at øve indflydelse i  

 beslutningsprocesserne ved indførelse og brug af ny teknologi.
Det bemærkes  

 herved, at aftalens og denne vejlednings bestemmelser vedrørende indførelse  

 og brug af ny teknologi også er gældende, hvor det drejer sig om ændring af  

 bestående teknologi.
 Aftalen indeholder en række detaljerede retningslinier om proceduren for  

 og organiseringen af arbejdet i forbindelse med indførelse og brug af ny  

 teknologi.
 Endelig indeholder aftalen bestemmelser om proceduren for løsning af  

 uoverensstemmelser vedrørende anvendelse af retningslinierne i aftalen.
 Lokale retningslinier, bemærkninger el.lign.
 Som det fremgår af teknologiaftalens § 1, er parterne enige om, at  

 samarbejde om indførelse og brug af ny teknologi finder sted inden for  

 rammerne af finansministeriets cirkulære af 21. november 1979 om samarbejde  

 og samarbejdsudvalg i statens virksomheder og institutioner.
 I henhold til samarbejdsudvalgscirkulærets § 5 og teknologiaftalens §§ 3  

 eller 4, vil der derfor kunne fastsættes retningslinier vedrørende specielle  

 forhold, der har sammenhæng med indførelse og brug af ny teknologi i den  

 pågældende virksomhed/institution.
 Der vil endvidere kunne knyttes lokale bemærkninger eller kommentarer til  

 finansministeriets teknologiaftale, hvor dette f.eks. i større  

 virksomheder/institutioner findes hensigtsmæssigt.
Ved udformning af nævnte retningslinier, må virksomheden/institutionen  

 være opmærksom på de almindelige rammer for statens samarbejdsvirksomhed jfr.  

 samarbejdscirkulæret af 21. november 1979 § 1, stk. 4, hvorefter såvel  

 ledelse som medarbejdere skal respektere gældende love og administrative  

 bestemmelser, aftaler i henhold til tjenestemandslovgivningen og kolletive  

 aftaler.
Der vil således ikke kunne fastsættes regler, der f.eks. ændrer  

 lønvilkårene, opsigelsesbestemmelser og arbejdstidsregler, ligesom der ikke  

 kan indføres f. eks. vetoret i teknologispørgsmål.
 Det skal endelig bemærkes, at opsigelsesregler i forbindelse med  

 retningslinier vedrørende ny teknologi er omfattet af de for  

 samarbejdsudvalgsvirksomheden i almindelighed gældende bestemmelser, jfr.  

 samarbejdscirkulærets § 5, stk. 4.
 Skriftlig information af samarbejdsudvalget eller teknologiudvalget.
Ifølge teknologiaftalens § 2, påhviler det ledelsen at orientere og  

 informere samarbejdsudva1get eller teknologiudvalget på et så tidligt  

 tidspunkt, at medarbejderne ved indførelse og brug af ny teknologi kan udøve  

 den forudsatte medbestemmelse og medindflydelse på beslutningsprocessen.
Det  

 er derfor en forudsætning, at teknologiaftalens bestemmelser om  

 informationspligt nøje følges.
Oplysningerne, der skal fremlægges skriftligt,  

 skal vedrøre en række forhold, som nærmere er opregnet i teknologiaftalen.
Oplysninger om ny teknologi vil ofte være teknisk præget, og kan for  

 personer, der ikke er specielt sagkyndige, undertiden være vanskeligt  

 tilgængelige.
Selv om teknologiaftalen ikke indeholder krav om, at  

 oplysningerne skal gives på en bestemt måde, må det forudsættes, at der - når  

 der kan vælges mellem flere indformationsmåder - anvendes den, der giver  

 medarbejderne bedst mulighed for at forstå indholdet, således at de kan udøve  

 retten til medbestemmelse og medindflydelse.
Overdreven brug af tekniske  

 udtryk må undgås.
 Ekspertise udefra.
 Ifølge teknologiafta1ens § 2, stk. 5, er der mulighed for, at såvel  

 virksomheden/institutionen som medarbejderne kan indhente ekspertise ude fra  

 til vurdering af konkrete projekter.
 Med ekspertise udefra skal forstås allerede foreliggende skrift1ig  

 information vedrørende den påtænkte ny teknologi eller konsulentbistand til  

 det konkrete projekt.
 Er der enighed om, at virksomheden/institutionen skal afholde udgifterne  

 til den indhentede ekspertise ude fra, må udgifterne hertil ligesom øvrige  

 udgifter til den ny teknologi afholdes inden for de givne bevillinger.
 Teknologiudvalg.
Indførelse og brug af ny teknologi kan behandles i samarbejdsudvalget,  

 samt i underudvalg eller i et teknologiudvalg som nedsættes af og under  

 samarbejdsudvalget.
Underudvalg eller teknologiudvalg kan nedsættes med  

 henblik på løsning af en konkret opgave, eller de kan etableres som  

 permanente udvalg.
Nedsætte1se af teknologiudvalg forudsætter i modsætning  

 til andre underudvalg under samarbejdsudvalget ikke enighed i  

 samarbejdsudvalget, og skal nedsættes, såfremt medarbejderne fremsætter ønske  

 herom.
 Omflytningsmuligheder, omskoling og efteruddannelse.
Efter teknologiaftalens § 4 behandler samarbejdsudvalget og/eller  

 teknologiudvalget, hvor en ny teknologi nødvendiggør en ændret  

 arbejdstilrettelæggelse, mulighederne for i størst muligt omfang at sikre  

 medarbejderne andet kvalificeret arbejde i den pågældende  

 virksomhed/institution eller i en anden virksomhed/institution inden for det  

 pågældende ministeriums område.
Det ny arbejde bør så vidt muligt ligge i  

 samme lokalområde.
 Nødvendig omskoling og efteruddannelse i den anledning betales fuldt ud af  

 virksomheden/institutionen og afholdes inden for givne bevillinger.
 Med hensyn til øvrige omflytningsmuligheder henvises til  

 finansministeriets cirkulære nr. 237 af 28. november 1977 vedrørende  

 styringen af omflytninger af tjenestemænd og finansministeriets cirkulære af  

 28. september 1983 om genbeskæftigelsestilbud til ledigtblivende  

 ikke-tjenestemandsansat personale i staten.
 For at undgå afskedigelser bør behovet for omflytninger, omskoling og  

 efteruddannelse som følge af ændret arbejdstilrettelæggelse søges afklaret så  

 tidligt som muligt i forbindelse med det konkrete teknologiprojekt.
Teknologiaftalen indeholder ikke hjemmel til særlige tryghedsgarantier  

 herudover, f.eks. sikring mod afskedigelse af medarbejderne eller mod at de  

 kan pålægges nyt arbejde i forbindelse med indførelse og brug af ny  

 teknologi.
Opmærksomheden skal dog henledes på den i teknologiaftalens § 4,  

 stk. 3, omhandlede forhandlingspligt, hvor det ikke er muligt at tilbyde en  

 medarbejder andet kvalificeret arbejde.
Hermed er det forudsat, at der gives  

 organisationerne en orientering om eventuelle afskedigelser med oplysning om,  

 hvilke bestræbelser der er foretaget for at undgå afskedigelserne eller  

 reducere disses omfang.
 Uoverensstemmelser.
 Sager om uoverensstemmelser vedrørende anvendelsen af teknologiaftalens  

 retningslinier indbringes af hovedsamarbejdsudvalget for centralrådet for  

 statens samarbejdsudvalg, efter at det er konstateret, at enighed ikke har  

 kunnet opnås i hovedsamarbejdsudvalget.
 Sådanne sager har ikke opsættende virkning for et teknologiprojekts  

 gennemførelse.
P.
M.
V.
E.
B.
