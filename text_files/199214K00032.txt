Nr BTL 32 Betænkning over Forslag til lov om ændring af lov om kuldioxidafgift af  

 visse energiprodukter og lov om statstilskud til dækning af udgifter til  

 kuldioxidafgift i visse virksomheder med et stort energiforbrug   

 Nr L 32 1992-93, 1. samling Afgivet af Skatteudvalget Afgivet: 19921204 Udvalget har behandlet lovforslaget i en række møder og har herunder stillet et spørgsmål til skatteministeren, som denne har besvaret skriftligt.
 Endvidere har udvalget modtaget skriftlige henvendelser fra byrådsmedlem  

 Karsten Andersen, Sønderhald Kommune, og Dansk Industri.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse
uændret .
 Et mindretal inden for flertallet (Fremskridtspartiets medlem af udvalget)  

 bemærker, at partiet ikke medvirkede, da CO2-afgiften blev vedtaget, men  

 Fremskridtspartiet vil gerne medvirke til vedtagelse af regler, som lemper  

 denne lovgivning.
 Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget ved 2. behandling.
