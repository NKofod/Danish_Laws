 Placering af ferie.
 Beregning af feriedage:
 Lønmodtagere, der har arbejde, optjener under arbejdet feriepenge og  

 feriedage.
Ferie optjent i et optjeningsår (kalenderår), skal afholdes i det ferieår,  

 der følger efter optjeningsåret.
Ferieåret løber fra 2. maj til 1. maj.
 Under ferien får du som lønmodtager enten løn og ferietillæg eller  

 feriegodtgørelse beregnet med 12,5% af den løn, du optjente i løbet af  

 optjeningsåret.
 Hovedferie:
 Hovedferien er den store, samlede ferie, som de fleste lønmodtagere holder  

 i ferieperioden, der går fra  2. maj til 30. september.
 Hvis du har optjent mere end 3 ugers ferie, kan du normalt kræve, at  

 mindst 3 uger ligger i denne periode.
 Har du optjent 3 ugers ferie eller derunder, kan du kræve, at hele den  

 optjente ferie lægges i ferieperioden.
 Julelukning:
 Har du optjent mere end 3 ugers ferie, er arbejdsgiveren forpligtet til at  

 sørge for, at der reserveres så meget af din ferie udover 3 uger, at du kan  

holde ferie  , og dermed bruge feriedagene, hvis virksomheden  

holder lukket mellem jul og nytår.
 Hvis arbejdsgiveren ikke gør dette, kommer denne til at betale for ferien  

 under den kollektive julelukning i virksomheden.
Hvis du ikke har feriedage nok tilovers, når hovedferien er holdt, til at  

 du kan holde ferie under en julelukning, må du rette henvendelse til din  

 a-kasse.
Den vil kunne udbetale arbejdsløshedsdagpenge under ferien, hvis du  

 iøvrigt er berettiget til dagpenge.
 Aftale om feriens placering:
Du kan altid træffe aftale med din arbejdsgiver om, hvornår ferien skal  

 placeres.
Bliver I enige om, at hovedferien skal ligge  uden  for  

 ferieperioden  , er dette helt lovligt.
Ferien skal dog ligge inden for  

 ferieåret.
Er du og din arbejdsgiver uenige om, hvornår ferien skal placeres,  

 fastsætter arbejdsgiveren ferietidspunktet, da han leder og fordeler  

 arbejdet.
Varsling af ferie skal dog ske med mindst 3 måneders varsel for  

 hovedferiens vedkommende og med 1 måneds varsel for øvrig ferie.
 Optjening af feriedage:
 Efter ferieloven optjenes ferien i feriedage.
 Efter ferielovens § 6, stk. 1, optjener du som lønmodtager  2,5 dage  

  pr. måneds beskæftigelse  . Det vil sige, at du optjener 7,5 feriedage  

 pr. kvartal og 30 feriedage i løbet af et helt kalenderår.
 Midlertidigt (kortvarigt) arbejde:
 Hvis det arbejde, som feriedagene skal beregnes på grundlag af, har været  

 af en længde på under en måned, beregnes antallet af feriedage således:
 På samme måde beregnes feriedagene, hvis du modtager supplerende dagpenge  

 fra din a-kasse for hele dage.
Eks.: Lønmodtageren arbejder 3 dage pr. uge og modtager supplerende  

 dagpenge for de sidste to dage.
Her optjenes ferien som vist i tabellen  

 ovenfor.
 Afholdelse af feriedage:
 Ferie skal gives i hele feriedage:
Ferien afholdes som udgangspunkt på hele dage.
Arbejdsgiveren kan derfor  

 normalt ikke splitte dine feriedage op i halve dage.
Hvis du har optjent  

 halve dage, skal de naturligvis afvikles som halve dage.
Eks.: Har du som lønmodtager arbejdet 3 måneder, har du optjent 7,5  

 feriedage.
Her kan du holde 7 hele feriedage og en halv feriedag.
 Afholdelse af halve feriedage:
Arbejdsgiveren kan dog tillade sig at yde ferie på halve dage i tilfælde,  

 hvor der på din arbejdsplads efter gældende overenskomst eller kutyme gives  

 halve fridage  , f.eks. på grundlovsdag, juleaftens dag, eller  

 nytårsaftens dag.
Hvis der holdes ferie på sådanne dage, bliver der kun brugt  

 1/2 feriedag.
 Beregning af ferien i timer:
Mens ferieloven kun indeholder regler om beregning af ferie i dage, findes  

 der på en række områder regler om beregning af ferie i timer.
Efter  

 arbejdsløshedsforsikringsloven er der fastsat regler om, at der ved beregning  

 af feriedage betalt af a-kassen skal ske fradrag i forhold til den tid, du  

 har haft arbejde.
Dette fradrag beregnes på grundlag af den samlede  

 beskæftigelse enten månedsvis eller ud fra det samlede timeantal.
 Hvis du har krav på feriedagpenge fra din a-kasse og du samtidig har et  

 feriekort eller en ferie-giro-anvisning, vil du derfor ofte opleve, at  

 antallet af feriedage, der skal fratrækkes efter lov om  

 arbejdsløshedsforsikring, og antallet af feriedage på dit  

 feriekort/ferie-giro-anvisning ikke passer sammen.
 Din arbejdsgiver eller udstederen af feriekortet er dog forpligtet til at  

 udbetale i henhold til det opgivne antal dage på  

 feriekortet/ferie-giro-anvisningen uanset, om din a-kasse kommer frem til et  

 andet antal feriedage.
 Timeberegning i ferieoverenskomster:
Især på det kommunale område har direktoratet godkendt  særlige  

  ordninger  , hvorefter ferie ydes i timer.
Det er en klar forudsætning  

 for at tillade afvigelser fra beregningen af feriedage, at du som lønmodtager  

 ikke stilles ringere end efter ferielovens regler.
En lønmodtager, der har optjent 30 dages ferie i løbet af et kalenderår,  

 har efter de gængse modeller for timeberegning optjent 25 dage X 8 timer =  

 200 ferietimer.
De sidste 5 dage bliver placeret på lørdage, hvor der normalt  

 ikke skal arbejdes.
 Arbejdstidsforkortelsen:
 I forbindelse med overenskomstforhandlingerne er der for lønmodtagere på  

 en stor del af arbejdsmarkedet aftalt en forkortelse af arbejdstiden.
 Det er op til parterne inden for de enkelte faglige områder eller  

 arbejdspladser at aftale, hvordan arbejdstidsforkortelsen skal gives.
 Hvis den gives i form af nedsættelse af arbejdstiden med et helt antal  

 timer een dag om ugen, anses den lønmodtager, der holder ferie på denne  

 arbejdsdag, for at have afholdt  en hel feriedag.
 Da ferien som nævnt gives i dage og ikke i timer, har lønmodtageren ikke  

 krav på ekstra ferie for den/de timer, som arbejdsdagen (feriedagen) er  

 forkortet med.
Der kan normalt ikke placeres feriedage på fridage og søn- og helligdage:
 Feriedage kan ikke lægges på søndage eller helligdage (skærtorsdag,  

 langfredag, 2. påskedag, St. bededag, Kristi himmelfartsdag, 2. pinsedag, 1.  

 og 2. juledag samt nytårsdag).
 Hvis du er ansat i et arbejde, hvor du arbejder på disse dage, men får  

erstatningsfridage  i stedet, kan feriedage lægges på søn- og  

 helligdage, men ikke på erstatningsfridage for disse dage.
 Placering af ferie på arbejdsdage og dage, hvor der ikke arbejdes  

  (arbejdsfri dage):
 Ferieloven indeholder en bestemmelse om, at feriedagene både skal placeres  

 på hverdage, hvor der arbejdes og på hverdage, hvor der ikke arbejdes  

 (arbejdsfri dage, f.eks. lørdage).
 Hvis du har arbejdet et fuldt kalenderår (optjeningsår), har du optjent 5  

 ugers ferie, det vil sige 30 feriedage, 25 feriedage på arbejdsdage og 5  

 feriedage på arbejdsfri dage (lørdage).
 Hvis du arbejder på  deltid  , optjener du som alle andre 2,5 dags  

 ferie pr. måneds beskæftigelse og altså 30 feriedage i løbet af et helt  

 kalenderår, medmindre du får suppelerende dagpenge for hele dage, jfr.  

 ovenfor.
 Når feriedagene skal placeres, skal dette ske således, at ferien  

bliver fordelt  på dage, hvor du ellers skulle arbejde, (arbejdsdage)  

 og på dage, hvor du ellers ville have fri (arbejdsfri dage).
 For den lønmodtager, der arbejder  samme antal dage pr. uge  , skal  

 placering af feriedagene ske således:
 Når ferieåret er gået, og al ferien er holdt, skal antallet af feriedage,  

 der blev givet på arbejdsdage svare til det antal arbejdsdage, man normalt  

 ville have haft i løbet af 5 uger.
 For lønmodtagere, der arbejder  i en turnus  , der strækker sig  

 over 2 eller flere uger, kan du beregne, hvor mange af dine feriedage der  

 skal lægges på arbejdsdage og hvor mange, på arbejdsfri dage ved at svare på  

 følgende spørgsmål samt nøje følge fremgangsmåden nedenfor:
1. Hvor mange uger ialt varer din turnus? U= 2. Hvor mange dage varer din turnus ialt? (antal uger  

 X 7)? D= 3. Hvor mange arbejdsdage har du i løbet af din  

 turnus? (En arbejdsdag er hvilken som helst dag, hvor du arbejder, uanset om  

 den varer 1, 4, 8 eller 24 timer).
A= 4. Hvor mange feriedage har du optjent i det  

 foregående optjeningsår? F= En turnus består udover arbejdsdage og arbejdsfri dage af søndage eller  

 erstatningsfridage for søndage.
Antal arbejdsfri dage (Af) beregnes således:
Af= D minus A minus U= Med de tal du nu har indsat, kan du beregne, hvor mange af dine feriedage,  

 der skal lægges på arbejdsdage og hvor mange, der skal lægges på dage, hvor  

 du ellers ikke skulle arbejde (arbejdsfri dage).
 Indsæt dine resultater nedenfor i stedet for bogstaverne:
 Feriedage på arbejdsdage:
 Yderligere information og vejledning:
 Kan fås ved henvendelse til:
Feriekontoret Arbejdstilsynet Landskronagade 33-35 2100 København Ø Tlf.: 01-18 10 50 Enten skriftligt eller telefonisk.
 Hverdage 12.00 - 16.00, fredage 12.00 - 15.00.
 Yderligere Pjecer:
Arbejdstilsynet har udgivet andre pjecer om udvalgte spørgsmål vedrørende  

 ferieloven.
Pjecerne kan rekvireres ved henvendelse til Arbejdstilsynet,  

 Tryksagsafdelingen, skriftligt eller telefonisk.
Adresse, se ovenfor.
Tlf.  

 01-18 00 88.
