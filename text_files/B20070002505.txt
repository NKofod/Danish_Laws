Bekendtgørelse  

 om ændring i forretningernes  

  

 fordeling mellem ministrene Efter statsministerens indstilling er der ved kongelige  

 resolutioner af den 6., 11. og 20. december 2006 fastsat følgende  

 bestemmelser  

 vedrørende forretningernes fordeling mellem ministrene:
 § 1.  

  

 Fra beskæftigelsesministeren til  

 miljøministeren overføres kompetencen til i medfør af § 74, stk. 1,  

 og § 80 i lov om arbejdsmiljø at fastsætte bestemmelser om kontrol med  

 risikoen for større uheld med farlige stoffer med henblik på gennemførelsen  

 af  

 Rådets direktiv 96/82/EF om kontrol med risikoen for større uheld med farlige  

 stoffer, Kommissionens beslutning 98/433/EF om ensartede kriterier for  

 undtagelser i henhold til artikel 9 i Rådets direktiv 96/82/EF om kontrol med  

 risikoen for større uheld med farlige stoffer og Europa-Parlamentets og  

 Rådets  

 direktiv 2003/105/EF om ændring af Rådets direktiv 96/82/EF om kontrol med  

 risikoen for større uheld med farlige stoffer.
 § 2.  

  

 Fra  

 forsvarsministeren og økonomi- og erhvervsministeren til miljøministeren  

 overføres kompetencen til i medfør af § 33, stk. 1, § 33,  

 stk. 2, nr. 2, § 36, stk. 2, § 70, stk. 4, og  

 § 70, stk. 5, i beredskabsloven at fastsætte bestemmelser om  

 kontrol  

 med risikoen for større uheld med farlige stoffer med henblik på  

 gennemførelsen  

 af Rådets direktiv 96/82/EF om kontrol med risikoen for større uheld med  

 farlige stoffer, Kommissionens beslutning 98/433/EF om ensartede kriterier  

 for  

 undtagelser i henhold til artikel 9 i Rådets direktiv 96/82/EF om kontrol med  

 risikoen for større uheld med farlige stoffer og Europa-Parlamentets og  

 Rådets  

 direktiv 2003/105/EF om ændring af Rådets direktiv 96/82/EF om kontrol med  

 risikoen for større uheld med farlige stoffer.
 § 3.  

  

 Fra  

 udenrigsministeren til økonomi- og erhvervsministeren overføres pr. 1. januar  

 2007 ressortansvaret for sager vedrørende § 3 i lov nr. 828 af 19.  

 december 1989 om støtte til danske investeringer i Østlandene (med senere  

 ændringer).
 § 4.  

  

 Fra  

 udviklingsministeren til økonomi- og erhvervsministeren overføres pr. 1.  

 januar  

 2007 ressortansvaret for sager vedrørende § 8 i lovbekendtgørelse nr.  

 541  

 af 10. juli 1998 om internationalt udviklingsarbejde (med senere ændringer).
 § 5.  

  

 Fra  

 finansministeren til transport- og energiministeren overføres pr. 1. januar  

 2007 ressortansvaret for sager vedrørende statens ejerskab til 50 pct. af  

 aktiekapitalen i  

 Nunaoil  

 A/S.
