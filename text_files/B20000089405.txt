Bekendtgørelse om anmeldelse af  

 fusioner I medfør af § 12 b, stk. 3, i konkurrenceloven, jf.  

 lovbekendtgørelse nr. 687 af 12. juli 2000, fastsættes:
Anmeldelse § 1. Anmeldelse af en fusion efter  

 konkurrencelovens § 12 b, stk. 1, eller § 12 c, stk. 7,  

 skal indgives af en eller flere af de virksomheder, der deltager i  

 fusionen.
Stk. 2. Ved anmeldelse efter stk. 1 skal benyttes skema  

 K2, som er bilag til denne bekendtgørelse.
Ledsagende dokumenter  

 vedlægges i 3 eksemplarer.
 § 2. Anmeldelsen skal indeholde de oplysninger og  

 dokumenter, der er angivet i skema K2, for at være en fuldstændig  

 anmeldelse efter konkurrencelovens § 12 d, stk. 1 og 2.
Stk. 2. Anmelder kan anmode om, at anmeldelsen sidestilles med  

 en fuldstændig anmeldelse, selvom visse af de i skema K2 nævnte  

 oplysninger ikke er givet.
En sådan anmodning skal ledsages af en  

 begrundelse for, hvorfor oplysningerne ikke er nødvendige for  

 Konkurrencerådets vurdering af fusionen.
Stk. 3. Konkurrencerådet oplyser senest 10 dage efter  

 modtagelsen af anmeldelsen, hvorvidt anmeldelsen er fuldstændig.  

 Beslutter Konkurrencerådet, at en anmeldelse er ufuldstændig,  

 giver rådet straks anmelder skriftlig besked herom og fastsætter,  

 hvilke oplysninger, der skal afgives, samt fristen herfor.
Fuldstændig  

 anmeldelse anses først indgivet den dag, hvor Konkurrencestyrelsen har  

 modtaget de udbedte oplysninger.
 § 3. Finder Konkurrencerådet, at den  

 anmeldte transaktion ikke er omfattet af konkurrencelovens § 12 a, jf.  

 § 12, stk. 1, underretter rådet skriftligt anmelder herom.  

 Senest fire uger herefter kan anmelder anmode Konkurrencerådet om at  

 behandle anmeldelsen som en anmeldelse efter konkurrencelovens § 8,  

 stk. 1, § 9, § 11, stk. 2, eller § 11,  

 stk. 5.
Stk. 2. Konkurrencerådet kan kræve, at de i  

 anmeldelsen indeholdte oplysninger suppleres, hvis dette er nødvendigt  

 for at kunne bedømme transaktionen efter konkurrencelovens § 8,  

 stk. 1, § 9, § 11, stk. 2, eller § 11, stk. 5.  

 Rådet fastsætter en frist for afgivelse af de supplerende  

 oplysninger.
Anmeldelsen anses i så fald for at være modtaget  

 på det tidspunkt, hvor transaktionen blev anmeldt som en fusion.
Ikrafttræden § 4. Bekendtgørelsen træder i kraft  

 den 1. oktober 2000.
 Stk. 2. Bekendtgørelse nr. 461 af 23. juni 1998 om  

 regler for meddelelse til Konkurrencestyrelsen om fusioner,  

 virksomhedsovertagelser og sammenlægninger af virksomheder,  

 ophæves.
Bilag 1 Anmeldelsesskema K2 DEL A Anmeldelse af fusion Oplys til hvilke konkurrencemyndigheder, herunder EU-Kommissionen,  

 anmeldelse er sket eller vil ske Er de øvrige deltagende virksomheder i fusionen bekendt med  

 anmeldelsen? Ja h Nej h Er fusionen omfattet af konkurrencelovens § 12 c, stk. 7, jf.  

 del B, punkt 9.4? Ja h Nej h Er alle de i skema K2 angivne oplysninger afgivet, jf. del B, punkt  

 9.5? Ja h Nej h Oplysninger om de virksomheder, som indgiver anmeldelsen Anmelder Navn CVR-nummer Adresse Postnummer og by Kontaktperson Direkte telefonnummer Telefonnummer Telefaxnummer E-post adresse Branche Repræsentant for anmelderen Navn og stilling Adresse Postnummer og by Telefonnummer Telefaxnummer E-post adresse Er denne fælles repræsentant for parterne? h h Anmelder Navn CVR-nummer Adresse Postnummer og by Kontaktperson Direkte telefonnummer Telefonnummer Telefaxnummer E-post adresse Branche Repræsentant for anmelderen Navn og Stilling Adresse Postnummer og by Telefonnummer Telefaxnummer E-post adresse Er denne fælles repræsentant for parterne? h h Øvrige deltagende virksomheder Virksomhed Navn CVR-nummer Adresse Postnummer og by Kontaktperson Direkte telefonnummer Telefonnummer Telefaxnummer E-post adresse Branche Repræsentant for virksomheden Navn og stilling Adresse Postnummer og by Telefonnummer Telefaxnummer E-post adresse Virksomhed Navn CVR-nummer Adresse Postnummer og by Kontaktperson Direkte telefonnummer Telefonnummer Telefaxnummer E-post adresse Branche Repræsentant for virksomheden Navn og stilling Adresse Postnummer og by Telefonnummer Telefaxnummer E-post adresse Virksomhed Navn CVR-nummer Adresse Postnummer og by Kontaktperson Direkte telefonnummer Telefonnummer Telefaxnummer E-post adresse Branche Repræsentant for virksomheden Navn og stilling Adresse Postnummer og by Telefonnummer Telefaxnummer E-post adresse Skema til offentliggørelse af fusion Navne på de virksomheder, der deltager i fusionen Fusionens art Oplys om fusionen er en:
h virksomhedssammenlægning (fusion mellem hidtil uafhængige  

 virksomheder) h virksomhedsovertagelse (overtagelse af hele virksomheden) h delvis virksomhedsovertagelse (overtagelse af en del af virksomheden) h etablering af joint venture, når dette på et varigt grundlag  

 varetager en selvstændig erhvervsvirksomheds samtlige funktioner Berørte økonomiske sektorer Oplys branchekode for alle de i fusionen deltagende virksomheder.
Danmarks  

 Statistiks sekscifrede branchekode (DB93) bedes anvendt.
Erklæring Undertegnede erklærer, at oplysningerne i denne  

 anmeldelse er korrekte, at der er vedlagt fuldstændige kopier af alle  

 de i skema K2 krævede dokumenter, jf. dog bekendtgørelse nr. 894  

 af 21. september 2000 om anmeldelse af fusioner, § 2, stk. 2, samt  

 at alle udtalelser er afgivet i god tro.
 Såfremt erklæringen afgives af en anden end de  

 deltagende virksomheder, indestår undertegnede for, at oplysningerne  

 m.v. er afgivet på vegne af samtlige deltagende virksomheder.
 Undertegnede og samtlige deltagende parter er bekendt med  

 straffebestemmelserne i § 23 i konkurrenceloven, jf.  

 lovbekendtgørelse nr. 687 af 12. juli 2000.
Sted og dato Underskrift Sted og dato Underskrift Sted og dato Underskrift Bemærk! DEL A i skema K2 skal udfyldes og sammen med en besvarelse af de i DEL B  

 nævnte spørgsmål indsendes til:
Konkurrencestyrelsen Nørregade 49 1165 København K Telefaxnummer 33 32 61 44 e-post : ks@ks.dk Oplysninger til anmeldelsen DEL B 1. Fusionen 1.1. Giv en kortfattet beskrivelse af fusionen og hvordan den kom i  

 stand, herunder de økonomiske og finansielle forhold omkring fusionen,  

 de planlagte ejer- og kontrolforhold efter fusionen samt tidsplanen for  

 gennemførelsen.
 1.2. Giv en kortfattet beskrivelse af de virkninger, den planlagte  

 fusion kan ventes at få for kunder, leverandører og  

 konkurrenter, samt for den tekniske og økonomiske udvikling.
2. Økonomiske oplysninger Oplys i DKK for hver af de deltagende virksomheder for det seneste  

 regnskabsår:
2.1.	Omsætning i Danmark 2.2.	Omsætning i EU 2.3. Omsætning på verdensplan 2.4.	Koncernomsætning i Danmark 2.5.	Koncernomsætning i EU 2.6. Koncernomsætning på verdensplan 3. Oplysninger om de deltagende virksomheder 3.1. Giv en kort beskrivelse af de deltagende virksomheders opbygning  

 og aktiviteter.
 3.2. Hvis nogen af de deltagende virksomheder i fusionen  

 tilhører en koncern, oplys da for den/de respektive  

 virksomhed(-er):
 1.	navn, adresse, hjemsted og aktiviteter for modervirksomheder; det  

 vil sige alle virksomheder og personer, der udøver bestemmende  

 indflydelse over den deltagende virksomhed.
2.	navn, adresse og hjemsted for enhver virksomhed, der tilhører  

 samme koncern som den deltagende virksomhed, og som (a)	er aktiv på de markeder (produktmarkeder og geografiske  

 markeder), der berøres af fusionen, eller (b)	er aktiv på tilstødende produktmarkeder (angiv de  

 pågældende varer eller tjenesteydelser), eller (c)	er aktiv med de pågældende varer eller tjenesteydelser  

 på andre geografiske markeder (angiv hvilke), jf. i det hele punkt 4.
 3.3. Hvis de virksomheder, som er nævnt ovenfor i punkt 3.1,  

 inden for de seneste tre år har indgået en fusion med andre  

 virksomheder, der er aktive på de relevante og berørte markeder,  

 jf. punkt 4, gives nærmere oplysninger herom.
 3.4. Beskriv kort de virksomheder, som er aktive på de  

 relevante, berørte eller tilstødende markeder, jf. punkt 4, og  

 som de deltagende virksomheder eller den koncern, som disse virksomheder hver  

 især indgår i, jf. ovenfor punkt 3.2, har ejerinteresser eller  

 stemmerettigheder, som hver især eller tilsammen overstiger 25%. Oplys  

 disse virksomheders navne, adresser og eventuelt telefonnumre.
4. Markedsbeskrivelser 4.1.	Giv en kortfattet beskrivelse af:
 1.	relevant(e) produktmarked(er); det vil sige de(t) produktmarked(er),  

 hvor den fusionerede virksomhed skal operere.
 2.	berørte markeder; det vil sige ethvert produktmarked, hvor to  

 eller flere af de deltagende virksomheder opererer, og hvor fusionen vil  

 resultere i, at de tilsammen får en markedsandel på 15% eller  

 derover.
 3.	tilstødende markeder; det vil sige ethvert produktmarked,  

 hvor en eller flere af de deltagende virksomheder er aktive i et tidligere  

 eller senere omsætningsled i forhold til et produktmarked, hvor en  

 eller flere af de øvrige deltagende virksomheder er aktive, og her  

 individuelt eller tilsammen har en markedsandel på 25% eller derover.  

 Dette gælder, uanset om der består et leverandør- eller  

 kundeforhold mellem de pågældende virksomheder.
 4.	beslægtede markeder; det vil sige produktmarkeder, der er  

 forskellige fra det relevante og det berørte marked, men som har  

 nær tilknytning til disse i kraft af en række  

 fællestræk så som samme teknologi, kunder eller  

 leverandører.
 5.	det geografiske marked (internationalt, Danmark, del af Danmark) for  

 hvert af de fire ovenfor nævnte kategorier af markeder.
 4.2. Oplys for hvert af de relevante og berørte  

 produktmarkeder, som De har beskrevet i punkt 4.1:
 1.	Hver af de deltagende virksomheders samlede årlige  

 omsætning af produkterne (i værdi og volumen).
 2.	Markedsandele for hver af de deltagende virksomheder (i værdi  

 og volumen).
 3.	De nævnte oplysninger for enhver virksomhed, som indgår  

 i samme koncern som hver af de deltagende virksomheder.
 4.3.	Giv en beskrivelse af:
 1.	Leverandørstrukturen på hver af de deltagende  

 virksomheders indkøbsmarked, dvs. det marked, der leverer til de  

 deltagende virksomheder.
 2.	Udbudsstrukturen på hver af de deltagende virksomheders  

 afsætningsmarked, dvs. distributionskanaler og servicenet, herunder om  

 de deltagende virksomheders egen distribution foregår via  

 virksomhederne selv eller tredjemand.
 3.	Efterspørgselsstrukturen på hver af de deltagende  

 virksomheders afsætningsmarked, herunder kundekoncentration,  

 kundekategorier, kundepræferencer og produktdifferentiering.
 4.	De vigtigste samarbejdsaftaler, som de deltagende virksomheder har  

 indgået (horisontale eller vertikale) på de relevante markeder,  

 de berørte markeder eller tilstødende markeder, f.eks. om  

 forskning og udvikling, licenser, fælles produktion, distribution  

 m.v.
5. Konkurrenter, leverandører og kunders position på de  

 relevante og berørte markeder Oplys for hver af de deltagende virksomheder:
 5.1. De fem største konkurrenter, samt et skøn over  

 deres markedsandele på de relevante og de berørte markeder.  

 Oplys navne, adresser og eventuelt telefonnumre på disse  

 virksomheder.
5.2. De fem største leverandører og hver af disses  

 andele af de deltagende virksomheders indkøb af den  

 pågældende vare eller tjenesteydelse.
Oplys navne, adresser og  

 eventuelt telefonnumre på disse virksomheder.
5.3. De fem største kunder og hver af disses andele af de  

 deltagende virksomheders salg af den pågældende vare eller  

 tjenesteydelse.
Oplys navne, adresser og eventuelt telefonnumre på  

 disse virksomheder.
6. Adgangen til markedet og potentiel konkurrence 6.1. Beskriv de hindringer, der kan være for virksomheder, der  

 ønsker at opnå adgang til de relevante og de berørte  

 markeder, bl.a. under hensyn til følgende:
 1.	De samlede omkostninger ved at komme ind på markedet.
 2.	Patent-, knowhow, varemærker og andre immaterielle  

 ejendomsrettigheder.
 3.	I hvilket omfang hver af de deltagende virksomheder har meddelt  

 eller har fået meddelt licens på patenter, knowhow eller  

 lignende.
 4.	Betydningen af stordriftsfordele.
 5.	Adgang til forsyninger, bl.a. til råmaterialer.
 6.	Øvrige adgangsbarrierer, såsom kontrol over  

 infrastruktur, kunde- eller leverandørloyalitet, lovbetingede  

 adgangsbarrierer m.v.
 6.2. Hvis nogen ny virksomhed inden for de seneste tre år har  

 skaffet sig adgang til de relevante og de berørte produktmarkeder i de  

 geografiske områder, hvor de deltagende virksomheder  

 markedsfører deres varer og tjenesteydelser, oplys da navne, adresser  

 og eventuelt telefonnumre på disse virksomheder.
7. Joint ventures Hvis fusionen sker ved oprettelsen af et joint venture, jf.  

 konkurrencelovens § 12 a, stk. 2, oplys da:
 1.	om to eller flere af de stiftende virksomheder i væsentlig  

 grad bibeholder aktiviteter på samme marked som joint venturet eller  

 på et tilstødende eller beslægtet marked.
 2.	hvis svaret på nr. 1, er bekræftende, og oprettelsen af  

 joint venturet efter Deres mening ikke resulterer i en samordning af de  

 stiftende virksomheders konkurrenceadfærd i strid med konkurrencelovens  

 § 6, stk. 1, bedes dette begrundet.
 3.	uanset svarene på nr. 1 og 2, bedes det begrundet, hvorfor  

 kriterierne i konkurrencelovens § 8, stk. 1, finder  

 anvendelse.
8. Tilknyttede aftaler 8.1. Angiv øvrige aftaler, som er indgået i tilknytning  

 til fusionen, og som er direkte relateret til og nødvendige for  

 fusionen (accessoriske begrænsninger), og som skal vurderes sammen med  

 anmeldelsen af fusionen.
 Oplys hvorfor disse aftaler har direkte tilknytning til og er  

 nødvendige for fusionens gennemførelse.
9. De deltagende virksomheders begrundelse 9.1. Redegør for eventuelle effektivitetsgevinster ved  

 fusionen.
 9.2. Foretag et skøn over fusionens samlede effekter  

 på de relevante og de berørte markeder.
 9.3. Redegør for, hvorfor fusionen bør godkendes.
 9.4. Redegør for, om fusionen er omfattet af bestemmelsen i  

 konkurrencelovens § 12 c, stk. 7, og hvorfor.
 9.5. Hvis ikke alle de i skema K2 angivne oplysninger og dokumenter  

 er afgivet, redegør da for hvorfor de manglende oplysninger og  

 dokumenter ikke er nødvendige for Konkurrencerådets vurdering af  

 fusionen.
10. Andre relevante oplysninger Angiv eventuelle andre oplysninger, som kan have betydning for  

 behandlingen af sagen.
11. Offentliggørelse Hvis offentliggørelse af nogle af de indsendte oplysninger vil  

 kunne skade en af de deltagende virksomheder, så angiv hvilke  

 oplysninger, dette omfatter.
Angiv også årsagen til, at  

 offentliggørelse heraf vil kunne skade virksomheden.
12. Bilag Til anmeldelsen skal vedlægges:
 -	Sammenskrevet resumé fra Erhvervs- og Selskabsstyrelsens  

 register eller tilsvarende for andre lande for alle de deltagende  

 virksomheder i fusionen.
 -	Kopi af de endelige eller seneste udgaver af alle dokumenter, der  

 fører til fusionen, uanset om den finder sted i henhold til aftale  

 mellem de deltagende virksomheder, gennem erhvervelse af kontrollerende  

 interesser eller efter et offentligt overtagelsestilbud.
 -	Ved offentligt overtagelsestilbud fremsendes en kopi af  

 tilbudsdokumentet; foreligger dette ikke på anmeldelsestidspunktet,  

 fremsendes det hurtigst muligt og senest samtidig med fremsendelsen til  

 aktionærerne.
 -	Kopi af hver af de deltagende virksomheders seneste  

 årsregnskaber og årsberetninger.
 -	Kopi af rapporter, undersøgelser og analyser til brug for  

 evaluering eller analyse af fusionen med hensyn til konkurrencevilkår,  

 konkurrenter (aktuelle eller potentielle) og markedsvilkår.
