 Det meddeles herved, at Finansministeriet og HK/STAT den 8. december 1989  

 har indgået medfølgende overenskomst om ansættelsesvilkår for AF-konsulenter,  

 der ikke er tjenestemænd i staten.
 Overenskomsten har virkning fra 1. april 1989 og afløser overenskomst af  

 11. maj 1987.
 Ændringer i forhold til den hidtidige overenskomst er markeret med streger  

 i margen.
Bemærkninger til de enkelte bestemmelser HK har henledt opmærksomheden på, at der ved antagelse i en ledig  

 fuldtidsstilling så vidt muligt bør gives fortrinsret til deltidsansatte  

 inden for samme institution.
 Endvidere gøres opmærksom på, at Finansministeriet i cirkulære af 28.  

 september 1983 har fastsat bestemmelser om genbeskæftigelsestilbud til  

 ledigtblivende ikke-tjenestemandsansat personale i staten.
 Det henstilles til de enkelte ansættelsesmyndigheder, at der i forbindelse  

 med en ansættelse i henhold til nærværende overenskomst indgås den  

 ansættelsesaftale, som er udsendt herfra den 20. januar 1989 (LP.nr. 01/89),  

 og at der gives meddelelse om ansættelsen til vedkommende  

 tillidsrepræsentant.
Der er mellem Finansministeriet og HK/STAT aftalt ændrede retningslinier  

 for indplacering af nyansatte fra 1. april 1989 Retningslinierne er optaget som bilag 3 til overenskomsten.
 Der vil i ganske særlige tilfælde efter godkendelse af Finansministeriet  

 kunne ydes betaling under midlertidig tjeneste i en stilling omfattet af  

 kontorfunktionæroverenskomsten.
 Der gøres opmærksom på, at der er åbnet mulighed for lo-kalt at aftale en  

 mere fleksibel tilrettelæggelse af arbejdstiden.
 Endvidere skal det understreges, at deltidsansattes arbejdstid med et  

 varsel svarende til et opsigelsesvarsel kan nedsættes forholdsmæssigt, hvis  

 nedsættelsen er sagligt begrundet (bevillingsmæssige,  

 arbejdstilrettelæggelsesmæssige eller andre forhold). Nedsættelsen kan  

 maksimalt ske til 15 timer pr. uge.
For så vidt angår pauser, der medregnes i arbejdstiden, præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
Som anført bør anvendelse af overtid så vidt muligt undgås.
Såfremt  

 nødvendigt overarbejde imidlertid får et sådant omfang, at det er muligt og  

 hensigtsmæssigt at konvertere overtiden til stillinger, bør en sådan  

 konvertering gennemføres.
 Opmærksomheden henledes på, at der haves adgang til at yde godtgørelse af  

 afholdte udgifter til transport til og fra tjenestestedet i tilfælde, hvor en  

 AF-konsulent i forbindelse med tilkald til henholdsvis ophør af overarbejde  

 er afskåret fra at benytte offentligt transportmiddel.
 Der gøres opmærksom på, at der er indgået en hovedaftale, der gælder for  

 ansatte efter nærværende overenskomst, jf. overenskomstens § 21.  

 Hovedaftalens §§ 8 og 9 indeholder regler, der skal følges i forbindelse med  

 opsigelse af henholdsvis arbejdstagere og tillidsrepræsentanter.
Der gøres endvidere opmærksom på, at AF-konsulenter, der er fyldt 70 år,  

 er undtaget fra overenskomsten, jf. § 1, og at de derfor bør opsiges, således  

 at fratræden kan finde sted med udgangen af den måned, hvori de fylder 70 år.
Til § 14 Lægeattest (afkrydsningsformularen), der normalt kun bør anvendes, hvor de  

 forudgående sygemeldingers antal og/ eller karakterer taler derfor, betales som hidtil af AF-konsulenten,  

 hvorimod senere forlangte læge- eller speciallægeerklæringer om sygdommens  

 forventede varighed betales af tjenestestedet.
Om fravær som følge af graviditet, barsel og adoption henvises i øvrigt  

 til lovbekendtgørelse nr. 101 af 6. marts 1987 af lov om barselorlov.
Fra 1.  

 maj 1989 lov om ligebehandling af mænd og kvinder.
 Opmærksomheden henledes på, at frihed til at deltage i kurser, hvori  

 indgår faglige emner, gælder alle AF-konsulenter med beskyttelse som  

 tillidsrepræsentant i det omfang, det følger af LPM's cirkulæreskrivelse af  

 23. juni 1971.
---------- Eventuelle tvivlsspørgsmål vedrørende overenskomsten forelægges for  

 Finansministeriet.
---------- Yderligere eksemplarer af overenskomsten vil af vedkommende ministerium  

 kunne fås ved henvendelse til Finansministeriet, Administrations- og  

 Personaledepartementet, H.C.
Andersens Boulevard 43, 1553 København V.,  

 telefon 33 92 33 44.
 Cirkulæret har virkning fra 1. april 1989. Samtidig ophæves cirkulære af  

 11. maj 1987 (LP.nr. 45/87) om overenskomst for AF-konsulenter.
Finansministeriet, Administrations- og Personaledepartementet, Den 11. december 1989 P.M.V.
 E.B.
Hans Peter Philipsen OVERENSKOMST FOR AF-KONSULENTER VED ARBEJDSFORMIDLINGEN Overenskomstens område § 1.  Overenskomsten omfatter AF-konsulenter ved  

 Arbejdsformidlingen.
 Stk. 2.  Overenskomsten omfatter ikke:
1. tjenestemænd og ansatte på tjenestemandslignende  

 vilkår, 2. pensionerede tjenestemænd fra staten, folkeskolen,  

 folkekirken, kommuner og statsfinansierede eller koncessionerede  

 virksomheder, 3. andre pensionerede, der oppebærer egenpension fra  

 en pensionsordning, hvortil det offentlige har ydet bidrag, 4. personer, der er fyldt 70 år.
Note 7 Antagelse § 2.  Ved annoncering skal overenskomstens dato og  

 overskrift fremgå.
 Note 1.
Lønninger § 3.  AF-konsulenter aflønnes efter følgende for  

 statstjenestemænd i stedtillægssats VI gældende skalatrin:
Lønmæssig indplacering ved ansættelse § 4.  I forbindelse med ansættelse i en stilling, der  

 er omfattet af nærværende overenskomst, kan der ved beregning af  

 lønanciennitet foretages medregning af forudgående beskæftigelse, der må  

 anses for kvalificerende for arbej- det som AF-konsulent.
Lønancienniteten  

 kan dog som hovedregel tidligst regnes fra det fyldte 20. år.
 Den lønmæssige indplacering kan maksimalt ske på næstsidste løntrin.  

 Oprykning til sluttrin finder sted efter 3 års ansættelse på næstsidste  

 løntrin.
 For så vidt angår indplaceringsregler henvises til bilag 3.
 Såfremt der i konkrete ansættelsessager opstår uoverensstemmelse om  

 anciennitetsberegningen, inddrages overenskomstens parter i forhandlingerne.
 Stk. 2.  For ansatte, som antages til eller overgår til  

 deltidsbeskæftigelse med en arbejdstid under halvdelen af fuld arbejdstid,  

 indgår ansættelsestid med en sådan beskæftigelse i lønancienniteten med  

 halvdelen.
 Beskæftigelse efter 1. april 1987 i 15 timer pr. uge og derover medregnes  

 som fuld anciennitet.
 Note 2.
Pension § 5.  AF-konsulenter indtræder ved ansættelsen i den  

 ved kontrakt mellem Arbejdsdirektoratet (nu Arbejdsmarkedsstyrelsen) og  

 Pensions- og Livrenteinstitut af 1919 A/S, (nu forsikringsselskabet Tryg),  

 eller anden under forsikrings-rådets tilsyn etableret pensionsordning, der  

 kan godkendes af Finansministeriet.
 Ansatte, der pr. 1. januar 1982 er overgået til aflønning som  

 AF-konsulent, og som hidtil har været omfattet af den med Statsanstalten for  

 Livsforsikring etablerede ordning, forbliver under denne ordning.
Som bidrag til den ansattes pensionering betaler vedkommende styrelse 10  

 pct. af den i § 3 nævnte løn fratrukket de i bilag 1 nævnte beløb.
Endvidere  

 tilbageholder styrelsen i den ansattes løn et beløb på 5 pct. af samme beløb,  

 som styrelsen betaler sit bidrag af.
Vedkommende styrelse indbetaler såvel  

 sit som den ansattes pensionsbidrag til forsikringsselskaberne.
Pensionsbidragene anvendes til at sikre den ansatte en løbende livsvarig  

 alderspension eller invalidepension samt efter den pågældendes død eventuelle  

 efterladte ægtefælle en løbende livsvarig ægtefællepension.
Endvidere skal  

 pensionsbidragene anvendes til efter den ansattes pensionering eller død at  

 sikre eventuelle børn hver en løbende børnepension.
 Stk. 2.  AF-konsulenter, der er ansat med en  

 gennemsnitlig ugentlig beskæftigelse på under 15 timer, er ikke omfattet af  

 stk. 1, hvorved der til de pågældende udbetales nettoløn (95 pct.) og  

 eksklusiv et ureguleret ikke-pensionsgivende tillæg på 904,80 kr. årlig.
 Stk. 3.  Der tilkommer ud over nævnte pensionsbidrag  

 ikke den ansatte nogen ret til pension eller understøttelse fra staten  

 (bortset fra invalide- og folkepension).
§ 6.  Styrelsen indbetaler 19,03 kr. månedlig til  

 Forenede Gruppeliv som bidrag til en gruppelivsforsikring.
Forsikringssummen  

 er 50.000 kr., hvortil kommer eventuel bonustilskrivning, og beløbet  

 udbetales til nærmeste pårørende i tilfælde af den ansattes død inden  

 udgangen af den måned, hvor den pågældende fylder 67 år.
Se bilag 2.
Lønudbetaling og indbetaling af pensionsbidrag § 7.  Lønnen udbetales månedsvis bagud.
Samtidig med  

 udbetaling af løn indbetaler ansættelsesmyndigheden såvel sit som  

 AF-konsulentens pensionsbidrag til den anviste pensionsordning.
Kvalifikationstillæg § 8.  Ved ansættelse i en stilling, der i  

 arbejdsmæssig, administrativ, kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for foranstående lønninger mv., kan der mellem overenskomstens  

 parter træffes speciel aftale om tillæg til lønnen og eventuelle andre  

 vilkår.
 Stk. 2.  Kvalifikationstillæg (1. oktober 1984-niveau)  

 forhøjes pr. 1. april 1989 med 17,2091 pct.
 Stk. 3.  Pr. 1. april 1990 foretages desuden eventuel  

 ekstraordinær regulering af kvalifikationstillæg i overensstemmelse med de  

 for tjenestemænd gældende regler.
 Stk. 4.  Ydelse af kvalifikationstillæg til ansatte  

 AF-konsulenter finder sted efter reglerne om det nye puljesystem i  

 Finansministeriets cirkulære af 22. maj 1989 om ministeriepuljer.
 Stk. 5.  Såfremt et kvalifikationstillæg, der er ydet  

 forud for 1. april 1989, bliver ledigt, henvises til cirkulære om  

 ministeriepuljer, pkt. 2.5 og 2.6.
Midlertidig tjeneste i højere stilling § 9.  Under midlertidig tjeneste i en  

 tjenestemandsstilling i højere charge finder de for tjenestemænd gældende  

 regler om betaling under midlertidig tjeneste i højere stilling anvendelse.
 Stk. 2.  Under midlertidig tjeneste i en stilling,  

 hvortil der er knyttet et tillæg i henhold til § 8, stk. 1, anvendes  

 tilsvarende regler.
 Note 3.
 Arbejdstid mv.
 § 10.  De i § 3 omhandlede lønninger er beregnede for  

 fuld arbejdstid, der er 38 timer (fra 1. september 1990: 37 timer) ugentlig  

 inklusive spisepause af indtil 1/2 times varighed pr. arbejdsdag.
I særlige tilfælde kan den ugentlige arbejdstid, hvis der er enighed  

 mellem institutionen og tillidsrepræsentanten herom, tilrettelægges med  

 varierende tider således, at den over en periode (maks. 8 uger) i gennemsnit  

 udgør 38 (henholdsvis 37) timer.
Hvis der mellem institutionen og  

 tillidsrepræsentanten er enighed herom, kan det fastsættes, at  

 arbejdsnedsættelsen opspares til hele fridage til senere afvikling.
 Stk. 2.  Hvor det er muligt, tilrettelægges arbejdstiden  

 efter lokal forhandling på ugens 5 første hverdage.
Stk. 3.  Nedsat arbejdstid kan bevilges, når tjenesten  

 tillader det, og i så fald reduceres lønnen og eventuelt kvalifikationstillæg  

 tilsvarende.
Såfremt et andragende om nedsat arbejdstid afslås, skal afslaget  

 efter anmodning begrundes skriftligt.
 Note 4 og 5.
Overarbejde § 11.  Overarbejde bør så vidt muligt undgås.
Såfremt  

 overarbejde undtagelsesvis finder sted, godtgøres det så vidt muligt med  

 tjenestefrihed som hidtil.
 Afspadsering af overarbejde sker med tillæg af 50 pct.
I forbindelse med overarbejde ydes der i tiden mellem kl. 17 til 06  

 natpenge efter de for tjenestemænd gældende regler og satser Note 6.
Ferieregler § 12.  Ansatte i henhold til nærværende overenskomst  

 er omfattet af ferieloven med de afvigelser, der fremgår af følgende  

 bestemmelser.
Stk. 2.  Til ansatte, der holder ferie med løn, ydes en  

 særlig feriegodtgørelse på 11/2 pct., der træder i stedet for det i  

 ferielovens § 14, stk.1, omhandlede ferietillæg på 1 pct.
Godtgørelsen  

 beregnes af samtlige de i optjeningsåret oppebårne indkomstskattepligtige  

 beløb for tjenstligt arbejde.
Stk. 3.  Til en ansat, der er berettiget til ferie med  

 løn, og som ved feriens afholdelse har anden arbejdstid end i det foregående  

 optjeningsår, ydes ferielønnen med samme brøkdel, som tjenesten i det  

 foregående optjeningsår har andraget.
Såfremt der i optjeningsåret er udført  

 tjeneste ud over den faste nedsatte arbejdstid, uden at dette har været  

 overarbejde, ydes for sådan tjeneste almindelig feriegodtgørelse med for  

 tiden 121/2 pct.
Der vil i så fald ikke også kunne ydes særlig  

 feriegodtgørelse ifølge stk. 2.
 Når en ansat afholder ferie efter ferieloven uden at have optjent ret til  

 ferie med løn, fradrages 1/1976 (fra 1. september 1990: 1/1924) af årslønnen  

 for hver time, den ansatte skulle have udført tjeneste den pågældende dag.  

 Såfremt der ikke for den pågældende dag har været fastsat en bestemt  

 arbejdstid, foretages fradrag for 7,6 timers tjeneste (fra 1. september 1990:  

 7,4 timer).
Fridage, tjenestefrihed og lønfradrag/-beregning § 13.  Der tilkommer de efter overenskomsten ansatte  

 fridage efter de for tjenestemænd gældende regler.
Stk. 2.  Der kan gives ansatte under denne overenskomst  

 adgang til tjenestefrihed uden løn i en på forhånd fastlagt periode af mindst  

 1 måneds varighed.
Under sådan tjenestefrihed optjenes ikke ret til ferie med  

 løn.
 Det er ansættelsesmyndighedens ansvar, at der ved tjenestefrihedens ophør  

 er en stilling ledig i institutionen el- ler i dennes lokalområde.
 Såfremt et andragende om tjenestefrihed afslås, skal afslaget efter  

 anmodning begrundes skriftligt.
 Stk. 3.  Der kan gives AF-konsulenter hel eller delvis  

 tjenestefrihed uden lønafkortning til pasning af et sygt barn, når: 1. det er  

 barnets første sygedag, 2. hensynet til barnets forhold gør dette nødvendigt,  

 3. forholdene på tjenestestedet tillader det, 4. barnet er under 18 år og 5.  

 hjemmeværende.
 Sygelisten suppleres med oplysning om fravær på grund af barns første  

 sygedag.
 Ordningen kan for den enkelte inddrages ved misbrug.
Stk. 4.  Under tjenestefriheden oppebærer medarbejderen  

 indtægt svarende til den indtægt, som den pågældende ville have oppebåret i  

 sygdomstilfæde.
I denne fraværssituation indgår dog ikke de særlige ydelser,  

 som er omhandlet i Finansministeriets vejledninger om udbetaling af visse  

 særlige ydelser under sygdom, jf. cirkulæreskrivelse af 25. maj 1977 og 2.  

 maj 1978.
 Stk. 5.  AF-konsulenter er omfattet af de for  

 tjenestemænd fastsatte regler om lønfradrag/lønberegning, jf. for tiden  

 cirkulære af 24. maj 1985 om lønfradrag/-beregning for tjenestemænd (LP.nr.  

 29/85).
 Regler for opsigelse, sygdom mv.
§ 14.  De i funktionærloven omhandlede regler om  

 opsigelse, løn under fravær på grund af sygdom og afskedigelse som følge af  

 sygdom, indkaldelse til militærtjeneste samt efterindtægt, finder anvendelse for ansatte efter nærværende overenskomst.
 Note 7 og 8.
Graviditet, barsel og adoption § 15.  AF-konsulenter er omfattet af aftale af 5.  

 september 1989 mellem Finansministeriet og centralorganisationer under  

 Centralorganisationernes Fællesudvalg om fravær fra tjeneste i forbindelse  

 med graviditet, barsel og adoption.
 Note 9.
Udgiftsdækkende ydelser Rejse- og flyttegodtgørelse mv.
 § 16.  Der tilkommer på tjenesterejser og ved  

 udstationering den ansatte befordringsgodtgørelse samt time- og dagpenge  

 efter de for tjenestemænd til enhver tid gældende regler.
 Stk. 2.  Såfremt en ansat uden at overgå til anden  

 styrelse forflyttes til et andet tjenestested, og i denne anledning er  

 nødsaget til at foretage flytning af husstand og bohave, tilstås der den  

 pågældende flyttegodtgørelse efter de for tjenestemænd i staten til enhver  

 tid gældende regler.
 Stk. 3.  Eventuel godtgørelse til AF-konsulenter ydes  

 for 1. til 6. anciennitetsår efter satserne for lønramme 13 til 14, for 7.  

 til 12. anciennitetsår efter lønramme 17 til 18 og for 13. anciennitetsår og  

 højere anciennitetsår efter lønramme 23 til 24.
Stk. 4.  Den tid uden for tjenestestedets normale  

 kontortid, som medgår til rejsetid i forbindelse med tjenesterejser,  

 afspadseres.
Såfremt afspadsering ikke har været mulig i den måned, som  

 følger efter den måned, hvori tjenesterejsen har fundet sted, ydes der  

 betaling med 1/1976 (fra 1. september 1990: 1/1924) af årslønnen pr. time med  

 tillæg af 50 pct.
 Rejsetiden opgøres efter de for tjenestemænd gældende regler, ligesom der  

 ydes natpenge.
Specielle vilkår § 17.  Den ansatte er underkastet de til enhver tid  

 for arbejdet fastsatte regler, herunder pligt til at deltage i de af  

 styrelsen tilrettelagte uddannelser.
§ 18.  Den ansatte skal iagttage tavshed med hensyn  

 til de forhold, som vedkommende i medfør af sin stilling bliver bekendt med,  

 og hvis hemmeligholdelse ifølge sagens natur er påkrævet eller bliver  

 foreskrevet.
Tavshedspligten ophører ikke ved udtræden af statens tjeneste.
Regler for tillidsrepræsentanter § 19.  Hvor der i en institution eller i en særskilt  

 beliggende afdeling heraf er ansat mindst 5 medlemmer af  

 Arbejdsformidlingskontorernes Personales Landsklub, har disse ret til at  

 vælge en tillidsrepræsentant.
 Endvidere kan der inden for et ansættelsesområde, hvor der findes flere  

 tillidsrepræsentanter for lokalklubber, vælges en tillidsrepræsentant til  

 varetagelse af klubbernes fælles interesser.
 Stk. 2.  Tillidsrepræsentanten, som - hvor særlige  

 forhold taler derfor - kan være deltidsbeskæftiget, vælges blandt  

 institutionens organiserede medarbejdere.
Valget er ikke gyldigt, før det er godkendt af HK og meddelt  

 ansættelsesmyndigheden.
Denne meddelelse skal ske hurtigst muligt og senest 3  

 uger efter valget.
Eventuel indsigelse fra institutionens side mod det  

 foretagne valg skal være HK i hænde senest 3 uger efter modtagelsen af  

 meddelelsen af valget.
 Stk. 3.  For tillidsrepræsentanten kan vælges en  

 stedfortræder, som godkendes og anmeldes på samme måde som  

 tillidsrepræsentanten, jf. stk. 2. Under tillidsrepræsentantens fravær  

 fungerer stedfortræderen i dennes sted og nyder i valgperioden samme  

 rettigheder som tillidsrepræsentanten.
 Stk. 4.  Tillidsrepræsentanten skal have adgang til at  

 varetage sit hverv i anliggender, der angår institutionen og de af den  

 pågældende repræsenterede kolleger.
Efter aftale med institutionen gives der tillidsrepræsentanten frihed til  

 i passende omfang at deltage i faglige kurser, jf.
Lønnings- og  

 Pensionsministeriets cirkulæreskrivelse af 23. juni 1971.
 Stk. 5.  Tillidsrepræsentanten har pligt til i  

 samarbejde med institutionen at gøre sit bedste for at jævne ethvert opstået  

 stridsspørgsmål og vedligeholde et roligt og godt samarbejde på  

 arbejdsstedet.
Når en foreliggende sag kun berører en enkelt af institutionens  

 medarbejderes personlige anliggender, kan denne, inden tillidsrepræsentanten  

 forhandler sagen, selv direkte over for institutionen forelægge klager eller  

 henstillinger til mulig direkte afgørelse i foreliggende tilfælde.
Under  

 forhandling med institutionens ledelsesrepræsentanter er enhver medarbejder  

 dog berettiget til at give møde med tillidsrepræsentanten som bisidder.
 I anliggender vedrørende løn- og arbejdsforhold, herunder elev- og  

 lærlingeforhold, der direkte berører medarbejderne i almindelighed, er  

 tillidsrepræsentanten, når medarbejderne, enten fordi de føler sig forurettet  

 eller af andre grunde, ønsker det, forpligtet til at forebringe deres klager  

 eller henstillinger for institutionen.
 Føler tillidsrepræsentanten sig ikke tilfredsstillet ved institutionens  

 afgørelse, står det tillidsrepræsentanten frit for at anmode sin organisation  

 om at tage sig af sagen, men det er tillidsrepræsentantens og  

 tillidsrepræsentantens kollegers pligt at fortsætte arbejdet uforstyrret,  

 indtil anden bestemmelse træffes af organisationens ledelse.
 Stk. 6.  Hvis de organiserede medarbejdere i en  

 institution slutter sig sammen i en klub, skal tillidsrepræsentanten være  

 formand.
 I arbejdstiden kan klubben afholde møder om faglige spørgsmål, der  

 vedrører institutionen, såfremt der forud er truffet aftale herom med  

 institutionens ledelse.
 På et dertil anvist for medarbejderne tilgængeligt sted er det klubben  

 tilladt at opslå faglige foreningsbekendtgørelser til medlemmerne.
 Note 10.
Lokal uoverensstemmelse § 20.  Forinden en sag om en lokal uoverensstemmelse  

 indbringes for HK/STAT og/eller den pågældende styrelse, fagministerium  

 og/eller Finansministeriet, skal der være afholdt en forhandling mellem  

 repræsentanter for institutionen og HK's lokale afdeling.
Såfremt en af  

 parterne ønsker det, udarbejdes skriftligt mødereferat.
 Mødereferat fra den lokale forhandling skal indeholde:
1. en præcis formulering af, hvad uoverensstemmelsen  

 drejer sig om, 2. hvem der deltog i mødet, 3. hvor og hvornår mødet fandt sted, 4. parternes stilling til uoverensstemmelsen,  

5. parternes enighed om sagens overgivelse til forhandling og  

 afgørelse mellem forbundet og styrelsen/fagministeriet eller  

 Finansministeriet, 6. de lokale parters underskrift.
 Der kan ikke ved lokale forhandlinger træffes aftale om løn- og  

 ansættelsesvilkår, der strider mod overenskomstens bestemmelser.
Hovedaftale § 21.  Overenskomsten er omfattet af hovedaftale  

 mellem Finansministeriet og Statsansattes Kartel, Overenskomstsektionen, jf.  

 Finansministeriets cirkulære af 20. juni 1988 (LP.nr. 066/88).
Overenskomstens varighed § 22.  Denne overenskomst gælder fra 1. april 1989 og  

 kan af enhver af parterne opsiges med 3 måneders varsel til en 31. marts, dog  

 tidligst til den 31. marts 1991.
 Stk. 2.  Enhver regulering - bortset fra alderstillæg -  

 af aflønning stilles i bero fra den 31. marts, da en eventuel opsigelse får  

 virkning, og indtil ny overenskomst indgås.
København, den 8. december 1989 HK/STAT Finansministeriet P.M.V.
Palle Jensen Niels Paludan Arbejdsformidlingskontorernes Personales Landsklub Viggo Møller Bilag 1 Størrelsen pr. 1. oktober 1984 af den ikke-pensionsgivende del af lønnen,  

 jf. § 5, stk. 1, som reguleres i overensstemmelse med § 8.
Bilag 2 Aftale om gruppelivsforsikring Finansministeriet og HK/STAT har indgået følgende aftale om  

 gruppelivsforsikring:
 1.Forsikringen er indgået mellem Finansministeriet og Forenede Gruppeliv  

 på vegne af Statsanstalten for Livsforsikring.
 2.Forsikringsordningen omfatter alle overenskomstansatte månedslønnede  

 funktionærer excl. elever og lærlinge under HK-overenskomster i staten, der  

 ikke er fyldt 67 år.
 3.Styrelsen indbetaler månedlig forsikringspræmien til Forenede Gruppeliv.
 4.Forsikringssummen er 50.000 kr.
 5.Eventuel bonustilskrivning anvendes efter forhandling til forhøjelse af  

 forsikringssummen.
 6.Forsikringssummen udgør pr. 1. april 1989 75.000 kr. incl.  

 bonustilskrivning.
Bilag 3 Retningslinier vedrørende fremtidig lønmæssig indplacering af  

 AF-konsulenter Efter forhandling med HK/APL og Finansministeriet er der enighed om, at  

 nedenstående retningslinier skal lægges til grund i forbindelse med lønmæssig  

 indplacering af AF-konsulenter.
 1.Ansættelse som AF-konsulent sker som hovedregel først efter det fyldte  

 20. år.
2.Ved ansættelsen foretages indplacering på lønskalaen under hensyn til  

 den pågældendes forudgående beskæftigelse og/eller uddannelse.
Som hovedregel  

 lægges kun beskæftigelse efter det fyldte 20. år til grund ved indplacering.
 3.Enhver forudgående erhvervsmæssig beskæftigelse efter det 20. år  

 medregnes med 1/3.
 4.Forudgående erhvervsmæssig beskæftigelse kan kun helt undtagelsesvis  

 medregnes med 1/1 (fx funktion i stilling).
 5.Uanset forudgående beskæftigelse og/eller uddannelse kan indplacering  

 ikke finde sted på sluttrin.
 6.Forudgående virksomhed efter det fyldte 20. år med tilknytning til  

 samfunds- eller arbejdsmarkedsforhold kan ved indplaceringen medregnes med  

 2/3.
 7.Forudgående arbejde af udadvendt karakter eller forudgående arbejde med  

 store menneskelige kontaktflader (fx ledende arbejde), som er af betydning  

 for den pågældendes virksomhed ved AF, kan ved indplaceringen medregnes med  

 2/3.
 8.Længerevarende uddannelse - med tilknytning til samfunds- eller  

 arbejdsmarkedsorhold - kan ved indplaceringen som udgangspunkt medføre tillæg  

 af 1 1/2 løntrin og maksimalt medføre tillæg på op til 3. løntrin (fx  

 cand.jur., ingeniør, cand.polit., cand.oecon, cand.scient.pol. eller  

 lignende).
 Det er en forudsætning herfor, enten at der ikke er gået mere end 3 år  

 efter uddannelsens afslutning, eller at vedkommende har været beskæftiget  

 inden for de i punkt 6 nævnte områder.
 9.Sker ansættelse før det fyldte 20. år , sker aflønning indtil det fyldte  

 20. år som hovedregel efter 1. løntrin . Ved det fyldte 20 år foretages  

 indplacering efter disse retningslinier, hvorved beskæftigelse i stillingen  

 før det 20. år medregnes på samme måde som funktion, jf. punkt. 4.
 10.Forudgående beskæftigelse i anden stilling ved Arbejdsformidlingen -  

 såvel før som efter det fyldte 20 år - kan ved indplaceringen medregnes med  

 1/3 til 2/3 (afhængig af beskæftigelsens relation til den nye virksomhed).  

 Ved indplaceringen skal vedkommende som hovedregel mindst placeres på det  

 løntrin, der ligger nærmest over den hidtidige aflønning.
København, den 8. december 1989 HK/STAT Finansministeriet P.M.V.
