 (Til samtlige autoriserede osteeksportører og selveksporterende mejerier).
 I medfør af bestemmelserne i Kommissionens Forordning (EØF) nr. 2968/79 af  

 20. december 1979 om detaljerede regler for administrativ bistand ved  

 udførsel af blød ost fremstillet af komælk, som kan få særbehandling ved  

 indførsel i et tredieland, og efter bemyndigelse fra Landbrugsministeriet  

 meddeles det herved, at der ved indførsel i USA af bløde oste fremstillet af  

 komælk skal anvendes et certifikat som vist i vedlagte bilag.
 Oste for hvilke certifikatet kan udstedes er defineret i bilaget.
 Efter anmodning fra eksportørerne udstedes certifikatet af Statskontrollen  

 med Mejeriprodukter og Æg m.m. i det distrikt, hvorfra osten afsendes til  

 udførsel, jfr. § 35 og §39 stk. 10, i bekendtgørelse nr. 540 af 3. december  

 1969 om tilvirkning, forhandling, udførsel og indførsel af ost og smelteost  

 m.m.
Der udstedes 1 original og mindst to kopier af hvert certifikat.
Original  

 og 1 kopi forelægges det toldsted, hvor toldklarering ved udførsel til USA  

 finder sted.
En kopi opbevares i distriktet, der har udstedt certifikatet.
 Meddelelse af 12. juni 1987 vedrørende samme emne tilbagekaldes hermed.
 e.b.
