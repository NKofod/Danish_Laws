Skriftlig fremsættelse (11. marts 2004) Undervisningsministeren  

  

 (Ulla Tørnæs):
 Herved tillader jeg mig for Folketinget at fremsætte:
Forslag til lov om adgang  

 til udøvelse af visse erhverv i Danmark (Lovforslag nr.
L 181).
 Forslaget er et led i opfølgningen på regeringens strategi  

 for Vækst gennem globalisering, som bl.a. identificerer anerkendelse af  

 udenlandske kvalifikationer som værende af central betydning for udbuddet af  

 velkvalificeret arbejdskraft i Danmark og Danmarks muligheder for at drage  

 nytte  

 af globaliseringen.
 Med lovforslaget bliver muligheden for anerkendelse af  

 udenlandske uddannelseskvalifikationer til brug for udøvelse af visse erhverv  

 i  

 Danmark gjort lettere tilgængelig for udlændinge og for danske virksomheder,  

 som ønsker at ansætte de pågældende som typisk veluddannede medarbejder, idet  

 alle ansøgninger om adgang til udøvelse af lovregulerede erhverv, efter  

 loven,  

 med enkelte særlige undtagelser, kan indgives til Undervisningsministeriet,  

 der  

 sender ansøgningen videre til de relevante kompetente myndigheder og udfører  

 en  

 samlet videncenterfunktion på området for meddelelse af tilladelser.
Ansøgninger, som når den kompetente myndighed ad anden vej,  

 kan dog behandles uden at skulle passere Undervisningsministeriet, som i så  

 fald alene får oplysning om afgørelsen.
Den udvidede kontaktpunktfunktion for  

 Undervisningsministeriet indebærer, at der bortset fra EU-/EFTA-statsborgeres  

 ansøgninger om adgang til udøvelse af den gruppe af lovregulerede erhverv,  

 som  

 er omfattet af særlige sektordirektiver, etableres én indgang for alle  

 ansøgere.
Samlingen af sagerne omkring denne ene indgang har til  

 formål at gøre den danske ordning for anerkendelse af erhvervsmæssige  

 kvalifikationer mere sammenhængende i almindelighed og mere tilgængelig for  

 tredjelandstatsborgere i særdeleshed.
Samtidig vil ændringen forbedre  

 muligheden for en mere sammenhængende overvågning af anerkendelsen af  

 tredjelandestatsborgeres kvalifikationer.
Derfor foreslås også, at alle  

 afgørelser truffet af kompetente myndighed, skal sendes til  

 Undervisningsministeriet.
Enkelte myndigheder vil dog kunne indberette  

 afgørelser årligt.
Reglerne om Undervisningsministeriets modtagelse af  

 ansøgninger og kopier af anerkendelsesafgørelser vedrører lovregulerede  

 erhverv, som er omfattet af såkaldte generelle direktiver om anerkendelse af  

 erhvervsmæssige kvalifikationer.
EU-/EFTA-statsborgeres adgang til enkelte  

 andre lovregulerede erhverv er omfattet af særlige sektordirektiver.  

 Ansøgninger om adgang til disse erhverv, indgives direkte til den relevante  

 kompetente myndighed, og der er i dag ingen forpligtelse for de kompetente  

 myndighed til at sende kopi af anerkendelsesafgørelser truffet i medfør af  

 sektordirektiver til Undervisningsministeriet.
 Det er vurderingen, at lovforslaget vil få en positiv  

 strukturel virkning for erhvervslivet, ved at kunne bidrage til at øge  

 udbuddet  

 af kvalificeret arbejdskraft.
 Forslaget forventes desuden at gøre det lettere for personer  

 med udenlandske erhvervsmæssige kvalifikationer at få vurderet deres  

 udenlandske kvalifikationer med henblik på adgang til et lovreguleret  

 erhverv.
 Loven foreslås at træde i kraft den 1. juni 2004.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
