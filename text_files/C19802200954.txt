1. Ved de tekniske skoler kan der inden for lærlinge-  

 og efg-uddannelserne (herunder værkstedsskoler og værkstedskurser) samt  

 efteruddannelsen af faglærte udpeges ledende lærere.
Disse er ansvarlige for  

 den pædagogiske tilrettelæggelse og gennemførelse af undervisningen inden for  

 deres respektive område, jfr. vedlagte stillingsbeskrivelse for ledende  

 lærere.
Ledende lærere skal være kvalificerede til at undervise inden for  

 funktionsområdet.
 2. For hvervet som ledende lærer ydes timereduktion og  

 vederlag efter §§ 5 og 6 i tjenestetidsaftalen af 29. juni 1979. Vederlagets  

 størrelse beregnes i forhold til længden af funktionsperioden.
3. Ledende lærere udpeges blandt skolens lærere for  

 mindst 1/2 år og normalt for en periode på 1 år.
Genudpegning kan finde sted.
 Ifølge aftalens § 5, stk. 1, danner antallet af parallelklasser og/eller  

 -kurser grundlag for beregning af timereduktionen til ledende lærere inden  

 for lærlingeuddannelserne og efg. 2. dels-uddannelserne (herunder  

 værkstedsskoler og værkstedskurser). Tilsvarende gælder for ledende lærere  

 inden for efteruddannelsen af faglærte.
 4. Ved skoler med lærlingeuddannelser samt efg-2.  

 dels-uddannelser, hvortil der er knyttet efg-basisuddannelse , forhøjes  

 reduktionerne med 15 undervisningstimer pr. 50 dage pr. basisenhed, jfr.  

 tjenestetidsaftalens § 5, stk. 2. For efg-basisuddannelsens øvrige fag og  

 fagkombinationer kan der i særlige tilfælde etableres en ledende lærerordning  

 efter nærmere bestemmelse af direktoratet for erhvervsuddannelserne.
 Ved skoler med efg-basisuddannelse, hvortil der ikke er knyttet  

 efg-2.dels-uddannelser eller tilsvarende uddannelser inden for  

 hovederhvervsområdet, kan der i særlige tilfælde etableres en ledende  

 lærerordning efter nærmere bestemmelse af direktoratet for  

 erhvervsuddannelserne.
 Endvidere tillægges der disse skoler en timereduktionspulje på 15  

 undervisningstimer pr. 50 dage pr. ledende lærer, jfr. protokollatet til  

 tjenestetidsaftalen punkt 2.
5. Der tillægges skolen en timereduktionspulje på 15  

 undervisningstimer pr. 50 dage pr. ledende lærer.
Disse reduktionstimer  

 tildeles skolen til anvendelse blandt de ledende lærere eller de øvrige  

 lærere efter arbejdsopgavernes art.
6. Der udpeges mindst en ledende lærer for  

fællesfag/almene fag  i efg- og lærlingeundervisningen.
På skoler,  

 hvor der alene gennemføres efg-2.dels-uddannelser og/eller  

 lærlingeuddannelser, udpeges kun een ledende lærer for fællesfag/almene fag.  

 Der udpeges een ledende lærer pr. hovederhvervsområde(basis- og 2.  

 dels-uddannelse) hvor skolen har basisuddannelse.
Udover den i tjenestetidsaftalen § 5, stk. 3, nævnte timereduktion til  

 hver ledende lærer på 40 undervisningstimer pr. 50 dage inden for  

 fællesfag/almene fag tillægges der skolen en timereduktionspulje på 20  

 undervisningstimer pr. 50 dage pr. påbegyndt 30.000 elevtimer i  

 fællesfag/almene fag årligt.
Denne reduktionspulje tildeles skolen til  

 anvendelse blandt de ledende lærere eller de øvrige lærere i fællesfag/almene  

 fag efter arbejdsopgavernes art.
 7. Den faste timereduktion til ledende lærere  

 bør fordeles jævnt over undervisningsperioderne.
 8. Pr. 1. maj indsender skolerne til direktoratet for  

 erhvervsuddannelserne forslag om ledende lærerordningen for det kommende  

 skoleår.
 Pr. 1. december indberetter skolerne til direktoratet omfanget af  

 ordningen i henhold til skolens organisationsplan, herunder omfanget af  

 tildelte reduktionstimer til de enkelte ledende lærere, for den da forløbne  

 del af skoleåret.
 P.m.v.
 e.b.
A.
Jahnsen eksp. sekr.
Bilag Stillingsbeskrivelse for ledende lærere:
Den ledende lærer bistår efter givne retningslinier skolens forstander og  

 inspektører med den pædagogiske og administrative ledelse.
Den ledende lærer  

 refererer efter forstanderens nærmere bestemmelser til inspektøren, hvor en  

 sådan findes, og i særlige tilfælde direkte til forstanderen.
 Pædagogisk ansvarsområde:
 1. Bistår ved udarbejdelse af timefordelingsplaner for  

 lærerne inden for fagområdet.
 2. Påser, at undervisningen meddeles i  

 overensstemmelse med de godkendte retningslinjer.
3. Er ansvarlig for tilrettelæggelse af arbejdet med  

 fælles standpunktprøver og eksaminer og koordinerer karaktergivningen.
Har  

 endvidere ansvaret for, at karakterer indføres i anordnede  

 eksamensprotokoller eller lignende.
 4. Er ansvarlig for forberedelse og gennemførelse af  

 prøver.
 5. Tilrettelægger faggruppemøder til drøftelse af  

 undervisningsmæssige spørgsmål.
 Andre opgaver:
 1. Påser, at ordensreglementer og andre forskrifter  

 overholdes.
 2. Forestår indkøb af arbejdsmaterialer og udarbejder  

 i samråd med faggruppens lærere forslag om anskaffelse af rekvisitter,  

 læremidler, faglitteratur m.v.
 3. Bistår ved planlægningen af faglokalers indretning  

 og anskaffelse af udstyr og inventar.
 4. Er ansvarlig til tilrettelæggelse og gennemførelse  

 af ekskursioner m.v.
 5. Afgiver indstilling om lærernes kursusdeltagelse.
 6. Deltager i planlægningsmøder og andre møder med  

 skolens ledelse til orientering og drøftelse af eksterne og interne  

 anliggender.
 7. Kan på skolen vegne deltage i eksterne møder,  

 udstillinger, konferencer og lignende, især angående forhold, der vedrører  

 fagområdet.
