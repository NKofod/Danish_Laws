Bekendtgørelse om anbringelse og  

 overførsel af personer, som skal udstå fængselsstraf eller  

 forvaring (anbringelses- og overførselsbekendtgørelsen) I medfør af § 30, § 89, stk. 2, § 105, stk. 2, og § 111, stk. 4, i  

 lov nr. 432 af 31. maj 2000 om fuldbyrdelse af straf m.v.  

 fastsættes:
Kapitel 1 Valg af afsoningsinstitution § 1. Afgørelse om anbringelse i  

 fængsel eller arresthus (valg af afsoningsinstitution) af personer, som  

 skal udstå fængselsstraf eller forvaring, jf.  

 straffuldbyrdelseslovens §§ 20-23, træffes af Justitsministeriet,  

 Direktoratet for Kriminalforsorgen, eller en af kriminalforsorgens  

 institutioner, som modtager underretning af politimesteren, efter reglerne i  

 iværksættelsesbekendtgørelsen.
 § 2. Skal en dømt udstå  

 fængselsstraf i indtil 6 måneder (kortvarig fængselsstraf),  

 og er der efter straffuldbyrdelseslovens § 21, stk. 2 eller stk. 3, nr. 1-3,  

 eller § 21, stk. 4, truffet bestemmelse om, at straffen skal udstås i  

 arresthus, anbringes den dømte som udgangspunkt i et arresthus  

 (Københavns Fængsler) i nærheden af, hvor den  

 pågældende har bopæl eller ophold.
 Stk. 2. Er den dømte hjemmehørende på  

 Færøerne, anbringes den pågældende som udgangspunkt  

 i Arresthuset i Tórshavn.
 Stk. 3. Dømte, som er straffet efter straffelovens  

 § 119, § 123, eller §§ 244-246 med fængsel i under 5 år, og  

 dømte, som har under 30 dage til datoen for deres løsladelse,  

 herunder prøveløsladelse, anbringes i overensstemmelse med en  

 generel fordeling, som løbende udarbejdes af Justitsministeriet,  

 Direktoratet for Kriminalforsorgen, under hensyn til de dømtes  

 hjemsted og den samlede udnyttelse af pladserne i kriminalforsorgens  

 institutioner, jf. straffuldbyrdelseslovens § 23, stk. 2, nr. 2.
§ 3. Personer, som er idømt straf af  

 fængsel i 30 dage eller længere tidsbestemt fængselsstraf  

 for overtrædelse af straffelovens § 210 eller §§ 216-236, anbringes  

 indledningsvis i visitations- og observationsafdelingen i Anstalten ved  

 Herstedvester.
Det gælder dog ikke, når det på baggrund af  

 de nærmere oplysninger om kriminalitetens karakter eller andre forhold  

 må antages, at der ikke er grundlag for anbringelse i afdelingen.
 Stk. 2. Afgørelse om det endelige afsoningssted  

 træffes af Justitsministeriet, Direktoratet for Kriminalforsorgen,  

 efter indstilling fra visitations- og observationsafdelingen.
 Stk. 3. Direktoratet kan bemyndige Anstalten ved  

 Herstedvester til at træffe afgørelse om anbringelse af  

 dømte, der hører til den i stk. 1 nævnte personkreds, i  

 åbent fængsel eller halvåben afdeling, når den  

 pågældendes sag er visiteret af Anstalten ved Herstedvester.
 Stk. 4. Afgørelse om anbringelse i åbent  

 fængsel i henhold til stk. 3 træffes af institutionens leder  

 eller den, der bemyndiges dertil.
 § 4. Hvis det må anses for  

 ubetænkeligt, og anbringelse i halvåben afdeling anses for  

 relevant i forhold til den dømtes behov, kan den dømte  

 anbringes i halvåben afdeling, når betingelserne for anbringelse  

 i lukket fængsel er tilstede.
Kapitel 2 Overførsel Overførsel af indsatte fra lukket til åbent  

 fængsel § 5. Afgørelse om overførsel af  

 indsatte, som udstår fængselsstraf i under 8 år, fra lukket  

 til åbent fængsel efter straffuldbyrdelseslovens § 24, stk. 1,  

 træffes af institutionens leder eller den, der bemyndiges dertil, efter  

 aftale med det fængsel, hvortil den indsatte agtes overført, jf.  

 dog § 6, stk. 2.
Stk. 2. Er der uenighed mellem de to fængsler,  

 forelægges sagen for Justitsministeriet, Direktoratet for  

 Kriminalforsorgen, til afgørelse.
Forelæggelsen foretages af det  

 fængsel, som finder, at overførsel skal ske.
 § 6. Afgørelse om overførsel af  

 indsatte, som udstår fængselsstraf i 8 år eller derover  

 eller forvaring, fra lukket til åbent fængsel efter  

 straffuldbyrdelseslovens § 24, stk. 1, træffes af Justitsministeriet,  

 Direktoratet for Kriminalforsorgen, efter indstilling fra fængslet.  

 Hvis den indsatte udstår forvaring, skal der, inden der træffes  

 afgørelse, indhentes en udtalelse fra Rigsadvokaten vedrørende  

 spørgsmålet om overførsel til åbent  

 fængsel.
Stk. 2. Afgørelse om overførsel af  

 indsatte, der udstår straf af fængsel i under 8 år, fra  

 lukket til åbent fængsel efter straffuldbyrdelseslovens § 24,  

 stk. 1, træffes af Justitsministeriet, Direktoratet for  

 Kriminalforsorgen, hvis den indsatte 1)	skal udvises af landet efter strafudståelsen, 2)	er anbragt i lukket fængsel efter straffuldbyrdelseslovens §  

 22, stk. 3, eller 3)	er overført til lukket fængsel efter  

 straffuldbyrdelseslovens § 25, stk. 1, nr. 4, eller stk. 2.
 Stk. 3. Selvom den indsatte er omfattet af stk. 1 eller  

 2, træffes afgørelse om, at overførsel ikke skal ske, dog  

 af institutionens leder eller den, der bemyndiges dertil, når  

 spørgsmålet om overførsel til åbent fængsel  

 efter § 7 tages op til overvejelse på fængslets initiativ.
 § 7. Fængslet skal tage  

 spørgsmålet om, hvorvidt den indsatte efter  

 straffuldbyrdelseslovens § 24, stk. 1, skal overføres fra lukket til  

 åbent fængsel, op til overvejelse, når det efter de  

 foreliggende oplysninger må antages, at betingelserne for  

 overførsel er tilstede.
 Stk. 2. Det påhviler endvidere fængslet at  

 tage spørgsmålet, som nævnt i stk. 1, op til overvejelse,  

 når den indsatte har gennemført 2 uledsagede udgange uden  

 misbrug som led i et regelmæssigt udgangsforløb  

 (weekendudgang).
Stk. 3. Endelig påhviler det fængslet at tage  

 spørgsmålet, som nævnt i stk. 1, op til overvejelse,  

 når den indsatte har opholdt sig i fængslet i 6 måneder,  

 siden spørgsmålet om overførsel til åbent  

 fængsel sidst har været overvejet.
Dette gælder dog kun,  

 når 1)	en indsat, som udstår straf af fængsel i under 8  

 år, enten har tilladelse til regelmæssig uledsaget udgang  

 (weekendudgang) eller har udstået 1/4 af straffetiden, 2)	en indsat, som udstår straf af fængsel i 8 år  

 eller længere tidsbestemt fængselsstraf, enten har tilladelse til  

 regelmæssig uledsaget udgang (weekendudgang) eller har udstået  

 1/2 af straffetiden, eller 3)	en indsat, som udstår straf af fængsel på livstid  

 eller forvaring, har tilladelse til regelmæssig uledsaget udgang  

 (weekendudgang).
 § 8. Når spørgsmålet om  

 overførsel til åbent fængsel overvejes, skal den indsatte  

 orienteres herom og have lejlighed til at udtale sig.
§ 9. Der skal gøres notat om  

 fængslets indstilling til spørgsmålet om  

 overførsel.
Hvis fængslet finder, at overførsel ikke skal  

 ske, skal notatet indeholde en begrundelse herfor, samt oplysning om, at den  

 indsatte er orienteret om begrundelsen for fængslets indstilling til  

 spørgsmålet om overførsel.
Hvis afgørelsen om  

 afslag på overførsel efter § 5 eller § 6, stk. 3, skal  

 træffes af fængslet, skal notatet endvidere indeholde oplysning  

 om, 1)	hvornår afgørelsen er meddelt den indsatte, 2)	hvornår fristen for at indgive klage til justitsministeren  

 udløber, jf. straffuldbyrdelseslovens § 111, stk. 2, og 3)	at den indsatte er vejledt om muligheden for at klage til  

 justitsministeren og fristen for at indgive klage.
 Stk. 2. Den indsatte skal efter anmodning have udleveret  

 kopi af det notat, der er udfærdiget i henhold til stk. 1.
 Stk. 3. Hvis fængslet finder, at overførsel  

 skal ske, og afgørelsen efter § 6, stk. 1 eller 2, skal træffes  

 af Justitsministeriet, Direktoratet for Kriminalforsorgen, orienteres den  

 indsatte om fængslets indstilling til spørgsmålet om  

 overførsel, inden sagen sendes til direktoratet.
Stk. 4. Hvis fængslet finder, at overførsel  

 ikke skal ske, og afgørelsen om overførsel efter § 6, stk. 1  

 eller 2, skal træffes af Justitsministeriet, Direktoratet for  

 Kriminalforsorgen, orienteres den indsatte om fængslets indstilling til  

 spørgsmålet om overførsel og begrundelsen herfor.  

 Samtidig spørges den indsatte, om sagen ønskes forelagt for  

 direktoratet.
Hvis den indsatte ønsker det, forelægges sagen for  

 direktoratet.
Inden spørgsmålet om overførsel til  

 åbent fængsel forelægges for direktoratet, skal den  

 indsatte have lejlighed til at udtale sig om fængslets indstilling, jf.  

 § 8.
Overførsel af indsatte fra lukket fængsel  

 til halvåben afdeling § 10. Hvis det må anses for  

 ubetænkeligt, og overførsel til halvåben afdeling anses  

 for relevant i forhold til den indsattes behov, kan den indsatte  

 overføres fra lukket fængsel til halvåben afdeling,  

 når betingelserne for overførsel til åbent fængsel  

 ikke er tilstede.
 Stk. 2. §§ 5-6 finder tilsvarende anvendelse ved  

 overførsel til halvåben afdeling efter stk. 1.
Overførsel af indsatte fra åbent til lukket  

 fængsel § 11. Afgørelse om overførsel af  

 indsatte fra åbent til lukket fængsel efter  

 straffuldbyrdelseslovens § 25 træffes af institutionens leder eller  

 den, der bemyndiges dertil, efter aftale med det fængsel, hvortil den  

 indsatte agtes overført.
Er der uenighed mellem de to fængsler,  

 forelægges sagen for Justitsministeriet, Direktoratet for  

 Kriminalforsorgen, til afgørelse.
Forelæggelsen foretages af det  

 fængsel, som finder, at overførsel skal ske.
Stk. 2. Inden overførsel finder sted, skal der ske  

 underretning til Justitsministeriet, Direktoratet for Kriminalforsorgen,  

 hvis 1)	den indsatte opholder sig i åbent fængsel i henhold til  

 en afgørelse truffet af Justitsministeriet, Direktoratet for  

 Kriminalforsorgen, i henhold til § 6, stk. 1, eller 2)	den indsatte udstår straf af fængsel i 8 år eller  

 derover eller forvaring og ved afgørelsen om valg af  

 afsoningsinstitution er anbragt i åbent fængsel.
 § 12. Afgørelse om midlertidig  

 overførsel til arresthus eller lukket fængsel efter  

 straffuldbyrdelseslovens § 25, stk. 5, træffes af institutionens leder  

 eller den, der bemyndiges dertil, efter aftale med den institution, hvortil  

 den indsatte agtes overført.
Stk. 2. Hvis de to institutioner er uenige om, hvorvidt  

 overførsel skal ske, forelægges sagen for Justitsministeriet,  

 Direktoratet for Kriminalforsorgen, til afgørelse.
Forelæggelsen  

 foretages af den institution, som finder, at overførsel skal ske.
§ 13. Inden der træffes afgørelse om  

 overførsel fra åbent til lukket fængsel efter  

 straffuldbyrdelseslovens § 25, stk. 1-4, skal den indsatte i fornødent  

 omfang gøres bekendt med de foreliggende oplysninger.
Den indsatte  

 skal endvidere gøres bekendt med adgangen til at lade sig bistå  

 og få aktindsigt, og have lejlighed til at udtale sig.
Stk. 2. Afgørelsen træffes på grundlag  

 af de foreliggende oplysninger.
Institutionens leder eller den, der  

 bemyndiges dertil, afgør, om det af hensyn til klarlæggelse af  

 sagens omstændigheder er påkrævet at indhente yderligere  

 oplysninger eller foretage afhøring af personale eller indsatte.  

 Foretages der afhøringer, skal den afhørte have lejlighed til  

 at godkende referatet af sin forklaring, og det skal fremgå af  

 referatet af afhøringen, om godkendelse er sket.
 Stk. 3. Afhøringer skal overværes af en af  

 institutionens ansatte.
Stk. 4. Der skal gøres notat om den trufne  

 afgørelse.
Notatet skal endvidere indeholde en begrundelse for  

 afgørelsen.
Begrundelsen skal opfylde kravene til en begrundelse i  

 forvaltningslovens § 24. Notatet skal endvidere indeholde oplysning  

 om, 1)	hvornår afgørelsen er meddelt den indsatte, 2)	at den indsatte er orienteret om begrundelsen for  

 afgørelsen, 3)	hvornår fristen for at indgive klage til justitsministeren  

 udløber, jf. straffuldbyrdelseslovens § 111, stk. 2, og 4)	at den indsatte er vejledt om muligheden for at klage til  

 justitsministeren og om fristen for at indgive klage.
 Stk. 5. Den indsatte skal efter anmodning have udleveret  

 kopi af det notat, der er udfærdiget efter stk. 4.
Overførsel af indsatte fra åbent  

 fængsel til halvåben afdeling § 14. Hvis det må anses for  

 ubetænkeligt, og overførsel til halvåben afdeling anses  

 for relevant i forhold til den indsattes behov, kan den indsatte  

 overføres fra åbent fængsel til halvåben afdeling,  

 når betingelserne for overførsel til lukket fængsel er  

 tilstede.
 Stk. 2. § 11 og § 13 finder tilsvarende anvendelse ved  

 overførsel til halvåben afdeling efter stk. 1.
Overførsel af indsatte mellem ensartede  

 afsoningsinstitutioner § 15. Afgørelse om overførsel af  

 indsatte mellem åbne fængsler indbyrdes, lukkede fængsler  

 indbyrdes eller mellem arresthuse efter straffuldbyrdelseslovens § 26 og  

 afgørelse om overførsel af indsatte mellem halvåbne  

 afdelinger indbyrdes, træffes af institutionens leder eller den, der  

 bemyndiges dertil, efter aftale med den institution, hvortil den indsatte  

 agtes overført.
 Stk. 2. Hvis den indsatte udstår straf af  

 fængsel i 8 år eller derover eller forvaring, skal der, inden  

 overførsel finder sted, ske underretning til Justitsministeriet,  

 Direktoratet for Kriminalforsorgen.
Stk. 3. Hvis de to institutioner er uenige om, hvorvidt  

 overførsel skal ske, forelægges sagen for Justitsministeriet,  

 Direktoratet for Kriminalforsorgen, til afgørelse.
Forelæggelsen  

 foretages af den institution, som finder, at overførsel skal ske.
 § 16. Ved behandlingen af sager om  

 overførsel af indsatte mellem ensartede institutioner efter  

 straffuldbyrdelseslovens § 26, stk. 1, nr. 2-6 og 8, finder § 13 tilsvarende  

 anvendelse.
Overførsel af indsatte fra arresthus til  

 fængsel § 17. Afgørelse om overførsel af  

 indsatte, som udstår straf af fængsel i under 8 år, fra  

 arresthus til fængsel efter straffuldbyrdelseslovens § 27,  

 træffes af institutionens leder eller den, der bemyndiges dertil, efter  

 aftale med den institution, hvortil den indsatte agtes overført, jf.  

 dog § 18, stk. 2. Hvis institutionerne er uenige om, hvorvidt  

 overførsel skal ske, forelægger arresthuset sagen for  

 Justitsministeriet, Direktoratet for Kriminalforsorgen, til  

 afgørelse.
§ 18. Afgørelse om overførsel af  

 indsatte, som udstår straf af fængsel i 8 år eller derover  

 eller forvaring, fra arresthus til fængsel efter  

 straffuldbyrdelseslovens § 27, træffes af Justitsministeriet,  

 Direktoratet for Kriminalforsorgen, efter indstilling fra arresthuset.
Hvis  

 den indsatte udstår forvaring, skal der, inden der træffes  

 afgørelse, indhentes en udtalelse fra Rigsadvokaten vedrørende  

 spørgsmålet om overførsel til åbent  

 fængsel.
Stk. 2. Afgørelse om overførsel af  

 indsatte, der udstår straf af fængsel i under 8 år, fra  

 arresthus til åbent fængsel efter straffuldbyrdelseslovens § 27,  

 træffes af Justitsministeriet, Direktoratet for Kriminalforsorgen, hvis  

 den indsatte 1)	skal udvises af landet efter strafudståelsen, 2)	er anbragt i arresthus efter straffuldbyrdelseslovens § 21, stk. 3,  

 nr. 1, eller 3)	er overført til arresthus efter straffuldbyrdelseslovens §  

 28, stk. 1, nr. 1.
 Stk. 3. Selvom den indsatte er omfattet af stk. 1 eller 2  

 træffes afgørelse om, at overførsel ikke skal ske, dog af  

 institutionens leder eller den, der bemyndiges dertil, når  

 spørgsmålet om overførsel til fængsel efter § 19  

 tages op til overvejelse på arresthusets initiativ.
 § 19. Hvis den indsatte ved afgørelsen om  

 valg af afsoningsinstitution er anbragt i arresthus efter  

 straffuldbyrdelseslovens § 21, stk. 3, nr. 1-3, eller den indsatte er  

 overført fra fængsel til arresthus efter  

 straffuldbyrdelseslovens § 28, stk. 1, nr. 1-3, påhviler det  

 arresthuset at tage spørgsmålet om, hvorvidt den indsatte efter  

 straffuldbyrdelseslovens § 27, stk. 1, skal overføres fra arresthus  

 til fængsel, op til overvejelse, når det efter de foreliggende  

 oplysninger må antages, at betingelserne for overførsel er  

 tilstede.
 Stk. 2. Det påhviler endvidere arresthuset at tage  

 spørgsmålet, som nævnt i stk. 1, op til overvejelse,  

 når den indsatte har gennemført 2 uledsagede udgange uden  

 misbrug som led i et regelmæssigt udgangsforløb  

 (weekendudgang).
Stk. 3. Endelig påhviler det arresthuset at tage  

 spørgsmålet, som nævnt i stk. 1, op til overvejelse,  

 når den indsatte har opholdt sig i arresthuset i 6 måneder, siden  

 spørgsmålet om overførsel til fængsel sidst har  

 været overvejet.
Dette gælder dog kun, når 1)	en indsat, som udstår straf af fængsel i under 8  

 år, enten har tilladelse til regelmæssig uledsaget udgang  

 (weekendudgang) eller har udstået 1/4 af straffetiden, 2)	en indsat, som udstår straf af fængsel i 8 år  

 eller længere tidsbestemt fængselsstraf, enten har tilladelse til  

 regelmæssig uledsaget udgang (weekendudgang) eller har udstået  

 1/2 af straffetiden, eller 3)	en indsat, som udstår straf af fængsel på livstid  

 eller forvaring, har tilladelse til regelmæssig uledsaget udgang  

 (weekendudgang).
 § 20. Når spørgsmålet om  

 overførsel til fængsel tages op til overvejelse, skal den  

 indsatte orienteres herom og have lejlighed til at udtale sig.
§ 21. Der skal gøres notat om arresthusets  

 indstilling til spørgsmålet om overførsel.
Hvis  

 arresthuset finder, at overførsel ikke skal ske, skal notatet  

 indeholde en begrundelse herfor, samt oplysning om, at den indsatte er  

 orienteret om begrundelsen for arresthusets indstilling til  

 spørgsmålet om overførsel.
Hvis afgørelsen om  

 afslag på overførsel efter § 17 eller § 18, stk. 3, skal  

 træffes af arresthuset, skal notatet endvidere indeholde oplysning om, 1)	hvornår afgørelsen er meddelt den indsatte, 2)	hvornår fristen for at indgive klage til justitsministeren  

 udløber, jf. straffuldbyrdelseslovens § 111, stk. 2, og 3)	at den indsatte er vejledt om muligheden for at klage til  

 justitsministeren og fristen for at indgive klage.
 Stk. 2. Den indsatte skal efter anmodning have udleveret  

 kopi af det notat, der er udfærdiget i henhold til stk. 1.
 Stk. 3. Hvis arresthuset finder, at overførsel  

 skal ske, og afgørelsen efter § 18, stk. 1 eller 2, skal træffes  

 af Justitsministeriet, Direktoratet for Kriminalforsorgen, orienteres den  

 indsatte om arresthusets indstilling til spørgsmålet om  

 overførsel og begrundelsen herfor, inden sagen sendes til  

 direktoratet.
Stk. 4. Hvis arresthuset finder, at overførsel  

 ikke skal ske, og afgørelsen efter § 18, stk. 1 eller 2, skal  

 træffes af Justitsministeriet, Direktoratet for Kriminalforsorgen,  

 orienteres den indsatte om arresthusets indstilling til  

 spørgsmålet om overførsel og begrundelsen herfor.  

 Samtidig spørges den indsatte, om sagen ønskes forelagt for  

 direktoratet.
Hvis den indsatte ønsker det, forelægges sagen for  

 direktoratet.
Inden spørgsmålet om overførsel til  

 fængsel forelægges for direktoratet, skal den indsatte have  

 lejlighed til at udtale sig om arresthusets indstilling, jf. § 20.
 § 22. Ved behandlingen af sager om  

 overførsel fra arresthus til fængsel efter  

 straffuldbyrdelseslovens § 27, stk. 2, nr. 2-3, finder § 13 tilsvarende  

 anvendelse.
Overførsel af indsatte fra arresthus til  

 halvåben afdeling § 23. Hvis det må anses for  

 ubetænkeligt, og overførsel til halvåben afdeling anses  

 for relevant i forhold til den indsattes behov, kan den indsatte  

 overføres fra arresthus til halvåben afdeling, når  

 betingelserne for overførsel til lukket fængsel er  

 tilstede.
 Stk. 2. §§ 17-18 finder tilsvarende anvendelse ved  

 overførsel til halvåben afdeling efter stk. 1.
Overførsel af indsatte fra fængsel til  

 arresthus § 24. Afgørelse om overførsel af  

 indsatte, som udstår straf af fængsel i under 8 år, fra  

 fængsel til arresthus efter straffuldbyrdelseslovens § 28,  

 træffes af institutionens leder eller den, der bemyndiges dertil, efter  

 drøftelse med den institution, hvortil den indsatte agtes  

 overført.
 Stk. 2. Hvis de to institutioner er uenige om, hvorvidt  

 overførsel skal ske, forelægger fængslet sagen for  

 Justitsministeriet, Direktoratet for Kriminalforsorgen, til  

 afgørelse.
 § 25. Afgørelse om overførsel af  

 indsatte, som udstår straf af fængsel i 8 år eller derover  

 eller forvaring, fra fængsel til arresthus efter  

 straffuldbyrdelseslovens § 28, stk. 1 og 3, træffes af  

 Justitsministeriet, Direktoratet for Kriminalforsorgen, efter fængslets  

 indstilling til direktoratet.
 § 26. Ved behandlingen af sager om  

 overførsel fra fængsel til arresthus efter  

 straffuldbyrdelseslovens § 28, stk. 1 og 2, finder § 13 tilsvarende  

 anvendelse.
§ 27. Afgørelse om overførsel fra  

 fængsel til arresthus for et bestemt tidsrum efter  

 straffuldbyrdelseslovens § 28, stk. 2, træffes af institutionens leder  

 eller den, der bemyndiges dertil, efter drøftelse med det arresthus,  

 hvortil den indsatte agtes overført.
Hvis de to institutioner er  

 uenige om, hvorvidt overførsel skal ske, forelægger  

 fængslet sagen for Justitsministeriet, Direktoratet for  

 Kriminalforsorgen, til afgørelse.
 Stk. 2. Hvis den indsatte udstår straf af  

 fængsel i 8 år eller derover eller forvaring, skal der, forinden  

 overførsel sker, ske underretning til Justitsministeriet, Direktoratet  

 for Kriminalforsorgen.
Kapitel 3 Ikrafttræden § 28. Bekendtgørelsen træder i kraft den 1. juli  

 2001.
