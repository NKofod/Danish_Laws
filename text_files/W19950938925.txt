Ankestyrelsens principafgørelse P-16-95 om bedømmelsesgrundlag - beskyttet beskæftigelse - pension - fuldt erhverv - udnyttet erhvervsevne - lav aflønning - tilkendelsestidspunkt Resume:
En 38-årig, ufaglært kvinde med dårlig begavelse og rygproblemer skulle vurderes efter bedømmelsesgrundlaget fuldtids erhvervsarbejde,da hun på trods af de helbredsmæssige forhold og manglende erhvervs erfaring havde påtaget sig arbejde på fuld tid under beskyttede former til meget lav aflønning.
På det grundlag fik hun tilkendt forhøjet almindelig førtidspension med virkning fra kommunens Kassation:
Der er kommet nye regler på området Love:
Lov om social pension - lovbekendtgørelse nr. 521 af 16. juni 1994 - § 14 og § 15 Sagsfremstilling:
Sagsfremstilling: Ansøgeren var en 38-årig kvinde, der havde afsluttet 10. klasse og derefter haft ansættelse på en fabrik, hvilket hun dog måtte opgive på grund af tempoet.
Herefter var hun hjemmearbejdende med 2 børn.
Da hendes mand blev arbejdsløs, ønskede hun at genoptage erhvervs arbejdet, hvorfor hun i september 1993 fik beskyttet beskæftigelse.
Her arbejdede hun 37 timer om ugen med en timeløn på 12 kr.
Det varvurderet, at hun ikke ville være i stand til at klare andre arbejds funktioner eller tjene en højere timeløn.
Nævnet tiltrådte kommunens afgørelse, hvorefter hun fik afslag på førtidspension.
Hendes erhvervsevnenedsættelse blev vurderet i forhold til hendes erhvervsevne ved arbejde i eget hjem.
 Sagen blev behandlet i principielt møde med henblik på afklaring af bedømmelsesgrundlaget.
 Afgørelse:
 Ankestyrelsen fandt, at nedsættelsen af ansøgerens erhvervsevne skulle vurderes i forhold til fuldtids erhvervsarbejde, jf. § 14 b, stk. 1, i Socialministeriets bekendtgørelse om social pension, som ændret ved bekendtgørelse nr. 939 af 1. november 1994. Ankestyrelsen lagde vægt på, at ansøger siden september 1993 på trods af de helbredsmæssige forhold og manglende erhvervserfaring havde påtaget sig arbejde på fuld tid under beskyttede former.
 Ankestyrelsen tog samtidig stilling til ansøgerens pensionsberet tigelse og fandt, at ansøger var berettiget til at få forhøjet almindelig førtidspension efter lovens § 14, stk. 3, nr. 1, da man fandt, at ansøgers erhvervsevne var nedsat med mindst halvdelen på grund af helbredsmæssige forhold.
 Ankestyrelsen lagde vægt på, at ansøgers helbredsmæssige forhold medførte en sådan nedsættelse af funktionsevnen, at ansøger alene kunne bestride arbejde under beskyttede former og med tilsvarende lav aflønning, og at der ikke var udsigt til, at ansøger ville kunne øge arbejdsindsatsen væsentligt.
 Pensionen tilkendtes med virkning fra kommunens afgørelse om pension.
 Ankestyrelsen ændrede således nævnets afgørelse.
