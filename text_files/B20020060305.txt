Bekendtgørelse om havnens planer for  

 modtagelse og  

 håndtering af affald fra skibe1) I medfør af § 24, stk. 2, § 48, § 61 og  

 § 62 i lov nr. 476 af 30. juni 1993 om beskyttelse af havmiljøet  

 (havmiljøloven), som ændret ved § 1 i lov nr. 435 af 10.  

 juni 1997, lov nr. 315 af 5. maj 2000 og lov nr. 261 af 8. maj 2002,  

 fastsættes:
§ 1. Havnebestyrelsen eller den for havnen  

 ansvarlige skal hvert 3. år udarbejde en plan for modtagelse og  

 håndtering af affald fra skibe (affaldsplaner), jf.
Miljø- og  

 Energiministeriets bekendtgørelse nr. 631 af 27. juni 2000 om  

 modtageordninger for affald fra skibe, samt om skibes aflevering af affald.  

 Havne og virksomheder, jf. § 1, stk. 3 i den i 1. pkt. nævnte  

 bekendtgørelse, kan i fællesskab udarbejde affaldsplaner.
 Stk. 2. Affaldsplanen skal udarbejdes i henhold til og opfylde  

 kravspecifikationerne i bilag 1.
Stk. 3. Affaldsplanen skal indsendes til og godkendes af  

 Miljøstyrelsen.
Affaldsplanen skal første gang indsendes senest  

 den 15. november 2002.
Stk. 4. Havnebestyrelsen eller den for havnen ansvarlige skal  

 efterfølgende ajourføre affaldsplanen, når der sker  

 væsentlige ændringer i havnens drift.
Den ajourførte plan  

 skal indsendes til og godkendes af Miljøstyrelsen.
 § 2. Havnebestyrelsen eller den for havnen  

 ansvarlige må ikke træffe endelig afgørelse om  

 affaldsplanen, før de relevante parter herunder især havnens  

 beliggenhedskommune og de i stk. 2 nævnte repræsentanter for  

 havnebrugerne har haft lejlighed til at udtale sig om et forslag til  

 affaldsplan.
 Stk. 2. Følgende repræsentanter for havnebrugerne  

 skal altid have tilsendt forslag til affaldsplan :
 1)	Lystbådehavne: Dansk Sejlunion.
 2)	Erhvervshavne: Danmarks Rederiforening, Rederiforeningen af 1895,  

 Dansk Transport og Logistik, Danmarks Skibsmæglerforening,  

 Rederiforeningen for Mindre Skibe, samt Bilfærgernes  

 Rederiforening.
 3)	Fiskerihavne: Danmarks Fiskeriforening.
 Stk. 3. De i stk. 1, jf. stk. 2 nævnte  

 relevante parter skal have en frist fra modtagelsen af forslaget på  

 mindst 3 til 6 uger til at kommentere forslaget til affaldsplan.
 § 3. Havnebestyrelsen eller den for havnen  

 ansvarlige skal informere alle havnens brugere om de i bilag 1, B  

 nævnte oplysninger.
 § 4. Miljøstyrelsen fører tilsyn  

 med, at reglerne fastsat i denne bekendtgørelse overholdes.
 § 5. Miljøstyrelsens afgørelser  

 efter denne bekendtgørelse kan ikke påklages til anden  

 administrativ myndighed.
§ 6. Medmindre højere straf er forskyldt  

 efter den øvrige lovgivning straffes med bøde den 1)	der undlader at udarbejde affaldsplan, efter § 1, stk. 1  

 og 2, 2)	der undlader at indsende rettidigt en affaldsplan, til  

 Miljøstyrelsen efter § 1, stk. 3 og 4, 3)	der ikke ajourfører affaldsplanen efter § 1,  

 stk. 4, 4)	der underlader at informere efter § 3.
Stk. 2. Straffen kan stige til fængsel i indtil 2  

 år, hvis overtrædelsen er begået forsætligt eller ved  

 grov uagtsomhed, og hvis der ved overtrædelsen er 1)	voldt skade på miljøet eller fremkaldt fare herfor,  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 7. Bekendtgørelsen træder i kraft  

 den 27. juli 2002.
Miljøministeriet, den 15. juli 2002 Hans Chr.
Schmidt /Karsten Skov Bilag 1 KRAV TIL PLANER FOR AFFALDSMODTAGELSE OG -  

 HÅNDTERING A.
Planen skal omfatte alle typer driftsaffald og  

 lastrester fra skibe, som normalt anløber havnen, og skal udarbejdes  

 under hensyntagen til havnens størrelse og den type skibe, som  

 anløber den.
 Følgende elementer skal indgå i  

 planen:
-	en vurdering af behovet for modtagefaciliteter i en havn på  

 baggrund af behovet hos de skibe, der normalt anløber havnen, -	en beskrivelse af havnens modtagefaciliteters art og kapacitet, -	en detaljeret beskrivelse af procedurerne for modtagelse og  

 indsamling af driftsaffald og lastrester, -	en beskrivelse af afgiftsordningen, -	procedurer for indberetning af påstået  

 utilstrækkelige modtagefaciliteter, -	procedurer for løbende konsultationer med brugerne af havnen,  

 affaldshåndteringsvirksomhederne, terminaloperatørerne og andre  

 berørte parter, -	typer og mængder af det driftsaffald og de lastrester, der  

 modtages og håndteres.
 Derudover skal planen, hvor det skønnes relevant,  

 omfatte:
-	en sammenfatning af den relevante lovgivning og formaliteterne for  

 aflevering, -	oplysning om, hvem der er ansvarlig for gennemførelsen af  

 planen, -	en beskrivelse af eventuelt udstyr og eventuelle processer til  

 forbehandling af affaldet i havnen, -	en beskrivelse af metoder til registrering af den faktiske brug af  

 faciliteterne, -	en beskrivelse af metoder til registrering af de modtagne  

 mængder driftsaffald og lastrester, -	en beskrivelse af, hvordan driftsaffaldet og lastresterne  

 bortskaffes.
Procedurerne for modtagelse, indsamling, oplagring,  

 behandling og bortskaffelse bør i alle henseender være i  

 overensstemmelse med en miljøstyringsordning, som er egnet til gradvis  

 at mindske disse aktiviteters miljøvirkning.
En sådan  

 overensstemmelse antages at foreligge, hvis procedurerne er i  

 overensstemmelse med Rådets forordning (EU) nr. 761/2001 af 19. marts  

 2001 om industrivirksomheders frivillige deltagelse i en  

 fællesskabsordning for miljøstyring og  

 miljørevision.
B.
Af planen skal endvidere fremgå de nedenfor  

 nævnte oplysninger, som skal stilles til rådighed for alle  

 brugere af havnen.
-	en kort henvisning til den store betydning af forskriftsmæssig  

 aflevering af driftsaffald og lastrester, -	faciliteternes placering for hver kajplads med diagram/kort, -	en liste over driftsaffald og lastrester, som normalt behandles, -	en liste over kontaktpunkter, forvaltere og de tjenester, der  

 udbydes, -	en beskrivelse af afleveringsprocedurerne, -	en beskrivelse af afgiftsordningen og -	procedurerne for indberetning af påstået  

 utilstrækkelige modtagefaciliteter.
