 I medfør af § 46 i lov nr. 262 af 7. juni l972 om dagpenge ved sygdom  

 eller fødsel fastsættes følgende:
§ l.  Under rekreationsophold i udlandet i forbindelse  

 med en sygeperiode kan der udbetales dagpenge, hvis et sådant ophold inden  

 afrejsen er anbefalet af lægen af helbredsmæssige grunde.
 Dagpengene vil efter særlig tilladelse af det sociale udvalg kunne sendes  

 til opholdsstedet.
§ 2.  Ved sygdom under ferieophold eller lignende i  

 udlandet kan der kun udbetales dagpenge, så længe det af lægelige grunde skønnes nødvendigt  

 at udsætte hjemrejsen.
Dagpengene udbetales først efter hjemkomsten og løber  

 fra det tidspunkt, hvor dagpengeretten efter almindelige regler ville  

 indtræde her i landet.
§ 3.  Personer, der af en arbejdsgiver med hjemsted  

 her i landet udsendes til midlertidig beskæftigelse i udlandet eller antages til  

 beskæftigelse i Grønland, kan opnå ret til dagpenge efter dagpengeloven, hvis  

 de er skattepligtige her i landet.
§ 4.  Bestemmelserne i §§ l-3 gælder ikke for  

 personer, der er omfattet af reglerne om social sikring af vandrende lønmodtagere inden for  

 De europæiske Fællesskaber, og for personer, der er omfattet af overenskomst  

 mellem Danmark, Finland, Island, Norge og Sverige om ydelser ved sygdom,  

 svangerskab og fødsel.
§ 5.  Dagpenge efter §§ l og 2 udbetales af den  

 sikredes bopælskommune.
Den del af udbetalingen, der vedrører en  

 arbejdsgiverperiode, sker for arbejdsgiverens regning.
Stk. 2.  Udbetaling af dagpenge efter § 3 sker efter  

 dagpengelovens almindelige regler.
Efter udløbet af arbejdsgiverperioden finder § 2  

 tilsvarende anvendelse.
§ 6.  Bekendtgørelsen træder i kraft dagen efter  

 bekendtgørelsen i lovtidende og har virkning fra den 9. juni l975. Samtidig ophæves  

 socialministeriets bekendtgørelse nr. 77 af l2. februar l973.
