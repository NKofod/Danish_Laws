§ 1 I justitsministeriets bekendtgørelse nr. 198 af 24. juni 1955 om  

 køretøjers indretning og udstyr foretages følgende ændringer:
 1. § 8, stk. 4, affattes således:
 »Stk. 4.  Motorvogn skal være forsynet med følgende  

 udstyr til renholdelse af forruden:
Såvel viskere som rudevasker skal kunne betjenes fra førersædet.« 2. § 8, stk. 5, affattes således:
»Stk. 5.  Venstrestyret personmotorvogn skal være  

 forsynet med et udvendigt førerspejl på venstre side samt et invendigt spejl.  

 Højrestyret personmotorvogn skal være forsynet med et udvendigt spejl på hver  

 side samt et invendigt spejl.
Last- og varemotorvogn samt personmotorvogn  

 indrettet til over 9 personer incl. føreren skal være forsynet med et  

 udvendigt spejl på hver side.
Desuden skal personmotorvogn være forsynet med  

 et udvendigt spejl på hver side, når tilkobling af påhængskøretøj eller  

 personmotorvognens konstruktion medfører, at indvendigt spejl og udvendigt  

 spejl i venstre side ikke giver tilstrækkeligt udsyn.
Statens biltilsyn  

 fastsætter nærmere bestemmelser om spejlene.« 3. I § 13 indsættes som stk. 5:
»Stk. 5.  Fjernsynsapparater må ikke være anbragt i  

 motorvogn på en sådan måde, at udsendelsen kan ses fra førersædet.« 4. § 16, nr. 5, affattes således:
5. § 8, stk. 5, om førerspejle.
Køretøjer skal være  

 forsynet med mindst et førerspejl.' 5. § 17, stk. 3, affattes således:
»Stk. 3.  Dersom motorcykel er forsynet med  

 vindskærm, skal denne opfylde kravene i § 8, stk. 1-3. Er vindskærmen så høj,  

 at føreren ikke over denne kan se vejbanen fra 10 m foran motorcyklen og  

 fremefter, skal der findes udstyr til renholdelse af vindskærmen i  

 overensstemmelse med § 8, stk. 4.« 6. § 18, stk. 2, affattes således:
»Stk. 2.  Dersom ladet eller varekassen er anbragt  

 bag føreren, eller motorcyklen er forsynet med førerhus, skal motorcyklen  

 være forsynet med retningsvisere og stoplygte som foreskrevet for  

 motorvogn.« 7. I § 18 indsættes som stk. 3:
»Stk. 3.  Trehjulet personmotorcykel med førerhus  

 skal være forsynet med førerspejle som foreskrevet for personmotorvogn.  

 Trehjulet varemotorcykel med lad eller varekasse anbragt bag føreren skal  

 være forsynet med førerspejle som foreskrevet for varemotorvogn.« 8. § 20, stk. 4, affattes således:
»Stk. 4.  Har traktor vindskærm, eller er  

 førerpladsen dækket til siderne, finder bestemmelserne i § 8, stk. 1-4,  

 tilsvarende anvendelse.
Vindskærmsvisker skal dog ikke være automatisk,  

 ligesom rudevasker ikke kræves.
Har traktoren førerhus, skal den tillige være  

 forsynet med retningsvisere, medmindre førerhuset er indrettet med sådanne  

 åbninger i siden, at føreren uden vanskelighed kan give tilstrækkeligt  

 tydeligt tegn med armen.
Er førerhuset forsynet med bagside, skal traktoren  

 endvidere være forsynet med stoplygte og med mindst et førerspejl af  

 tilstrækkelig størrelse, anbragt således, at føreren fra sit sæde kan se  

 vejen bagud for køretøjet.
Retningsvisere skal opfylde kravene i § 6, dog er  

 det tilstrækkeligt, at traktoren enten er forsynet med et sideblink på hver  

 side eller med for- og bagblinklys anbragt foran og bagpå førerhuset så nær  

 dettes yderkanter som muligt.
Stoplygte skal opfylde kravene i § 7.« 9. § 22, stk. 3, 5. pkt., affattes således:
»Såfremt køretøjets indretning eller belæsning er til hinder for, at  

 føreren tilstrækkelig tydeligt kan give tegn om retningsændring, skal det  

 være forsynet med retningsvisere og stoplygte, som skal opfylde kravene i §§  

 6 og 7, samt mindst et førerspejl af tilstrækkelig størrelse, anbragt  

 således, at føreren fra sit sæde kan se vejen bagud for køretøjet.« 10. § 36, stk. 3, affattes således:
»Stk. 3.  På samme aksel må ikke anvendes  

 luftgummiringe af uens dimension eller uens type.
Dækkene skal være fejlfri  

 og korrekt monteret samt oppumpet med det foreskrevne dæktryk.« 11. § 36 indsættes som stk. 4, 5 og 6: » Stk. 4.  

 Luftgummiringe på motorkøretøj og påhængs-, sætte- og sidevogn hertil samt på  

 registreringspligtigt påhængsredskab skal i slidbanens hovedmønster have  

 ribber, der ikke på nogen del af slidbanen må være mindre end 1mm høje.
 Stk. 5.  Pigdæk må kun anvendes i perioden fra 1.  

 oktober til 30. april og kun for så vidt alle køretøjets hjul er forsynet  

 dermed.
Stk. 6.  I personvogns- og motorcykeldæk, hvis  

 slidbanemønster er helt eller delvis afslidt, må ikke skæres nyt  

 slidbanemønster.
I andre dæk må ikke skæres nyt slidbanemønster, såfremt der  

 er risiko for, at karkassevævet derved beskadiges.« § 2 Bekendtgørelsen træder i kraft den 1. oktober 1967.
 Stk. 2.  Bestemmelserne i § 1, nr. 1 og nr. 5 om  

 rudevasker træder dog først i kraft den 1. februar 1968 og kræves ikke  

 opfyldt for køretøjer, der er registreret inden dette tidspunkt.
 Stk. 3.  Bestemmelserne i § 1, nr. 2, nr. 4, nr. 6 og  

 nr. 7 om førerspejle træder ligeledes først i kraft den 1. februar 1968, men  

 kræves fra dette tidspunkt opfyldt også for allerede registrerede køretøjer.
 Justitsministeriet, den 25. september  

 1967.
K.
Axel Nielsen.
 /Eefsen.
