Bekendtgørelse om betaling og indberetning af ATP-bidrag for  

  

 modtagere af fleksydelse I medfør af § 14 i lov om fleksydelse, jf.  

 lovbekendtgørelse nr. 758 af 26. august 2002, fastsættes efter bemyndigelse  

 og  

 efter indstilling fra bestyrelsen for Arbejdsmarkedets Tillægspension:
Det samlede ATP-bidrag § 1.  

  

 For  

 modtagere af fleksydelse efter lov om fleksydelse, kan der efter modtagerens  

 ønske betales bidrag til Arbejdsmarkedets Tillægspension.
Stk. 2.  

  

 Der  

 indbetales bidrag for hver time, der udbetales fleksydelse for.
På grundlag  

 af  

 det årsbidrag, der er fastsat efter § 15, stk. 1, i lov om  

 Arbejdsmarkedets Tillægspension, fastsætter bestyrelsen for Arbejdsmarkedets  

 Tillægspension et timebidrag.
Bidraget udgør 1,42 kr. pr. time.
Betingelser for indbetaling af ATP-bidrag § 2.  

  

 I  

 forbindelse med ansøgning om fleksydelse giver ansøgeren meddelelse om,  

 hvorvidt denne ønsker at indbetale bidrag til Arbejdsmarkedets  

 Tillægspension.  

 Indbetaling af bidrag til Arbejdsmarkedets Tillægspension sker med virkning  

 fra  

 den første måned, som der udbetales fleksydelse for.
 Stk. 2.  

  

 Modtagere  

 af fleksydelse, der ønsker at indbetale bidrag til Arbejdsmarkedets  

 Tillægspension, skal give Arbejdsdirektoratet skriftlig meddelelse herom.  

 Indbetaling af bidrag til Arbejdsmarkedets Tillægspension sker med virkning  

 fra  

 den 1. i måneden efter, at Arbejdsdirektoratet har modtaget meddelelsen.
Stk. 3.  

  

 Modtagere  

 af fleksydelse, der ønsker at ophøre med indbetaling af bidrag til  

 Arbejdsmarkedets Tillægspension, giver skriftlig meddelelse til  

 Arbejdsdirektoratet herom.
Ophør med indbetaling sker med virkning fra den 1.  

 i  

 måneden efter, at der er forløbet 6 måneder fra Arbejdsdirektoratet modtog  

 meddelelsen.
Stk. 4.  

  

 Bidrag til  

 Arbejdsmarkedets Tillægspension kan betales sidste gang for den måned, hvori  

 modtageren af fleksydelse fylder 65 år.
For personer, der er født 1. juli  

 1939  

 eller tidligere, kan der dog indbetales bidrag sidste gang for den måned,  

 hvori  

 modtageren fylder 67 år.
 Stk. 5.  

  

 Ved  

 fleksydelsesmodtagerens død ophører betaling af bidrag til Arbejdsmarkedets  

 Tillægspension fra den 1. i den følgende måned.
ATP-medlemmets del af ATP-bidraget § 3.  

  

 Halvdelen af bidraget efter § 1, stk. 2, betales af den person, der  

 indbetales bidrag for.
Bidraget for en måned nedrundes til nærmeste hele  

 kronebeløb.
 Stk. 2.  

  

 Arbejdsdirektoratet tilbageholder bidraget ved udbetaling af fleksydelsen.
Arbejdsdirektoratets del af ATP-bidraget § 4.  

  

 Halvdelen af bidraget efter § 1, stk. 2, betales af  

 Arbejdsdirektoratet.
Arbejdsdirektoratets andel af bidraget svarer til  

 fleksydelsesmodtagerens nedrundede bidragsandel efter § 3, stk. 1.
Arbejdsdirektoratets indbetaling til Arbejdsmarkedets  

 Tillægspension § 5.  

  

 Det  

 samlede ATP-bidrag af fleksydelse opgøres kvartalsvis af Arbejdsdirektoratet.  

 Opgørelsen sker på det særlige SE-nummer, der anvendes til udbetaling af  

 fleksydelse.
Stk. 2.  

  

 Bidraget  

 forfalder til betaling den 1. i måneden efter hvert kvartals udløb.  

 Arbejdsdirektoratet betaler det samlede bidrag til Arbejdsmarkedets  

 Tillægspension senest den 14. i måneden efter hvert kvartals udløb.
For  

 bidrag,  

 der skal indbetales i januar måned, er sidste rettidige indbetalingsdag dog  

 den  

 20. januar.
Stk. 3.  

  

 Hvis  

 Arbejdsdirektoratet ikke indbetaler bidraget rettidigt, ifaldes ansvar for  

 betaling af renter for forsinket indbetaling.
Renten opkræves af  

 Arbejdsmarkedets Tillægspension og udgør 1½ pct. af det samlede bidrag for  

 hver  

 påbegyndt måned regnet fra kvartalets udløb.
Arbejdsdirektoratets indberetning til Arbejdsmarkedets  

 Tillægspension § 6.  

  

 Arbejdsdirektoratet indberetter en gang om året under det i § 5,  

 stk. 1, nævnte særskilte SE-nummer til Arbejdsmarkedets Tillægspension  

 det  

 samlede ATP-bidrag, der er indbetalt for hver enkelt fleksydelsesmodtager.  

 Indberetningen sker på den årlige oplysningsseddel til Told- og Skat, som  

 videresender  

 oplysningerne til Arbejdsmarkedets Tillægspension.
Tilbagebetaling af ATP-bidrag § 7.  

  

 Hvis en ydelsesmodtager skal tilbagebetale fleksydelse, der er modtaget med  

 urette, skal indbetalte ATP-bidrag af denne ydelse overføres fra  

 Arbejdsmarkedets Tillægspension til Arbejdsdirektoratet.
Ikrafttræden § 8.  

  

 Bekendtgørelsen træder i kraft den 1. juli 2003.
 Stk. 2.  

  

 Samtidig  

 ophæves bekendtgørelse nr. 535 af 12. juni 2001 om betaling og indberetning  

 af  

 ATP-bidrag for modtagere af fleksydelse.
