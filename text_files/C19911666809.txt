Ved aftale- og overenskomstfornyelsen 1991 er det mellem Finansministeriet  

 og centralorganisationerne aftalt at justere og udbygge puljesystemet pr. 1.  

 april 1991 med en pulje til lokalløn og en pulje til chefløn.
De to puljer  

 erstatter ministeriepuljeordningen 1989-1991, men for de frie kostskolers  

 vedkommende anvendes kun lokallønspuljen.
 I tilslutning til aftalen om lokalløn fastsættes følgende for de puljer,  

 som er afsat pr. 1. april 1991 og pr. 1. april 1992:
Skolens pulje § 1.  Til hver skole beregnes en pulje for hvert af  

 årene, så skolen kan yde individuelle lønforbedringer.
 Stk. 2.  Skolens pulje beregnes på grundlag af det  

 årselevtal for hhv. 1991 og 1992, som skolen har oplyst til brug ved  

 beregning af forskud på rammetilskud for hhv. 1992 og 1993.
Stk. 3.  Direktoratet meddeler skolen størrelsen af  

 skolens pulje.
I modsætning til tidligere anvises beløbet ikke særskilt, idet  

 de samlede puljebeløb til skoleformen indgår ved fordelingen af bevillingen  

 til rammetilskud.
 Stk. 4.  Puljen anvendes efter aftale mellem skolens  

 bestyrelse eller den, som bestyrelsen bemyndiger hertil, og en af lærerne  

 valgt repræsentant.
Personkreds § 2.  Ordningen omfatter forstandere og lærere, i  

 dette cirkulære betegnet lærere.
Anvendelse af puljen § 3.  der kan ydes individuel lønforbedring i  

 forbindelse med f.eks. rekruttering, fastholdelse og betaling for særlig  

 indsats efter objektive kriterier.
 Stk. 2.  Lønforbedring kan ydes i form af  

 engangsvederlag, personligt tillæg eller personlig omklassificering.  

 Personligt tillæg og personlig omklassificering bortfalder senest ved  

 ledighed i stillingen.
 Stk. 3.  Der er ikke beløbsgrænser for den enkelte  

 lønforbedring.
 § 4.  For lønforbedringer, jr. § 3, gælder:
Procedure ved anvendelse af skolens pulje § 5.  Direktoratet meddeler hver skole størrelsen af  

 skolens pulje for 1991 (se vedlagte brev). I slutningen af oktober 1992  

 sender direktoratet meddelelse om skolens pulje for 1992.
 § 6.  Forslag om anvendelse af puljen fremsættes og  

 forhandles af skolens bestyrelse eller den, som bestyrelsen har bemyndiget  

 hertil og den af lærerne valgte repræsentant, jf. § 1, stk. 4. Forslag  

 fremsættes skriftligt.
 Stk. 2.  Forhandling om fremsatte forslag skal  

 gennemføres snarest muligt og  senest den 31. januar hhv. 1992 og  

 1993.
 Stk. 3.  Forslag kan kun gennemføres, hvis der opnås  

 enighed mellem parterne ved aftale.
 § 7.  Skolen udarbejder opgørelse over forbruget af  

 puljen.
 Stk. 2.  Skolen sender  senest den 1. februar hhv.  

 1992 og 1993  opgørelsen, kopi af indgåede aftaler samt eventuelle  

 ubrugte puljemidler til direktoratet.
 Ikrafttræden m.v.
 § 8.  Dette cirkulære har virkning fra den 1. oktober  

 1991.
 Stk. 2.  Samtidig ophæves Kulturministeriets cirkulære  

 af 30. november 1990 om puljer til øget fleksibilitet i lønfastsættelsen for  

 forstandere og lærere ved folkehøjskoler og landbrugsskoler.
Kulturministeriet, Direktoratet for Folkeoplysning, Frie Grundskoler m.v., den 15. oktober  

 1991.
 P.d.v.
