 Kravet i virksomhedsomdannelseslovens § 12, stk. 2, litra l om, at  

 samtlige interessenter efter omdannelsen bliver værnsaktionærer i henhold til  

 aktieavancebeskatningslovens § 4, kan ikke fraviges.
Statsskattedirektoratet blev spurgt, om et interessentskab kunne omdannes  

 til et aktieselskab under anvendelse af reglerne i  

 virksomhedsomdannelsesloven.
Interessentskabet bestod af 5 interessenter,  

 hvoraf 3 ejede ideelle anparter på henholdsvis 24%, 6% og 5%. Mere konkret  

 spurgtes om, hvorvidt 3 af virksomhedens 5 interessenter kunne undergives  

 beskatning som værnsaktionær ved et eventuelt salg af deres andel af de  

 aktier, der ville blive udstedt som en konsekvens af omdannelsen, ved overfor  

 de lignende myndigheder at afgive en erklæring om at være indforstået hermed.  

 En af betingelserne for at anvende reglerne i lov om skattefri  

 virksomhedsomdannelse er, at samtlige interessenter ved omdannelsen bliver  

 omfattet af værnsaktionærbeskatning i henhold til  

 aktieavancebeskatningslovens § 4, jf. virksomhedsomdannelseslovens § 2, stk.  

 2, litra e.
Beskatning efter denne bestemmelse i aktieavancebeskatningsloven  

 forudsætter en ejerandel på 25% eller mere af aktiekapitalen i det pågældende  

 selskab.
Statsskattedirektoratet behandlede ansøgningen primært som en  

 anmodning om dispensation i henhold til virksomhedsomdannelseslovens § 2,  

 stk. 3, hvorefter Ligningsrådet, når ganske særlige omstændigheder taler  

 derfor, kan fravige kravene i bestemmelsens stk. 2, og sekundært som  

 vedrørende muligheden for gennem en erklæring over for de lignende  

 myndigheder at undergive sig værnsaktionærbeskatning.
Statsskattedirektoratet  

 svarede, at Ligningsrådet havde besluttet ikke at dispensere fra kravet, idet  

 en dispensation i det konkrete tilfælde ville indebære, at 35% af aktierne i  

 det således stiftede aktieselskab ville kunne sælges skattefrit efter en  

 ejertid på 3 år, hvorved det successionsprincip, som  

 virksomhedsomdannelsesloven bygger på, afgørende ville blive gennembrudt.  

 Vedrørende muIigheden for at afgive en særlig erklæring over for de lignende  

 myndig heder om at undergive sig værnsaktionærbe skatning, selvom man ikke  

 opfylder de formelle betingelser herfor, udtalte Statsskattedirektoratet, at  

 man ikke fandt, at der var hjemmel hertil.
