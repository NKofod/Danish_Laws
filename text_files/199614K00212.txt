Nr BTL 212 Betænkning over Forslag til lov om ændring af momsloven og  

 lønsumsafgiftsloven (Telekommunikationsydelser m.v.)   

 Nr L 212 1996-97, 1. samling Afgivet af Skatteudvalget Afgivet: 19970522 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret dels skriftligt, dels i samråd.
 Endvidere har udvalget modtaget skriftlige og/eller mundtlige henvendelser  

 fra:
Bon'a'parte, Postshop A/S, Dansk Postordreforening, Direct Nyt Aps, Ernst & Young, Foreningen af Statsautoriserede Revisorer og Madeleine A/S.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets og Dansk Folkepartis medlemmer af udvalget) lovforslaget  

 til vedtagelse uændret.
Et mindretal inden for flertallet (Venstres og Det Konservative  

 Folkepartis medlemmer af udvalget) bemærker, at partierne støtter princippet  

 om parallelitet mellem Post Danmarks befordringspligt og postale ydelsers  

 fritagelse for moms.
Partierne finder det dog kritisabelt, at den i  

 postlovgivningen foretagne praksisændring har fundet sted uden forudgående  

 drøftelse mellem partierne bag aftalen om omdannelse og modernisering af  

 postvæsenet.
Partierne insisterer på, at fremtidige ændringer af  

 befordringspligten aftales med forligspartierne.
 Endvidere finder partierne, at regeringen bør justere den økonomiske ramme  

 for Post Danmark under hensyntagen til det merprovenu, som Post Danmark i  

 praksis tilføres med lovforslaget.
 Endelig opfordrer partierne regeringen til i forbindelse med  

 moderniseringen af 6. momsdirektiv at arbejde for ensartet momspålæggelse af  

 postale ydelser i EU.
 Et mindretal (Fremskridtspartiets og Dansk Folkepartis medlemmer af  

 udvalget) indstiller lovforslaget til vedtagelse med det stillede  

 ændringsforslag.
Ændringsforslag Til nr. 1Af et mindretal (FP), tiltrådt af et mindretal  

 (DF):
 1) I den under nr. 1 foreslåede affattelse af § 13, stk.  

 1, nr. 13, udgår 2. pkt.
Bemærkninger Til nr. 1 Det foreslås, at der alene foretages en ændring af bestemmelsen  

 af redaktionel karakter, som tager højde for, at postvæsenet ved lov nr. 88  

 af 8. februar 1995 blev omdannet til Post Danmark.
Dette betyder, at den  

 nuværende praksis for afgiftsfritagelse ved postudbringning opretholdes  

 uændret.
Formålet med ændringsforslaget er tillige at få en mulighed for en dansk  

 stillingtagen til det forventede udspil fra Kommissionen til en modernisering  

 af 6. momsdirektiv, før der ændres i de gældende regler for afgiftsfritagelse  

 ved postudbringning.
Dette forekommer særlig oplagt, da det forventes, at den  

 kommende modernisering vil betyde, at der kommer til at gælde ens regler for  

 afgiftsfritagelse ved postudbringning i alle EU-lande.
En udskydelse af en  

 ændring af reglerne betyder også, at der kan tages højde for, at nye regler  

 på området ikke kommer til at virke konkurrenceforvridende i forhold til  

 danske virksomheder, som driver postordrevirksomhed.
Den foreslåede ændring  

 vil som oplyst af bl.a.
Dansk Postordreforening medføre en forvridning af  

 konkurrenceforholdene til ugunst for danske virksomheder i forhold til de  

 lande, hvor reglerne om afgiftsfritagelse ved postudbringning omfatter  

 postordrevirksomhed.
