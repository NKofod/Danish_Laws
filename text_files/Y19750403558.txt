 Direktoratet udtaler, at et brugsforhold vedrørende et  

 TV-antenneanlæg, der består af en antennemast og et forstærkerhus, hvis  

 grundflade er henholdsvis ca. 5 (m2) og ca. 3 (m2), er omfattet af  

 bestemmelsen i udstykningslovens § 11c, stk. 3, således at særskilt  

 matrikulering efter udstykningslovens § 1, stk. 1 ikke er nødvendig.
 I skrivelse af 17-9-1975 har De spurgt, om et brugsforhold vedrørende et  

 TV-antenneanlæg på en del af matr.nre. 20a Nyby Jorder kan anses for omfattet  

 af bestemmelsen i §11C, stk.3, i udstykningsloven (lovbekendtgørelse nr.257  

 af 8-6-1971) således at brugsforholdet kan indgås for et længere tidsrum end  

 10 år, uden at de pågældende arealer udstykkes.
 Det fremgår af skrivelsen, at anlægget består af en antennemast samt et  

 forstærkerhus, hvis grundflader dækker to særskilte arealer på henholdsvis  

 ca. 5 (m2) og ca. 3 (m2).
 I denne anledning skal man meddele følgende:
 Det er direktoratets opfattelse, at brugsretten vedrører arealer af en så  

 ringe størrelse, at en deklaration om brugsretten kan henføres under  

 bestemmelsen i udstykningslovens §11C, stk.3, om tinglysning af kontrakter om  

 anbringelse af elektricitetsmaster, sømærker o.lign., således at særskilt  

 matrikulering efter nævnte lovs §1, stk.1, ikke er nødvendig.
