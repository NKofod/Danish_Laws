Meddelelser fra Søfartsstyrelsen A.  

 Arbejdsmiljø i skibe.
Kapitel IX A   Undersøgelser,  

 sygdomsbehandling og skibsmedicin, 1. juli 2002 Afsnit A 	Arbejdsmedicinske  

 undersøgelser Regel 1	Anvendelse 1	Bestemmelserne i dette afsnit finder anvendelse for  

 arbejdsmedicinske undersøgelser af arbejdstagere beskæftiget om  

 bord i skibe, for så vidt disse ikke omfattes af Arbejdstilsynets  

 lovgivning om arbejdsmiljø.
 2	Bestemmelserne har til formål at sikre sejlende  

 arbejdstagere mulighed for arbejdsmedicinsk undersøgelse.
 3	Undersøgelser efter disse bestemmelser skal  

 tilrettelægges og gennemføres med henblik på at forebygge  

 og bekæmpe arbejdsbetingede lidelser.
 4	Dette afsnit indeholder bestemmelser, som er udformet  

 på baggrund af Rådets direktiv 89/391/EØF af 12. juni 1989  

 om iværksættelse af foranstaltninger til forbedring af  

 arbejdstagernes sikkerhed og sundhed under arbejdet, EF-Tidende 1989, L 183  

 s. 1, Rådets direktiv 90/394/EØF af 28. juni 1990 om beskyttelse  

 af arbejdstagerne mod ricisi for under arbejdet at være udsat for  

 kræftfremkaldende stoffer, EF-Tidende 1990, L 196 s. 1, og  

 Europa-Parlamentets og Rådets direktiv 2000/54/EF af 18. september 2000  

 om beskyttelse af arbejdstagerne mod farerne ved at være udsat for  

 biologiske agenser under arbejdet, EF-Tidende 2000, L 262 s. 21.
Regel 2	Almindelige  

 bestemmelser 1	Søfartsstyrelsen kan bestemme, at en  

 arbejdsgiver (i det følgende benævnt reder), som betingelse for  

 at beskæftige arbejdstagere ved arbejde om bord i skibe, der er  

 forbundet med fare for deres sundhed, skal sørge for, at de  

 gennemgår arbejdsmedicinske undersøgelser eller tilbydes  

 sådanne foretaget, eventuelt regelmæssigt og om nødvendigt  

 også før arbejdet påbegyndes.
 2	Søfartsstyrelsen kan, hvor arbejdet er  

 forbundet med særlige sygdomsrisici, stille krav om, at arbejdstagerne  

 vaccineres eller tilbydes vaccination som betingelse for  

 beskæftigelsen.
 3	Tilsvarende bestemmelser kan træffes for  

 grupper af arbejdstagere, hvis arbejde er forbundet med sundhedsfare.
 4	Hvis der ved en arbejdsmedicinsk undersøgelse,  

 efter bestemmelserne i dette afsnit, konstateres en anomali, der kan skyldes  

 påvirkning under arbejdet, kan Søfartsstyrelsen bestemme, at  

 andre, herunder tidligere ansatte arbejdstagere, som under arbejde om bord  

 på et skib har været udsat for påvirkning af samme art,  

 skal tilbydes undersøgelse.
 5	I tilfælde, hvor Søfartsstyrelsen  

 vurderer, at forholdene i et skib kan indebære en fare for  

 arbejdstagernes sundhed kan Styrelsen til konstatering heraf lade  

 iværksætte arbejdsmedicinske undersøgelser af vedkommende  

 arbejdstagere.
 6	Tilsvarende arbejdsmedicinske undersøgelser  

 kan iværksættes for særlige områder efter udtalelse  

 fra Søfartens Arbejdsmiljøråd eller Fiskeriets  

 Arbejdsmiljøråd.
 7	Det kan bestemmes, at en undersøgelse efter  

 stk. 5 og 6, skal tilbydes tidligere ansatte arbejdstagere.
 Regel  

 3	Undersøgelsesmetoder, -resultater m.v.
 1	Arbejdsmedicinske undersøgelsesmetoder m.v.  

 skal anvendes i overensstemmelse med bestemmelserne i regel 1, stk. 2 og 3,  

 og skal gennemføres af sagkyndige.
 2	De arbejdsmedicinske undersøgelser skal  

 forestås af arbejdsmedicinske klinikker eller afdelinger, herunder  

 arbejdsmedicinske ambulatorier, eller af andre lignende sagkyndige.
 3	Gennemførelse af arbejdsmedicinske  

 undersøgelser af arbejdstagere, der befinder sig uden for Den  

 Europæiske Union, skal være af tilsvarende niveau, som  

 nævnt under stk. 1 og 2.
4	Den, der forestår den arbejdsmedicinske  

 undersøgelse, indsender undersøgelsesresultaterne til  

 Søfartsstyrelsen senest 3 måneder efter, at  

 undersøgelsesresultatet foreligger, og orienterer den  

 undersøgte arbejdstager om resultatet.
Dette skal på anmodning  

 meddeles den pågældende arbejdstager skriftligt.
 5	Undersøgelsesresultaterne må ikke  

 udleveres til rederen.
 6	Søfartsstyrelsen meddeler rederen, hvorvidt  

 resultaterne giver anledning til foranstaltninger.
7	Den, der forestår de arbejdsmedicinske  

 undersøgelser, skal opbevare undersøgelsesresultatet for en  

 arbejdstager tillige med de optegnelser, der ligger til grund herfor, i  

 mindst 40 år efter, at påvirkningen under arbejdet er  

 ophørt.
Opbevaring og eventuel videregivelse af materialet skal i  

 øvrigt følge de af Arbejdstilsynet givne retningslinier  

 på arbejdsmiljøområdet, hvori der eventuelt kan være  

 fastsat en kortere opbevaringstid.
 8	En arbejdstager kan til enhver tid forlange at blive  

 gjort bekendt med de i stk. 7 nævnte oplysninger.
Regel 4	Betaling 1	Hvor der efter bestemmelserne i dette afsnit  

 foretages arbejdsmedicinske undersøgelser af arbejdstagere om bord i  

 skibe, afholder rederen udgifterne herved.
Dette gælder også  

 udgifterne ved undersøgelser af tidligere ansatte arbejdstagere,  

 medmindre en sådan undersøgelse er iværksat efter regel 2,  

 stk. 7.
 2	Rederen skal sørge for, at  

 undersøgelserne kan foregå uden hyretab for arbejdstagerne, og  

 at undersøgelserne så vidt muligt kan foretages i  

 arbejdstiden.
 3	Hvis en undersøgelse omfatter tidligere  

 ansatte arbejdstagere om bord på et skib, og en nuværende reder  

 som følge af stk. 2 eventuelt påføres omkostninger, skal  

 der kompenseres herfor af den, der afholder udgiften ved den  

 arbejdsmedicinske undersøgelse.
