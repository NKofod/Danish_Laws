Bekendtgørelse af aftale af 13. september 2011 om etablering af Konsortiet af Internationale Landbrugsforskningscentre som en international organisation Den 13. september 2011 blev der i Montpellier udfærdiget en aftale om etablering af Konsortiet af Internationale Landbrugsforskningscentre som en international organisation.
 Aftalens ordlyd er som følger:
 I forbindelse med Kongeriget Danmarks regerings undertegnelse af aftalen den 2. marts 2012 i Paris om etablering af Konsortiet af Internationale Landbrugsforskningscentre som en international organisation fremsattes følgende erklæring til formanden for CGIAR-konsortiets bestyrelse:
 Enhver forpligtelse til at tildele rettigheder, privilegier og immuniteter til Konsortiet, dets medarbejdere og officielle besøgende er kun gældende for værtslandet (Frankrig) for hovedkontoret og gælder ikke for etablering af sekundære driftssteder.
 Kongeriget Danmarks regering har taget Deres brev dateret den 22. december 2011 til efterretning, hvor det bekræftes, at undertegnelsen af aftalen ikke medfører nogen konkrete forpligtelser for signatarstaterne og navnlig ikke pålægger dem økonomiske forpligtelser.
 Aftalen, der ikke gælder for Færøerne og Grønland, trådte i medfør af artikel 8 i kraft den 2. marts 2012.
 Konsortiets vedtægter kan rekvireres i Udenrigsministeriet ved henvendelse til kontoret for Udviklingsfaglig Tjeneste.
