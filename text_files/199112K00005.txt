Nr LSF 5 Forslag til Lov om ændring af lov om banker og sparekasser m.v.  

 (Kapitalpension, rateopsparing og selvpension) Fremsat af industriministeren (Anne Birgitte Lundholt) den 2. oktober 1991 Vedtaget ved tredjebehandling den 13. december 1991 Lov nr. 829 af 18/12/1991 § 1 I lov om banker og sparekasser m.v., jf. lovbekendtgørelse nr. 22 af 9.  

 januar 1991, foretages følgende ændring:
 Efter § 42 indsættes:
»Kapitel 9 a Opsparing i pensionsøjemed (kapitalpension, rateopsparing og  

 selvpension) § 42 a.
Kapitalpension, rateopsparing og selvpension i et  

 pengeinstitut kan anbringes på en indlånskonto enten kontant eller som  

 puljeindlån.
Midler på kapitalpension og rateopsparing kan endvidere  

 anbringes i særskilt depot.
 Stk. 2. Finanstilsynet fastsætter nærmere regler for opsparing i  

 puljer, herunder regler om administration, regnskab og revision, samt om  

 kundeinformation.
§ 42 b.
Opsparingen i den enkelte ordning skal anbringes på en  

 eller flere af følgende måder:
 1) Som indestående på en kontantforrentet indlånskonto.
 2) I obligationer, herunder indeksobligationer, skatkammerbeviser og  

 konvertible obligationer.
 3) I aktier, tegningsretter og aktieretter til aktier.
 4) I investeringsforeningsandele udstedt af investeringsforeninger eller  

 afdelinger af sådanne, der omfattes af lov om investeringsforeninger.
 5) I sparekassernes beviser for garantikapital og andelskassernes beviser  

 for andelskapital, såfremt beviserne ifølge sparekassens eller andelskassens  

 vedtægter er omsættelige.
 6) I værdipapirer, som efter Finanstilsynets afgørelse kan sidestilles med  

 de under nr. 1-5 nævnte aktiver.
 Stk. 2. Puljer kan yderligere indgå i terminskontrakter samt  

 erhverve eller udstede optioner, såfremt terminskontrakten eller optionen er  

 baseret på fremmed valuta eller baseret på værdipapirer, herunder  

 værdipapirindeks, hvori anbringelse kan ske efter stk. 1, nr. 1-5, jf. stk.  

 3. Særskilte depoter kan kun erhverve de i 1. pkt. omhandlede optioner.
Stk. 3. De i stk. 1, nr. 2 og 3, nævnte aktiver skal være optaget  

 til notering på Københavns Fondsbørs eller på et udenlandsk marked, som er  

 omfattet af § 20, stk. 1, nr. 1, i lov om investeringsforeninger.
Opsparingen  

 kan dog anbringes i aktier, tegningsretter og aktieretter til aktier og  

 konvertible obligationer, der efter ansøgning af vedkommende aktieselskab til  

 Københavns Fondsbørs med føje kan forventes optaget til notering.
Optages  

 aktiver som nævnt i 2. pkt. ikke til notering, skal de afhændes straks.
Stk. 4. Finanstilsynet fastsætter nærmere regler for anbringelse i  

 værdipapirer, herunder om registrering i Værdipapircentralen,  

 kontoudskrifter, værdiopgørelse og deponering.« § 2 Stk. 1. Loven træder i kraft den 1. januar 1993.
 Stk. 2. Anbringelse af midler i aktiver, der ikke er omfattet af  

 denne lov, medfører ikke, at aktiverne skal afhændes, hvis aktiverne er i  

 beholdningen den 31. december 1992.
Oprindeligt fremsat forslag § 1 I lov om banker og sparekasser m.v., jf. lovbekendtgørelse nr. 22 af 9.  

 januar 1991, foretages følgende ændringer:
 1. Efter § 42 indsættes:
»Kapitel 9 a Opsparing i pensionsøjemed (kapitalpension, rateopsparing og  

 selvpension) § 42 a.
Kapitalpension, rateopsparing og selvpension i et  

 pengeinstitut kan anbringes på en indlånskonto enten kontant eller som  

 puljeindlån.
Midler på kapitalpension og rateopsparing kan endvidere  

 anbringes i særskilt depot.
 Stk. 2. Finanstilsynet fastsætter nærmere regler for opsparing i  

 puljer, herunder regler om administration, regnskab og revision samt om  

 kundeinformation.
§ 42 b.
Opsparingen i den enkelte ordning skal anbringes på en  

 eller flere af følgende måder:
 1) Som indestående på en kontantforrentet indlånskonto.
 2) I obligationer, herunder indeksobligationer, skatkammerbeviser og  

 konvertible obligationer.
 3) I aktier, tegningsretter og aktieretter til aktier og konvertible  

 obligationer.
 4) I investeringsforeningsandele udstedt af investeringsforeninger eller  

 afdelinger af sådanne, der omfattes af lov om investeringsforeninger.
 5) I sparekassernes beviser for garantikapital og andelskassernes beviser  

 for andelskapital, såfremt beviserne ifølge sparekassens eller andelskassens  

 vedtægter er omsættelige.
 6) I værdipapirer, som efter Finanstilsynets afgørelse kan sidestilles med  

 de under nr. 1-5 nævnte aktiver.
 Stk. 2. Puljer kan yderligere indgå i terminskontrakter samt  

 erhverve eller udstede optioner, såfremt teminskontrakten eller optionen er  

 baseret på fremmed valuta eller baseret på værdipapirer, herunder  

 værdipapirindeks, hvori anbringelse kan ske efter stk. 1, nr. 1-5, jf. stk.  

 3. Særskilte depoter kan kun erhverve de i 1. pkt. omhandlede optioner.
Stk. 3. De i stk. 1, nr. 2 og 3, nævnte aktiver skal være optaget  

 til notering på Københavns Fondsbørs eller på et udenlandsk marked, som er  

 omfattet af § 20, stk. 1, nr. 1, i lov om investeringsforeninger.
Opsparingen  

 kan dog anbringes i aktier, tegningsretter og aktieretter til aktier og  

 konvertible obligationer, der efter ansøgning af vedkommende aktieselskab til  

 Københavns Fondsbørs med føje kan forventes optaget til notering.
Optages  

 aktiver som nævnt i 2. pkt. ikke til notering, skal de afhændes straks.
Stk. 4. Finanstilsynet fastsætter nærmere regler for anbringelse i  

 værdipapirer, herunder om registrering i Værdipapircentralen,  

 kontoudskrifter, værdiopgørelse og deponering.« § 2 Stk. 1. Loven træder i kraft den 1. januar 1993.
 Stk. 2. Anbringelse af midler i aktiver, der ikke er omfattet af  

 denne lov, medfører ikke, at aktiverne skal afhændes, hvis aktiverne er i  

 beholdningen den 31. december 1992.
Bemærkninger til lovforslaget Almindelige bemærkninger 1. Baggrund Lovforslaget har til formål at fastlægge nærmere regler for  

 pensionsopsparing i pengeinstitutter, herunder de såkaldte puljeordninger.  

 Lovforslaget skal ses i sammenhæng med den ændring af lov om beskatning af  

 pensionsordninger m.v., som skal gennemføres for at tilvejebringe adgang til  

 at debitere negative afkast uden skattemæssige konsekvenser.
Dette lovforslag  

 forventes fremsat snarest.
Pensionsopsparing i pengeinstitutter kan indskydes på kapitalpension,  

 rateopsparing og selvpension og anbringes på en indlånskonto enten kontant  

 eller som puljeindlån.
Endvidere kan kapitalpension og ratepension anbringes  

 i et særskilt depot.
Ved puljeindlån placeres de indskudte midler ved aftale mellem  

 pengeinstituttet og kunden i en eller flere puljer med værdipapirer.  

 Indskuddet er juridisk set et indlån, hvor forrentninger varierer i forhold  

 til afkastet af værdipapirerne.
Pengeinstituttet har ejendomsretten til  

 værdipapirerne.
Pensionsopsparingen i pengeinstitutterne er steget markant i de seneste 10  

 år fra i 1980 21,7 mia. kr., hvoraf 9,5 mia. var indekskontrakter til i 1990  

 95,7 mia. kr.
Se om fordelingen i 1990 i nedenstående tabel.
Kilde: Finansrådet Indekskontrakter ligger udenfor nærværende lovforslag.
 De betydelige midler, der er placeret i disse pensionsordninger, har øget  

 behovet for en løsning på de problemer, den nuværende organisering af  

 puljeopsparingen har givet.
 Allerede i betænkning nr. 1108 om brancheglidning i den finansielle sektor  

 fra 1987 blev det vedrørende pengeinstitutternes puljeordninger anbefalet,  

 »at det bør overvejes at kræve ordningerne udskilt og undergivet regler  

 i indskydernes interesser«.
I den anledning nedsattes i eftersommeren 1990 en arbejdsgruppe til at se  

 på puljeordningernes placering med henblik på at løse de eksisterende  

 problemer.
Foruden Industriministeriet og Finanstilsynet har Finansrådet,  

 Nationalbanken og Skatteministeriet været repræsenteret i arbejdsgruppen.  

 Arbejdsgruppen afsluttede sit arbejde i august 1991 med afgivelse af en  

 rapport, der indeholdt udkast til et kapitel i bank- og sparekasseloven om  

 pengeinstitutternes kontraktsforhold med kunder.
Hermed får reguleringen af  

 pensionsopsparingen i pengeinstitutterne en mere naturlig placering, da der  

 ligger generelle pensionsmæssige betragtninger og ikke alene skattemæssige  

 betragtninger til grund for reguleringen.
 De væsentligste indsigelser mod den af pengeinstitutterne hidtidige fulgte  

 praksis for puljeordninger har bl.a. været manglende klarhed for opsparerne  

 om pengeinstituttets forvaltning af de opsparede midler og om opdelingen af  

 pengeinstituttets samlede værdipapirbeholdning i puljebeholdning og  

 egenbeholdning.
Da puljeopsparing ikke i dag er underlagt placeringsregler, har der ikke  

 været mulighed for at tilskrive negativ afkast, uden at det er blevet  

 betragtet som en ophævelse i utide med efterfølgende skattemæssige  

 konsekvenser.
Negativ afkast som følge af kursfald på de bagvedliggende  

 værdipapirer har kun kunnet modregnes i fremtidig positiv tilskrivning eller  

 ved kontant indbetaling.
Dette forhold har i praksis afstedkommet en del  

 klager.
 Endvidere har den hidtidige bogføringspraksis og registrering formindsket  

 gennemsigtigheden i pengeinstitutternes regnskaber og balancer, idet der  

 regnskabsmæssigt er sket en sammenblanding af puljerne og pengeinstituttets  

 øvrige virksomhed.
 Dertil kommer, at pengeinstitutternes investeringsmuligheder i øvrigt  

 begrænses, fordi de til puljerne knyttede værdipapirer indgår som en del af  

 pengeinstituttets værdipapirer ved opgørelsen af kravet til egenkapitalens  

 størrelse og pengeinstituttets maksimale aktieportefølje.
Endelig har de opsparede midler uanset værdipapirtilknytningen juridisk  

 været betragtet som indskud.
Opsparerne har derfor ikke haft et  

 separatistkrav i de bagvedliggende værdipapirer i tilfælde af konkurs.
Til  

 gengæld dækkes pensionsopsparernes indskud fuldt ud af  

 indskydergarantiordningen.
Et udgangspunkt til at løse problemerne ville være at behandle  

 puljeordningerne som særskilte depoter, men med en kollektiv forvaltning.  

 Administrationen skulle fortsat varetages af pengeinstituttet gennem et 100  

 pct. pengeinstitutejet administrationsselskab.
Den enkelte opsparer ville så  

 ikke længere have et indskud i et pengeinstitut, men derimod eje andele af  

 værdipapirpuljerne i de af administrationsselskabet forvaltede værdipapirer.
 En udskillelse efter ovenstående model vil efter gældende regler skabe  

 usikkerhed om de nuværende puljers juridiske status samt udløse skattemæssige  

 konsekvenser for puljeopsparerne, da de bagvedliggende værdipapirer ville  

 skifte ejer.
 Endvidere ville en egentlig udskillelse af puljeopsparingen i en  

 selvstændig juridisk enhed kunne føre til en omkostningsforøgelse, der  

 reducerer pensionsopsparerens afkast.
 Baggrunden for lovforslaget er herefter, at man indenfor den nuværende  

 ordning på tilfredsstillende vis kan løse de angivne kritikpunkter.
 Dette sker ved, at Finanstilsynet fastlægger nærmere regler for  

 forvaltning og revision samt om pengeinstitutternes oplysninger til  

 opsparerne.
 I et vist omfang vil det regelsæt, Finanstilsynet skal udarbejde om  

 kundeinformation, supplere markedsføringslovens regler og reglerne i bank- og  

 sparekasseloven om, at pengeinstitutterne skal drive virksomhed i  

 overensstemmelse med redelig forretningsskik og god pengeinstitutpraksis.
 Nærværende lovforslag medfører ikke indskrænkninger i de krav, der hidtil  

 har kunnet stilles efter markedsføringslovens bestemmelser, idet  

 pengeinstitutterne stadig vil være undergivet disse regler.
 Endvidere fastsætter lovforslaget placeringsregler, der tilvejebringer  

 ligestilling mellem puljeordninger og særskilte depoter.
Herved sker der en væsentlig liberalisering i placeringsreglerne for  

 særskilte depoter.
For puljeordningerne, som ikke hidtil har været undergivet  

 placeringsregler, opnås den fordel, at placeringsreglerne muliggør  

 tilskrivning af negativt afkast, som følge af kurstab.
De ændrede placeringsregler forventes ikke at få markedsmæssige  

 konsekvenser, da dette i forvejen er meget internationaliseret og afhængig af  

 andre investorer.
Endvidere ventes den enkelte pensionsopsparers omlægninger  

 at blive begrænsede.
 Derudover skal bekendtgørelsen for pengeinstitutternes regnskabsaflæggelse  

 og løbende indberetning ændres, således at der kan foretages en fuldstændig  

 regnskabsmæssig adskillelse af puljeordningerne fra pengeinstitutternes  

 øvrige virksomhed.
 Puljeopsparingen vil fortsat være omfattet af indskydergarantiordningen.  

 Men da pengeinstitutterne selv bærer omkostningerne ved ordningen, giver  

 denne belastning ikke anledning til uhensigtsmæssigheder for tredie part.
De til puljeopsparingen knyttede værdipapirer vil fortsat tilhøre  

 pengeinstituttet og dermed indgå ved opgørelsen af egenkapitalkravet og  

 pengeinstituttets maksimale aktieportefølje.
Det er fra Finanstilsynets side  

 blevet tilkendegivet, at der ikke efterfølgende under henvisning til  

 puljeopsparingsordningerne kan forventes dispensation for puljeaktiver fra  

 bestemmelserne i bank- og sparekasseloven.
 Endelig skal nævnes, at lovforslaget ikke har tilstræbt at løse de  

 civilretlige problemer for pengeinstitutternes puljeordninger, der kan opstå  

 ved behandling af dødsboer.
2. Høring Arbejdsgruppens lovudkast med bemærkninger har været sendt til høring hos  

 Assurandør-Societetet, Pensionskasserådet, Forbrugerrådet,  

 Forbrugerombudsmanden, Justitsministeriet, Budgetdepartementet,  

 Administrations- og Personaledepartementet, Garantifonden for Danske Optioner  

 og Futures samt Danske Investeringsforeningers Fællesrepræsentation.
 I høringsrunden viste flertallet en generel positiv holdning over for  

 lovforslagets krav om placeringsregler for pengeinstitutternes  

 puljeordninger.
 Forbrugerombudsmanden, Forbrugerrådet og Assurandør-Societetet havde dog  

 foretrukket en udskillelse af pengeinstitutternes puljer fra egenkapitalen  

 som foreslået i Indusriministeriets betænkning om brancheglidning i den  

 finansielle sektor.
3. Administrative og statsfinansielle konsekvenser Forslaget har ikke konsekvenser for statskassen, amter og kommuner.
Bemærkninger til lovforslagets enkelte bestemmelser Til § 1 Til § 42 a Hidtil har pensionsopsparing i pengeinstitutterne alene været reguleret  

 efter skattelovgivningen.
Pensionsopsparing i pengeinstitutterne kan  

 foretages som kapitalpension, ratepension eller selvpension.
Lovforslaget  

 ændrer intet herved.
I pensionsbeskatningsloven er fastsat de nærmere betingelser for disse  

 ordninger.
De væsentligste er, 1) at kapitalpension skal være oprettet inden det fyldte 60. år.  

 Udbetalingen sker på een gang på et aftalt tidspunkt, dog tidligst ved det  

 fyldte 60. år eller ved invaliditet eller død og senest ved det fyldte 70.  

 år, 2) at ratepension er en opsparing med ratevis udbetaling, der skal være  

 oprettet inden det fyldte 55. år.
Udbetalingerne skal ske ratevis over et  

 aftalt åremål på mindst 10 år.
Udbetalingerne kan tidligst begynde ved det  

 fyldte 60. år eller ved død eller invaliditet før den alder.
Sidste rate skal  

 udbetales ved det fyldte 80. år, samt 3) at selvpensionering skal være oprettet inden det fyldte 50. år.  

 Udbetalingen sker på een gang på et på forhånd aftalt tidspunkt.
Udbetaling  

 kan tidligst ske 15 år efter oprettelsen og tidligst ved det fyldte 60. år.  

 Dog kan der ske udbetaling forinden i tilfælde af død eller varig  

 uarbejdsdygtighed.
For de ovenstående ordninger gælder, at de alle kan anbringes på en  

 indlånskonto kontant eller som et puljeindlån.
Ved kapitalpension og  

 ratepension kan midlerne også placeres i et særskilt depot.
For den enkelte  

 ordning er der mulighed for at kombinere og veksle mellem kontant indlån,  

 puljer og særskilt depot, dels mellem forskellige puljer.
Hvis en pensionsopsparing anbringes kontant på en indlånskonto, forrentes  

 midlerne med den til enhver tid gældende rente for sådanne kontantindskud.
En  

 kontantkonto kan føres i såvel danske kroner som anden valuta.
Ved indgåelse af aftale om puljeindlån aftaler pengeinstituttet og kunden  

 placeringen af pensionsmidlerne i en eller flere puljer.
Puljerne består  

 typisk af aktier, obligationer og pantebreve m.v.
Afkastet af de indbetalte  

 midler svarer til afkastet af de værdipapirer, som pengeinstituttet har  

 investeret midlerne i.
Værdipapirerne anvendes derved som et  

 beregningsgrundlag, idet værdipapirerne rent juridisk tilhører  

 pengeinstituttet og ikke indskyderne.
 Når der er indgået aftale om særskilt depot, er der for pengeinstituttet  

 tale om en forvaltningsopgave på linie med anden rådgivning og forvaltning,  

 hvor kunden direkte bærer omkostningerne ved bl.a. køb og salg af  

 værdipapirer.
 Således som ordningen er opbygget, indgår værdipapirerne som en del af  

 pengeinstituttets egenbeholdning, men internt i pengeinstituttet er det af  

 hensyn til fastsættelsen af afkastet af puljemidlerne nødvendigt at sondre  

 mellem aktiver indkøbt for disse midler og pengeinstituttets andre aktiver.  

 Der er ikke i bank- og sparekasseloven eller Finanstilsynets praksis hidtil  

 fastsat særskilte regler for pengeinstitutternes forretningsgange med hensyn  

 til denne opdeling og administrationen heraf, men der er af hensyn til  

 beregningen af realrenteafgiften fastsat krav om, at pengeinstituttet skal  

 holde egne midler adskilt fra puljemidler samt at der føres særskilt regnskab  

 for puljerne.
Pengeinstitutternes ejendomsret til værdipapirerne medfører, at  

 indskyderne i tilfælde af pengeinstituttets betalingsstandsning eller konkurs  

 ikke vil have krav på at få værdipapirerne udleveret.
Derimod er indskyderne  

 omfattet af indskydergarantiordningen i henhold til lov nr. 850 af 23.  

 december 1987. Dette indebærer, at indskyderne får dækning for tab på indskud  

 i tilfælde af konkurs.
I henhold til lovens § 3, stk. 2, dækker fonden uden  

 beløbsbegrænsning pensionspuljemidler.
 Lovforslaget giver i stk. 2 Finanstilsynet bemyndigelse til at fastsætte  

 regler for puljernes administration, regnskab og revision samt om information  

 til kunderne.
 Disse regler skal give mulighed for at føre kontrol med, at der ikke sker  

 en sammenblanding af pengeinstitutternes egne og puljedeltagernes interesser.  

 Således skal porteføljeplejen af pensionspuljerne holdes adskilt fra  

 egenbeholdningerne og kapitalmarkedsfunktionen i pengeinstitutterne.
 I den forbindelse vil det blive et krav, at puljemidlerne udgør et  

 selvstændigt depot i Værdipapircentralen.
Endvidere vil det blive krævet, at pengeinstitutterne har faste regler  

 for, hvem der kan handle, og hvorledes der skal handles med puljemidlerne,  

 således at der til enhver tid er klarhed over, hvorvidt en indgået handel er  

 til puljerne eller til pengeinstituttets egenbeholdning.
Der vil således  

 blive fastlagt krav til forretningsgange for pengeinstitutternes forvaltning  

 af puljemidlerne.
Porteføljeplejen skal foretages i henhold til en af pengeinstituttets  

 bestyrelse godkendt aftale.
Aftalen, som skal indgås for hver enkelt pulje,  

 skal blandt andet indeholde bestemmelser om den generelle  

 investeringsstrategi for puljen samt om handelsvilkårene, herunder  

 afregningskurs, kurtage og andre handels- og depotomkostninger. (PM-aftale).
Videre skal Finanstilsynet fastsætte regler om regnskab og revision samt  

 om kundeinformation.
Det er nødvendigt, at pengeinstitutternes regnskaber  

 ændres, således at såvel puljerne som pengeinstitutternes regnskaber ekskl.  

 puljer fremgår af resultatopgørelsen og balancen i de offentliggjorte  

 regnskaber samt i de løbende indberetninger af oplysninger til  

 Finanstilsynet.
Puljerne skal underlægges separat revision af pengeinstituttets revision,  

 som ved aflæggelsen af regnskab skal give påtegning om, at forretningsgange  

 og forvaltning af puljemidlerne foregår på betryggende vis og i  

 overensstemmelse med PM-aftalen.
Det påhviler endvidere revisionen at føre  

 kontrol med, at de lovmæssige placeringsregler overholdes.
Samtidig skal revisionen udføre stikprøvevis kontrol med  

 afregningskurserne i forbindelse med puljehandel, og bestyrelsen skal  

 orienteres om revisionens resultat.
Revision og bestyrelse skal føre kontrol  

 med, at al afkast fra puljerne overføres til kunderne efter fradrag af  

 realrenteafgift og administrationsgebyrer m.v.
Endelig er det hensigten, at lovforslaget skal danne basis for øgede krav  

 til kundeinformation.
Således skal kunderne ved oprettelse af en puljepension  

 informeres om de generelle regler for puljeordninger, herunder at midlerne  

 tilhører pengeinstituttet, at afkastet baseres på en beregning af de  

 bagvedliggende aktiver, konsekvenser af realrenteafgiften m.v.
Endvidere skal  

 kunden oplyses om PM-aftalen og øvrige kundevilkår, således at kunden er  

 vidende om puljens investeringsstrategi og handelsvilkår, herunder blandt  

 andet handels- og depotomkostninger.
Løbende gennem kundeforholdet skal pengeinstitutterne periodisk og mindst  

 een gang hvert kvartal oplyse om det i perioden opnåede afkast for de enkelte  

 pensionspuljer.
Oplysningerne skal fordeles på: 1) Samlet afkast, 2)  

 realrenteafgiftsfrit afkast og 3) realrenteafgiftspligtigt afkast.
 Desuden skal aktivsammensætningen primo og ultimo perioden oplyses fordelt  

 på aktivtype indenfor obligationer, indeksobligationer og aktier m.v.
 Ved årets udgang skal specifikationen være særlig oplysende, uden at der  

 dog skal stilles krav om oplysninger om de enkelte fondskoder.
 Målet skal være, at »kunden« får et tilstrækkeligt grundlag for  

 at tage stilling til en evt. omdisponering.
 Oplysninger om omkostninger, der ikke påhviler puljen, men den enkelte  

 pensionsopsparer, skal følge de almindelige regler for kundeinformation.
 Det er hensigten, at kunden ved de nye regler sammenholdt med de allerede  

 eksisterende regler får en tilfredsstillende kundeinformation.
 Pengeinstitutterne skal endelig i fremtiden oplyse om det opnåede afkast  

 for de enkelte pensionspuljer for de forløbne perioder i indeværende år samt  

 det gennemsnitlige afkast for de foregående 3 år.
 Reglerne om kundeinformation forudsættes udarbejdet i samråd med  

 Forbrugerombudsmanden og Forbrugerrådet.
Til § 42 b Baggrunden for forslaget til § 42 b skal søges i ønsket om nærmere  

 fastsatte placeringsregler.
Sådanne har hidtil kun eksisteret for anbringelse  

 af midler i særskilte depoter.
Indførelse af placeringsregler for puljeordningerne har imidlertid været  

 en forudsætning for at godkende debitering af negativt afkast i forbindelse  

 med kurstab.
Dernæst er placeringsregler en beskyttelse af  

 pensionsopsparernes midler, hvilket også samfundsøkonomisk er ønskeligt.
Ved indførelsen af placeringsregler for puljeordningerne er det fundet  

 hensigtsmæssigt, at det er de samme regler, der stort set kommer til at finde  

 anvendelse på særskilte depoter.
Herved sker der en væsentlig liberalisering  

 for de særskilte depoter, idet den hidtidige 50 pct.-grænse for placering i  

 »guldrandede papirer« i § 12 i Skatteministeriets bekendtgørelse  

 nr. 732 af 17. oktober 1986 ophæves.
 Ved formuleringen i stk. 1, nr. 4 opnås endvidere, at anbringelse kan ske  

 i såvel de bevisudstedende foreninger/afdelinger som i de  

 foreninger/afdelinger, der er registrerede i Værdipapircentralen og i  

 investeringsforeningsandele i de kontoførende foreninger.
 Endelig sker der en liberalisering ved, at der foruden i sparekassernes  

 beviser for garantikapital kan ske placering i andelskassernes beviser for  

 andelskapital, såfremt beviserne ifølge vedtægterne er omsættelige.
 For puljerne derimod opnås, som ovenfor nævnt, den fordel, at indførelsen  

 af placeringsregler giver mulighed for, at der kan ske debitering af negativt  

 afkast.
 Som i Skatteministeriets gældende regler for særskilte depoter udgør de i  

 stk. 1 nævnte værdipapirer en udtømmende liste over placeringsmulighederne.
 For puljeordningerne, som hidtil ikke har været undergivet regler, får de  

 rammer, der nu fastlægges, kun indflydelse på ganske få puljer, da stort set  

 alle obligations- og aktiepuljer kun har investeret i børsnoterede papirer.
De puljeordninger, der rammes af de nye placeringsregler, vil i praksis  

 være enkelte pantebrevspuljer.
Disse må i fremtiden omlægges i et børsnoteret  

 investeringsselskab eller investeringsforening, hvis midler investeres i  

 pantebreve.
For de i stk. 2 nævnte terminskontrakter og optioner, skal det bemærkes,  

 at der er tale om terminskontrakter eller optioner baseret på fremmed valuta  

 eller baseret på værdipapirer.
D.v.s. at f.eks. råvareoptioner er udelukket.
 Bestemmelsen angiver, hvorledes puljeordningerne henholdsvis de  

 individuelle ordninger kan investere i finansielle instrumenter, f.eks.  

 terminsforretninger, optioner m.v.
 For så vidt angår opsparingen i puljer, vil de af Finanstilsynet udstedte  

 regler komme til at ligge tæt op af de bestemmelser, der allerede er udstedt  

 om investeringsforeninger.
 Herefter vil puljerne kunne investeres i finansielle instrumenter til  

 afdækning af allerede indgåede risici eller under forudsætning af, at den  

 samlede risiko fra beholdning, forretninger og instrumenter, ikke overstiger  

 en risiko, som kan fremkomme uden anvendelse af terminsforretninger og  

 finansielle instrumenter.
De individuelle ordninger vil alene have mulighed for at erhverve  

 optioner.
Baggrunden for denne indskrænkning er, at enhver tilladelse om brug  

 af finansielle instrumenter giver store kontrolmæssige vanskeligheder, men at  

 der på den anden side er et kundebehov for afdækning af allerede indgåede  

 risici og formindskelse af investeringsomkostninger.
En afvejning af disse  

 synspunkter har betydet, at der gives adgang til at erhverve optioner,  

 hvilket i modsætning til anvendelse af andre instrumenttyper ikke kræver en  

 marginindbetaling og dermed en pantsætning, hvilket ikke er muligt efter de  

 nuværende skatteregler.
 I de af Finanstilsynet udstedte regler i medfør af stk. 4 vil erhvervelsen  

 af optioner blive underlagt begrænsninger, således at tabsrisikoen begrænses.
 Reglerne vil blive forhandlet med de berørte brancheorganisationer.
 Finanstilsynets dispensationsmulighed i nr. 6 skal administreres meget  

 restriktivt og alene benyttes til at sidestille visse udenlandske  

 værdipapirer med tilsvarende danske papirer, f.eks.  

 investeringsforeningsbeviser, samt til at tillade investeringer i sådanne nye  

 finansielle instrumenter, der ikke kendes på det nuværende finansielle  

 marked.
 Dispensationsmuligheden skal administreres i samråd med Skatteministeriet.
 Kravet i stk. 3 om notering af værdipapirerne enten på Københavns  

 Fondsbørs eller på et udenlandsk marked, som er omfattet af § 20, stk. 1, nr.  

 1, i lov om investeringsforeninger, sikrer papirernes lødighed.
 I § 20, stk. 1, nr. 1, i lov om investeringsforeninger sondres mellem  

 værdipapirer indkøbt inden for henholdsvis uden for De Europæiske  

 Fællesskaber.
 For værdipapirer indkøbt inden for De Europæiske Fællesskaber gælder, at  

 disse skal være optaget til offentlig notering på en fondsbørs eller handles  

 på et andet marked, der er offentligt anerkendt, regelmæssigt arbejdende og  

 åbent for offentligheden.
 Købes værdipapirer uden for De Europæiske Fællesskaber, skal fondsbørsen  

 eller markedet være godkendt af Finanstilsynet.
 Finanstilsynet har godkendt de børser eller markeder, der er medlemmer af  

 Federation Internationale des Bourses de Valeurs, FIBV, med undtagelse af  

 Johannesburg Stock Exchange.
 Endelig bemyndiges Finanstilsynet i stk. 4 til at fastsætte nærmere regler  

 om anbringelse i værdipapirer, herunder om registrering i  

 Værdipapircentralen, kontoudskrifter, værdiopgørelse og deponering.
Til § 2 Loven foreslås at træde i kraft 1. januar 1993. Den lange  

 ikrafttrædelsesfrist anses at være nødvendig af hensyn til dels udstedelsen  

 af de i § 42 a, stk. 2, og § 42 b, stk. 3 og 4, nærmere regler, dels af  

 hensyn til pengeinstitutternes efterfølgende indkøring af de nye regler.
I stk. 2 er endelig fastsat en overgangsregel, hvorefter  

 placeringsreglerne ikke omfatter tidligere indkøbte papirer.
Dette får i  

 praksis størst betydning for de nuværende pantebrevspuljer, der ikke tvinges  

 til at realisere pantebrevene.
Efter 2. behandling den 12. december 1991 § 1 I lov om banker og sparekasser m.v., jf. lovbekendtgørelse nr. 22 af 9.  

 januar 1991, foretages følgende ændring:
 Efter § 42 indsættes:
»Kapitel 9 a Opsparing i pensionsøjemed (kapitalpension, rateopsparing og  

 selvpension) § 42 a.
Kapitalpension, rateopsparing og selvpension i et  

 pengeinstitut kan anbringes på en indlånskonto enten kontant eller som  

 puljeindlån.
Midler på kapitalpension og rateopsparing kan endvidere  

 anbringes i særskilt depot.
 Stk. 2. Finanstilsynet fastsætter nærmere regler for opsparing i  

 puljer, herunder regler om administration, regnskab og revision, samt om  

 kundeinformation.
§ 42 b.
Opsparingen i den enkelte ordning skal anbringes på en  

 eller flere af følgende måder:
 1) Som indestående på en kontantforrentet indlånskonto.
 2) I obligationer, herunder indeksobligationer, skatkammerbeviser og  

 konvertible obligationer.
 3) I aktier, tegningsretter og aktieretter til aktier.
 4) I investeringsforeningsandele udstedt af investeringsforeninger eller  

 afdelinger af sådanne, der omfattes af lov om investeringsforeninger.
 5) I sparekassernes beviser for garantikapital og andelskassernes beviser  

 for andelskapital, såfremt beviserne ifølge sparekassens eller andelskassens  

 vedtægter er omsættelige.
 6) I værdipapirer, som efter Finanstilsynets afgørelse kan sidestilles med  

 de under nr. 1-5 nævnte aktiver.
 Stk. 2. Puljer kan yderligere indgå i terminskontrakter samt  

 erhverve eller udstede optioner, såfremt terminskontrakten eller optionen er  

 baseret på fremmed valuta eller baseret på værdipapirer, herunder  

 værdipapirindeks, hvori anbringelse kan ske efter stk. 1, nr. 1-5, jf. stk.  

 3. Særskilte depoter kan kun erhverve de i 1. pkt. omhandlede optioner.
Stk. 3. De i stk. 1, nr. 2 og 3, nævnte aktiver skal være optaget  

 til notering på Københavns Fondsbørs eller på et udenlandsk marked, som er  

 omfattet af § 20, stk. 1, nr. 1, i lov om investeringsforeninger.
Opsparingen  

 kan dog anbringes i aktier, tegningsretter og aktieretter til aktier og  

 konvertible obligationer, der efter ansøgning af vedkommende aktieselskab til  

 Københavns Fondsbørs med føje kan forventes optaget til notering.
Optages  

 aktiver som nævnt i 2. pkt. ikke til notering, skal de afhændes straks.
Stk. 4. Finanstilsynet fastsætter nærmere regler for anbringelse i  

 værdipapirer, herunder om registrering i Værdipapircentralen,  

 kontoudskrifter, værdiopgørelse og deponering.« § 2 Stk. 1. Loven træder i kraft den 1. januar 1993.
 Stk. 2. Anbringelse af midler i aktiver, der ikke er omfattet af  

 denne lov, medfører ikke, at aktiverne skal afhændes, hvis aktiverne er i  

 beholdningen den 31. december 1992.
