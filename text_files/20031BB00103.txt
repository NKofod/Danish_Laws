Fremsat den 13. januar 2004 af  

 Martin Lidegaard (RV), Marianne Jelved (RV),  

 Naser Khader (RV) og Margrethe Vestager (RV) Forslag til folketingsbeslutning om en handlingsplan på handicapområdet Folketinget opfordrer regeringen til at fremlægge en ny,  

 langsigtet handlingsplan for handicapområdet, der som minimum indbefatter:
 1)  

 	  

    

 Kortlægning af det  

 samlede boligbehov for alle grupper af handicappede og bygning af 1.000 nye  

 handicapboliger efter almenboligloven, hvor grundkapitalen finansieres af  

 Landsbyggefonden.
 2)  

 	  

    

 At byggestandarden DS  

 3028 gøres retligt bindende.
 3)  

 	  

    

 En pulje på 200  

 millioner kr. over de næste fem år til forbedring af tilgængeligheden på  

 togstationer og andre kollektive trafikknudepunkter.
 4)  

 	  

    

 Indførelse af  

 tilgængelighedskrav i forbindelse med ejerskifte i liberale erhverv som  

 f.eks.  

 sundhedsklinikker og apoteker, praktiserende læger og speciallæger,  

 tandlæger,  

 advokater og kulturinstitutioner.
 5)  

 	  

    

 At de individuelle  

 kørselsordninger får et pris- og serviceniveau, som gør dem sammenlignelige  

 med  

 almindelig kollektiv trafik.
 6)  

 	  

    

 At  

 sektoransvarlighedsprincippet gøres gældende for alle handicappede, der  

 ønsker  

 at deltage i efteruddannelsessystemet.
Bemærkninger til forslaget 2003 var europæisk handicapår.
Det mærkede de handicappede  

 i Danmark ikke mærket meget til.
Regeringens handlingsplan består af varm  

 luft  

 og løse hensigtserklæringer, selv om der er alvorligt brug for en ambitiøs  

 handlingsplan for hele området.
Danmark har aldrig for alvor taget konsekvensen af  

 nedlæggelsen af særforsorgen i 1980 og ønsket om at integrere alle  

 handicappede  

 i samfundet frem for at lukke dem inde på lukkede institutioner.
Vi har ikke  

 boliger nok til handicappede.
Vi er langt bagud med at gøre samfundet  

 tilgængeligt for folk med handicap, og vores uddannelsessystem kunne  

 forbedres  

 på vitale punkter.
Det er ikke menneskeligt værdigt, og det er  

 samfundsøkonomisk uansvarligt.
Gribes der ikke ind, kan vi allerede om få år  

 imødese store problemer, når gruppen af handicappede på cirka 500.000  

 mennesker  

 (dækker alle former for handicap fra fysisk fuldt handicappede over blinde  

 til  

 gangbesværede) vokser i takt med, at flere handicappede lever længere og  

 ældregruppen generelt vokser.
Hvis vi indretter samfundet på den rette måde,  

 vil en stor del af denne gruppe kunne bidrage til samfundet i stedet for at  

 blive en belastning for et kommende velfærdssamfund.
 Derfor foreslår forslagsstillerne en tiårig handlingsplan,  

 der har som mål at gøre Danmark til et åbent og tilgængeligt samfund for alle  

 danskere.
Ad 1 Forslagsstillerne ønsker en opprioritering af nyopførelse  

 af handicapboliger, da der åbenlyst er mangel på handicapegnede boliger.  

 Forslagsstillerne anerkender, at regeringen har prioriteret området i form af  

 videreførelse af BOFYS- og BOSIM-puljerne i forbindelse med satspuljeaftalen  

 for 2004 og i aftalen om flere boliger m.v., som forslagsstillerne medvirkede  

 til i efteråret 2002.
Der er imidlertid behov for en yderligere indsats.  

 Forslagsstillerne ønsker at lovgive om, at Landsbyggefonden afsætter 100 mio.  

 kr. om året de næste 3 år  i alt 300 mio. kr. til opførelse af  

 handicapboliger  

 efter almenboligloven.
Desuden øremærkes der på Økonomi- og  

 Erhvervsministeriets budget 5 mio. kr. til at afdække det reelle behov for  

 nye  

 boliger til handicappede gennem en større undersøgelse, der færdiggøres i  

 løbet  

 af 2004.
De 300 mio. kr. skal finansiere grundkapitalen i boligerne,  

 svarende til ca. 15 pct. af opførelsesomkostningerne.
Staten giver  

 ydelsesbidrag som til øvrige almene boliger.
De 300 mio. kr. forventes at  

 kunne  

 finansiere 1.000 nye boliger.
 De øgede driftsudgifter for amter og kommuner ønsker  

 forslagsstillerne inddraget i forhandlingerne med kommuner og amter for  

 finansloven 2005 mod en afskaffelse af servicebetalingen for de handicappede.
Ad 2 Under den tidligere regering blev udarbejdet en  

 byggestandard, DS 3028, der sikrede, at alle nye offentligt tilgængelige  

 bygninger gøres tilgængelige for handicappede.
Det var hensigten, at denne  

 standard skulle være retligt bindende, da det er langt billigere at tage  

 hensyn  

 til handicappede fra starten, frem for at skulle lave lappeløsninger senere.  

 Imidlertid har den nye regering valgt at gøre standarden frivillig.  

 Forslagsstillerne ønsker modsat regeringen at gøre standarden mere entydig og  

 retligt bindende.
Ad 3 Regeringen har lovet, at der ultimo 2003 foreligger en  

 samlet redegørelse for tilgængelighed på togstationer og andre kollektive  

 knudepunkter.
Som opfølgning på denne redegørelse foreslår forslagsstillerne,  

 at der som minimum afsættes en pulje på 200 mio. kr. over fem år  ud  

 over de  

 50 mio. kr., som er afsat i den nye flerårige trafikaftale fra 5. november  

 2003. Bedre tilgængelighed på landets stationer vil ikke alene forbedre  

 transportmulighederne for handicappede, men også for mange gangbesværede  

 ældre,  

 rejsende med barnevogne samt cyklister.
Ad 4 Regeringen fremlagde i december sidste år et lovforslag,  

 der skal sikre tilgængelighed i liberale erhverv i forbindelse med  

 renovering.  

 Forslagsstillerne ønsker som supplement til denne lov at indføre krav om  

 tilgængelighed i forbindelse med ejerskifte i liberale erhverv, som f.eks.  

 sundhedsklinikker og apoteker, hvor op til to tredjedele i dag ikke er  

 tilgængelige for handicappede.
Ad 5 I 1992 vedtog Folketinget at indføre de individuelle  

 kørselsordninger for bevægelseshæmmede ved en ændring af lov om den lokale og  

 regionale kollektive personbefordring (uden for hovedstadsområdet) og lov om  

 hovedstadsområdets kollektive persontrafik.
Desværre er de  

    

  

 individuelle kørselsordninger i dag præget af store forskelle i  

 serviceniveauet hos trafikselskaberne i de forskellige amter, og derfor er  

 det  

 nødvendigt at få præciseret lovgivningen på området for at sikre en betydelig  

 regelforenkling og større ensartethed i serviceniveauet.
Indtil dato er der  

 ikke lavet tilfredsstillende undersøgelser over variationen i priserne.
I lovforarbejderne er det angivet, at prisen for  

 kørselsordningerne ikke bør ligge væsentligt højere end prisen for transport  

 af  

 ikkehandicappede.
Priserne på handicapkørsel ligger dog væsentligt højere end  

 på offentlig trafik varierende efter, hvilken aftale der er lavet med det  

 udførende trafikselskab/vognmandsfirma.
Forslagsstillerne mener, at det som  

 minimum bør præciseres, at priser, der er mere end 50 pct. højere end ved en  

 tilsvarende distance i kollektiv trafik, er en væsentlig afvigelse.
Aldersgrænsen for individuel kørsel er i dag som oftest 18  

 år.
Unge mennesker uden et handicap har mulighed for at benytte den  

 offentlige  

 transport og derved undgå afhængighed af deres forældre.
Denne mulighed mener  

 forslagsstillerne, at også unge bevægelseshæmmede skal have.  

 Forslagsstillerne  

 ønsker, at aldersgrænsen for individuel kørsel sættes ned til 12 år.
Hjælp fra dør til dør er ikke inkluderet som en service i  

 alle ordninger.
Derfor ønsker forslagsstillerne, at det i lovgivningen  

 præciseres, at dør til dør indebærer hjælp med bagage og varer i forbindelse  

 med afgang og ankomst.
Kantsten til kantsten er ikke hjælp nok for en  

 handicappet.
 Endelig ønsker forslagsstillerne, at det i lovgivningen  

 præciseres, at de 104 årlige ture, som er minimumsantallet, er et årsantal.  

 Restriktioner på turantallet i enkelte kvartaler er dermed klart ulovlig.
 Forslagsstillerne ønsker finansieringen af en ny ordning  

 inddraget i kommuneforhandlingerne til finansloven 2005.
Ad 6 Sektoransvarlighedsprincippet indebærer, at  

 uddannelsessystemet tager hele ansvaret for uddannelse af personer med  

 funktionsnedsættelse.
Dette princip er gældende for det ordinære  

 uddannelsessystem, hvor det sikres, at der findes en brugbar, tilpasset  

 løsning  

 på, hvordan personer med funktionsnedsættelse, som ønsker at benytte  

 uddannelsen, får mulighed for det.
Sektoransvarlighedsprincippet gælder ikke i forhold til  

 voksen- og efteruddannelsesområdet.
Dette er alarmerende, idet mange  

 handicappede netop skulle kunne benytte sig af disse uddannelser.
Regeringens  

 ytringer om, at personer med funktionsnedsættelse skal have mulighed for at  

 bidrage til samfundet ved at være i beskæftigelse, hænger ikke sammen med, at  

 disse personer i dag afskæres fra videreuddannelse.
Det er ikke nok, at regeringen, som det beskrives i  

 »Handlingsplan for handicapområdet«, etablerer en tilgængelighedsportal på  

 internettet, hvor det fremgår, hvilke uddannelsessteder der har de nødvendige  

 fysiske faciliteter.
Der skal arbejdes målrettet for reel adgang til alle  

 uddannelsesinstitutioner for personer med funktionsnedsættelse.
Skriftlig fremsættelse Martin Lidegaard  

  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en handlingsplan på handicapområdet .
(Beslutningsforslag nr.
B 103).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
