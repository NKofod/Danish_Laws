 I henhold til § 2 i lov nr. 111 af 29. marts 1972 om statens overtagelse  

 af konservatorierne i Esbjerg, Odense og Ålborg fastsættes herved følgende  

 bestemmelser:
Almindelige bestemmelser § 1.  Vestjysk Musikkonservatorium er en  

 statsinstitution, der har til opgave at varetage højere uddannelser i musik  

 og i øvrigt at bidrage til fremme af musikkulturen i Danmark.
 § 2.  Konservatoriet står under tilsyn af ministeriet  

 for kulturelle anliggender.
 Stk. 2.  Konservatoriet ledes af rektor og  

 konservatorierådet i forening.
Rektor og prorektor § 3.  Rektor vælges af konservatorierådet blandt  

 konservatoriets lærere.
Valget indberettes til ministeriet for kulturelle  

 anliggender.
Valget gælder for en periode af 3 år.
Genvalg kan finde sted.  

 Ved ledighed i en funktionsperiode foretages snarest nyvalg for den  

 resterende del af perioden.
 Stk. 2.  Rektor repræsenterer konservatoriet udadtil og  

 har med de i denne bekendtgørelse fastsatte begrænsninger den øverste  

 myndighed i konservatoriets anliggender.
Stk. 3.  Hvor beslutning tilkommer konservatorierådet,  

 kan rektor dog træffe beslutning, når han skønner, at sagen ikke tåler  

 udsættelse.
Meddelelse om den trufne beslutning gives snarest muligt til  

 rådet.
 Stk. 4.  I sager, der fordrer ministeriets afgørelse,  

 forelægger rektor konservatorierådets vedtagne indstillinger for ministeriet.
 Stk. 5.  Rektor kan pålægge såvel de kollegiale  

 forsamlinger som en eller flere af konservatoriets lærere at drøfte og afgive  

 udtalelser om emner af betydning for konservatoriet.
Stk. 6.  Rektor leder konservatoriets eksaminer,  

 årsprøver og optagelsesprøver.
Han kan dog med godkendelse fra  

 konservatorierådet udpege en eller flere stedfortrædere.
 Stk. 7.  Efter udløbet af hvert undervisningsår afgiver  

 rektor til ministeriet beretning om konservatoriets virksomhed i det forløbne  

 år.
 Stk. 8.  Rektor er ansvarlig for, at givne bevillinger  

 anvendes i overensstemmelse med formålet.
§ 4.  Prorektor vælges af konservatorierådet blandt  

 konservatoriets lærere.
Valget indberettes til ministeriet.
Valget gælder for  

 en 2-årig periode.
Såfremt prorektors funktionsperiode herved vil udløbe  

 samtidig med rektors funktionsperiode, vælges prorektor dog kun for 1 år.  

 Genvalg kan finde sted.
Ved ledighed i en funktionsperiode foretages snarest  

 nyvalg for den resterende del af perioden.
 Stk. 2.  Prorektor kan ikke være formand for et fagråd  

 og bør normalt ikke være knyttet til samme faggruppe som rektor.
 Stk. 3.  Prorektor bistår rektor med varetagelsen af de  

 under rektoratet hørende opgaver og er rektors stedfortræder.
Konservatorierådet § 5.  Konservatorierådet er konservatoriets øverste  

 faglige og pædagogiske myndighed.
 Stk. 2.  Konservatorierådet består af rektor, prorektor,  

 5 repræsentanter for konservatoriets lærere, 5 repræsentanter for de  

 studerende samt 2 repræsentanter for konservatoriets teknisk-administrative  

 personale.
Stk. 3.  Konservatorierådets medlemmer - bortset fra  

 rektor og prorektor - vælges for en periode af 1 år.
Genvalg kan finde sted.  

 For hvert medlem - bortset fra rektor og prorektor - vælges en suppleant, der  

 dog kun indtræder i tilfælde af medlemmets langvarige fravær på grund af  

 sygdom, orlov eller lignende.
Stk. 4.  Rektor indkalder til og leder  

 konservatorierådets møder.
Konservatorierådet afholder møde mindst 2 gange  

 halvårligt og i øvrigt så ofte, rektor finder anledning hertil.
Rådet skal  

 indkaldes, såfremt en fjerdedel af dets medlemmer skriftligt anmoder derom.  

 Konservatorierådets medlemmer har mødepligt til rådets møder.
Lovligt forfald  

 skal meldes til rektor.
Stk. 5.  Konservatorierådet er beslutningsdygtigt, når  

 mindst halvdelen af medlemmerne er til stede.
Til gyldig beslutning kræves  

 almindelig stemmeflerhed, medmindre andet fastsættes af ministeren for  

 kulturelle anliggender.
Står stemmerne lige, er rektors stemme afgørende.  

 Skriftlig afstemning skal finde sted, når blot eet medlem af rådet kræver  

 det.
Stk. 6.  Konservatorierådet kan undtagelsesvis træffe  

 beslutning i sager, der ikke er optaget på dagsordenen.
Dette kræver dog  

 eenstemmig tiltrædelse af de tilstedeværende rådsmedlemmer.  

 Konservatorierådet kan træffe beslutning om, at visse sager betragtes som  

 fortrolige.
 Stk. 7.  Konservatorierådet fastsætter selv sin  

 forretningsorden.
Stk. 8.  Der optages referat af konservatorierådets  

 møder.
Referaterne er offentlige.
 § 6.  Konservatorierådet træffer afgørelse i alle  

 sager af betydning for konservatoriet, herunder i følgende sager:
a.
Indstilling om ændring af nærværende bekendtgørelse samt tilsvarende  

 generelle bestemmelser.
b.
Indstilling om ændring af konservatoriets studie- og eksamensordning,  

 herunder indførelse af forsøgsvise studieordninger samt indstilling om  

 dispensation fra nævnte bestemmelser.
c.
Valg af rektor og prorektor.
d.
Optagelse af studerende.
e.
Oprettelse, nedlæggelse eller sammenlægning af faggrupper.
f.
Indstilling om oprettelse og nedlæggelse af faste lærerstillinger efter  

 forudgående udtalelse fra pågældende fagråd.
g.
Ansættelse og afskedigelse af faste lærere, eller - hvor dette påhviler  

 ministeriet - indstilling herom.
Ikke-fastansat undervisningspersonale  

 ansættes og afskediges af konservatorierådet efter indstilling fra det  

 pågældende fagråd.
h.
Nedsættelse af sagkyndige udvalg til bedømmelse af ansøgere til faste  

 lærerstillinger i henhold til herom gældende regler.
i.
Godkendelse af forretningsorden for fagrådene.
j.
Indstilling om konservatoriets budget.
k.
Indstilling om beskikkelse af censorer.
l.
Indstilling om regulativer for lærere og studerende ved konservatoriet.
m.
Beslutning eller indstilling om tildeling af tjenestefrihed til lærere.
n.
Relegation af studerende.
Beslutning herom kan dog indbringes for  

 ministeren for kulturelle anliggender.
Stk. 2.  Konservatorierådet kan nedsætte faste eller  

 midlertidige udvalg til behandling af sagsområder eller enkeltsager.
Rådet  

 kan delegere sin beslutningsmyndighed i enkelte sagsområder til andre af  

 konservatoriets kollegiale forsamlinger.
Rådet kan af sin midte nedsætte et  

 forretningsudvalg.
Faggrupper og fagråd § 7.  Konservatoriets virksomhed finder sted inden for  

 et af konservatorierådet fastsat antal faggrupper.
 Stk. 2.  Hver faggruppe omfatter samtlige lærere og  

 studerende, der er knyttet til det pågældende fagområde.
Stk. 3.  Faggruppens lærere og studerende vælger deres  

 respektive repræsentanter og disses suppleanter til fagrådet.
Ingen kan  

 afgive stemme til mere end eet fagråd.
§ 8.  Fagrådet består af 3 repræsentanter for  

 faggruppens lærere og 3 repræsentanter for de til faggruppen knyttede  

 studerende.
Mindst een af de studerendes repræsentanter skal så vidt muligt  

 være hovedfagsstuderende.
Hverken lærere eller studerende kan være medlem af  

 mere end eet fagråd.
Rektor kan ikke være medlem af et fagråd.
For hvert  

 medlem vælges en suppleant.
 Stk. 2.  Fagrådet vælger selv sin formand blandt rådets  

 lærerrepræsentanter.
Stk. 3.  Fagrådet vælges for en periode af 1 år.
Genvalg  

 kan finde sted.
Stk. 4.  Fagrådet er beslutningsdygtigt, når mindst  

 halvdelen af medlemmerne er til stede.
Beslutning kræver almindelig  

 stemmeflerhed blandt de tilstedeværende.
I tilfælde af stemmelighed er  

 formandens stemme afgørende.
 Stk. 5.  Fagrådet kan på egen eller rektors foranledning  

 nedsætte udvalg til at varetage opgaver inden for den enkelte faggruppe.  

 Sådanne udvalg kan bemyndiges til at træffe beslutning på fagrådets vegne.
 Stk. 6.  Fagrådet fastsætter selv sin forretningsorden,  

 der dog skal godkendes af konservatorierådet.
 § 9.  Fagrådet er over for konservatorierådet  

 ansvarligt for undervisningens gennemførelse efter de gældende bestemmelser.
 Stk. 2.  Fagrådet virker som rådgivende organ i alle  

 faglige spørgsmål, der vedrører faggruppen.
Lærerforsamlingen, studenterforsamlingen og  

 forsamlingen af § 10.  Lærerforsamlingen består af samtlige ved  

 konservatoriet ansatte undervisere.
Forsamlingen fastsætter selv sin  

 forretningsorden.
 Stk. 2.  Lærerforsamlingen vælger selv sin formand.
Stk. 3.  Lærerforsamlingen foretager valg af  

 repræsentanter og suppleanter til konservatorierådet.
Repræsentanterne bør så  

 vidt muligt vælges under hensyntagen til en rimelig repræsentation af de  

 forskellige faggrupper.
Valgreglerne fastsættes af lærerforsamlingen.
Stk. 4.  Lærerforsamlingen sammenkaldes af formanden  

 mindst een gang årligt og i øvrigt så ofte, formanden eller rektor finder det  

 fornødent.
Formanden er forpligtet til at indkalde lærerforsamlingen, såfremt  

 en fjerdedel af dens medlemmer skriftligt fremsætter ønske derom.
 Stk. 5.  Lærerforsamlingen skal til udtalelse have  

 forelagt alle spørgsmål om ændringer i nærværende bekendtgørelse eller i  

 lærerregulativet.
§ 11.  Studenterforsamlingen består af samtlige ved  

 konservatoriet indskrevne studerende.
Forsamlingen fastsætter selv sin  

 forretningsorden.
Stk. 2.  Studenterforsamlingen foretager valg af  

 repræsentanter og suppleanter til konservatorierådet.
Valgreglerne fastsættes  

 af studenterforsamlingen.
 Stk. 3.  Studenterforsamlingen skal til udtalelse have  

 forelagt alle spørgsmål om ændringer i nærværende bekendtgørelse eller i  

 studenterregulativet.
 § 12.  Forsamlingen af teknisk-administrativt  

 personale består af administrationens personale, portnere og andet ved  

 konservatoriet ansat ikke-pædagogisk personale.
 Stk. 2.  Forsamlingen foretager valg af repræsentanter  

 til konservatorierådet i overensstemmelse med nærværende bekendtgørelse.
 Stk. 3.  Forsamlingen skal have forelagt alle spørgsmål  

 om ændringer i nærværende bekendtgørelse til udtalelse.
Særlige bestemmelser § 13.  Bestemmelser om optagelse af studerende,  

 studie- og eksamensordning, bedømmelse af studerende og ansættelse af faste  

 lærere fastsættes af ministeren for kulturelle anliggender efter indstilling  

 fra konservatorierådet.
Overgangs- og ikrafttrædelsesbestemmelser § 14.  Bekendtgørelsen træder i kraft ved  

 bekendtgørelsen i Lovtidende.
 § 15.  I de inden denne bekendtgørelses ikrafttræden  

 eksisterende kollegiale organer forlænges medlemmernes mandater, indtil de i  

 henhold til denne bekendtgørelse nedsatte organers funktionsperioder  

 begynder.
Stk. 2.  Alle valg efter denne bekendtgørelse finder  

 sted inden den 1. juli.
Funktionsperioderne begynder den 15. august.
 § 16.  Bekendtgørelse nr. 335 af 29. juni 1978  

 ophæves.
