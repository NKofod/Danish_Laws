 Et par måneder senere blev han af den kommunale tandpleje orienteret  

 om, at man ikke kunne tilbyde behandling af hans tandstillingsfejl.
Klage over manglende tandregulering Patientklagenævnet fandt, at der ikke var grundlag for at kritisere  

 den behandling, som drengen modtog af specialtandlægen.
 Patientklagenævnet lagde herved vægt på, at  

 studiemodellerne af tænderne kun viste en let trangstilling i  

 overkæben, og at der ikke var påbidning af tandkød ved  

 sammenbid.
 Nævnet kunne i den forbindelse oplyse, at det af  

 Sundhedsministeriets bekendtgørelse nr. 493 af 8. juni 1994 med bilag  

 om "Regler for ortodontivisitation og ortodontiindikationer", afsnit III,  

 fremgår, at der skal være tale om "udpræget trangstilling,  

 især af overkæbens fortænder og hjørnetænder"  

 for, at der er indikation for tandregulering i kommunalt regi.
 Endvidere fandt Patientklagenævnet, at røntgenbilledet fra  

 den 26. juni 1998 ikke gav grundlag for en formodning om en ugunstig  

 kæbevækst, som ville kunne forværre tilstanden, og at  

 bidforholdene måtte derfor anses for stabile.
 På denne baggrund fandt nævnet ikke, at der var en risiko for  

 senskader, som kunne begrunde tandregulering i kommunalt regi.
