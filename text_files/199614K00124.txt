Nr BTL 124 Betænkning over I.
Forslag til lov om ændring af lov om vederlag og  

 pension m.v. for ministre (L 124) (Ministerorlov) (Af Pia Gjellerup (S),  

 Jørgen Estrup (RV) og Peter Duetoft (CD)) II.
Forslag til  

 folketingsbeslutning om ændring af forretningsordenen for Folketinget (B 79)  

 (Af Pia Gjellerup (S), Jørgen Estrup (RV) og Peter Duetoft (CD))   

 Nr L 124 1996-97, 1. samling Afgivet af Udvalget for Forretningsordenen Afgivet: 19970205 Udvalget har behandlet forslagene i nogle møder og har herunder stillet spørgsmål til finansministeren, skatteministeren og Folketingets Lovsekretariat, som disse har besvaret skriftligt.
 Udvalgets spørgsmål til ministrene er tillige med svarene herpå optrykt  

 som bilag til betænkningen.
 Den 17. februar 1997 har Folketingets formand besvaret yderligere  

 spørgsmål fra udvalget, der blev omdelt til medlemmerne, og som er optaget  

 som bilag 2.
 Der er af nogle mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Socialdemokratiets, Det Radikale  

 Venstres og Centrum-Demokraternes medlemmer af udvalget) forslagene til  

vedtagelse med de af mindretallet stillede ændringsforslag.
 Mindretallet har tilkendegivet, at man fortsat er indstillet på at drøfte  

 reglerne for ministervederlag og ministerpension med henblik på at  

 tilvejebringe et bredt flertal for en modernisering af reglerne, der samlet  

 set ikke må medføre en forringelse af vilkårene for ministre.
 Det er desuden mindretallets opfattelse, at man i forbindelse med en  

 kommende revision teknisk skal ændre vederlagsbestemmelserne, så et  

 grundvederlag for ministre inkl. folketingsvederlag fastsættes i lov om  

 ministervederlag, og at der for ministre, der tillige er medlemmer af  

 Folketinget, sker reduktion af dette grundvederlag svarende til  

 folketingsvederlaget.
 Et andet mindretal (Venstres og Det Konservative Folkepartis  

 medlemmer af udvalget) indstiller det under I nævnte lovforslag til  

forkastelse ved 3. behandling og det under II nævnte  

 beslutningsforslag til forkastelse . Mindretallet kan dog stemme for  

 det under nr. 5 stillede ændringsforslag til det under I nævnte lovforslag og  

 det under nr. 1 stillede ændringsforslag til det under II nævnte  

 beslutningsforslag.
 Mindretallet bemærker, at man er rede til at diskutere reglerne om  

 ministerpension, ventepenge m.v., men at en ændring af disse regler bør ses i  

 sammenhæng med bl.a. den fremtidige aflønning af ministre.
 Mindretallet betragter forslagene som en særlig ordning for Det Radikale  

 Venstre, hvorved partiet skaffer sig et antal pladser i Folketingssalen, som  

 resultatet ved sidste folketingsvalg ikke berettiger til.
 Et tredje mindretal (Socialistisk Folkepartis medlemmer af  

 udvalget) indstiller forslagene til vedtagelse med de af mindretallet  

 stillede og tiltrådte ændringsforslag.
 Et fjerde mindretal (Fremskridtspartiets medlem af udvalget)  

 indstiller forslagene til vedtagelse med de af mindretallet stillede  

 og tiltrådte ændringsforslag.
Det bemærkes, at mindretallets ændringsforslag til lovforslaget svarer til  

 indholdet af lovforslag nr.
L 126, fremsat af Fremskridtspartiet.
Med hensyn  

 til det af Socialistisk Folkeparti stillede ændringsforslag, som mindretallet  

 har tiltrådt, bemærkes, at lovforslag nr.
L 126 indeholder en bestemmelse,  

 hvorefter der skal ske modregning med visse arbejdsindkomster i  

 ministerpensionen.
Begrænsningen til visse arbejdsindkomster er foretaget ud  

 fra en betragtning om, at der næppe kan opnås flertal for en ordning,  

 hvorefter der sker modregning med alle arbejdsindkomster.
En sådan ordning,  

 som er foreslået af Socialistisk Folkeparti, er mindretallet principielt  

 tilhænger af.
På den baggrund kan mindretallet tilslutte sig Socialistisk  

 Folkepartis ændringsforslag.
Hvis der ikke opnås flertal for de af  

 mindretallet stillede og tiltrådte ændringsforslag, vil mindretallet stemme  

 imod lovforslaget og beslutningsforslaget ved den endelige afstemning.
Ændringsforslag til I.
Forslag til lov om ændring af lov om vederlag og pension m.v. for  

 ministre (Ministerorlov)Af et mindretal (FP):
Til titlen 1) Undertitlen udgår.
 Til § 1 2) Nr. 1 affattes således:
 »1. § 2, stk. 3, ophæves.
Stk. 4 bliver herefter stk. 3.« Af et mindretal (FP), tiltrådt af et mindretal (SF):
 3) Efter nr. 1 indsættes som nyt nummer:
 »01. § 4, stk. 1, affattes således:
»En minister, der har haft mindst 1 års funktionstid som minister, er  

 berettiget til egenpension.
Egenpensionen udbetales fra den 1. i måneden  

 efter det fyldte 60. år, dog tidligst efter udløbet af det tidsrum, hvori der  

 udbetales ventepenge.«» Af et mindretal (SF), tiltrådt af et mindretal (FP):
 4) Efter nr. 1 indsættes som nyt nummer:
 »02. § 6, stk. 1, 2. pkt., udgår, og i stedet  

 indsættes:
»Har en pensionsnydende minister indtægter ved personligt arbejde  

 eller vederlag som medlem af folkevalgte forsamlinger, bortfalder pensionen,  

 hvis indtægten er større end den den pågældende i alt tillagte pension.
Er  

 indtægten mindre end pensionen, udbetales forskellen som personligt tillæg.  

 De nærmere regler for opgørelsen af indtægt ved personligt arbejde følger de  

 af socialministeren fastsatte regler i henhold til § 27 i lov om social  

 pension.«» Til § 2Af et mindretal (FP), tiltrådt af et mindretal (V og  

 KF):
 5) Paragraffen affattes således:
 »§ 2 Stk. 1. Loven træder i kraft på dagen for  

 afholdelsen af førstkommende folketingsvalg, jf. dog stk. 2.
Stk. 2. Med hensyn til pensioner, der udbetales på grundlag af  

 funktionstid som minister før denne lovs ikrafttræden, finder de hidtil  

 gældende regler fortsat anvendelse.« Af et mindretal (S, RV og CD), tiltrådt af et mindretal  

 (SF):
 6) Paragraffen affattes således:
»§ 2 Loven træder i kraft ved bekendtgørelsen i  

 Lovtidende.« Bemærkninger Til nr. 1 Ændringsforslaget er en konsekvens af ændringsforslag nr. 2.
Til nr. 2 Den foreslåede ændring sikrer, at vederlaget for ministre, der  

 ikke er medlem af Folketinget, ikke har sammenhæng med vederlaget til  

 ministre, der er medlem af Folketinget.
De pågældende ministre vil herefter  

 alene få vederlag efter § 1, stk. 1, i lov om vederlag og pension m.v. for  

 ministre.
Det sikrer endvidere, at ministre, der har orlov efter den  

 foreslåede bestemmelse i forretningsordenen for Folketinget § 41, stk. 3,  

 litra e, ikke får det tillæg, som ministre, der ikke er medlem af  

 Folketinget, får i dag.
Tillægget afskaffes simpelt hen fuldstændig.
 Til nr. 3 Der indbygges et alderskriterium, hvorefter det først er ved det  

 fyldte 60. år, der kan udbetales ministerpension, altså først når den  

 pågældende har opnået en alder, der med rimelighed kan kaldes pensionsalder.
Til nr. 4 Ændringsforslaget medfører, at afgåede ministre ikke kan få  

 ministerpension, hvis de har arbejdsindkomster m.v., der overstiger  

 pensionen.
Den nærmere definition af arbejdsindkomst følger definitionen i  

 den bestemmelse i lov om social pension, hvorefter folkepensionen nedsættes,  

 når folkepensionisten har arbejdsindkomst.
Til nr. 5 Det foreslås i stk. 1, at loven træder i kraft på dagen for  

 afholdelsen af førstkommende folketingsvalg.
Stk. 2 medfører, at loven ikke  

 får virkning for allerede optjent ministerpension.
 Til nr. 6 Lovens ikrafttræden foreslås fastsat til tidspunktet for  

 bekendtgørelsen i Lovtidende.
Ændringsforslag til II.
Forslag til folketingsbeslutning om ændring af forretningsordenen  

 for Folketinget Til § 2Af et mindretal (FP), tiltrådt af et mindretal (V og  

 KF):
 1) Paragraffen affattes således:
»§ 2 Folketingsbeslutningen træder i kraft på dagen for  

 afholdelsen af førstkommende folketingsvalg.« Af et mindretal (S, RV og CD), tiltrådt af et mindretal  

 (SF):
 2) Paragraffen affattes således:
»§ 2 Folketingsbeslutningen træder i kraft ved  

 vedtagelsen.« Bemærkninger Til nr. 1 Det foreslås, at folketingsbeslutningen træder i kraft på dagen  

 for afholdelsen af førstkommende folketingsvalg.
 Til nr. 2 Ved ændringsforslaget opnås, at ændringen af forretningsordenen  

 træder i kraft ved vedtagelsen af beslutningsforslaget.
Erling Olsen (S) fmd.
Ivar Hansen (V) nfmd.
Henning Grove (KF)  

 Margrete Auken (SF) Elisabeth Arnold (RV) Pia Gjellerup (S) Ove Fich (S)  

 Torben Lund (S) Grete Schødts (S) Helge Mortensen (S) Kjeld Rahbæk Møller  

 (SF) Steen Gade (SF) Jørgen Estrup (RV) Arne Melchior (CD) Birthe Rønn  

 Hornbech (V) Christian Mejdahl (V) Inge Dahl-Sørensen (V) Hans Christian  

 Schmidt (V) Hans Engell (KF) Niels Ahlmann-Ohlsen (KF) Kirsten Jacobsen (FP) Enhedslisten og Dansk Folkeparti havde ikke medlemmer i udvalget Bilag 1 Udvalgets spørgsmål til finansministeren og skatteministeren og svarene  

 herpå Spørgsmål:
 Det bedes oplyst, om en minister, der ikke er medlem af Folketinget og  

 dermed får tillægget til ministervederlaget, jf. ministervederlagslovens § 2,  

 stk. 3, efter gældende lovgivning har et skattemæssigt fradrag svarende til  

 det skattefri omkostningstillæg for folketingsmedlemmer.
 Svar:
 Skatteministeriet har herom oplyst følgende:
»Frem til 1993 var der med baggrund i en afgørelse fra Ligningsrådet  

 i 1969 praksis for, at en minister, der ikke var folketingsmedlem, efter  

 omstændighederne kunne foretage et fradrag svarende til størrelsen af det  

 skattefri omkostningstillæg, der udbetales folketingsmedlemmer.
Afgørelsen er  

 offentliggjort i Revision og Regnskabsvæsen 1970, nr. 9.
 Denne praksis ophørte i 1993 med en tilkendegivelse fra skatteministeren  

 om, at der ikke gælder særlige fradragsregler for ministre, der ikke er  

 medlemmer af Folketinget, til at fratrække et beløb i den skattepligtige  

 indkomst svarende til det skattefri omkostningstillæg.
 Udgifter, der er anvendt i tilknytning til ministererhvervet, kan  

 fratrækkes ved indkomstopgørelsen efter de almindelige regler i  

 statsskattelovens § 6 a, der forudsætter, at udgifterne kan dokumenteres.
 Da der ikke foreligger direkte lovhjemmel for et sådant fradrag, kan der  

 ikke lægges vægt på, at det efter hidtidig praksis er blevet antaget, at  

 ministre, der ikke var medlemmer af Folketinget, kunne fratrække et beløb  

 svarende til det skattefri omkostningstillæg, idet det blev antaget, at der  

 var afholdt udgifter svarende til tillægget.
Retstilstanden må herefter betragtes som klar.
Der er ikke hjemmel til  

 efter gældende lovgivning at indrømme en minister, der ikke er medlem af  

 Folketinget, et skattemæssigt fradrag svarende til det skattefri  

 omkostningstillæg for folketingsmedlemmer.
Der kan derimod indrømmes et  

 fradrag for de dokumenterede faktiske udgifter, som hvervet medfører, jf.  

 statsskattelovens § 6 a.« Jeg kan henholde mig hertil.
 Spørgsmål:
Såfremt spørgsmål 1 besvares bekræftende, udbedes oplysning om - lovhjemmelen til denne ordning, - hvor længe ordningen har været gældende, - hvilke ministre der har kunnet udnytte reglen.
 Svar:
 Jeg skal henvise til besvarelsen af spørgsmål 1, hvoraf fremgår, at der  

 frem til 1993 var praksis for at indrømme et udokumenteret fradrag til  

 ministre, som ikke var medlem af Folketinget, svarende til det skattefri  

 omkostningstillæg for folketingsmedlemmer.
 Spørgsmål:
 Der udbedes en redegørelse for forholdene i de øvrige nordiske lande for  

 ministre:
a) Skal de, hvis de er valgt til parlamentet, udtræde af dette og i givet  

 fald midlertidigt eller endeligt? b) Hvordan stilles ministre, der enten ikke er valgt til parlamentet,  

 eller som midlertidigt eller endeligt er udtrådt på grund af  

 ministerudnævnelsen, i relation til vederlag, et evt.  

omkostningstillæg og pensionsopsparing knyttet til hvervet  

 som parlamentsmedlem? c) Såfremt de ikke modtager ydelser som nævnt under b fra parlamentet,  

 bedes oplyst, om de modtager tilsvarende ydelser som kompensation fra  

 regeringen ved siden af vederlaget som minister.
 Svar:
a) I Norge kan ministre ikke være medlemmer af Stortinget.
Der indkaldes  

 en stedfortræder.
Ministeren bevarer dog sit mandat, idet stortingsmedlemmer  

 kun kan udtræde i forbindelse med stortingsvalg.
I Sverige kan ministre ikke være aktive medlemmer af Riksdagen.
Der  

 indkaldes en stedfortræder, og ministeren bevarer sit mandat.
 b) Hverken i Norge eller Sverige modtager ministrene ydelser fra  

 parlamentet.
 c) Hverken i Norge eller Sverige modtager ministrene ydelser som  

 kompensation for, at de ikke modtager ydelse fra parlamentet.
 Spørgsmål:
Hvilke udgiftsmæssige forskelle ville gennemførelsen af ordningen  

 beskrevet i beretningen fra 1995 have medført i forhold til den nu  

 foreslåede? Svar:
 I beretning afgivet af Udvalget for Forretningsordenen den 31. maj 1995 om  

 ministres mulighed for at opnå orlov opfordrede et flertal  

 (Socialdemokratiets, Socialistisk Folkepartis, Det Radikale Venstres og  

 Centrum-Demokraternes medlemmer af udvalget) Præsidiet til at fremlægge et  

 forslag til ændring af Folketingets forretningsorden, hvorefter medlemmer af  

 Folketinget, der tillige er ministre, kan få meddelt orlov med de samme  

 virkninger, som følger af meddelelse af orlov til medlemmer, der som ministre  

 udsendes i offentligt hverv (forretningsordenens § 41, stk. 3, litra d).
 Et ordinært medlem af Folketinget bevarer under orlov meddelt i henhold  

 til § 41, stk. 3, litra d, i forretningsordenen for Folketinget retten til  

 vederlag (grundvederlag og omkostningstillæg) og pensionsanciennitet i  

 orlovsperioden, jf. § 41, stk. 5, i forretningsordenen for Folketinget og §  

 109, stk. 3, i lov om valg til Folketinget.
Efter forslaget i L 124 bevarer medlemmet hverken retten til vederlag  

 eller pensionsanciennitet under ministerorlov.
Vedkommende vil som tillæg til  

 ministervederlaget modtage et beløb svarende til grundvederlaget til  

 medlemmer af Folketinget.
Forslaget beskrevet i beretningen af 31. maj 1995 ville have medført en  

 merudgift svarende til udgiften til omkostningstillæg til det antal  

 medlemmer, der fik ministerorlov.
Omkostningstillægget udgør 36.566,25 kr.,  

 49.477,50 kr. henholdsvis 91.761,25 kr. årlig afhængig af, hvor medlemmet har  

 bopæl, jf. § 108, stk. 1, i lov om valg til Folketinget.
Forslaget ville desuden have medført en merudgift på grund af den  

 fortsatte optjening af pensionsanciennitet under ministerorlov.
Størrelsen af  

 denne merudgift ville afhænge dels af det antal medlemmer, der fik  

 ministerorlov, dels af disses alder og dødelighed og dels af disses hidtidige  

 og efterfølgende optjening af pensionsanciennitet som folketingsmedlem,  

 minister m.v., idet den højeste pensionsanciennitet opnås efter 20 år som  

 folketingsmedlem, ligesom der er loft over den samlede pension fra hverv som  

 folketingsmedlem og minister m.v.
 Spørgsmål:
Hvad er baggrunden for den gældende § 2, stk. 3, i ministervederlagsloven,  

 og hvornår blev den indført? Svar:
 Ved lov nr. 194 af 5. juni 1959 om vederlag og pension m.v. for ministre  

 fastsattes i § 2, stk. 3:
»Til ministre, der ikke er medlemmer af folketinget, ydes et tillæg  

 til lønnen på 9.000 kr. årlig, hvortil kommer procenttillæg som til de på  

 finansloven opførte honorarer.« Af lovbemærkningerne fremgik følgende:
»Som hovedregel vil en minister være medlem af folketinget.
Er dette  

 imidlertid ikke tilfældet, finder man det rimeligt, at der ydes den  

 pågældende minister et tillæg til lønnen på 9.000 kr. årlig, foruden  

 procenttillæg.« (Folketingstidende 1958-59, Tillæg A sp. 2998).
 Ved lov nr. 577 af 19. december 1969 om ændring af lov om vederlag og  

 pension m.v. for ministre ændredes affattelsen af § 2, stk. 3, således:
»Til ministre, der ikke er medlemmer af folketinget, ydes et tillæg  

 svarende til det efter lov om valg til folketinget gældende grundvederlag til  

 medlemmer af folketinget.« I ændringsloven lød § 2 således:
»Forhøjelsen af tillægget til ministre, der ikke er medlemmer af  

 folketinget, begrænses ved lovens ikrafttræden til 3 pct. af det for oktober  

 måned 1969 udbetalte tillæg.
Den resterende forhøjelse udbetales med  

 halvdelen den 1. april 1970 og halvdelen den 1. oktober 1970.« Af lovbemærkningerne fremgik følgende:
 »Forslaget indebærer en forhøjelse af det årlige tillæg til ministre,  

 der ikke er medlemmer af folketinget, fra et beløb på 28.944 kr. årlig pr. 1.  

 oktober 1969 til et beløb på 61.301 kr. årlig inkl. dyrtidsregulering pr. 1.  

 oktober 1969. I lovforslagets § 2 stilles imidlertid forslag om, at  

 forhøjelsen for tiden indtil 1. april 1970 begrænses til 3 pct. af det  

 hidtidige tillægs beløb, og at den resterende forhøjelse udbetales med  

 halvdelen den 1. april 1970 og halvdelen den 1. oktober 1970. Den samlede  

 merudgift for indeværende finansår bliver herefter ca. 1.500 kr. og for  

 finansåret 1970/71 ca. 98.000 kr.« (Folketingstidende 1969-70, Tillæg A  

 sp. 1273).
 Spørgsmål:
Vil medlemmer, der indkaldes som stedfortrædere for ministre, få  

 eftervederlag, hvis deres medlemskab ophører efter valg? Svar:
 I henhold til § 109, stk. 2, i lov om valg til Folketinget får et ordinært  

 medlem, hvis medlemskab ophører ved et folketingsvalg, eftervederlag i mindst  

 6 måneder og højst 12 måneder afhængig af medlemsperiodens varighed.
 Denne bestemmelse gælder ikke for et midlertidigt medlem, der er indkaldt  

 som stedfortræder i anledning af et medlems orlov, jf. hertil § 109, stk. 9,  

 i lov om valg til Folketinget.
 Hverken L 124 eller B 79 indeholder forslag om ændring heraf.
 Spørgsmål:
I Skatteministeriets oplysninger til Finansministeriets besvarelse af  

 udvalgets spørgsmål om skattemæssigt fradrag svarende til det skattefri  

 omkostningstillæg er til slut anført, at der kan indrømmes et fradrag for de  

 dokumenterede faktiske udgifter, som herved påføres, jf. statsskattelovens §  

 6 a.
Det bedes oplyst, hvilke udgifter en minister vil kunne have i kraft af  

 ministerhvervet, der ikke bliver betalt af ministeriet, og som derfor kan  

 give anledning til fradrag.
Eksempler herpå udbedes samt oplysning om, i  

 hvilket omfang fradragsadgangen har været brugt.
 Svar:
 Skattelovgivningens almindelige princip for fradrag for udgifter fremgår  

 af statsskattelovens § 6 a (udgifter til at erhverve, sikre og vedligeholde  

 indkomsten). Henvisningen hertil skal blot vise, at der gælder tilsvarende  

 krav til fradrag for en ministers udgifter, som gælder for enhver anden  

 skatteyder.
Hvis en minister afholder udgifter, der lever op til dette almindelige  

 princip for fradragsadgang, vil disse udgifter naturligvis være  

 fradragsberettigede.
Jeg har imidlertid ingen konkrete eksempler på udgifter,  

 som ikke betales af ministeriet.
Bilag 2 Udvalgets spørgsmål til Folketingets formand og svarene herpå Udvalget for Forretningsordenen har den 5. februar 1997 stillet mig  

 spørgsmål 9-14.
 Jeg har i den anledning indhentet vedlagte besvarelser fra hhvs.  

 Driftsafdelingen vedrørende spørgsmål nr. 9-11, Ledelsessekretatiatet, Løn-  

 og Økonomikontoret, vedrørende spørgsmål nr. 12 og 13 og Medlemsafdelingen  

 vedrørende spørgsmål nr. 14.
På baggrund af spørgsmål herom på mødet i Udvalget for Forretningsordenen  

 den 5. ds. kan jeg endvidere bekræfte, at den situation, hvor ministre  

 nedlægger deres folketingsmandat og får deres stedfortrædere indkaldt, vil  

 medføre de samme meromkostninger for Folketinget, som kan opstå ved  

 indførelse af den foreslåede ministerorlovsordning under de forudsætninger,  

 der er nævnt i besvarelserne.
En sådan situation med mandatnedlæggelser  

 gennemførtes som bekendt i 1993, hvor økonomiminister Marianne Jelved,  

 udenrigsminister Niels Helveg Petersen, undervisningsminister Ole Vig Jensen  

 og boligminister og minister for nordisk samarbejde og Østersøspørgsmål  

 Flemming Kofod-Svendsen alle nedlagde deres mandat den 2. februar.
 Jeg vil snarest efter vedtagelse af forslaget om ændring af  

 forretningsordenen for Folketinget (B 79) fremkomme med de fornødne  

 ændringer, som ordningen eventuelt giver anledning til.
DriftsafdelingenDen 13. februar 1997 Spørgsmål 9:
Hvilke udgifter vil det medføre for Folketinget, såfremt Folketinget ved  

 vedtagelse af lovforslag nr.
L 124 og beslutningsforslag nr.
B 79 skal give  

 plads i salen til op til 20 suppleanter, der kan indkaldes som følge af den  

 foreslåede orlovsordning.
 Svar:
 Det kan oplyses, at der for øjeblikket er indrettet 186 pladser i salen,  

 hvoraf 5 er ledige (4 i medlemsområdet og 1 i ministerområdet).
Der er uden overordnede ændringer af salen plads til at indrette  

 yderligere 2 pladser i medlemsområdet og 2 i ministerområdet.
Dette kræver,  

 at der bygges 4 nye pulte (i alt ca. 80.000 kr.). Afstemningsanlæg og  

 mikrofonsystem kan ved mindre ændringer og omkostninger udvides med op til 9  

 yderligere pladser.
 Med de eksisterende 4 ledige pladser i medlemsområdet og den ene plads,  

 der kan overføres fra ministerområdet, vil der således (med den nuværende  

 regeringsstørrelse) kunne indrettes plads til i alt 7 temporære eller  

 permanente ministerstedfortrædere i medlemsområdet, hvoraf 3 vil være  

 placeret bag de konservative i sidegangen.
Indretning af pladser herudover med de nuværende pulte forudsætter  

 inddragelse af yderligere areal i rygegangen og/eller af embedsmandslogen  

 og/eller nedlæggelse af ordførerbordet og/eller inddragelse af  

 ministerværelsesområdet.
Hvor mange pladser der herved kan indrettes, samt  

 hvilke omkostninger der er forbundet hermed, forudsætter nærmere konkrete  

 undersøgelser, ligesom en gennemførelse forudsætter godkendelse af bygnings-  

 og brandmyndighederne på grund af krav til salens maksimale personbelastning  

 og flugtvejsmuligheder.
En udvidelse med 20 medlemspladser inden for uændrede fysiske rammer i  

 Folketingssalen indebærer en indretning med pladser/pulte, der er mindre  

 »pladskrævende« og dermed en total nyindretning af Folketingssalen.  

 Det skønnes, at en sådan nyindretning kan beløbe sig til godt 25 mio. kr.  

 Heraf udgør udgifter til varme- og ventilationsanlæg ca. 5 mio. kr., til  

 afstemnings- og debatanlæg ca. 8,5 mio. kr. og til fremstilling af nye pulte  

 samt udstyr hertil ca. 8 mio. kr.
Det er herved forudsat, at der ikke skal  

 ske ændringer i princippet om, at alle medlemmer har en fast plads i salen,  

 hvorfra der kan stemmes.
DriftsafdelingenDen 14. februar 1997 Spørgsmål 10:
I hvilket omfang skal Det Radikale Venstre tildeles ekstra lokaler, hvis  

 partiets ministre meddeles orlov efter den foreslåede ordning og suppleanter  

 bliver indkaldt? Spørgsmål 11:
I hvilket omfang skal Socialdemokratiet tildeles ekstra lokaler, hvis  

 partiets ministre meddeles orlov efter den foreslåede ordning og suppleanter  

 bliver indkaldt? Svar:
Det kan oplyses, at der på præsidiemødet den 23. maj 1996 blev givet  

 udtryk for den holdning, at en eventuel vedtagelse af ministerorlovsændringen  

 ikke udløste ret til værelser, hverken for den indkaldte stedfortræder eller  

 for de medarbejdere, de måtte ansætte.
Pladsproblemer måtte derfor løses  

 inden for de lokalerammer, grupperne fik tildelt.
Ledelsessekretariatet Løn- og Økonomikontoret Spørgsmål 12:
Hvilke ekstrabevillinger (opdelt på forskellige kategorier) vil Det  

 Radikale Venstre få, hvis partiets ministre meddeles orlov, jf. spørgsmål 10? Svar:
Det Radikale Venstre har for tiden 3 ministre, der tillige er medlemmer af  

 Folketinget.
I det følgende redegøres først for de enkelte kategorier af  

 udgifter på Folketingets budget ved den foreslåede ministerorlov, og i bilag  

 1 er opstillet en oversigt over de samlede budgetmæssige konsekvenser,  

 såfremt alle Det Radikale Venstres ministre tager orlov.
Udgifterne er  

 opgjort for 1997 og 1998, idet det forudsættes, at ordningen får virkning fra  

 og med den 1. april 1997.
§ 03.11.03.10 Folketingsvederlag og pension Ved ministerorlov reduceres Folketingets udgifter til vederlag, fra  

 den dag orloven er bevilget.
Samtidig øges Folketingets udgifter med et  

 tilsvarende beløb for den indkaldte stedfortræder, idet det forudsættes, at  

 omkostningstillægget for stedfortræderen er det samme som for det  

 folketingsmedlem, der har fået bevilget ministerorlov.
Det bemærkes, at  

 stedfortrædere efter valglovens § 109, stk. 10, ikke kan få orlov med  

 vederlag, og at gældende praksis i Folketinget er, at der ikke bevilges orlov  

 til stedfortrædere.
 Det forudsættes, at regelændringen ikke indebærer udbetaling af  

eftervederlag til stedfortræderne.
Man kan tidligst oppebære pension efter 1 år som medlem af  

 Folketinget.
Udgiften til pension forudsættes at være neutral på Folketingets  

 budget, idet der ikke optjenes pensionsanciennitet for et medlem, der har  

 fået bevilget ministerorlov.
§ 03.11.03.20 Befordringsudgifter I Folketingets budget for 1997 udgør de samlede indenlandske  

 befordringsudgifter 12,021 mio. kr. svarende til ca. kr. 67.000 pr. år  

 for hvert medlem af Folketinget.
§ 03.11.03.30 Folketingsgruppestøtte Efter de gældende gruppestøtteregler udbetales 1/3 mandatbeløb i  

 gruppestøtte for en minister, der også er medlem af Folketinget.
Ved revisionen af gruppestøttereglerne i 1993 blev der foretaget en  

 ændring af reglerne, således at Præsidiet ved beslutning i hvert enkelt  

 tilfælde kan tildele fuldt mandatbeløb i de tilfælde, hvor der meddeles  

 formanden eller en minister orlov og orloven strækker sig over mindst 30  

 dage.
Bestemmelsen har kun været anvendt en gang.
Som en konsekvens af den  

 foreslåede ministerorlov foreslås det overvejet, om der samtidig skal ske en  

 ændring af gruppestøttereglerne, således at der til gruppen i stedet for 1/3  

 mandatbeløb automatisk udbetales fuldt mandatbeløb for ministerens  

 stedfortræder i Folketinget i orlovsperioden.
 Mandatbeløbet udgør p.t. kr. 31.810. Den øgede gruppestøtte kan beregnes  

 til 2/3 af mandatbeløbet svarende til kr. 21.207 pr. måned og kr.  

 254.480 pr. år.
§ 03.11.01 Administration Edb-arbejdspladser Der skal tages stilling til, hvorvidt de ministre, der får bevilget orlov,  

 stadig skal være omfattet af Folketingets hjemme-pc-ordning.
Det må også  

 afklares, dels om hjemme-pc'en og ISDN-forbindelsen skal overtages af det  

 respektive ministerium, og dels, om ministeriet skal betale  

 transmissionsudgifterne, idet disse ikke kan afholdes over gruppestøtten.
For hver stedfortræder skal der etableres en edb-arbejdsplads på  

 Christiansborg samt en hjemme-pc-arbejdsplads.
Samtidig skal stedfortræderens  

 sekretær have stillet en edb-arbejdsplads til rådighed på Christiansborg.
Udgifterne til etablering af de 3 edb-arbejdspladser kan ifølge  

 oplysninger fra Edb-kontoret opgøres til kr. 75.000 ekskl. moms.
Det  

 er i de økonomiske beregninger forudsat, at en minister på ministerorlov  

 beholder sin hjemme-pc.
Kontorarbejdsplads Indretning af en arbejdsplads i form af skrivebord, mødebord etc. er  

 ifølge normtal fra Driftsafdelingen opgjort til kr. 45.000 ekskl. moms.
For  

 hver stedfortræder er det ved beregningen forudsat, at der også ansættes en  

 sekretær med behov for en arbejdsplads på Christiansborg, dvs. at der således  

 skal etableres 2 kontorarbejdspladser for hver stedfortræder til en samlet  

 udgift på kr. 90.000 ekskl. moms.
Overheadudgifter Der vil i et eller andet omfang være afledede udgifter ud over ovennævnte  

 som følge af en eventuel ministerorlov, idet det også her forudsættes ved  

 beregningen, at der ansættes en sekretær med behov for en arbejdsplads på  

 Christiansborg.
Der vil f.eks. skulle afholdes udgifter til kontorhold,  

 telefonering, rengøring m.v.
I forbindelse med planen for styrkelse af  

 Folketingets arbejde blev udgifterne pr. arbejdsplads i folketingsgrupperne  

 skønsmæssigt fastsat til ca. kr. 6.000 ekskl. moms, således at udgifter  

 samlet udgør kr. 12.000 ekskl. moms.
 Spørgsmål 13:
Hvilke ekstrabevillinger (opdelt i forskellige kategorier) vil  

 Socialdemokratiet få, hvis partiets ministre meddeles orlov, jf. spørgsmål  

 nr. 11? Svar:
Socialdemokratiet har for tiden 14 ministre, der tillige er medlemmer af  

 Folketinget.
Der henvises til besvarelsen af spørgsmål 12. I bilag 2 er  

 opstillet en oversigt over de samlede budgetmæssige konsekvenser, såfremt  

 alle socialdemokratiske ministre tager orlov.
Udgifter er opgjort for 1997 og  

 1998, idet det forudsættes, at ordningen får virkning fra og med den 1. april  

 1997.
Bilag 1 Hvilke ekstrabevillinger (opdelt på kategorier) vil Det Radikale Venstre  

 få, hvis partiets ministre meddeles orlov, jf. spørgsmål 10? Det forudsættes, at ordningen får virkning fra og med 1. april 1997.
MedlemsafdelingenDen 14. februar 1997 Spørgsmål 14:
Vil ministre, der måtte få orlov efter den foreslåede ordning, fortsat  

 kunne benytte sig af de ordninger vedrørende fri befordring m.v., der gælder  

 for folketingsmedlemmer? Svar:
 I henhold til § 18 i Folketingets rejseregler har medlemmerne ret til fri  

 indenlandsk befordring i forbindelse med varetagelsen af det politiske  

 arbejde, såfremt der benyttes offentlige transportmidler, herunder  

 lufthavnsbus og lufthavnstaxa.
Endvidere afholder Folketinget i henhold til rejsereglernes § 19  

 udgifterne til medlemmernes taxakørsel på en række nærmere specificerede  

 strækninger.
Endelig udsteder Hovedstadsområdets Trafikselskab og DSB uden  

 udgift for Folketinget frikort til de medlemmer, der ønsker at modtage  

 kortene.
Frikort udstedes også til ministre, der ikke er medlem af  

 Folketinget.
 Medlemmer på orlov:
Præsidiet har på sit møde den 28. april 1993 taget til efterretning, at  

 medlemmer, der har fået meddelt orlov fra Folketinget ifølge hidtidig praksis  

 ikke har ret til fri indenlandsk befordring i orlovsperioden.
Indkaldte  

 stedfortrædere har samme ret til fri indenlandsk personbefordring som  

 ordinære medlemmer.
 Ministre, der ikke er medlemmer af Folketinget:
 Folketinget afholder i henhold til præsidiebeslutning af 26. februar 1993  

 udgifterne til indenrigsflyvning m.v. for ministre, der ikke er medlemmer af  

 Folketinget.
 Ministre, der samtidig er medlemmer:
Ministre, der samtidig er medlemmer, er i deres orlovsperioder blevet  

 betragtet som ministre, der ikke er medlemmer, og Folketinget har afholdt  

 rejseudgifterne i disse relativt sjældne tilfælde.
Det skal hertil bemærkes,  

 at orloven typisk har været begrundet i udlandsrejser, hvorfor  

 rejseomkostningerne har været ubetydelige.
 Konklusion:
Som anført skelnes der i praksis mellem medlemmer, der ikke er ministre,  

 og medlemmer, der er ministre, idet kun den sidstnævnte kategori af medlemmer  

 får refunderet rejseudgifter under orlov.
Som nævnt foran har de økonomiske  

 konsekvenser af denne forskel været helt ubetydelig.
 Såfremt praksis opretholdes, således at Folketinget afholder udgifter til  

 indenrigsbefordring for ministre på orlov, efter ministerorlovsreglen, vil  

 dette formentlig få betydelige økonomiske konsekvenser, fordi Folketinget vil  

 komme til at betale samtlige indenrigsrejseudgifter i ministerperioden.
