Cirkulæreskrivelse  

 om fælles forældremyndighed ved separation og skilsmisse (Til samtlige statsamter, herunder Københavns  

 Overpræsidium) 1. Ændring af gældende regler Ved § 2, nr. 3, og § 3,  

 nr. 3, i lov nr. 461 af 7. juni 2001 om ændring af retsplejeloven og  

 forskellige andre love (Ændringer som følge af børneloven m.v.) er reglerne  

 om  

 forældremyndighed som vilkår for separation og skilsmisse blevet ændret.
De  

 nye  

 regler indebærer, at § 7 i lov om forældremyndighed og samvær ophæves, og at  

 henvisningen til § 46 i § 42, stk. 2, 1. pkt., i lov om ægteskabs indgåelse  

 og  

 opløsning udgår.
 Lovændringen træder i  

 kraft den 1. januar 2002.
Det er herefter ikke  

 længere et vilkår for at udstede bevilling til separation eller skilsmisse,  

 at  

 ægtefællerne er enige om, hvem der fremover skal have forældremyndigheden  

 over  

 børnene.
Der kan således udstedes bevilling, selvom ægtefællerne er uenige om  

 forældremyndigheden.
 På grund af de nye regler  

 er der foretaget redaktionelle ændringer af følgende administrative  

 forskrifter:
   

 	  

 Bekendtgørelse nr. 994 af 14. december 1995 om forældremyndighed  

 og samvær, som ændret ved bekendtgørelse nr. 535 af 19. juni 1996 og ved  

 bekendtgørelse nr. 1128 af 13. december 1996.
   

 	  

 Cirkulære nr. 135 af 25. september 1989 om ægteskabs opløsning,  

 som ændret ved cirkulære nr. 204 af 13. december 1996 og ved cirkulære nr. 98  

 af 24. juni 1999.
2. Blanketter Som følge af lovændringen  

 vil blanketterne til brug ved ansøgning om bevilling til separation eller  

 skilsmisse blive revideret.
Blanketterne vil indgå i statsamternes  

 elektroniske  

 blanketsamling.
 Endvidere vil  

 blanketterne til brug for udstedelse af bevillinger blive ændret.
 Indenrigs- og  

 Sundhedsministeriet vil underrette statsamterne, når de reviderede blanketter  

 foreligger.
3.  

 Vilkårsforhandlingen Under  

 vilkårsforhandlingen skal statsamtet fortsat vejlede ægtefællerne om reglerne  

 om forældremyndighed, og dette skal noteres i protokollen.
 Ægtefællerne skal således  

 vejledes om, at den fælles forældremyndighed over børnene fortsætter, med  

 mindre de indgår aftale om ophør af den fælles forældremyndighed.
Samtidig skal  

 ægtefællerne vejledes om, at de kan blive separeret eller skilt ved  

 bevilling,  

 selvom de er uenige om forældremyndigheden.
Dette gælder også, selvom retssag  

 om ophør af den fælles forældremyndighed er eller påtænkes anlagt.
 I forhandlingsprotokollen  

 skal følgende forhold om forældremyndighed noteres:
At ægtefællerne indgik  

 aftale om ophør af fælles forældremyndighed.
Der udstedes i så fald en  

 resolution  

 herom efter § 9 i lov om forældremyndighed og samvær.
 At ægtefællerne ikke  

 indgik aftale om ophør af fælles forældremyndighed. Ægtefællerne vejledes i  

 så  

 fald om, at de efter separationen eller skilsmissen fortsat har fælles  

 forældremyndighed, og der udstedes en ekstraktudskrift af denne del af  

 forhandlingsprotokollen.  

 Ekstraktudskriften indeholder oplysning om, at ægtefællerne ikke under  

 vilkårsforhandlingen har indgået aftale om forældremyndighed over nærmere  

 angivne børn, og at dette betyder, at de fortsat har fælles forældremyndighed  

 over disse børn efter separationen eller skilsmissen.
 Statsamtet skal således  

 fortsat sikre sig, at der efter separationen og skilsmissen er klarhed over,  

 hvem der har forældremyndigheden over børnene.
 Det bemærkes, at adgangen  

 i § 8 i lov om forældremyndighed og samvær til at kræve den fælles  

 forældremyndighed bragt til ophør, ikke berøres af lovændringen.
4. Separations-  

 og skilsmissebevillingen Det skal ikke længere  

 fremgå af bevillingen, hvem der efter separationen eller skilsmissen har  

 forældremyndigheden  

 over børnene.
 Sammen med bevillingen  

 udleveres i stedet resolution om ophør af fælles forældremyndighed og/eller  

 ekstraktudskrift fra forhandlingsprotokollen, jf. pkt. 3.
 Ekstraktudskriften tjener  

 som dokumentation for, at der efter separationen eller skilsmissen fortsat  

 var  

 fælles forældremyndighed.
 5.  

 Overgangsregler mv.
 De nye regler om fortsat  

 fælles forældremyndighed ved separation og skilsmisse gælder for bevillinger,  

 der udstedes fra og med den 1. januar 2002.
Reglerne gælder også for  

 ansøgninger om separation eller skilsmisse, der er indgivet inden den 1.  

 januar  

 2002, uanset om der er afholdt vilkårsforhandling inden dette tidspunkt.
I så  

 fald skal ægtefællerne ved udstedelsen af bevillingen orienteres om  

 lovændringen, med mindre dette allerede er sket, f.eks. under  

 vilkårsforhandlingen.
 Der er ikke noget til  

 hinder for, at statsamtet behandler en ansøgning om separation eller  

 skilsmisse  

 efter den 1. januar 2002, selvom den er indgivet på en af de nugældende  

 blanketter.
 De nye regler gælder ikke  

 for Færøerne og Grønland.
6. Bilag Der vedlægges følgende  

 bilag:
 Nyt afsnit om  

 forældremyndighed fra forhandlingsprotokollen for separations- og  

 skilsmissesager.
 Resolution om  

 forældremyndighed, jf. § 9 i lov om forældremyndighed og samvær.
 Ekstraktudskrift om fælles  

 forældremyndighed fra forhandlingsprotokollen.
 Korrekturtryk af  

 ændringerne af forældremyndighedsbekendtgørelsen og opløsningscirkulæret.  

 Særtryk af ændringsbekendtgørelsen og -cirkulæret vil blive udsendt senere.
Civilretsdirektoratet, den 14. december  

 2001 Lars Thøgersen Bilag 1 De tre bilag vedrørende  

 nyt afsnit om forældremyndighed fra forhandlingsprotokollen for separations-  

 og  

 skilsmissesager, resolution om forældremyndighed, jf. § 9 i lov om  

 forældremyndighed og samvær og ekstraktudskrift om fælles forældremyndighed  

 fra  

 forhandlingsprotokollen er udeladt, da bilagene er indarbejdet i  

 statsamternes  

 elektroniske system til brug for vilkårsforhandling.
 Bilag vedrørende korrekturtryk  

 af ændringerne af forældremyndighedsbekendtgørelsen og opløsningscirkulæret  

 er  

 ligeledes udeladt, da den endelige udgave af ændringen af  

 forældremyndighedsbekendtgørelsen  

 og ændringen af opløsningscirkulæret findes på retsinfo:  

 Bekendtgørelse nr. 1052 af 14. december 2001 om  

 ændring af bekendtgørelse om forældremyndighed og samvær  

 og  

 cirkulære nr. 203 af 14. december 2001 om  

 ændring af cirkulære om ægteskabs opløsning.
