 I medfør af § 56 i lov nr. 291 af 18. juni 1969 om tjenestemænd i staten,  

 folkeskolen og folkekirken fastsættes følgende:
§ 1.  Lønforskud i henhold til ovennævnte § 56 kan  

 ydes med indtil 6000 kr. uden sikkerhedsstillelse.
Forskuddet afdrages med  

 lige store månedlige afdrag og skal være afviklet fuldt ud senest efter 6 år.  

 Den årlige rente udgør den til enhver tid fastsatte Officielle diskonto med  

 et tillæg af 1 pct.
Renten betales ved udgangen af hvert års juni og december  

 måned og beregnes af det på vedkommende tidspunkt resterende beløb.
Det er en  

 betingelse for at opnå et sådant forskud, at andrageren har været varigt  

 ansat i mindst 1 år.
Finansministeriet kan dog i ganske særlige tilfælde  

 meddele undtagelse fra denne regel.
Den, der har fået et lønforskud, kan  

 normalt ikke opnå et nyt forskud før 2 år efter at det ældre er  

 tilbagebetalt.
§ 2.  Renter og afdrag, der i forbindelse med  

 eventuelle forskrivninger ikke må overstige 1/8 af den løn, som udbetales til  

 tjenestemanden på tidspunktet for ydelsen af lønforskuddet, indeholdes i  

 lønnen og kan efter finansministeriets bestemmelse tillige indeholdes i den  

 tjenestemanden eller dennes ægtefælle tillagte pension.
Såfremt en  

 tjenestemand er afgået ved døden som følge af tilskadekomst under tjenestens  

 udførelse, bortfalder dog ved udløbet af efterindtægtsperioden ægtefællens  

 pligt til at tilbagebetale resterende forskudsbeløb.
I andre tilfælde kan  

 finansministeriet, dersom forholdene i særlig grad taler derfor, helt eller  

 delvis fritage ægtefællen for tilbagebetaling af restgælden.
Afskediges  

 tjenestemanden, uden at der tillægges ham en aktuel pension, eller dør  

 tjenestemanden uden at efterlade sig ægtefælle, der har ret til pension, er  

 restgælden uanset de fastsa tte afdragsvilkår forfalden til betaling.
 § 3.  Bestemmelserne i §§ 1 og 2 har ikke virkning for  

 lønforskud, der er bevilget før 1. april 1977.
 Ikrafttrædelse m.v.
 § 4.  Bekendtgørelsen har virkning fra 1. april 1977.
 Stk. 2.  Samtidig ophæves bestemmelserne i § 33, stk. 1  

 og 2, i lov nr. 154 af 7. juni 1958 om lønninger og pensioner m.v. til  

 statens tjenestemænd.
 Finansministeriet, den 1. juni 1977.
P.
M.
V.
