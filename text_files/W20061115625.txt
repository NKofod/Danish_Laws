Det er en betingelse for at få en klage  

 realitetsbehandlet af Pressenævnet, at klagerne har retlig interesse i det  

 forhold, som der klages over.
Det indebærer, at man selv som person,  

 organisation,  

 virksomhed eller lignende skal være omtalt, afbilledet eller på anden måde  

 identificeret i mediet.
 Pressenævnet fandt, at selv om det ikke  

 kunne udelukkes, at den pågældende udsendelsen indirekte henviste til [K],  

 var  

 hun ikke nævnt på en sådan måde, at det umiddelbart ville være muligt at  

 identificere hende af andre end den kreds, der i forvejen kendte hende.  

 Nævnet  

 fandt på denne baggrund, at hun ikke havde en sådan retlig interesse i, at  

 klagen skulle behandles af Nævnet, hvorfor denne afvistes.
Pressenævnets  

 kendelse i sag 2006-6-402 [K], der er mor til [A], 19  

 år, har klaget til Pressenævnet over en udsendelse på Kanal 4 den 19.  

 september  

 2006, idet hun mener, at god presseskik er tilsidesat.
1. Sagsfremstilling Kanal 4 sendte den 19.  

 september 2006 programmet De unge mødre.
Udsendelsen er en del af  

 en  

 programserie, hvor seerne følger flere unge mødres liv, herunder [A]s.  

 Udsendelsen  

 har følgende indledning:
   

  

 Speak:  

  

 Denne gang i De unge mødre. [A]s opvækst har sat sine spor.
[A], 18 år, Asaa, Nordjylland:  

  

 jeg kan ikke stole på nogen  

 overhovedet.
Sådan har jeg det bare.
Speak  

  

[af billedet fremgår skiltet for Sæby kommune]: [A] er 18 år  

 og gravid.
Og så har hun tilmed fået bækkenløsning, der giver hende store  

 smerter og besværer hende i det daglige.
[A]:  

  

 Nu glæder jeg mig til, den kommer ud.
Jeg er lidt træt, fordi  

 jeg har så mange smerter, og så også på grund af sådan en heftig uge, jeg har  

 haft hele ugen så.
Jeg har bare brug for fred og ro i sindet og slappe lidt  

 af.
Speak:  

  

[A]s mor har været indlagt på hospitalet, og det betød, at  

 teenageren var nødt til at hjælpe med at passe hendes syv søskende.
Ikke de  

 bedste vilkår i hendes tilstand.
Så nu har lægen ordineret ro.
[A]:  

  

 Jeg skal stadig gå og sådan noget jo.
Stadig sørge for at  

 holde mig i gang, men øh.
Jeg skal ikke gøre mere, end hvad jeg kan holde  

 til.  

 Sige stop, når kroppen siger stop  så  Udsendelsen fortsætter med  

 klip fra de andre mødres liv, hvorefter udsendelsen vender tilbage til [A]:
 Speak:  

  

 På trods af sine kun 18 år synes [A], det er længe siden  

 hun holdt op med at være barn.
[A] (henvendt til intervieweren):  

  

 Ja, jeg har da haft en barndom,  

 men den har været ganske kort da.
Den har måske varet til jeg var 10 år eller  

 sådan noget.
Siden da har jeg altid skulle passe mine søskende og har hjulpet  

 til derhjemme.
[A] (henvendt til intervieweren):  

  

 Vi lærer jo af de ting  altså  

 ved at være mange, der lærer du det der med  inden du kommer ud i det  

 store  

 liv ikke  der lærer du at omgås folk tæt, selv om man egentlig ikke er  

 ens   

 og man kan meget nemmere forstå folks følelser, hvis de har behov for, at man  

 går lidt væk.
Og jeg kan lynhurtigt se på en person, hvis han er nedtrykt  

 eller  

 ked af det.
Det er nogle af de gode egenskaber, du får med.
Det der er så  

 dårligt  

 ved det her med, at man er fattig altid.
Man er jo aldrig rig, når man er så  

 mange.
Vi har jo ikke haft råd til at få ny cykel og sådan noget som alle  

 andre  

 børn, de har.
Men det har vi da klaret det godt nok med.
Jeg har det da fint  

 nu.
Men sådan noget som Nutella og sådan noget, det fik vi jo heller ikke til  

 morgenmad og sådan nogle ting.
Så det kan jeg godt mærke på mig nu, at det  

 fik  

 jeg aldrig, så det spiser jeg nu til morgenmad.
Og man fik heller aldrig  

 Cocopops og sådan nogle ting, så det spiser jeg nu.
Sådan lidt forsinket.
Men  

 sådan har det også været ved [mandens navn], da han var lille, siger han i  

 hvert fald.
Men det var da sjovt nok at komme hjem til ens veninde, og se alt  

 det hun havde.
For hendes forældre var lidt rigere, end jeg var  eller  

 vi var.  

 Så det ar da sjovt nok at komme hjem og se, hvordan hendes hjem det var.
De  

 havde jo både amerikanerkøleskab og alt muligt.
Og det har jeg ikke lige just  

   

 eller det havde vi ikke.
Vi måtte deles, om det der var. 2. Parternes synspunkter [K] har anført, at hun har  

 retlig interesse i sagen, idet hun på grund af mellemnavnet [B] kan  

 identificeres.  

 Hun har oplyst, at hun efter udsendelsen er blevet kontaktet af folk, der har  

 genkendt navnet.
 [K] har videre anført, at hun  

 inden offentliggørelsen kontaktede produktionsselskabet og Kanal 4, idet hun  

 ikke ønskede, at hun eller hendes andre børn skulle nævnes i programmet.
[K] har anført, at det er  

 ukorrekt, når [A] i programmet siger, at hun har fået bækkenløsning, fordi  

 hun  

 passede sine syv søskende. [A] har boet hos [K] i alderen 14-16 år sammen tre  

 andre søskende, men hun har aldrig passet sine søskende.
I forbindelse med en  

 hospitalsindlæggelse boede de to mindste børn hos deres far et døgn, mens [K]  

 var indlagt. [K] er af den opfattelse, at Kanal 4 burde have kontrolleret  

[A]s  

 oplysninger.
 [K] har herudover anført, at [A]  

 inden for to et halvt år fik to nye cykler, hvorfor det er ukorrekt og  

 krænkende, at det fremstår, som om de var fattige.
Kanal 4 har beklaget at have  

 oplyst mellemnavnet [B], således at en række personer har kunnet genkende  

 familien.
Kanal 4 har videre bekræftet, at [K] inden offentliggørelsen  

 henvendte sig, idet hun frabad sig relationer til familien oplyst.
Kanal 4 har anført, at [A]  

 har oplyst, at hendes barndom varede til hun var ti år, hvorefter hun på  

 dette  

 tidspunkt blev tvangsfjernet fra sin far. [A] har ikke oplyst, hvornår hun  

 passede sine søskende og hjalp til derhjemme.
I udsendelsen oplyses det ikke,  

 at hun har fået bækkenløsning af at passe sine søskende.
Kanal 4 har videre anført, at  

[A] har afvist at have fået ny cykel.
Uanset oplysningens rigtighed er der  

 tale  

 om en konstatering af, at økonomien ikke var så god set ud fra [A]s  

 synspunkt.
 Kanal 4 har herudover anført,  

 at [K] ikke omtales i udsendelsen, hvorfor hun ikke er blevet forelagt  

 oplysningerne.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Axel Kierkegaard, Finn  

 Rowold, Kaare R.
Skou og Marianne Druedahl.
Det er en betingelse for at  

 få en klage realitetsbehandlet af Pressenævnet, at klagerne har retlig  

 interesse  

 i det forhold, som der klages over.
Det indebærer, at man selv som person,  

 organisation, virksomhed eller lignende skal være omtalt, afbilledet eller på  

 anden måde identificeret i mediet.
 Pressenævnet finder, at selv  

 om det ikke kan udelukkes, at den pågældende udsendelsen indirekte henviser  

 til  

[K], er hun ikke nævnt på en sådan måde, at det umiddelbart vil være muligt  

 at  

 identificere hende af andre end den kreds, der i forvejen kender hende.  

 Nævnet  

 finder på denne baggrund, at hun ikke har en sådan retlig interesse i, at  

 klagen skal behandles af Nævnet, hvorfor denne afvises.
 Afgjort en 20. december 2006.
