Bekendtgørelse om støtte til  

 yngre fiskeres førstegangsetablering I medfør af § 6, § 9, stk. 2, § 11, § 12, § 14, stk. 1, § 16, stk.  

 3 og § 18, stk. 3 i lov nr. 483 af 12. juni 1996 om strukturforanstaltninger  

 vedrørende fiskerisektoren, som ændret ved lov nr. 420 af 31.  

 maj 2000, fastsættes:
Kapitel 1 Lån § 1. Kongeriget Danmarks Fiskeribank  

 (Fiskeribanken) kan yde lån med statsgaranti og statsligt  

 ydelsestilskud (YF-lån) til en yngre fisker, der etablerer sig som  

 selvstændig erhvervsfisker for første gang.
Lånet kan ydes  

 til køb af fartøj eller andel heri samt til nybygning af  

 fartøj.
 Stk. 2. Lånet ydes som et 20-årigt  

 kontantlån på de vilkår, der til enhver tid gælder  

 for fiskeribanklån til køb af nyt eller brugt fartøj, jf.  

 dog § 8, stk. 3.
 Stk. 3. Der betales bevillingsgebyr, løbende  

 bidrag samt vurderingsgebyr efter de gældende satser for  

 fiskeribanklån.
§ 2. YF-lånet udmåles på  

 baggrund af fartøjets kontantomregnede handelsværdi og kan  

 udgøre op til 15% heraf.
Ved køb af en andel af et  

 fartøj udmåles lånet på baggrund af andelens  

 kontantomregnede handelsværdi.
Udmålingsgrundlaget kan dog ikke  

 overstige Fiskeribankens egen vurdering af investeringens handelsværdi  

 på ansøgningstidspunktet.
 Stk. 2. Lånet kan mindst udgøre 50.000 kr.  

 og højst 750.000 kr.
Stk. 3. En ansøger der ejer eller har ejet et  

 fartøj eller andel heraf, kan ansøge om YF-lån.  

 Kontantværdien af fartøjet må dog på intet tidspunkt  

 i ejerperioden have oversteget 300.000 kr.
Udmålingsgrundlaget for  

 lånet reduceres med den højest konstaterede kontantværdi i  

 ejerperioden.
§ 3. Ansøgere, der allerede har modtaget et  

 YF-lån, kan ansøge om supplerende YF-lån til køb af  

 nyt fartøj, eller andel heraf eller yderligere andel af  

 nuværende fartøj.
Summen af hovedstolene beregnes i  

 overensstemmelse med § 2.
Kapitel 2 Ydelsestilskud § 4. Der ydes støtte til ydelserne på  

 75% af YF-lånet.
Støtten dækker ydelserne fuldt ud de  

 første fire år.
Støtten nedtrappes herefter til 80% af  

 ydelserne i det 5. år, 60% i det 6. år og 40% i det 7. år,  

 hvorefter den ophører.
§ 5. Støtten modregnes af Fiskeribanken i  

 terminsopkrævningen.
Låntager skal således alene betale  

 restydelsen ved hver termin.
Størrelsen af den modregnede  

 støtte skal fremgå af terminsopkrævningen.
Kapitel 3 Pantesikkerhed § 6. YF-lånet skal have sikkerhed inden for  

 85% af fartøjets eller andelens kontantværdi og respekterer kun  

 fiskeribanklån.
Fiskeribanken kan tillade, at YF-lån rykker  

 tilbage for nyt fiskeribanklån.
 Stk. 2. Lån, der er ydet til køb af en andel  

 i et fartøj, skal pantesikres i hele fartøjet, og medejerne  

 skal tiltræde pantsætningen.
 Stk. 3. Fiskeribanken kan tillade, at lånet  

 overføres på uændrede vilkår til et andet  

 fartøj, hvis låntager erhverver nyt fartøj eller andel  

 heraf, dog skal bestemmelserne i § 2 og § 6, stk. 1 og 2 være  

 opfyldt.
Kapitel 4 Ansøgning § 7. Ansøgning om YF-lån indsendes  

 til Fiskeribanken på det sædvanlige ansøgningsskema.  

 Erklæring om, at der er tale om førstegangsetablering som  

 selvstændig erhvervsfisker samt erklæring om størrelsen af  

 den nybygnings- eller moderniseringsstøtte, der tidligere er ydet til  

 fartøjet, skal indsendes sammen med ansøgningsskemaet.
 Stk. 2. Inden ansøgningen indsendes skal der  

 indhentes en fiskeribankvurdering af fartøjet.
 Stk. 3. Ansøgningen skal indsendes, inden  

 ansøger er fyldt 40 år og senest 6 måneder efter  

 overtagelsesdagen ved køb eller starten af første fangstrejse  

 ved nybygning.
 Stk. 4. Ansøgning om tilladelse til  

 gældsovertagelse efter § 15, stk. 2, skal indsendes senest tre  

 måneder efter, at fartøjet er overtaget til hensidden i uskiftet  

 bo eller udlagt som arv.
Kapitel 5 Lånebetingelser Fartøjet § 8. YF-lån kan ydes til køb eller  

 nybygning af fiskerfartøj eller andel heri.
 Stk. 2. Fartøjet skal være registreret i  

 Fiskeridirektoratets fartøjsfortegnelse.
Stk. 3. Fartøjet må højst være  

 20 år gammelt på anskaffelsestidspunktet, medmindre Fiskeribanken  

 skønner, at 1)	fartøjet kan anvendes til fiskeri i yderligere mindst 20  

 år og at 2)	der ikke er et tilstrækkeligt udbud af den  

 pågældende fartøjstype, der er højst 20  

 år.
 Uddannelseskrav m.v.
 § 9. Ansøger skal opfylde de til enhver tid  

 gældende uddannelses- og beviskrav, som i henhold til  

 Søfartsstyrelsens bestemmelser er en betingelse for at føre det  

 fartøj, der ønskes erhvervet.
 Stk. 2. Fiskeribanken afgør i samråd med  

 Søfartsstyrelsen om ansøgere med anden uddannelse må  

 anses for at opfylde uddannelses- og beviskravene i stk. 1.
Stk. 3. Der kan ansøges om YF-lån inden  

 uddannelses- og beviskravene i stk. 1 er opfyldt.
Kravene skal dog være  

 opfyldt senest to år efter, at ansøgning om lån er  

 indsendt.
Lånet udbetales i dette tilfælde mod et pengeinstituts  

 garanti for lånets tilbagebetaling (med tillæg af  

 påløbne renter), såfremt uddannelses- og beviskravene ikke  

 er opfyldt inden udløbet af fristen i 2. pkt.
Egenkapital § 10. Ansøger skal have en egenkapital  

 på mindst 50% af YF-lånet.
Egenkapitalkravet reduceres  

 forholdsmæssigt med den andel af lånet, der ligger indenfor 40%  

 af fartøjsværdien.
Ansøgers egenkapital skal kunne  

 dække det samlede krav for såvel dette lån som eventuelle  

 øvrige fiskeribanklån.
Stk. 2. Egenkapitalen opgøres som ansøgers  

 nettoformue og dokumenteres ved en aktuel status.
Status skal omfatte  

 samtlige ansøgers aktiver og passiver og værdiansættes  

 efter skattelovgivningens regler.
Indbo og ikke udbetalte pensionsopsparinger  

 medregnes ikke.
Som egenkapital kan indgå risikovillig  

 lånekapital, der efter Fiskeribankens skøn kan sidestilles med  

 egenkapital for så vidt angår den belastning, som den  

 påfører fartøjets økonomi.
 Stk. 3. Fartøjsværdien opgøres  

 på samme måde som ved beregning af lånets  

 udmålingsgrundlag, jf. § 2.
 Stk. 4. Værdien af redskaber og lignende  

 fastsættes på grundlag af en fiskeribankvurdering.
 Stk. 5. Kravet om egenkapital anses for opfyldt, selvom  

 den fornødne egenkapital ikke er til stede hos ansøger, hvis et  

 pengeinstitut stiller en garanti for lånet af en størrelse, der  

 svarer til den manglende egenkapital.
Økonomisk overlevelsesevne § 11. Ansøger skal sandsynliggøre  

 økonomisk overlevelsesevne.
Vurderingen sker ud fra en  

 bedømmelse af fartøjet samt budgetter og regnskaber på  

 baggrund af ansøgers og ægtefælles eller samlevers samlede  

 økonomi.
Budgetforudsætningerne skal være klare og  

 afspejle aktuelle forhold.
Fiskeribanken afgør, hvilke forhold der  

 skal indgå i vurderingen af den økonomiske  

 overlevelsesevne.
 Stk. 2. Er der flere ejere af fartøjet, skal den  

 økonomiske overlevelsesevne sandsynliggøres af samtlige  

 ejere.
Registrering § 12. Ansøger skal være registreret  

 som erhvervsfisker med A-status efter § 14, stk. 1, eller § 15 i  

 fiskeriloven, jf. lov nr. 281 af 12. maj 1999.
 Stk. 2. Det er et krav, at ansøger fortsat er  

 registreret som erhvervsfisker med A-status efter § 14, stk. 1, eller § 15 i  

 fiskeriloven, samt at fartøjet er optaget i Fiskeridirektoratets  

 fartøjsfortegnelse, indtil YF-lånet er tilbagebetalt i sin  

 helhed.
Drift for egen regning og risiko § 13. Ansøger skal drive fartøjet  

 for egen regning og risiko, indtil YF-lånet er tilbagebetalt i sin  

 helhed.
Stk. 2. Kravet i stk. 1 anses for opfyldt, selv om  

 driften lægges over i et interessentskab, aktie- eller anpartsselskab.  

 I dette tilfælde, skal låntagers hovederhverv fortsat være  

 erhvervsfiskeri, og registreringskravet i § 12 skal være opfyldt for  

 selskabet.
Ansøgers ejerandel i selskabet skal mindst svare til  

 ejerandelen af fartøjet.
Kapitel 6 Begrænsning af lånebeløb og  

 tilskud § 14. Er der ydet moderniserings- eller  

 nybygningsstøtte til fartøjet, reduceres  

 udmålingsgrundlaget med det udbetalte beløb.
Værdien af  

 tilskud til modernisering nedskrives over fem år fra tidspunktet for  

 støttebeløbets udbetaling med 1/5 pr. år.
Værdien  

 af tilskud til nybygning nedskrives over ti år med 1/10 pr.  

 år.
 Stk. 2. Ansøges der om YF-lån til køb  

 af nyt fartøj kan summen af nedenstående beløb ikke  

 overstige den støtte, der maksimalt kan ydes til bygning af nyt  

 fartøj ifølge Rådets forordning (EF) nr. 2792/1999,  

 særligt artikel 9:
1)	værdien af tilskud til nybygning som opgjort efter stk. 1, 2)	nutidsværdien af statsgaranti for lån og 3)	nutidsværdien af tilskud til ydelserne på  

 lånet.
 Stk. 3. Ansøges der om lån til køb af  

 brugt fartøj kan summen af nedenstående beløb ikke  

 overstige halvdelen af den støtte, der maksimalt kan ydes til bygning  

 af et nyt fartøj ifølge Rådets forordning (EF) nr.  

 2792/1999, særligt artikel 9:
1)	værdien af tilskud til modernisering som opgjort efter stk.  

 1, 2)	nutidsværdien af statsgaranti for lån og 3)	nutidsværdien af tilskud til ydelserne på  

 lånet.
Kapitel 7 Overtagelse, overførsel og forfald af  

 lånet § 15. YF-lånet forfalder til fuld  

 indfrielse, hvis låntager afgår ved døden.
 Stk. 2. Fiskeribanken kan tillade, at efterlevende  

 ægtefælle, der overtager fartøjet ved hensidden i uskiftet  

 bo eller ved arv, eller en efterlevende samlever, der overtager  

 fartøjet ved arv, overtager lånet på uændrede  

 vilkår, hvis Ministeriet for Fødevarer, Landbrug og Fiskeri  

 giver tilladelse til fortsat drift af fartøjet.
 Stk. 3. Tilskud bortfalder ved dødsfaldet.
§ 16. YF-lånet forfalder til indfrielse ved  

 ejerskifte.
Ved delvist ejerskifte skal lånet nedbringes  

 forholdsmæssigt.
Tilskud bortfalder/nedsættes pr.  

 overtagelsesdato.
 Stk. 2. Lånet kan kræves indfriet,  

 såfremt:
1)	låntager ikke længere er registreret erhvervsfisker med  

 A-status, jf. § 12, 2)	låntager ikke længere driver fartøjet for egen  

 regning og risiko, jf. § 13, 3)	låntager har givet urigtige eller vildledende oplysninger  

 eller fortiet oplysninger, der har haft indflydelse på afgørelse  

 truffet i henhold til denne bekendtgørelse, eller 4)	betingelser stillet i forbindelse med bevilling af lånet ikke  

 er opfyldt.
 Stk. 3. Låntager har pligt til at underrette  

 Fiskeribanken om forhold, der eventuelt medfører, at lånet er  

 forfaldet helt eller delvist til indfrielse eller kan kræves indfriet i  

 medfør af § 15 og § 16, stk. 1-2.
Stk. 4. Tilskud, der er udbetalt efter, at lånet er  

 forfaldet til indfrielse eller har kunnet kræves indfriet i  

 medfør af § 15 og § 16, stk. 1-2, skal tilbagebetales med tillæg  

 af renter.
Renter beregnes fra tidspunktet for påkrav om  

 tilbagebetaling med den i renteloven fastsatte rentesats.
Kapitel 8 Statsgaranti § 17. Staten garanterer for YF-lån, der ydes  

 efter denne bekendtgørelse.
Statsgarantien gælder i hele  

 lånets løbetid, og dækker Fiskeribankens tab på  

 lån, der skyldes låntagers misligholdelse af sin  

 tilbagebetalingsforpligtelse over for Fiskeribanken.
Fiskeribanken skal  

 dokumentere eventuelle tab.
Kapitel 9 Kontrol og tilsyn § 18. Fiskeribanken forestår den kontrol,  

 der er nævnt i lovens § 14, stk. 2, 4 og 5, om støtte til yngre  

 fiskeres førstegangsetablering, jf. lovens § 6.
Kapitel 10 Administration og klageadgang § 19. Fiskeribanken træffer alle  

 afgørelser i henhold til denne bekendtgørelse.
Fiskeribankens  

 afgørelser er endelige, og kan ikke indbringes for anden administrativ  

 myndighed.
Kapitel 11 Straffebestemmelser § 20. Efter § 18 i loven straffes den, der til  

 brug for afgørelser, der træffes i henhold til loven eller  

 regler fastsat i medfør af loven, giver urigtige eller vildledende  

 oplysninger eller fortier oplysninger af betydning for afgørelsen, med  

 bøde, medmindre højere straf er forskyldt efter anden  

 lovgivning.
Det samme gælder den, der overtræder vilkår,  

 der er fastsat i sådan en afgørelse.
Stk. 2. Den, der i øvrigt undlader at give  

 oplysninger, som den pågældende har pligt til at give i henhold  

 til loven eller regler fastsat i medfør af loven, straffes med  

 bøde, medmindre højere straf er forskyldt efter anden  

 lovgivning.
Det samme gælder den, som afgiver urigtige oplysninger  

 eller vildledende oplysninger om sådanne forhold.
Kapitel 12 Ikrafttrædelsesbestemmelser § 21. Bekendtgørelsen træder i kraft  

 den 16. maj 2001.
 Stk. 2. Bekendtgørelse nr. 121 af 5. februar 1997 om  

 støtte til yngre fiskeres førstegangsetablering ophæves,  

 men finder dog fortsat anvendelse for YF-lån, der er bevilget inden  

 nærværende bekendtgørelses ikrafttræden.
