 I medfør af § 56, stk. 5, og § 64, stk. 5, i færdselsloven,  

 Justitsministeriets lovbekendtgørelse nr. 58 af 17. februar 1986, fastættes:
 § 1.  undervisning af elever, der påbegynder  

 køreuddannelse den 1. juli 1990 eller senere med henblik på erhvervelse af  

 kørekort til kategori C, D og E, skal foregå i overensstemmelse med  

 undervisningsplanen for køreuddannelsen til store køretøjer (kategori C, D og  

 E), der er optaget som bilag til denne bekendtgørelse.
 Stk. 2.  Køreuddannelsen skal med virkning fra den 1.  

 januar 1990 omfatte undervisning på et godkendt køreteknisk anlæg, jf.  

 undervisningsplanens afsnit 8.
 § 2.  Køretekniske anlæg skal inden ibrugtagning  

 godkendes af Justitsministeriet.
Stk. 2.  Ansøgning om godkendelse indsendes til  

 Justitsministeriet.
Der skal vedlægges fuldstændige oplysninger om anlægget  

 herunder tegninger og rids med angivelse af målestoksforhold.
 § 3.  Elever, der har påbegyndt køreuddannelse før den  

 1. januar 1990, kan frem til udgangen af februar 1990 aflægge praktisk prøve  

 uden at have modtaget undervisning på et godkendt køreteknisk anlæg.
 Stk. 2.  Elever, som har påbegyndt køreuddannelse før  

 den 1. juli 1990, kan afslutte uddannelsen og aflægge køreprøven efter de  

 hidtil gældende regler frem til udgangen af november 1990, jf. dog § 1, stk.  

 2.
