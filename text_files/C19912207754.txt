Vedlagt fremsendes aftale af 25. juni 1991 mellem Undervisningsministeriet  

 og Dansk Teknisk Lærerforening om vilkår for lærere, der udfører  

 indtægtsdækket virksomhed på tekniske skoler.
Aftalen har virkning fra 1.  

 august 1991.
 Det bemærkes, at aftalen omfatter lærere, der udfører undervisning eller  

 udviklingsarbejde som indtægtsdækket virksomhed, at lærernes eventuelle  

 undervisning på de omtalte kurser er et led i deres almindelige  

 tjenestepligt, og at der ikke gennem aftalen skabes mulighed for utilsigtede  

 niveauforskydninger ved fastsættelsen af undervisningsniveau på kurserne.
Det er i øvrigt skolens ledelse, der under hensyntagen til skolens øvrige  

 aktiviteter træffer bestemmelse om udførelse af indtægtsdækket virksomhed.  

 Den periode, en lærer skal medvirke ved indtægtsdækket virksomhed, og den  

 tid, der skal medgå hertil, samt niveauet for den indtægtsdækkede virksomhed,  

 fastsættes af skolens ledelse efter drøftelse med Dansk Teknisk  

 Lærerforenings tillidsmand på skolen.
Man skal endelig henvise til  

 bestemmelserne i Finansministeriets budgetvejledning 1985 kapitel 7 afsnit 74  

 (eller tilsvarende af snit i ny budgetvejledning) om indtægtsdækket  

 virksomhed, hvoraf bl.a. fremgår, at der er mulighed for at ansætte personale  

 direkte til indtægtsdækket virksomhed eller for at ansætte  

 erstatningspersonale for skolens faste personale, der udfører indtægtsdækket  

 virksomhed.
Personale, der udfører indtægtsdækket virksomhed, oppebærer  

 sædvanlig løn, og der er således ikke hjemmel til at yde særlig eller højere  

 betaling, bortset fra de i aftalens §§ 2 og 4 nævnte tilfælde.
 Aftalen træder i stedet for aftalen af 12. juli 1988, jfr.  

 cirkulæreskrivelse af 22. juli 1988 (V-834).
Med venlig hilsen A.
Jahnsen fuldmægtig Bilag AFTALE MELLEM UNDERVISNINGSMINISTERIET OG DANSK TEKNISK LÆRERFORENING OM  

 VILKÅR FOR LÆRERE, DER UDFØRER INDTÆGTSDÆKKET VIRKSOMHED PÅ TEKNISKE SKOLER I henhold til § 2, stk. 2, i den mellem Ministeriet for Statens Lønnings-  

 og Pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftales følgende:
Område Denne aftale omfatter ikke-tilskudsberettiget udviklingsarbejde og  

 undervisning, som en teknisk skole på eget initiativ eller efter anmodning  

 fra en rekvirent gennemfører som indtægtsdækket virksomhed.
Fastansatte lærere § 1.  For fastansatte lærere indregnes den tid, der  

 medgår til undervisning ved indtægtsdækket virksomhed, i det årlige  

 arbejdstimetal i henhold til gældende arbejdstidsaftale.
Forberedelsen hertil  

 kan variere afhængig af undervisningens niveau.
 § 2.  Til fastansatte lærere, der udfører undervisning  

 som indtægtsdækket virksomhed efter kl. 17.00 på ugens fem første hverdage,  

 ydes et tillæg på 50% pr. undervisningstime af lærerens årlige løn excl.  

 feriegodtgørelse divideret med 1/1924.
 For undervisning på lørdage og søndage ydes et tillæg på 100% pr.  

 undervisningstime beregnet på tilsvarende måde som anført i stk. 1.
 Tillæg for undervisning, der udføres på de i stk. 1 og 2 anførte  

 tidspunkter, kan kun ydes, såfremt undervisningens placering sker under  

 hensyn til muligheden af tidsmæssigt af afholde kurset eller efter  

 rekvirentens ønske.
 Ydes tillæg efter stk. 1 og 2, kan der ikke samtidig oppebæres tillæg  

 efter de for tjenestemænd til enhver tid gældende regler om tillæg for  

 nattjeneste eller tjeneste på lørdage og søndage.
 § 3.  Tid til udviklingsarbejde i forbindelse med  

 indtægtsdækket virksomhed indregnes i det årlige arbejdstimetal med det antal  

 arbejdstimer, der medgår.
 § 4.  Til fastansatte lærere, der udfører  

 udviklingsarbejde i forbindelse med indtægtsdækket virksomhed, ydes ud over  

 den normale løn et tillæg beregnet ud fra et grundbeløb på 30.600 kr. (pr. 1.  

 oktober 1984). Tillægget ydes med 1/1680 pr. arbejdstime.
Timelærere § 5.  Timelærere, der ansættes til udviklingsarbejde  

 og undervisning ved indtægtsdækket virksomhed, ansættes og aflønnes efter  

 Finansministeriets cirkulære af 21. september 1987 om timelønnet undervisning  

 mv.
Stk. 2.  Ved undervisning på EU-niveau ydes betaling  

 efter sats IV incl. forberedelse.
Ved undervisning på teknikerniveau ydes  

 betaling efter sats III incl. forberedelse.
 Stk. 3.  Ved udviklingsarbejde ydes betaling afhængig af  

 niveauet efter de i stk. 2 nævnte satser excl. forberedelse.
 § 6.  Aftalen har virkning fra 1. august 1991. Aftalen  

 kan opsiges af begge parter med 3 måneders varsel, dog tidligst til den 31.  

 juli 1993.
København, den 25. juni 1991 Dansk Teknisk Lærerforening Jens Henning Ravnsmed Formand Undervisnings- og Forskningsministeriet P.m.v.
 e.b.
A.
Jahnsen eksp.sekr.
