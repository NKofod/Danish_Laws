 I henhold til § 30, stk. 5, i lov om indkomstbeskatning af aktieselskaber  

 m.v., jfr. lovbekendtgørelse nr. 399 af 31. august 1972, bestemmes følgende:
 § 1.  Skat for skatteåret 1972/73 og følgende skatteår  

 indbetales til kildeskattedirektoratet, hvor den er pålignet skattepligtige  

 selskaber og foreninger m.v., der er sat i skat uden for Københavns kommune,  

 jfr. lovens § 24. Kildeskattedirektoratet udbetaler endvidere skat, der skal  

 tilbagebetales.
 Stk.2.  Kildeskattedirektoratet udbetaler de beløb, der  

 efter lovens § 23 tilfalder kommunerne.
 Stk. 3.  Inddrivelse af de i bestemmelserne i stk. 1  

 omhandlede skatter iværksættes af kildeskattedirektoratet i overensstemmelse  

 med reglerne i kildeskattelovens § 72, stk. 1.
 § 2.  Skat for skatteåret 1972/73 og følgende  

 skatteår, som er pålignet skattepligtige selskaber og foreninger m.v., der er  

 sat i skat i Københavns kommune, opkræves som hidtil af direktoratet for  

 Københavns skattevæsen.
 § 3.  Skat vedrørende skatteår forud for skatteåret  

 1972/73 opkræves efter de hidtil gældende regler.
 Finansministeriet, den 20. oktober 1972.
 Henry Gruenbaum.
