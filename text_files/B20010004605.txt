Bekendtgørelse om  

 snedkeruddannelsen (Bygningssnedker, møbelsnedker og orgelbygger) I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence inden  

 for et af følgende specialer:
 1)	Bygningssnedker.
 2)	Møbelsnedker.
 3)	Orgelbygger.
 Stk. 2. Specialet vælges ved indgåelse af  

 uddannelsesaftale eller ved optagelse til skolepraktik.
Uddannelsens mål § 2. Uddannelses mål er, at den uddannede  

 selvstændigt kan udføre arbejde inden for de forskellige  

 specialer, jf. § 1, stk. 1, med udgangspunkt i fagområdets  

 traditioner, tilpasset den nye teknologi.
 Stk. 2. Inden for specialet bygningssnedker skal eleven  

 kunne:
1)	opstille, betjene og vedligeholde almindeligt forekommende  

 standardmaskiner, 2)	programmere, opstille og betjene NC- og CNC-styrede  

 træbearbejdningsmaskiner, 3)	udføre industriel og håndværksmæssig  

 overfladebehandling, 4)	udføre manuelle og maskinelle samlinger i massivt træ  

 og pladematerialer samt limning, finering og beslåning, 5)	isætte og montere bygningselementer og inventar og 6)	restaurere og renovere bygningskomponenter.
 Stk. 3. Inden for specialet møbelsnedker skal eleven  

 kunne:
1)	opstille, betjene og vedligeholde almindeligt forekommende  

 standardmaskiner, 2)	programmere, opstille og betjene NC- og CNC-styrede  

 træbearbejdningsmaskiner, 3)	udføre industriel og håndværksmæssig  

 overfladebehandling, 4)	udføre manuelle og maskinelle samlinger i massivt træ  

 og pladematerialer samt limning, finering og beslåning, 5)	udføre finere håndværksmæssigt  

 møbelarbejde og 6)	restaurere og renovere møbler.
 Stk. 4. Inden for specialet orgelbygger skal eleven  

 kunne:
1)	opstille, betjene og vedligeholde almindeligt forekommende  

 standardmaskiner, 2)	udføre finere håndværksmæssigt  

 snedkerarbejde, 3)	udføre overfladebehandling, limning og finering, 4)	udføre arbejdsoperationer i forbindelse med orglets klanglige  

 materialer og 5)	udføre beslåning og montage.
Stk. 5. Den uddannede skal opnå teknisk faglige, almene  

 og personlige kompetencer og konkret viden til selvstændigt og i  

 samarbejde med andre at kunne vurdere, planlægge og gennemføre  

 almindeligt forekommende arbejdsopgaver inden for faget.
Den uddannede skal  

 have opnået en bred indsigt i efter- og videreuddannelsesforhold og  

 skal have opnået forståelse for læringsprocessen som en  

 løbende livslang proces.
 Stk. 6. Uddannelsen tilrettelægges således, at den  

 uddannede opnår forståelse for arbejdsmiljø og  

 miljøbeskyttelse samt kendskab til reglerne herom.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Bygge og Anlæg, jf. § 14,  

 stk. 2, i lov om erhvervsuddannelser.
 Stk. 2. Det faglige udvalg for uddannelsen er Snedkerfagets  

 Fællesudvalg.
 § 4. Uddannelsen varer mindst 3 år og 6  

 måneder og højst 3 år og 9 måneder, jf. dog  

 stk. 5 og § 8. Eleven kan indlede uddannelsen med et  

 grundforløb eller i praktikvirksomhed.
 Stk. 2. Uddannelsen omfatter et obligatorisk  

 grundforløb på 20 uger, jf.  

 grundforløbsbekendtgørelsen, og et obligatorisk  

 hovedforløb, der omfatter praktikuddannelse og 30 ugers obligatorisk  

 skoleundervisning.
Stk. 3. Skoleundervisningen i hovedforløbet er opbygget  

 af skoleperioder på henholdsvis 10, 10, 5 og 5 uger for specialerne  

 bygningssnedker og møbelsnedker og 10, 10 og 10 uger for specialet  

 orgelbygger, der omfatter grundfag, områdefag, bundne specialefag samt  

 valgfag.
I nævnte skoleperioder indgår valgfrie specialefag  

 på 3,4 uger, jf. § 15.
 Stk. 4. Eleven skal have mulighed for valgfri undervisning i  

 grundforløbet, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1- 4 fraviges  

 ved voksenuddannelsesforløb, jf. § 6.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse 
af grundforløbsbevis, og således efter  

 skolens samlede vurdering har opnået de nødvendige faglige og  

 personlige forudsætninger i grundfagene i henhold til reglerne om  

 grundforløb samt i de områdefag i grundforløbet, der er  

 særlige for hovedforløbet, jf. § 9.
Voksenuddannelsesforløb § 6. Personer over 25 år med relevant  

 erhvervserfaring kan indgå uddannelsesaftale med afkortning af  

 uddannelsestiden med den tid, der fremgår af vejledningen til  

 bekendtgørelsen.
Det faglige udvalg træffer afgørelse  

 efter indhentning af udtalelse fra skolen.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. De i § 6 nævnte forløb kan  

 indledes med et supplerende kursus efter erhvervsuddannelseslovens § 16  

 på indtil 20 uger, der har til formål, at eleven på  

 grundlag af forudgående uddannelse og erhvervserfaring opnår  

 kvalifikationer mindst svarende til grundforløbet.
Skolen kan i  

 forbindelse hermed foretage afklaring af elevens praktiske og teoretiske  

 kvalifikationer med henblik på afgørelse om merit i  

 uddannelsesforløbet i et forløb på indtil 2 uger, jf.  

 hovedbekendtgørelsens § 20, stk. 2. Suppleringskurset og  

 afklaringen kan gennemføres uden uddannelsesaftale.
Fritagelse for dele af uddannelsen § 8. Elever kan fritages for dele af  

 uddannelsen, jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) og efter anvisningerne  

 i vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
 1)	Materialelære/ -forståelse, begynderniveau.
Eleven skal kunne udvælge massivt træ inden for  

 almindeligt forekommende træsorter og skal have kendskab til  

 udvælgelse af pladematerialer.
Eleven skal endvidere have kendskab til  

 trætørring og principper for overfladebehandling.
 2)	Konstruktion/-sfremstilling, begynderniveau.
Eleven skal kunne anvende de bearbejdningsteknikker, der anvendes  

 inden for faget.
Eleven kan herunder udføre enkle samlinger, der  

 anvendes til møbel- og bygningskomponenter og kan udvælge finer  

 og udføre finersamlinger.
Elevens bearbejdning af materialer og  

 overfladebehandling skal ske i henhold til gældende miljø- og  

 sikkerhedsregler.
 3)	Dokumentation, begynderniveau.
Eleven skal have kendskab til dokumentation fra ide til færdigt  

 produkt.
Området omfatter dokumentation af processer og produkter til  

 møbel- og træbranchen ved anvendelse af tegninger, skitser og  

 dokumentationsmateriale udført på pc.
 4) Værktøj og maskiner,  

 begynderniveau.
Eleven skal kunne opstille, vedligeholde og betjene almindeligt  

 forekommende håndværktøjer,  

 el-håndværktøjer og stationære maskiner, der  

 anvendes inden for træ- og møbelindustrien.
Eleven skal  

 endvidere kunne redegøre for værktøjsgeometri,  

 bearbejdningsdata og slibematerialer.
 § 10. Undervisningen i hovedforløbet  

 omfatter følgende grundfag :
 1)	Matematik, niveau F, 1 uge.
 2)	Fremmedsprog, niveau F, 2 uger.
 3)	Stil, form og farver, 1,5 uger.
 4)	Informationsteknologi niveau F, 1 uge.
 5)	Materialeforståelse, 1 uge.
 6)	Produktudvikling, produktion og service, 3 uger.
 § 11. Undervisningen i hovedforløbet  

 omfatter følgende områdefag:
 1)	Industriel plademøbel, rutineret niveau.
Eleven skal kunne udføre manuelle og maskinelle  

 arbejdsoperationer i en industriel plademøbelproduktion inden for  

 følgende produktkategorier: plade/-korpuselementer, inventar,  

 køkkenelementer og øvrige finerede emner.
Eleven skal kunne  

 vælge maskiner, værktøj, materialer og  

 bearbejdningsformer, der knytter sig til denne produktionsform.
Eleven skal  

 endvidere selvstændigt og i samarbejde med andre kunne løse  

 problemstillinger, der knytter sig til denne produktionsform.
Eleven skal  

 endelig kunne foretage planlægning og dokumentation af emner i relation  

 til produktionsformen.
 Stk. 2. Undervisningen i områdefag i  

 hovedforløbet varer i alt 4,5 uger.
 § 12. Til specialet bygningssnedker er knyttet  

 følgende bundne specialefag:
 1)	Industriel og håndværksmæssig fremstilling af  

 vinduer og døre, rutineret niveau.
Eleven skal kunne udføre maskinelle og  

 håndværksmæssige arbejdsoperationer i en produktion af  

 vinduer og indvendige og udvendige døre.
Eleven skal kunne vælge  

 maskiner, værktøjer, bearbejdningsformer og materialer, der  

 knytter sig til håndværksmæssig og industriel fremstilling  

 af vinduer og døre.
Eleven skal endvidere selvstændigt og i  

 samarbejde med andre kunne redegøre for problemstillinger og anvise  

 løsninger, der knytter sig til ovennævnte produktionsform.  

 Eleven skal endelig kunne foretage planlægning og dokumentation af  

 emner i relation til produktionsformen.
 2)	Trapper, rutineret niveau.
Eleven skal kunne indgå i en industriel og  

 håndværksmæssig produktion af trapper.
Eleven skal kunne  

 vælge maskiner, værktøjer, bearbejdningsform og  

 materialer, der knytter sig til industriel og  

 håndværksmæssig fremstilling af trapper.
Eleven skal have  

 kendskab til måltagning og opsnøring af trapper samt til brugen  

 af edb-baserede systemer til tegning og fremstilling af trapper og skal  

 selvstændigt og i samarbejde med andre kunne løse  

 problemstillinger, der knytter sig til ¼-svings trapper.
Eleven skal have  

 kendskab til bygningsreglementet om trapper.
 3)	Afslutningsopgave (svendeprøve), avanceret niveau.
Eleven skal selvstændigt kunne udføre  

 bygningskomponenter.
Eleven skal selvstændigt kunne vurdere og  

 planlægge samtlige arbejdsprocesser i en valgt produktionsopgave.
I  

 forbindelse med planlægningen af svendeprøven skal eleven kunne  

 inddrage teoretiske og faglige forhold fra hele uddannelsen.
Eleven skal  

 afslutningsvis i forbindelse med uddannelsen kunne redegøre for  

 uddannelsesforhold, der ligger i forlængelse af uddannelsen, og om  

 meritmuligheder, der muliggør, at eleven kan uddanne sig til  

 nært beslægtede specialer.
 Stk. 2. Undervisningen i det i stk. 1 nævnte  

 specialefag varer i alt 7,5 uger.
 § 13. Til specialet møbelsnedker er knyttet  

 følgende bundne specialefag:
 1)	Siddemøbel, rutineret niveau.
Eleven skal kunne udføre maskinelle og  

 håndværksmæssige arbejdsoperationer i en produktion af  

 siddemøbler.
Industriel fremstilling af siddemøbel dækker  

 over følgende produktkategorier: modelarbejde, siddemøbel og  

 møbler til polstring.
Eleven skal endvidere kunne vælge  

 maskiner, værktøjer, bearbejdningsform og materialer, der  

 knytter sig til fremstilling af siddemøbler.
Eleven skal endelig  

 selvstændigt og i samarbejde med andre kunne løse  

 problemstillinger, der knytter sig til skitsering, dokumentation og  

 planlægning af produktion af et siddemøbel.
 2)	Håndværksmæssig fremstilling af  

 plademøbel, rutineret niveau.
Eleven skal kunne indgå i en håndværksmæssig  

 produktion af plademøbler og møbler af massivt træ.  

 Håndværksmæssig fremstilling af plademøbel  

 dækker over begreber inden for specialerne: møbel og  

 orgelbygger, da områdefaget relaterer til følgende  

 produktkategorier: opbevaringsmøbler, skrivemøbler og  

 orgelemner.
Eleven skal endvidere kunne vælge maskiner,  

 værktøjer, bearbejdningsform og materialer, der knytter sig til  

 håndværksmæssig fremstilling af møbler.
Eleven skal  

 endelig selvstændigt og i samarbejde med andre kunne løse  

 arbejdsopgaver, der knytter sig til ovennævnte produktionsform.
 3)	Håndværksmæssig fremstilling af møbler,  

 rutineret niveau.
Eleven skal kunne indgå i en håndværksmæssig  

 møbelproduktion i massivt træ. Eleven skal ved hjælp af  

 håndværksmæssig møbelfremstilling kunne  

 udføre traditionelle snedkermæssige samlinger, lim- og  

 fineringsteknikker og overfladebehandling.
Eleven skal kunne udføre  

 enkle restaureringsopgaver af ældre møbler.
Eleven skal  

 endvidere kunne anvende traditionelle håndværktøjer og  

 kende til disses oprindelse og vedligeholdelse.
Eleven skal endelig kunne  

 vurdere betydningen af det traditionelle håndværk for den  

 nuværende og fremtidige udvikling inden for møbelproduktionen.
 4)	Afslutningsopgave (svendeprøve), avanceret niveau.
Eleven skal selvstændigt kunne fremstille et møbel eller  

 møbeldele.
Eleven skal selvstændigt kunne vurdere og  

 planlægge samtlige arbejdsprocesser i en valgt produktionsopgave.
I  

 forbindelse med planlægningen af svendeprøven skal eleven kunne  

 inddrage teoretiske og faglige forhold fra hele uddannelsen.
Eleven skal  

 afslutningsvis i forbindelse med uddannelsen kunne redegøre for  

 uddannelsesforhold, der ligger i forlængelse af uddannelsen, og om  

 meritmuligheder, der muliggør, at eleven kan uddanne sig til  

 nært beslægtede specialer.
 Stk. 2. Undervisningen i de i stk. 1 nævnte  

 specialefag varer i alt 7,5 uger.
 § 14. Til specialet orgelbygger er knyttet  

 følgende bundne specialefag:
 1)	Siddemøbel, rutineret niveau.
Eleven skal kunne udføre maskinelle og  

 håndværksmæssige arbejdsoperationer i en produktion af  

 siddemøbler.
Industriel fremstilling af siddemøbel dækker  

 over følgende produktkategorier: modelarbejde, siddemøbel og  

 møbler til polstring.
Eleven skal endvidere kunne vælge  

 maskiner, værktøjer, bearbejdningsform og materialer, der  

 knytter sig til fremstilling af siddemøbler.
Eleven skal endelig  

 selvstændigt og i samarbejde med andre kunne løse  

 problemstillinger, der knytter sig til skitsering, dokumentation og  

 planlægning af produktion af et siddemøbel.
 2)	Håndværksmæssig fremstilling af  

 plademøbel, rutineret niveau.
Eleven skal kunne indgå i en håndværksmæssig  

 produktion af plademøbler og møbler af massivt træ.  

 Håndværksmæssig fremstilling af plademøbel  

 dækker over begreber inden for specialerne: møbel og  

 orgelbygger, da områdefaget relaterer til følgende  

 produktkategorier: opbevaringsmøbler, skrivemøbler og  

 orgelemner.
Eleven skal endvidere kunne vælge maskiner,  

 værktøjer, bearbejdningsform og materialer, der knytter sig til  

 håndværksmæssig fremstilling af møbler.
Eleven skal  

 endelig selvstændigt og i samarbejde med andre kunne løse  

 arbejdsopgaver, der knytter sig til ovennævnte produktionsform.
 3)	Håndværksmæssig fremstilling af møbler,  

 rutineret niveau.
Eleven skal kunne indgå i en håndværksmæssig  

 møbelproduktion i massivt træ. Eleven skal ved hjælp af  

 håndværksmæssig møbelfremstilling kunne  

 udføre traditionelle snedkermæssige samlinger, lim- og  

 fineringsteknikker og overfladebehandling.
Eleven skal kunne udføre  

 enkle restaureringsopgaver af ældre møbler.
Eleven skal  

 endvidere kunne anvende traditionelle håndværktøjer og  

 kende til disses oprindelse og vedligeholdelse.
Eleven skal endelig kunne  

 vurdere betydningen af det traditionelle håndværk for den  

 nuværende og fremtidige udvikling inden for møbelproduktionen.
 4)	Dokumentation, rutineret niveau.
Eleven skal kunne vurdere de forskellige materialer og bruge disse som  

 dokumentation ved fremstilling af et orgel.
Eleven skal have kendskab til  

 formgivning og æstetik ved orglets facadeopbygning.
Eleven skal kunne  

 fremstille dokumentationsmaterialer af de vitale dele i et orgel og skal  

 kunne redegøre for øvrige forhold vedr. orglets luftforbrug,  

 ventilåbninger og ventilstørrelser samt tætningssystemer.  

 Eleven skal have kendskab til CAD og skal kunne udføre  

 arbejdstegninger i dette system Eleven skal endelig have kendskab til de  

 grundlæggende forskelle på de enkelte landes orgelbygning og  

 orgeltyper, orgelmusik og arkitektur i Nord- og Sydeuropa gennem tiderne.
 5)	Orglets klanglige materialer, rutineret niveau.
Eleven skal kunne indgå i en produktion af orgler, med  

 hovedvægten lagt på de klanglige dele i et orgel.
Eleven skal  

 kunne udføre stemning og temperering ud fra kammertonen, således  

 at tempereringssystemet er overholdt, og stemmekvaliteten er acceptabel.  

 Eleven skal arbejde med pibetyper i forskellige legeringer samt  

 overfladebehandling, lodninger og vedligeholdelse af disse pibetyper.
Eleven  

 skal endvidere kunne redegøre for forskellige orgelstemmer.
Eleven  

 skal endelig have kendskab til intonation og mensurering.
 6)	Bearbejdning, rutineret niveau.
Eleven skal kunne indgå i en produktion af orgler.
Eleven skal  

 endvidere kunne foretage CNC-bearbejdning af elementære orgeldele ud  

 fra egne programmer og skal kunne vælge og anvende de korrekte  

 værktøjer.
Eleven skal endelig kunne redegøre for valg af  

 beslag til orgelhuse og mekanik.
 Stk. 2. Undervisningen i de i stk. 1 nævnte  

 specialefag varer i alt 12,5 uger.
 § 15. Undervisningen i hovedforløbet  

 omfatter desuden valgfrie specialefag, der har følgende overordnede  

 mål og rammer:
 1)	Udvendige vinduer og døre, avanceret niveau.
Eleven skal selvstændigt kunne arbejde med teoretiske og  

 praktiske projekter i en udvendig vindues- og dørproduktion, hvor  

 eleven selvstændigt vælger egnede produktionsmetoder og systemer  

 inden for vinduer og døre og i samarbejde med andre løser  

 problemstillinger fra råmateriale til færdigt produkt.
Eleven  

 skal have kendskab til produktionsflow og logistik samt øvrige  

 dokumentations- og produktionstekniske forhold, der knytter sig til denne  

 produktionsform.
Eleven skal endelig have et bredt kendskab til de processer,  

 der ligger i umiddelbar forlængelse af den maskinelle produktion,  

 herunder love og regler om miljøforhold.
 2)	Plademøbler og massivt træ, avanceret niveau.
Eleven skal selvstændigt kunne arbejde med teoretiske og  

 praktiske projekter i en massivtræsmøbel- og  

 plademøbelproduktion.
Eleven skal selvstændigt kunne vælge  

 egnede produktionsmetoder og systemer til fremstilling af møbler i  

 plademateriale og massivt træ og gøre rede for de forskellige  

 produktionsforhold, der gør sig gældende ved de to typer af  

 produktioner.
Eleven skal selvstændigt og i samarbejde med andre kunne  

 løse problemstillinger fra råmateriale til færdigt  

 produkt, der knytter sig til plademøbler og møbelproduktion i  

 massivt træ. Eleven skal have et bredt kendskab til alternative  

 materialer, der indgår i møbelproduktion, herunder folier og  

 belægninger.
Eleven skal have et bredt kendskab til de processer, der  

 ligger i umiddelbar forlængelse af den maskinelle produktion, herunder  

 limteknik, beslåning og overfladebehandling.
 3)	Lim- og finerteknik, avanceret niveau.
Eleven skal selvstændigt kunne arbejde med teoretiske og  

 praktiske projekter, hvor lim- og finerprocesser er centrale i en produktion  

 eller i flere kombinerede produktionsformer.
Eleven skal selvstændigt  

 kunne vælge egnede produktionsmetoder og -systemer inden for lim- og  

 finerteknik og selvstændigt eller i samarbejde med andre løse  

 problemstillinger fra råmateriale til færdigt produkt, der  

 knytter sig til lim- og finerteknik.
Eleven skal have et bredt kendskab til  

 finer, dels anvendt i en korpusproduktion og dels anvendt ved laminerede og  

 formspændte emner.
Eleven skal kunne redegøre for limtypers  

 anvendelsesområder og gældende miljø- og sikkerhedsregler.
 4)	Overfladebehandling, avanceret niveau.
Eleven skal kunne arbejde med overfladebehandling, hvor eleven  

 selvstændigt vælger egnede produktionsmetoder og -systemer inden  

 for overfladebehandling og selvstændigt og i samarbejde med andre  

 løser problemstillinger, hvor overfladebehandling er en central del af  

 en produktionsproces.
Eleven skal have et udvidet kendskab til interne og  

 eksterne miljøproblemer og lovkrav til brugen af forekommende  

 overfladebehandlingsprodukter og påføringssystemer.
 5)	CNC-programmering og -bearbejdning, avanceret niveau.
Eleven skal kunne arbejde med CNC-programmering og -bearbejdning, hvor  

 eleven selvstændigt vælger egnede produktionsmetoder og systemer  

 til programmering, fremstilling af fixturer og specialemner samt  

 selvstændigt og i samarbejde med andre løser problemstillinger  

 med henblik på en optimal udnyttelse af en CNC-maskines  

 anvendelsesmuligheder.
Eleven skal kunne vurdere almindeligt forekommende  

 programmeringstyper og deres hensigtsmæssige anvendelse i træ- og  

 møbelindustrien.
Eleven skal kunne arbejde med CAD/CAM anlæg  

 på et rutineret niveau.
 6)	Drejede møbelkomponenter, trævarer og brugskunst,  

 rutineret niveau.
Eleven skal kunne arbejde med drejning og kannelering af  

 møbelkomponenter, trævarer og brugskunst.
Eleven skal  

 selvstændigt og i samarbejde med andre kunne vælge egnede  

 materialer og bearbejdningsmetoder til fremstilling af emner i træ,  

 træ/plast, horn- og benmateriale.
Eleven skal endvidere kunne skitsere  

 og sammensætte de mest almindeligt forekommende grundformer inden for  

 drejning og kannelering.
Eleven skal endelig kunne foretage pudsning og  

 overfladebehandling af drejede emner.
 7)	Design, produktudvikling og produktionsmodning, avanceret  

 niveau.
Eleven skal kunne arbejde med design, produktudvikling og  

 produktionsmodning, hvor eleven selvstændigt eller i samarbejde med  

 andre arbejder med designprojekter inden for møbler, inventar eller  

 bygningskomponenter.
Eleven skal endvidere kunne samarbejde med andre  

 faggrupper i de led i produktionen, hvor et designet produkt skal  

 produktionsmodnes og klargøres til den endelige produktionsproces.  

 Eleven skal endelig selvstændigt kunne fremstille skitser og  

 afbildninger, der kan anskueliggøre produktets form og  

 funktionalitet.
 8)	Virksomhedslære, avanceret niveau.
Eleven skal kunne arbejde med praktiske produktionsforløb og  

 selvstændigt eller i samarbejde med øvrige faggrupper kunne  

 analysere og foretage planlægning og optimering af  

 produktionsprocesserne.
Eleven skal kunne arbejde med virksomhedsindretning,  

 værkstedslayout og planlægning på baggrund af en aktuel  

 virksomhedsøkonomisk situation.
Eleven skal endvidere kunne arbejde  

 med kvalitetsstyring og kvalitetskontrol ud fra opstillede normer og  

 specifikationer.
Eleven skal endelig kunne foretage for- og efterkalkulation  

 af et givet produkt.
 9)	Renovering og restaurering af møbler, avanceret  

 niveau.
Eleven skal kunne arbejde med renovering og restaurering af  

 møbler.
Eleven skal endvidere selvstændigt eller i samarbejde  

 med andre kunne vælge egnede metoder og systemer til renovering, og  

 eleven skal kunne dokumentere valg af materialer og metoder ved hjælp  

 af sit kendskab til møblers kulturhistorie,  

 håndværksmæssige traditioner og restaureringsprincipper.  

 Eleven skal endelig ved hjælp af sit kendskab til andre  

 håndværk kunne samarbejde om totale løsninger, der  

 inddrager typer af håndværk, der kan være nødvendige  

 for at foretage restaureringer af såvel ældre som nyere  

 møbler.
 Stk. 2. Undervisningen i de enkelte valgfrie specialefag i  

 stk. 1 varer 3,5 uger.
 Stk. 3. Eleven og virksomheden vælger, jf.  

 hovedbekendtgørelsen, valgfrie specialefag efter anvisningerne i  

 vejledningen til bekendtgørelsen.
 Stk. 4. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 16. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 5 uger.
Praktikuddannelsen § 17. I praktikuddannelsen skal eleven  

 beskæftiges med varierende arbejdsopgaver således, at der gives  

 oplæring i alle arbejdsdiscipliner, jf. vejledningen til  

 bekendtgørelsen, og således, at praktikuddannelsen sammen med  

 skoleuddannelsen fører til, at eleven kan nå uddannelsens  

 samlede mål, jf. § 2.
 Stk. 2. Praktikuddannelsen omfatter følgende  

 arbejdsområder og funktioner:
 1)	Klargøring og betjening af enkeltstående  

 træbearbejdningsmaskiner.
 2)	Anvendelse og vedligeholdelse af håndværktøj.
 3)	Udvælgelse og bearbejdning af træ- og  

 pladematerialer.
 4)	Arbejde med oversættelse af teknisk dokumentation til  

 møbel- eller bygningsdele.
 5)	Produktions- og kvalitetskontrol.
 § 18. Målet med praktikuddannelsen  

 inden for specialet bygningssnedker er, at eleven på rutineret niveau  

 kan:
 1)	Læse og anvende konstruktionstegninger.
 2)	Opstille, betjene og vedligeholde standardmaskiner.
 3)	Anvende faste værktøjer til bearbejdning af massivt  

 træ og pladematerialer.
 4)	Foretage opsnøring, udlægning og udførelse af  

 kvartsvingstrapper.
 5)	Indgå i samarbejdsmæssige relationer med andre  

 faggrupper.
 6)	Tilegne sig ny viden inden for uddannelsesområdet.
 Stk. 2. Målet med praktikuddannelsen er, at eleven  

 på avanceret niveau kan:
 1)	Udføre overfladebehandling.
 2)	Vælge og udføre manuelle og maskinelle samlinger i  

 massivt træ samt pladematerialer.
 3)	Udføre traditionelle snedkersamlinger samt beslåning  

 med håndværktøj.
 4)	Slibe, anvende og vedligeholde håndværktøj.
 5)	Udføre limopgaver.
 6)	Udføre montagearbejder.
 7)	Planlægge, udføre og dokumentere produktionsopgaver i  

 relation til træ og pladeproduktion.
 8)	Anvende luft- og el-værktøj.
 9)	Overholde og anvende gældende miljøkrav og  

 sikkerhedsregler ved anvendelse af udstyr, værktøj og maskiner,  

 personlig sikkerhed og god værkstedspraksis.
 Stk. 3. Målet er endvidere, at eleven kan samarbejde med  

 andre faggrupper og blive i stand til at tilegne sig ny viden inden for  

 uddannelsesområdet.
 Stk. 4. Målet er endelig, at eleven kan udarbejde en  

 personlig uddannelsesplanlægning i et flerårigt perspektiv, jf.  

 § 2, stk. 5.
 § 19. Målet med praktikuddannelsen inden for  

 specialet møbelsnedker er, at eleven på rutineret niveau  

 kan:
 1)	Læse og anvende konstruktionstegninger.
 2)	Opstille, betjene og vedligeholde standardmaskiner.
 3)	Anvende faste værktøjer til bearbejdning af massivt  

 træ og pladematerialer.
 Stk. 2. Eleven skal på avanceret niveau kunne:
 1)	Udføre overfladebehandling industrielt og  

 håndværksmæssigt.
 2)	Udføre traditionelle snedkersamlinger samt beslåning  

 med håndværktøj.
 3)	Vælge og udføre manuelle og maskinelle samlinger i  

 massivt træ samt pladematerialer.
 4)	Udføre lim- og fineropgaver manuelt og i  

 gennemløb.
 5)	Slibe, anvende og vedligeholde håndværktøjer.
 6)	Anvende luft- og el-værktøj.
 7)	Planlægge, udføre og dokumentere produktionsopgaver i  

 relation til træ og pladeproduktion.
 8)	Overholde og anvende gældende miljøkrav og  

 sikkerhedsregler ved anvendelse af udstyr, værktøj og maskiner,  

 personlig sikkerhed og god værkstedspraksis.
 Stk. 3. Målet er endvidere, at eleven kan samarbejde med  

 andre faggrupper og blive i stand til at tilegne sig ny viden inden for  

 uddannelsesområdet.
 Stk. 4. Målet er endelig, at eleven kan udarbejde en  

 personlig uddannelsesplanlægning i et flerårigt perspektiv, jf.  

 § 2, stk. 5.
 § 20. Målet med praktikuddannelsen inden for  

 specialet orgelbygger er, at eleven på rutineret niveau kan:
 1)	Udføre arbejdsopgaver i relation til orglets klanglige  

 materialer.
 2)	Planlægge, udføre og dokumentere produktionsopgaver ved  

 traditionel orgelproduktion.
 Stk. 2. Målet med praktikuddannelsen inden for specialet  

 orgelbygger er, at eleven på avanceret niveau kan:
 1)	Overfladebehandle opgaver manuelt.
 2)	Udføre traditionelle snedkersamlinger samt beslåning  

 med håndværktøj.
 3)	Vælge og udføre manuelle og maskinelle samlinger i  

 massivt træ samt pladematerialer.
 4)	Udføre lim- og fineropgaver.
 5)	Slibe, anvende og vedligeholde håndværktøjer.
 6)	Anvende luft- og el-værktøj.
 7)	Planlægge, udføre og dokumentere produktionsopgaver i  

 relation til træ og pladeproduktion.
 8)	Overholde og anvende gældende miljøkrav og  

 sikkerhedsregler ved anvendelse af udstyr, værktøj og maskiner,  

 personlig sikkerhed og god værkstedspraksis.
 Stk. 3. Målet er endvidere, at eleven kan samarbejde med  

 andre faggrupper og blive i stand til at tilegne sig ny viden inden for  

 uddannelsesområdet.
 Stk. 4. Målet er endelig, at eleven kan udarbejde en  

 personlig uddannelsesplanlægning i et flerårigt perspektiv, jf.  

 § 2, stk. 5.
 Uddannelsesbog mv.
 § 21. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 22. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. Det samlede eksamensresultat ved svendeprøven  

 udtrykkes ved en gennemsnitskarakter og en af de betegnelser, som er angivet  

 i nedenstående skala:
1)	Under 6,0 ikke bestået.
2)	6,0 - 9,0 bestået.
3)	9,1 - 10,5 bestået med ros.
4)	10,6 - 11,5 bestået med bronzemedalje.
5)	11,6 - 13,0 bestået med sølvmedalje.
Skolens bedømmelse § 23. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren; ellers er det en  

 standpunktskarakter.
Afsluttende eksamen (svendeprøve) § 24. For specialerne bygningssnedker og  

 møbelsnedker finder den afsluttende eksamen, der samtidig  

 udgør en svendeprøve, sted i den sidste skoleperiode.
Afslutning skal ske enten fredag i uge 13, 25, 35 eller i uge 50.  

 Bekendtgørelse om eksamensordning finder anvendelse.
Eksamen  

 består af en skriftlig prøve (tegneopgave) og mundtlig  

 prøve (teoretisk prøve) og en praktisk prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Skriftligt og elektronisk opslagsmateriale, herunder  

 elevens egne notater og regnemaskine, må anvendes.
 Stk. 4. Den teoretiske prøve bedømmes af en  

 lærer udpeget af skolen og 2 censorer udpeget af det faglige udvalg.  

 Den praktiske prøve bedømmes af en lærer udpeget af  

 skolen og 4 censorer udpeget af det faglige udvalg.
Stk. 5. Den skriftlige prøve løses inden for 15  

 klokketimer.
Den mundtlige prøve varer 30 minutter.
Den praktiske  

 prøve løses inden for 112 klokketimer i forbindelse med  

 undervisningen.
 § 25. Den praktiske prøve består af  

 en fremstillingsopgave på grundlag af den skriftlige prøve inden  

 for område- og specialefag udført under skoleundervisningen.  

 Opgaverne indeholder følgende discipliner:
 1)	Valg af maskiner, værktøj og materialer.
 2)	Beslåning.
 3)	Lim og finerarbejde.
 4)	Overfladebehandling.
 5)	Håndlavede snedkersamlinger.
 6)	Maskinelle samlinger.
 7)	Pasning.
 § 26. Eleven har bestået, når  

 både karakteren for den skriftlige prøve og karakteren for den  

 praktiske prøve er mindst 6,0.
 § 27. Karakteren for den afsluttende eksamen  

 fremkommer som et gennemsnit, der beregnes på baggrund af karaktererne  

 fra den teoretiske prøve, der vægtes med 1/3, og karakteren fra  

 den praktisk prøve, der vægtes med 2/3. Det samlede  

 eksamensresultat udtrykkes ved betegnelserne uden tal, som er angivet i  

 § 22.
Sygeeksamen og ny eksamen § 28. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
 Stk. 2. Hvis der er flere delprøver i et fag,  

 aflægges kun ny prøve i de delprøver, hvor karakteren i  

 den første prøve er under 6, henholdsvis »ikke bestået«  

 eller »ikke godkendt«.
Svendeprøve § 29. Ved afslutning af uddannelsen til  

 orgelbygger afholder det faglige udvalg en svendeprøve.
 Stk. 2. Svendeprøven består af en praktisk  

 prøve i fremstilling af en manualsløjfevindlade på ikke  

 under 4 stemmer samt 2 træpiber inden for den dybe oktav i gedakt  

 8'.
Stk. 3. Prøven varer i alt ca. 250 timer.
Under  

 prøven udarbejdes der et tidsskema, som viser den tid, der  

 medgår til fremstillingen af de enkelte dele.
§ 30. Svendeprøve afholdes, når  

 skolebevis er udstedt, og praktikvirksomheden rettidigt har indsendt den  

 afsluttende praktikerklæring, der samtidig gælder som  

 tilmelding til svendeprøve.
Virksomheden indbetaler samtidig et gebyr  

 til det faglige udvalg til dækning af udgifterne ved prøvens  

 afholdelse.
Tilmelding til svendeprøve skal finde sted senest en  

 måned før prøvens afholdelse.
§ 31. Det faglige udvalg udpeger en  

 svendeprøvekommission, der består af uddannede orgelbyggere fra  

 arbejdsgiver- og arbejdstagerside.
Der udpeges mindst to skuemestre.
 Stk. 2. For skuemestre finder forvaltningslovens bestemmelser  

 om inhabilitet anvendelse.
 § 32. Det faglige udvalg udarbejder opgaverne til  

 svendeprøven og drager omsorg for opgavernes og materialernes  

 tidssvarende karakter.
 Stk. 2. De enkelte medlemmers afgivne karakterer  

 sammentælles og divideres med 2. Karakteren afrundes til én  

 decimal efter almindelige regneregler.
 Stk. 3. De afgivne talkarakterer udtrykkes ved en af de  

 betegnelser uden tal, som er angivet i § 22, stk. 2.
 § 33. Det faglige udvalg skal tilbyde elever, der  

 ikke består svendeprøven, en ny prøve, eventuelt efter  

 supplerende praktikuddannelse.
 Stk. 2 Elever, som har været forhindret i at  

 fuldføre svendeprøven på grund af dokumenteret sygdom  

 eller anden tvingende årsag, kan deltage i en ny prøve efter det  

 faglige udvalgs nærmere bestemmelse.
Skolebevis og afsluttende praktikerklæring § 34. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, og eleven har  

 opnået mindst karakteren 6 i gennemsnit i områdefag og bundne  

 specialefag fra hovedforløbet.
 § 35. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 36. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 34, og afsluttende  

 praktikerklæring(er) for praktikuddannelsen er udstedt, jf.  

 § 35.
Kapitel 5 Ikrafttrædelses- og overgangsbestemmelser § 37. Bekendtgørelsen træder i kraft  

 den 7. februar 2001.
 Stk. 2. Samtidig ophæves bekendtgørelse nr.
1031 af 14. december 1995 om uddannelsen til træfagenes  

 industrielle snedkeruddannelse.
 Stk. 3. Den i stk. 2 nævnte bekendtgørelse  

 finder dog anvendelse for elever, der er begyndt 3. skoleperiode den 1.  

 januar 2001.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
