Nr BSF 10 Forslag til folketingsbeslutning om ophævelse af sanktionerne over for  

 Sydafrika Fremsat af Duetoft (CD) Erhard Jakobsen (CD) Mimi Jakobsen (CD) Arne  

 Melchior (CD) den 24. oktober 1990 Folketinget opfordrer regeringen til at fremsætte lovforslag om at ophæve sanktionerne over for Sydafrika.
Bemærkninger til forslaget Udviklingen i Sydafrika er ændret dramatisk gennem det sidste år.  

 Samtaler mellem sorte organisationer og regeringen, ophævelse af  

 undtagelsestilstand, fjernelse af »praktisk apartheid« samt på det  

 seneste Nationalistpartiets beslutning om at optage ikkehvide medlemmer er en  

 række af de tendenser, vi har set.
I Sydafrika - ligesom andre steder i verden, hvor der foregår vidtrækkende  

 reformprocesser - er det vigtigt, at reformerne mødes med respekt og  

 positivitet af omverdenen.
Hvis man gennemfører reformer og så ikke modtager  

 andet end et skuldertræk fra andre lande, risikerer man, at tilbageslag i  

 processen bliver følgen.
Yderliggående kræfter kan benytte manglende positive  

 reaktioner til angreb på reformerne.
Derfor bør Danmark, der gik i spidsen  

 ved indførelse af sanktionerne, også være i spidsen, når de skal fjernes.
Når  

 dertil kommer, at sanktionerne i en årrække faktisk har skadet de grupper i  

 det sydafrikanske samfund, som man foregav at ville hjælpe, kan det ikke gå  

 hurtigt nok med afviklingen.
