 Lov om Domaineeiendommes Afhændelse.
 § 1. De Staten tilhørende saakaldte Lemdrup Sandholme  

 i Liimfjorden skulle snarest muligt søges afhændede ved  

 offentlig Auction.
§ 2. Fremdeles bemyndiges Finansministeriet til,  

 efterhaanden, når Leilighed gives dertil, at afhænde de Staten  

 tilhørende mindre Domaineeiendomme, som ikke høre til Statens  

 Bøndergods, saasom mindre steder på hidtilværende  

 Hovedgaardstartsgrund under 2 Tdr.
Hartkorn, ubebyggede Arealer under 5 Tdr.  

 Hartkorn, små Krosteder, Søer og Damme, Rettigheder til Fiskeri  

 og Rørskær, og andre deslige Eiendomme og Rettigheder.
 § 3. Afhændelsen bør skee ved  

 offentlig Auction, forsaavidt ikke Mangel på Vei til de  

 paagældende Grundstykker eller andre særegne Forhold maatte  

 medføre, at de bør sælges underhaanden.   Salg bør  

 kun iværksættes, naar der kan opnaaes en Kjøbesum, der  

 staar i et for Statskassen fordeelagtigt Forhold til den rene Indtægt,  

 der efter muligt nøiagtig Beregning kan udbringes af Eiendommen som  

 Statseiendom.
§ 4. Finansministeriet skal underhaanden kunne afhænde  

 de Steder paa forhenværende Hovedgaardstartsgrund, der beboes af  

 Boelsmænd eller Husmænd, som Fæstere eller Leiere, til  

 Brugere eller Livsarvinger, overensstemmende med de i Loven af 8de April 1851  

 om Selveiendoms Indførelse på det Staten tilhørende  

 Bøndergods foreskrevne Regler.
Forsaavidt Ministeriet imidlertid, paa  

 Grund af særegne Omstændigheder, maatte finde sig foranlediget  

 til at anvende en anden Fremgangsmaade med hensyn til enkelte af de  

 omhandlede Steder eller enkelte Dele af sammes Tilliggende, beholde Brugerne  

 eller deres Livsarvinger de Begunstigelser, som hidtil have været  

 ansete som hjemlede i de for Afhændelse af Bøndergodset på  

 Domainerne gjældende kongelige Resolutioner.
 § 5. Hvor Statskassen må anses som Godsets  

 Eier at have en Herlighedsret over Gadejorderne i Godsets Byer, skal  

 Domainebestyrelsen være bemyndiget til, med Bylaugets Samtykke, at  

 afhænde undværlige Dele af Gadejorden som fri Eiendom til  

 Huspladse eller anden for Byen gavnlig særegen Afbenyttelse, enten mod  

 contant Kjøbesum, eller uden Kjøbesum, men mod en passende  

 Grundafgift af Jordstykket, som Vederlag for Statens Herlighedsret.
 Note: §§ 1 til 4 har ikke længere betydning.
