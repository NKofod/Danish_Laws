Bekendtgørelse om ændring af  

 bekendtgørelse om rådighed § 1 I Direktoratet for Arbejdsløshedsforsikringens  

 bekendtgørelse nr. 1074 af 22. december 1998, som ændret ved  

 bekendtgørelse nr. 273 af 7. maj 1999, foretages efter forhandling med  

 Landsarbejdsrådet følgende ændring:
 1. Indledningen affattes således:
»I medfør af § 52 f, § 57, stk. 5,  

 § 62, stk. 2, § 62 a, stk. 4, og  

 § 65, stk. 5, i lov om arbejdsløshedsforsikring m.v., jf.  

 lovbekendtgørelse nr. 592 af 14. juli 1999, som senest ændret  

 ved lov nr. 1084 af 29. december 1999, § 8, stk. 4, i lov nr. 1081  

 af 29. december 1999 om servicejob, § 5 b, stk. 2, i lov om orlov,  

 jf. lovbekendtgørelse nr. 4 af 4. januar 1999, som senest ændret  

 ved lov nr. 1075 af 29. december 1999, og § 40 a, stk. 2, i lov om  

 arbejdsmarkedsuddannelser, jf. lovbekendtgørelse nr. 5 af 4. januar  

 1999, som senest ændret ved lov nr. 1083 og 1079 af 29. december 1999,  

 fastsættes efter forhandling med Landsarbejdsrådet:« 2. § 4, stk. 5, affattes således:
»Stk. 5. Hvis medlemmet ikke opfylder betingelserne i  

 stk. 1, kan arbejdsløshedskassen uanset stk. 4 udbetale  

 dagpenge, når 1)	det skyldes arbejdsløshedskassens forhold, at medlemmet ikke  

 er blevet tilmeldt eller ved en fejl er blevet afmeldt, 2)	perioden, hvor medlemmet har været afmeldt, ikke er over 3  

 måneder, 3)	medlemmet i øvrigt opfylder betingelserne for ret til  

 dagpenge, 4)	medlemmet ikke har kunnet hindre eller afhjælpe den manglende  

 tilmelding, og 5)	medlemmet ikke har modtaget ydelser fra  

 arbejdsløshedskassen.« 3. Efter § 7 indsættes:
»§ 7 a.
Et medlem, der er fyldt 48 år, skal også  

 kunne formidles servicejob efter lov om servicejob, når medlemmet i  

 aktivperioden har modtaget ydelser eller været i tilbud i mindst 6  

 måneder, eller medlemmet modtager dagpenge efter § 55,  

 stk. 4, i lov om arbejdsløshedsforsikring m.v., eller § 3,  

 stk. 3, i lov nr. 897 af 16. december 1998 om ændring af lov om  

 arbejdsløshedsforsikring m.v.« § 2 Bekendtgørelsen træder i kraft den 1. januar 2000.
