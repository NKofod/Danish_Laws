Nr LSF 89 Forslag til Lov om ophævelse af lov om afgift af renter af forbrugslån Fremsat af skatteministeren (Fogh Rasmussen) den 6. december 1989 Vedtaget ved tredjebehandling den 15. december 1989 Lov nr. 833 af 19/12/1989 § 1 Lov om afgift af renter af forbrugslån, jf. lovbekendtgørelse nr. 286 af  

 3. maj 1989, ophæves med virkning fra og med afgiftsåret 1988.
§ 2 I skattekontrolloven, jf. lovbekendtgørelse nr. 28 af 11. januar 1988, som  

 ændret ved lov nr. 363 af 1. juli 1988, lov nr. 671 af 3. november 1988, lov  

 nr. 152 af 15. marts 1989 og lov nr. 375 og lov nr. 388 begge af 7. juni  

 1989, foretages følgende ændringer:
 1. I § 8 P, stk. 1, udgår »eller til opgørelse af  

 forbrugsrenteafgift«, og stk. 3-4 ophæves.
 Stk. 5-7 bliver herefter stk. 3-5.
 2. § 8 Q, stk. 2, nr. 1, ophæves.
 Nr. 2-4 bliver herefter nr. 1-3.
§ 3 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 Lov om afgift af renter af forbrugslån, jf. lovbekendtgørelse nr. 286 af  

 3. maj 1989, ophæves med virkning fra og med afgiftsåret 1988.
§ 2 I skattekontrolloven, jf. lovbekendtgørelse nr. 28 af 11. januar 1988, som  

 ændret ved lov nr. 363 af 1. juli 1988, lov nr. 671 af 3. november 1988, lov  

 nr. 152 af 15. marts 1989 og lov nr. 375 og lov nr. 388 begge af 7. juni 1989  

 foretages følgende ændringer:
1. I § 8 P, stk. 1, udgår: »eller til opgørelse af  

 forbrugsrenteafgift«, og stk. 3-4 ophæves.
Stk. 5-7 bliver  

 herefter stk. 3-5.
2. § 8 Q, stk. 2, nr. 1, ophæves.
Nr. 2-4 bliver herefter nr. 1-3.
§ 3 Loven træder i kraft dagen efter offentliggørelse i Lovtidende.
Bemærkninger til lovforslaget Som et led i finanslovsaftalen stiller regeringen forslag om, at lov om  

 afgift af renter af forbrugslån ophæves med virkning fra og med afgiftsåret  

 1988.
 De afgiftspligtige, som allerede har indbetalt forbrugsrenteafgift for  

 afgiftsåret 1988, vil automatisk få tilbagebetalt det indbetalte beløb.
Efter regeringens opfattelse har renteafgiften i væsentlig grad bidraget  

 til at dæmpe gældsstiftelse til privat forbrug og til at fremme den private  

 opsparing.
På baggrund af den aktuelle afdæmpede udvikling i realindkomsterne  

 samt den relativt høje realrente, finder regeringen det imidlertid  

 forsvarligt nu at ophæve afgiften.
Loven har givet anledning til meget store administrative problemer.
Der er  

 tale om et kompliceret regelsæt, som har givet store forståelsesmæssige  

 problemer for borgerne i forbindelse med selvangivelse af de korrekte beløb.
Renteafgiftsloven indeholder således flere komplicerede sondringer til  

 udskillelse af afgiftspligtige lån.
For erhvervsdrivende gælder særlige  

 regler, som er forskellige afhængig af, om virksomhedsordningen anvendes  

 eller ej.
Der sondres skematisk mellem erhvervsgæld og privatgæld, men i  

 praksis bliver der i et vist omfang pålagt afgift af erhvervsrenter.
F.eks.  

 kan renter i virksomhedsordningen udløse renteafgift som følge af  

 rentekorrektionsbeløb, uanset renterne vedrører gamle lån.
Afgiften er bl.a.  

 på denne baggrund blevet beskyldt for at ramme tilfældigt.
En ophævelse af loven medfører således en væsentlig lettelse for såvel  

 borgerne som skattemyndighederne.
Til belysning heraf kan nævnes, at der for  

 afgiftsåret 1988 er udsendt ca. 730.000 forslag til afgiftsopgørelse til  

 lønmodtagere og ca. 450.000 renteafgiftsselvangivelser til erhvervsdrivende.
 Som en konsekvens af ophævelsen af renteafgiften foreslås det at ophæve  

 pligten for pengeinstitutter og finansieringsselskaber m.v. til at foretage  

 indberetning til Statsskattedirektoratet af oplysninger til brug for  

 opgørelse af renteafgiften.
Som nævnt bevirker lovforslaget væsentlige administrative lettelser.
Det  

 skønnes, at de statslige besparelser vil være i størrelsesordenen 30 mio. kr.  

 på årsbasis, heraf ca. 20 mio. kr. i edb-omkostninger.
 Der foreligger ikke oplysninger, som gør det muligt at skønne over de  

 administrative besparelser i kommunerne som følge af lovforslaget.
Efter lovforslaget ophæves renteafgiften med virkning fra og med  

 afgiftsåret 1988. Afgiften vedrørende afgiftsåret 1988 skulle have været  

 indbetalt i januar 1990. Provenuet af renteafgiften for afgiftsåret 1988 har  

 hidtil med betydelig usikkerhed været anslået til ca. 200 mio. kr.
Der  

 foreligger endnu ikke endelige optællinger på et korrigeret grundlag, men  

 foreløbige oplysninger tyder på, at afgiftsbeløbet vedrørende 1988 ville være  

 blevet noget større end de hidtil skønnede 200 mio. kr.
I så fald indebærer  

 lovforslaget et tilsvarende højere provenutab i 1990. Større afgiftsbeløb kan  

 bl.a. skyldes, at færre afgiftspligtige end forventet har benyttet sig af  

 muligheden for at omlægge deres kassekreditter m.v.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 2 1. I § 8 P, stk. 1, udgår: »eller til opgørelse af  

 forbrugsrenteafgift«, og stk. 3-4 ophæves.
Stk. 5-7 bliver  

 herefter stk. 3-5.
§ 8 P.
Banker, sparekasser, andelskasser, Postgirokontoret, Kongeriget  

 Danmarks Hypotekbank og Finansforvaltning, Statens Uddannelsesstøtte,  

 kommuner, realkreditinstitutter, Provinsbankernes Reallånefond,  

 Landsbankernes Reallånefond, Dansk Landbrugs Realkreditfond, Danmarks  

 Skibskreditfond, pensionskasser, forsikringsselskaber, vekselerere,  

 børsmæglerselskaber, bankierer og advokater, der som led i deres virksomhed  

 yder eller formidler udlån mod forrentning, skal til brug ved skatteligningen  

 eller til opgørelse af forbrugsrenteafgift hvert år uden opfordring  

 indberette de i stk. 2 nævnte oplysninger til skattemyndighederne.  

 Tilsvarende gælder for finansieringsselskaber, hvis primære virksomhed er at  

 yde eller formidle udlån mod forrentning.
Skatteministeren kan bestemme, at  

 betalingskortudstedere og andre, der yder eller formidler udlån på  

 tilsvarende måde, er omfattet af oplysningspligten.
Stk. 2. Indberetningen skal indeholde oplysninger til identifikation af  

 låntager og oplysninger om konto- og låneforholdet.
For det enkelte  

 låneforhold skal oplyses:
1) lånetype, 2) tilskrevne eller forfaldne renter, 3) løbende provisioner m.v., jf. ligningslovens § 8, stk. 3, litra a) og  

 b), 4) reservefonds- og administrationsbidrag, jf. ligningslovens § 15 J, stk.  

 5, 5) dato for rentetilskrivning, 6) gæld pr. 31. december og 7) kursværdien af gælden pr. 31. december, når lånet er ydet på grundlag  

 af børsnoterede obligationer, eller hvor det fastsættes af ministeren efter  

 stk. 3.
 Stk. 3. For lån, der er ydet til personer, skal det oplyses, hvis lånet  

 ikke er aftalt skriftligt inden den 11. oktober 1988. Det gælder dog ikke,  

 hvis lånet er omfattet af renteafgiftslovens § 3, stk. 3.
 Stk. 4. For lån, der er ydet til personer og aftalt skriftligt før den 11.  

 oktober 1988, skal det oplyses:
1) hvis lånet den 11. oktober 1988 eller senere er forhøjet eller  

 løbetiden forlænget, 2) hvis lånet er aftalt skriftligt uden afvikling eller 3) hvis lånet er stiftet med adgang til variabel udnyttelse.
Stk. 5-7. - - - 2. § 8 Q, stk. 2, nr. 1, ophæves.
Nr. 2-4 bliver herefter nr. 1-3.
§ 8 Q.
Banker, sparekasser, andelskasser, finansieringsselskaber,  

 vekselerere, bankierer, advokater og andre, der som led i deres erhverv  

 modtager pantebreve med pant i fast ejendom i depot til forvaltning, skal til  

 brug ved skatteligningen hvert år uden opfordring indberette de i stk. 2  

 nævnte oplysninger til skattemyndighederne.
 Stk. 2. Indberetningen skal indeholde oplysninger til identifikation af  

 såvel låntager og depothaver som depotet samt oplysninger om låneforholdet.  

 For den enkelte låntager og depothaver skal oplyses:
1) hvis lånet er aftalt skriftligt den 11. oktober 1988 eller senere, 2) tilskrevne eller forfaldne renter, 3) restgæld pr. 31. december og 4) kursværdien af restgæld pr. 31. december, hvor det fastsættes af  

 ministeren efter stk. 3.
