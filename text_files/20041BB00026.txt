Fremsat den 21. oktober 2004 af  

 Villy Søvndal (SF),  

 Anne Baastrup (SF) og Aage Frandsen Forslag til folketingsbeslutning om  

 sundhedsplejens og daginstitutionernes rolle i bekæmpelsen af den negative  

 sociale arv Folketinget pålægger regeringen at arbejde for en mere  

 systematisk og målrettet forebyggende indsats over for udsatte børn, således  

 at  

 alle børn får en god start på livet.
Dette skal ske gennem henholdsvis en  

 styrkelse af sundhedsplejerskernes funktion og daginstitutionernes arbejde.
Det foreslås derfor 1.  

 	  

 at opprioritere og udvide kommuners og amtskommuners forebyggende  

 sundhedsordninger over for de svagest stillede børn, jf. lov nr. 438 af 14.  

 juni 1995, § 1, stk. 2, 2.  

 	  

 at daginstitutionerne tilføres 500 mio. kr. til højnelse af den  

 generelle kvalitet, samt at det faldende børnetal effektivt bruges til at  

 skabe  

 mere plads, bedre normeringer og dermed bedre kvalitet i børnepasningen, at der  

 indføres en reel landsdækkende pasningsgaranti, således at alle børn fra 6.  

 måned har mulighed for et dagtilbud, 4.  

 	  

 at der indføres en  

 institutionsret for alle 3-9-årige børn for at sætte fokus på den  

 samfundsmæssige  

 integration og en stærkere sikring af offentligt medansvar for socialisering  

 og  

 opdragelse, at daginstitutionerne målrettet tilføres  

 økonomiske ressourcer til bedre normeringer i institutioner i socialt  

 belastede  

 områder og til den nødvendige efter- og videreuddannelse af pædagoger, så de  

 kan løfte arbejdet med at bryde den negative sociale arv og 6.  

 	  

 at der i institutioner med stor andel af socialt udsatte børn  

 ydes økonomisk tilskud til initiativer for øget forældreinddragelse og  

 opsøgende aktiviteter i lokalområdet.
Bemærkninger til forslaget Beslutningsforslaget er en genfremsættelse af beslutningsforslag  

 nr.
B 111 fra folketingsåret 2003-04, jf.
Folketingstidende Tillæg A side  

 4856  

 og 4860 og Tillæg B side 1359 og Folketingets forhandlinger side 6338 og  

 9276.
Der er mange forhold, der har betydning for et barns udvikling  

 og livskvalitet.
De ydre sociale rammer, barnet bevæger sig inden for, som  

 familien,  

 nærmiljø, daginstitution, skole, sundhedsvæsen, uddannelsessystem og  

 arbejdsmarked er eksempelvis centrale, men også barnets oplevelser af disse  

 skal tages med i betragtning.
De første år i et barns liv er meget vigtige og  

 tæt forbundet med forældrenes.
Vi ved, at forældrenes livsmuligheder har stor  

 betydning for børnenes trivsel.
Ikke alle forældre har gode livsbetingelser,  

 og  

 ikke alle forældre har mulighed for at tilbyde deres børn et godt børneliv  

 eller give børnene den støtte, som de bør have.
Heldigvis er det ikke sådan,  

 at  

 sammenhængene mellem forældrenes levekår og børnenes livsmuligheder er givet,  

 men ringe livsvilkår hos forældrene giver flere risikofaktorer i barnets  

 opvækst.
Der er med andre ord børn i Danmark, som har det sværere end  

 gennemsnittet  ifølge JURA-information 2002 regnes der med ca. 10-15  

 pct. af  

 en årgang, der på den ene eller anden måde kan kategoriseres som  

 udsatte/truede  

 børn.
På Socialministeriets høring om negativ social arv den 2. maj 2003  

 havde  

 Niels Ploug, forskningsleder på Socialforskningsinstituttet (SFI), en  

 tilsvarende vurdering. 10 pct. af alle børn vokser op i familier med  

 forskellige grader af risikobelastning (se »  

 Vidensopsamling om social arv« udarbejdet af forskere  

 med tilknytning til forskningsprogrammet om social arv, redigeret af Niels  

 Ploug  København, Socialministeriet, Sekretariatet for social arv,  

 2003).  

 En  

 af de konklusioner, som Ploug i denne sammenhæng peger på, er, at  

 omgang og karakter over tid (30 år) er uændret  

 (sammenligning mellem årgang 1966 og årgang 1995) for så vidt angår den  

 negative  

 sociale arv.
Det er forslagsstillernes  

 faste overbevisning, at en tidlig indsats vil få afgørende positiv virkning,  

 hvad angår bekæmpelsen af den negative sociale arv.  

 Forslagsstillerne  

 vil på den baggrund særlig prioritere sundhedsplejerskernes og  

 daginstitutionernes muligheder for at gøre et mere målrettet forebyggende  

 arbejde i udsatte børns første leveår.
Det skyldes bl.a., at de nyeste  

 erfaringsopsamlinger med hensyn til den internationale forskning peger på, at  

 den samfundsinstitution, der mest effektivt er i stand til at bryde den  

 negative sociale arv, er daginstitutionen, sådan som det eksempelvis påpeges  

 i  

 en rapport af en af de førende velfærdsforskere, Gösta Esping-Andersen, i  

 »Why  

 we need a new welfare state«  

 (Oxford University Press, 2002)  

.  

  

 Esping-Andersen peger på, at den bedste måde at bryde den  

 negative sociale arv på er ved at sætte forebyggende ind i førskolealderen,  

 hvilket i dansk sammenhæng vil sige via sundhedsplejen, i vuggestuerne og i  

 børnehaverne.  

 Esping-Andersens rapport viser endvidere, at den mest effektive metode til  

 for  

 alvor at bryde den negative sociale arv er at sikre universelle dagtilbud af  

 høj kvalitet.
Bemærkninger til forslagets enkelte bestemmelser Ad 1.  

 Sundhedsplejen Ifølge lov om social service  

 § 33 har kommunerne pligt til at  

 føre tilsyn med børn og unge på en  

 sådan måde, at kommunen så tidligt som muligt kan få kendskab til børn eller  

 unge under 18 år, der har behov for særlig støtte, og efterfølgende tilbyde  

 den  

 særlige støtte.
Ifølge § 1 i lov om forebyggende sundhedsordninger for børn  

 og  

 unge (jf. lov nr. 438 af 14. juni 1995) har kommunerne pligt til at  

 tilrettelægge forebyggende sundhedsordninger, som kan bidrage til at sikre  

 børn  

 og unge en sund opvækst og skabe gode forudsætninger for en sund  

 voksentilværelse.
Indholdet i lov om forebyggende sundhedsordninger rummer  

 nogle af elementerne fra artikel 24 i FNs Børnekonvention.
De forebyggende sundhedsordninger skal blandt andet indeholde en  

 særlig indsats, der specielt tager sigte på de svagest stillede børn og unge.  

 Det er op til den enkelte kommune at fortolke loven og beslutte, hvor mange  

 ressourcer den vil bruge på sundhedsordningen.
Derfor vil der selvfølgelig  

 også  

 kunne være forskel på de forskellige kommuners tilrettelæggelse af  

 sundhedsordningerne.
Det skattestop, der er pålagt kommunerne, og regeringens  

 afskaffelse af § 9 i lov om forebyggende sundhedsordninger for børn og unge,  

 der omhandler de kommunale sundhedsredegørelser (jf. lov nr. 1210 af 27.  

 december  

 2003), som forslagsstillerne betragter som en nedprioritering af  

 forebyggelsesindsatsen,  

 giver forslagsstillerne anledning til bekymring for, om den indsats, der ydes  

 over for de svagest stillede børn i sundhedsordningerne, er tilstrækkelig.
Forslagsstillerne er af den holdning, at en udbygning af  

 sundhedsordningen for de svagest stillede børn er helt nødvendig, for at vi  

 sikrer den tidlige og nødvendige indsats, som loven lægger op til, og som vi  

 ved er altafgørende,  

 for svigt i de  

 tidligste måneder og år følger et menneske resten af livet.
Mange kommuner  

 har  

 organiseret sig således, at det i barnets allerførste måneder er en  

 sundhedsplejerske,  

 der er i kontakt med barnet.
Sundhedsplejersken er derfor en af de første,  

 der  

 er uddannet til og har mulighed for at konstatere, hvorvidt barnet trives og  

 udvikles normalt eller ej, og om  

 der  

 findes en ophobning af risikofaktorer i hjemmet, der er til skade for barnet.  

 Ifølge SFIs forskning om negativ social arv og forskningsoversigten  

 »Anbringelse af børn uden for hjemmet« (Socialforskningsinstituttet, 2003)  

 viser undersøgelser af anbragte børns sociale baggrund, at der i hjemmene har  

 været en ophobning af risikofaktorer, og at en begrænsning af risikofaktorer  

 er  

 nødvendig for, at børn kan få den fornødne omsorg derhjemme og derved blive  

 boende.
Sundhedsplejersken er i en  

 optimal position med hensyn til at yde støtte til de forældre, der ikke kan  

 eller vil tage ordentlig hånd om deres barn, fordi sundhedsplejersken kommer  

 i  

 hjemmet og kender både forældre og børn, og fordi hun (det er oftest en  

 kvinde)  

 i langt de fleste hjem er en velkommen gæst.
I familier, hvor barnet ikke får  

 den fornødne omsorg, bør sundhedsplejersken have ressourcer til at tilbringe  

 ekstra timer eventuelt på fuld tid i en kortere periode, så barnets og  

 familiens første tid bliver optimal.
Sundhedsplejerskens arbejde skal bidrage  

 til kommunens samlede tværfaglige indsats, hvis sigte er at nedbringe den  

 samlede mængde af risikofaktorer i barnets liv.
Vigtigt er det, for at bevare  

 det gode forhold mellem forældre og sundhedsplejersken, at  

 sundhedsplejerskens  

 opgaver ikke udvikler sig til myndighedsudøvelse, men bliver opfattet som  

 omsorg for barnet og engagement i familiens trivsel, og altså ikke opfattes  

 som  

 en trussel mod, eller fordømmelse af forældrene.
Ad 2. Daginstitutioner Mulighederne  

 for en øget indsats fra sundhedsplejerskernes side kan ikke stå alene, hvad  

 angår at bryde den negative sociale arv.  

 Socialforskningsinstituttet  

 (SFI) har undersøgt, hvad der findes af internationale og danske  

 forskningsresultater om, hvad dagtilbud betyder for børn  

 (»Effekter af dagpasning«  arbejdspapir,  

 Socialforskningsinstituttet, 2002:18). Der findes meget få danske  

 undersøgelser  

 på området.
Det er i og for sig paradoksalt, når man tænker på, at  

 institutionerne  

 har stor betydning for børnenes udvikling og lægger beslag på meget store  

 samfundsmæssige ressourcer.
Dækningsgraden for de 3-5-årige i Danmark er i  

 dag  

 på 94 pct.
SFI-undersøgelsen viser, at typen af dagtilbud ikke spiller den  

 afgørende rolle, men det gør derimod kvaliteten.
Se iøvrigt »Daginstitutioner  

 for alle«  

 (BUPL, Appendiks, 2002). De  

 udenlandske undersøgelser, som SFI har kigget nærmere på, viser, at  

 velkvalificeret personale og gode normeringer i førskolealderen kan styrke  

 kompetencer, der kan give børnene et løft i skolen og senere slå positivt  

 igennem ved f.eks. uddannelsesvalg, erhverv, selvforsørgelsesgrad m.v.
 Omvendt viser de udenlandske undersøgelser også, at dårlige  

 normeringer, store børnegrupper, for lidt plads og ringe pædagogisk  

 kompetence  

 hos personalet spiller negativt ind på børnenes udviklingsmuligheder.
 Som led i VKs udspil om den sociale arv, har Socialministeriet  

 bestilt et arbejdspapir fra SFI om daginstitutionernes betydning i  

 forbindelse  

 med at bryde den negative sociale arv: »Vidensopsamling om social arv«  

 redigeret af Niels Ploug, Socialministeriet, 2003  

.  

  

 SFIs arbejdspapir understreger og udbygger de konklusioner, som  

 man fandt frem til i forbindelse med førnævnte undersøgelse.
 International forskning peger med andre ord entydigt på, at den  

 samfundsinstitution, der mest effektivt m.v. kan være med til at bryde den  

 negative sociale arv, er daginstitutionen  vel at mærke, hvis denne er  

 præget  

 af kvalitet og engagerede pædagoger med en høj faglighed m.v.
Ad 3. og 4. Pasningsgaranti og institutionsret Forslagsstillerne vil pege på, at de uheldige sociale  

 konsekvenser af afskaffelsen af det såkaldte anciennitetsprincip kan  

 »udlignes«, hvis de kommuner, der i dag ikke har en reel pasningsgaranti,  

 indfører en sådan.
Dertil kommer, at der eksisterer store sociale skævheder i  

 brugen af dagtilbud, idet der er meget markante forskelle i brugen af  

 daginstitutioner og dagpleje.
De forældre, der er mindst tilbøjelige til at  

 »vælge« pædagogiske institutionstilbud eller kommunal dagpleje, er  

 forældre med kort eller ingen uddannelse, med lav indkomst, forældre, der er  

 arbejdsløse eller uden for beskæftigelse.
Hertil kommer at forældre, der er  

 indvandrere eller efterkommere af indvandrere, i markant lavere grad vælger  

 de  

 pædagogiske og pasningsmæssige dagtilbud, som samfundet stiller til rådighed.
Tabel - Andel af børn i dagtilbud fordelt på forældrenes socioøkonomiske  

 forhold, 1999 og 2000 (pct.) Børn af forældre med ...
3-5-årige 1-2-årige Lang videregående uddannelse 95,0 84,5 Grundskole  

 som højeste uddannelse 87,4 70,0 Høj indkomst (4. kvartil) 95,7 85,6 Lav indkomst (1. kvartil) 82,3 65,3 Lønmodtagere på højeste niveau 95,9 85,2 Arbejdsløse 88,7 67,6 Andre udenfor beskæftigelse 86,0 68,3 Indvandrere 77,4 49,4 Efterkommere 81,0 50,3 Gennemsnit i alt 92,5 78,4 Gennemsnit ekskl. indvandrere og efterkommere 93,8 81,6 Kilde: Danmarks Statistik  

 (2002); Børns levevilkår, tabel 5.2.2-5.2.6, s. 105ff.
For alle de sidstnævnte grupper gælder det, at samfundet i  

 almindelighed karakteriserer netop disse grupper som enten socialt udsatte og  

 truede eller som for lidt integrerede i samfundet som helhed og på  

 arbejdsmarkedet i særdeleshed.
Samlet set er der altså tale om betydelig  

 social  

 skævhed i børnefamiliernes brug af det velfærdsgode, daginstitutionerne  

 udgør.
 På den baggrund er det forslagsstillernes opfattelse, at der  

 skal indføres en egentlig institutionsret for de 3-9-årige.
Ad 5. Økonomiske ressourcer Forslagsstillerne vil samtidig pege på, at en langsigtet  

 strategi for at få brudt den negative sociale arv via en forstærket tidlig  

 forebyggende indsats på længere sigt må forventes at være en samfundsmæssig  

 rentabel investering.
Ifølge betænkningen »Udfordringer og muligheder - den kommunale  

 økonomi frem mod 2010« (Finansministeriet, Amtsrådsforeningen og KL 2002) er  

 udgifterne til specialforanstaltninger vokset med 35 pct. fra 1995 til 2000  

 svarende til en stigning på 6-7 pct. om året.
Og antallet af anbragte børn og  

 unge er steget med knap 20 pct. de seneste 3 år.
I 2000 var der ca. 12.500  

 anbringelser i aldersgruppen under 18 år svarende til godt 1,0 pct. af alle  

 børn og unge.
Det er et historisk højt niveau  særlig hvis der tages  

 højde  

 for, at der er blevet færre børn i de aldersgrupper, hvor  

 anbringelsesniveauet  

 er højest.
Dertil kommer et tilsvarende billede med hensyn til væksten i  

 behovet for specialundervisning i folkeskolen.
 Den nærmest eksplosive  

 stigning i specialforanstaltningerne mere end antyder dermed også, at det ud  

 fra en samfundsøkonomisk betragtning  såvel som menneskeligt  er  

 fornuftigt  

 at fokusere mere målrettet på, hvordan daginstitutionerne kan være med til at  

 bryde de uheldige konsekvenser af den negative sociale arv.
Samlet set er der med andre  

 ord god fornuft og økonomi i at sætte ind over for den negative sociale arv i  

 vuggestuerne og børnehaverne.
Det handler i bund og grund om at sætte ind  

 forebyggelsesmæssigt, før de mindre problemer bliver til større problemer,  

 der  

 kræver massiv involvering af de sociale instanser og i værste fald mangeårige  

 store udgifter for det offentlige.
6. Forældreinddragelse og opsøgende aktiviteter I forhold til denne forskningsbaserede viden finder  

 forslagsstillerne det paradoksalt, at den kvalitetsmæssige udvikling på  

 daginstitutionsområdet gennem mange år har været under pres.
BUPL og PMF har  

 i  

 en analyse af udviklingen siden 1990 påvist følgende i »Notat om børnetal,  

 daginstitutioner og kommunaløkonomi,  

 2003«  

 (PMF og BUPL):
-  

 	  

 I perioden 1990-2002  

 er næsten 70.000 børn merindskrevet uden personaledækning.
Der mangler  

 populært  

 sagt ca. 8.000 pædagoger, hvis normeringerne skulle svare til niveauet i  

 1990.
 -  

 	  

 I 2002 manglede der  

 ca. 2,3 mia. kr. (2002-priser), hvis enhedsomkostningerne skulle svare til  

 niveauet i 1990.
 -  

 	  

 Hertil kommer de mange  

 ekstra administrative opgaver, som de ansatte i daginstitutionerne er blevet  

 pålagt siden 1990, og som er gået fra tiden med børnene.
-  

 	  

 Børnetallet i Danmark  

 er faldende.
Men børnetallet i daginstitutioner stiger fortsat og er større  

 end  

 nogensinde som følge af stigende dækningsgrader.
 -  

 	  

 Arbejdstilsynets  

 rapport fra 2003 viser, at næsten halvdelen (44 pct.) af daginstitutionerne  

 fik  

 den dårligste karakter, som Arbejdstilsynet arbejder med.
 Forslagsstillerne finder på den baggrund, at Folketinget gennem  

 en række målrettede initiativer bør vende udviklingen på  

 daginstitutionsområdet, således at disse har et bedre grundlag med hensyn til  

 arbejdet med socialt udsatte børn, børnene i almindelighed, samt forældrene  

 til  

 de udsatte børn.
Sidstnævnte er der  

 eksempelvis gode erfaringer med i Børnenes Hus i Randers, hvor pædagogerne  

 både  

 tager sig af børnene og deres forældre.
Både forældrene og pædagogerne  

 fremhæver, at det er en kæmpe fordel, at børne-forældre-arbejdet foregår i  

 institutionen og ikke f.eks. hos en sagsbehandler, fordi pædagogerne er dem,  

 der kender både børn og forældre bedst, og omvendt.
Skriftlig fremsættelse Villy Søvndal  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om sundhedsplejens og daginstitutionernes rolle i  

 bekæmpelsen  

 af den negative sociale arv.
(Beslutningsforslag nr.
B 26).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
