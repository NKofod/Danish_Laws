Skriftlig fremsættelse (12. marts 2003) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om en  

 garantifond for skadesforsikringsselskaber.
(Lovforslag nr.
L 181).
 Lovforslagets formål er at sikre forbrugerne en betryggende  

 retsstilling, hvis et skadesforsikringsselskab går konkurs.
 Skadesforsikringsselskabet Plus Forsikrings konkurs i  

 oktober sidste år viste et klart behov for, at kunderne på forsikringsområdet  

 sikres med en garantiordning, ligesom det er tilfældet med den  

 garantiordning,  

 der findes for indskydere og investorer.
Fonden skal dække udækkede erstatningskrav, som er opstået  

 før konkursens indtræden og indtil 4 uger efter, at kurator har givet  

 meddelelse om konkursen.
Herved får kunderne i forsikringsselskabet en  

 rimelig  

 periode til at få tegnet forsikringer i et nyt forsikringsselskab.
Endvidere  

 dækker Fonden præmier, som er indbetalt før konkursdekretets afsigelse, dog  

 med  

 en selvrisiko på 1.000 kr. pr. police.
De erstatningskrav, som skal kunne dækkes, er typiske  

 forbrugerforsikringer, som f.eks. familie-, motor-, hus- og grundejer og  

 tilsvarende privatforsikringer.
Endvidere dækkes alle, som er sikret dækning  

 for person- og tingskade ifølge motoransvarsforsikringer og alle, der er  

 sikret  

 mod personskade inden for andre typer af ansvarsforsikringer.
Endvidere er  

 kollektive ordninger også omfattet af dækningen i det omfang, forsikringen  

 svarer til de individuelle forsikringer, som er omfattet.
 Fonden skal finansieres via bidrag fra selskaberne beregnet  

 med udgangspunkt i selskabernes direkte bruttopræmieindtægter inden for de  

 typiske forbrugerforsikringer således, at det i hovedsagen er de  

 forsikringstyper, som dækkes af ordningen, som også skal betale til den.  

 Fonden  

 skal have en kapital på 300 mio. kr.
Forsikringstageren skal ikke kunne opsige forsikringsaftalen  

 på grund af den forhøjelse af præmien, som alene anvendes til at betale  

 bidrag  

 til fonden.
Bidragene vil efter Forsikring og Pensions beregninger være i  

 størrelsesordenen 5-6 kr. på en familieforsikring, 10-15 kr. på en  

 husejerforsikring, og 15-20 kr. på en bilforsikring om året.
Forslaget indebærer, at Forsikring og Pension skal  

 kompenseres for de udgifter, som sektoren har i forbindelse med konkursen i  

 Plus Forsikring A/S.
Efter forslaget får kunderne i Plus Forsikring A/S under  

 konkurs dækket såvel erstatningskrav som indbetalte præmier.
På præmier  

 foreslås en selvrisiko på 1.000 kr. pr. police.
 Med disse bemærkninger, og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 høje Tings velvillige behandling.
