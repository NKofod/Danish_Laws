Der blev erhvervet en bedrift med en tilknyttet basisandel.
Herefter  

 oprettede klageren sammen med faderen en samarbejdsaftale omfattende også  

 dennes bedrift.
Bedrifterne blev herefter sammenlagt.
Kort tid efter solgte  

 klageren sin ejendom uden at orientere Mælkeudvalget om overdragelsen og  

 således, at der ikke medfulgte den basisandel, der var knyttet til bedriftens  

 areal.
Da den indgåede samarbejdsaftale vedrørte driftsfællesskab med begge  

 ejendomme, var godkendelsen af sammenlægningen af basisandele baseret herpå.  

 Frasalget af den ene ejendom har brudt forudsætningerne for overdragelse af  

 basisandel til sammenlægning.
Klageren havde således uretmæssigt disponeret  

 over den basisandel, der var tilknyttet den frasolgte ejendom og derved  

 overskredet basisandelen på den resterende ejendom, hvorfor der skulle  

 erlægges tillægsafgift til EF for den mængde, der var leveret ud over  

 basisandelen med tillæg af frimængder.
 I skrivelse af 13 juli 1988 har advokatfirmaet for Hammel Landboforening  

 klaget over inddragelse af basisandel (afgiftsfri mælkeleverence) for  

 afgiftsåret 1987/88.
 I skrivelse af 17. og 21. juli har Henning Kjeldsen og Hammel  

 Landboforening givet yderligere oplysninger i sagen.
 Det fremgår af sagen, at Mikal Kjeldsen købte  

 ejendommen Neergårdsmindevej 2, 8586 Ørum Djurs, med en basisandel på 212.850  

 kg mælk (CKR-nr. 29632), som blev overdraget efter ansøgning.
 Efter købet af ejendommen blev der oprettet en samarbejdsaftale med  

 faderen Henning Kjeldsen, der er ejer af ejendommen Kanalvej 85, 8560 Kolind.  

 Efter ansøgning blev der godkendt en overdragelse ved sammenlægning af  

 basisandele, der var knyttet til de to bedrifter, under CKR-nr. 63945.
Den 10. marts 1987 blev ejendommen Neergårdsmindevej solgt, uden at  

 mælkeudvalget fik meddelelse om overdragelsen, hvilket vil sige uden  

 basisandel.
I skrivelse af 27. juni 1988 har mælkeudvalget inddraget den  

 til Neergårdsmindevej 2 knyttede basisandel med begrundelsen, at en  

 mælkeproducent, der ved overdragelse af en ejendom har fået overdraget en  

 basisandel, ikke kan sælge ejendommen, uden at den basisandel, der var  

 knyttet til arealet, medfølger.
Endvidere henvises der til, at der ved salget reelt er sket en opløsning  

 af samarbejdsaftalen.
Basisandelen er derfor reduceret til 290.010 kg mælk  

 svarende til leverence fra ejendommen Kanalvej 85.
I klageskrivelserne til ministeren og Landbrugsministeriet anføres det, at  

 samarbejdsaftalen fortsat består men med et ændret indhold.
Endvidere  

 henvises der til, at Henning og Mikal Kjeldsen ved en samtale med  

 kvægbrugskonsulenten blev gjort opmærksom på problemerne med basisandelene,  

 hvorefter de rettede henvendelse til mælkeudvalget for at få klarhed over  

 problemerne, forinden der blev indgivet ny ansøgning.
 Landbrugsministeriet finder ikke, at der er fremkommet oplysninger, der  

 kan begrunde en dispensation for betaling for den tillægsafgift, som  

 inddragelsen af den til ejendommen Neergårdsmindevej 2 knyttede basisandel,  

 vil udløse.
 Basisandelen er knyttet til de arealer, der har bidraget til  

 mælkeproduktionen og derfor skal der i henhold til § 5 i  

 Landbrugsministeriets bekendtgørelse nr. 681 af 27. oktober 1987 ske  

 meddelelse til opkøber, såfremt en ejendom eller dele heraf sælget eller  

 bortforpagtes eller overgår på lignende måder.
 Den indgåede samarbejdsaftale vedrører et driftfællesskab mellem  

 ejendommen Kanalvej 85 og Neergårdsmindevej 2, og godkendelsen af  

 sammenlægningen af basisandelene er baseret herpå.
 Ved salg af den ene ejendom er forudsætningerne for overdragelse af  

 basisandelen ved sammenlægning ikke længere opfyldt og den i ovennævnte  

 bekendtgørelse nævnte bestemmelse ikke overholdt.
 Da De således uretmæssigt har disponeret over basisandelen tilknyttet den  

 frasolgte ejendom, hvorved basisandelen fra ejendommen Kanalvej 85 er  

 overskredet, skal der erlægges tillægsafgift til EF for den mængde, der er  

 leveret ud over basisandelen med tillæg af frimængder.
 Henning og Mikal Kjeldsen er herfra underrettet om sagens afgørelse.
 P.M.V.
 E.B.
