(De erhvervsfaglige grunduddannelser.  

 Handels- og kontorområdet) Formål Formålet med den praktiske del af kontoruddannelsen er, at eleven opnår  

 viden om og færdighed i kontorfaget, således at eleven efter endt uddannelse  

 selvstændigt kan udføre almindeligt forekommende kontormæssige funktioner i  

 overensstemmelse med uddannelsesreglerne.
 Eleven skal herudover opnå færdighed i at anvende kontortekniske og  

 elektroniske hjælpemidler og de hertil knyttede administrative systemer, der  

 benyttes på arbejdsstedet ved udførelsen af de nævnte funktioner.
 Eleven skal i forbindelse hermed bibringes viden om formålet med disse  

 hjælpemidler og systemer, samt om disses indbyrdes sammenhænge.
Adgangsbetingelser Adgang til at indgå uddannelsesaftale er betinget af gennemførelse af  

 efg-basisuddannelsen inden for handels- og kontorområdet.
Varighed Praktisk uddannelse: 2 år.
 Teoretisk uddannelse: 6 uger (3 x 2 uger), i alt 240 timer.
 Den teoretiske uddannelse på handelsskole på 6 uger er indeholdt i det  

 2-årige forløb.
Plan for den teoretiske uddannelse Ved tilrettelæggelsen af den teoretiske undervisning i 2. del har det  

 bl.a. været hensigten af lægge op til en undervisning, der i det væsentligste  

 har til formål:
- at videreudvikle de kompentencer (kundskaber og færdigheder) som eleven  

 har erhvervet i basisuddannelsen, - at supplere og styrke den praktiske uddannelse i virksomheden, således  

 at uddannelsen i 2. del bliver en vekselvirkning mellem teori og praktik.
Den teoretiske undervisnings indhold Administration, salg & service Kurset er på 80 timer og omfatter følgende emner:
Virksomheden og dens omgivelser Virksomhedens generelle funktioner Afsætningsfunktionens arbejdsområde Markedsanalyse/markedsføringsplan Anvendelse af kontaktparametre Afsætning på eksportmarkedet Anvendelse/indførelse af informationsteknologi Sammenfatning Kontoruddannelse med vægten lagt på det korrespondancemæssige Kurset er på 160 timer, fordelt på 2 x 2 ugers undervisning og omfatter  

 følgende emner:
Introduktion teknisk udstyr Arbejdsmiljø Administrativ sagsbehandling Mundtlig og skriftlig informations- og dokumentbehandling Øvrige administrative opgaver Fremmedsprog Regler for den praktiske uddannelse Reglerne for den praktiske uddannelse af elever inden for kontorfaget er  

 fastsat i henhold til § 8, stk. 2 i lov om erhvervsfaglige grunduddannelser,  

 jfr. lovbekendtgørelse nr. 150 af 18. marts 1987.
 Uddannelsesreglerne for kontoruddannelsen indeholder de grunddiscipliner,  

 som en elev i den praktiske del af uddannelsen skal gennemgå inden  

 uddannelsestidens udløb.
 Uddannelsestiden skal i overensstemmelse med uddannelsesreglerne og den  

 fastsatte skoleundervisning anvendes således, at eleven opnår  

 uddannelsesbevis ved afslutningen af uddannelsen.
 Eleven skal uddannes praktisk og fagligt forsvarligt så fuldkomment, som  

 den pågældende virksomheds omfang og funktioner muliggør inden for de i  

 uddannelsesreglerne nævnte discipliner.
 Rækkefølgen af indholdet af uddannelsesområderne kan tilpasses  

 virksomheden, når blot der gives uddannelse i den udstrækning,  

 uddannelsesdisciplinerne forekommer som arbejdsopgaver i virksomheden.
 Ved den praktiske uddannelses begyndelse meddeles eleven, hvilke  

 uddannelsesdiscipliner den praktiske uddannelse indeholder, og i hvilken  

 rækkefølge disse forekommer under uddannelsesforløbet.
Det anbefales virksomheden at udarbejde en uddannelsesplan for det samlede  

 uddannelsesforløb omfattende de i uddannelsesreglerne angivne funktioner Kontoruddannelsen omfatter følgende hovedpunkter:
1. Introduktion 2. Kommunikation/service 3. Intern administration 4. Korrespondance 1. Introduktion Målet er, at eleven orienteres om virksomhedens organisation, produkter,  

 leverandører og kundekreds.
 Endvidere skal eleven orienteres om virksomhedens ledelsesforhold og  

 personalepolitik, herunder ansættelsesforhold og uddannelsespolitik.
 Funktioner:
1.1. Orientering om virksomhedens opgaver, organisation og ledelsesforhold 1.2. Orientering om ansættelsesforhold, herunder arbejdstid og gensidige  

 rettigheder og pligter.
 1.3. Gennemgang af uddannelsesforløb og præsentation af den  

 uddannelsesansvarlige samt ledelse og medarbejdere i øvrigt.
2. Kommunikation/Service Målet er, at eleven opnår færdighed i - på en venlig og korrekt måde - at  

 betjene virksomhedens kunder og leverandører samt erhverver sig viden om  

 virksomhedens serviceniveau overfor kunder og leverandører.
 Funktioner:
 2.1. Kundebetjening og betjening af telefon, telex, telefax og evt. andre  

 kommunikationsværktøjer.
 2.2. Ordreafgivelse og -modtagelse.
 2.3. Fakturering.
3. Intern administration Målet er, at eleven opnår færdighed i at udføre almindeligt forekommende  

 tværgående administrative funktioner.
 Funktioner:
 3.1. Behandling af ind- og udgående post og postforsendelser.
 3.2. Registrering, arkivering (manuelt eller maskinelt) samt mindre  

 mangfoldiggørelsesopgaver.
 3.3. Informationssøgning.
 3.4. Intern kommunikation.
4. Korrespondance Målet er, at eleven opnår færdighed i udførelse af korrespondanceopgaver  

 samt oplæres i anvendelsen af de kontortekniske hjælpemidler, der normalt  

 benyttes ved udførelse af arbejdsopgaverne.
Herudover skal eleven om muligt  

 inddrages i udførelse af lettere korrespondance på fremmedsprog.
 Funktioner:
 4.1. Daglig anvendelse af etb/maskinskrivning.
 4.2. Etb/maskinskrivning efter koncept/diktafon/stenogram af de i  

 virksomheden til enhver tid forekommende varierede skriveopgaver.
 4.3. Selvstændig udfærdigelse af almindeligt forekommende korrespondance.
 4.4. Lettere korrespondance på fremmedsprog.
 Yderligere oplysninger om uddannelsen fås ved henvendelse til Det faglige  

 Udvalg for Kontoruddannelser, Vester Voldgade 96. 1., 1552 København V.  

 Telefon 01 15 60 33.
Erhvervsuddannelsesrådet for handels- og kontorområdet Henning Gade Foranstående uddannelsesregler godkendes Undervisningsministeriet Direktoratet for erhvervsuddannelserne Den 8. juli 1987 Mogens Johansen (* 1) Udsendelse 4 (maj 1988).
