Nr BTL 40 Betænkning over Forslag til lov om ændring af forskellige afgiftslove  

 (Afkortning af kredittiden for landbrug og fiskeri m.v.)   

 Nr L 40 1997-98. 1. samling Afgivet af Skatteudvalget Afgivet: 19971113 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Agro-gruppen Danmark, Foreningen af Registrerede Revisorer, Landboforeningernes Regnskabskreds Landbrugscenter, Herning, De Danske Landboforeninger, Landbrugs- raadet, Dansk Erhvervsgartnerforening og Dansk Familielandbrug og Landsforeningen af Danske Mælkeprodu- center.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Et flertal (Venstres, Det Konservative Folkepartis, Centrum-Demokraternes  

 og Fremskridtspartiets medlemmer af udvalget) ønsker at udtale følgende:
Flertallet ønsker regelforenklinger samt bedre økonomiske forhold for det  

 private erhvervsliv.
Lovforslaget imødekommer på en række punkter ikke disse  

 ønsker.
Flertallet er forundret over, at regeringen fremsætter dette forslag, som  

 betyder øgede byrder for både erhvervslivet og for det offentlige.
Efter  

 flertallets vurdering, må lovforslaget betegnes som en camoufleret  

 skatteforhøjelse.
Som lovforslaget ser ud, vil det for erhvervenes vedkommende medføre øgede  

 renteudgifter.
Landbruget er et kapitaltungt erhverv, hvor der samtidig er en  

 langsom omsætning af kapitalen.
Flertallet ønsker at gøre opmærksom på, at den øgede økonomiske byrde, der  

 pålægges landbruget og fiskeriet, vil ramme to erhverv, der i forvejen har  

 det svært.
Lovforslaget vil efter landbrugsorganisationernes skøn medføre  

 administrative merudgifter for landbruget alene på mellem 60 og 100 mio. kr.  

 årligt.
Forslaget er derfor i strid med dagsordensvedtagelsen D 92 af 30.  

 april 1997, hvor det tilkendegives, at regeringen skal tilstræbe at modvirke  

 de administrative byrder for virksomhederne.
 De forbedringer, der trods alt er med i skatteministerens ændringsforslag,  

 vil kun gavne deltidslandmændene, mens produktionslandbrugene fortsat vil  

 blive ramt hårdt både likviditetsmæssigt og administrativt.
 Samlet set indebærer de nævnte forhold, at flertallet stemmer imod  

 lovforslaget.
 Der gøres opmærksom på, at Dansk Folkeparti, som ikke havde medlemmer af  

 udvalget, har givet udtryk for, at det støtter flertallets betænkningsbidrag.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 lovforslaget til vedtagelse med de stillede ændringsforslag.
Et andet mindretal (Venstres, Det Konservative Folkepartis og  

 Centrum-Demokraternes medlemmer af udvalget) indstiller lovforslaget til  

forkastelse ved 3. behandling.
Mindretallet vil stemme hverken for  

 eller imod de stillede ændringsforslag.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet vil stemme for de stillede ændringsforslag.
Æ n d r i n g s f o r s l a g Af skatteministeren, tiltrådt af et flertal (S, SF, RV, FP  

 og EL):
Til titlen 1) Titlen affattes således:
»Forslag til Lov om ændring af momsloven og lov om fremskyndet tilbagebetaling af  

 visse afgifter (Afkortning af kredittiden for landbrug og fiskeri m.v.)» Til § 1 2) Efter nr. 1 indsættes som nyt nummer:
»01. I § 62, stk. 1, ændres »kvartalet som  

 afgiftsperiode skal uanset § 57« til: »kvartalet eller halvåret som  

 afgiftsperiode skal uanset §§ 57 og 68«.' 3) Nr. 12 affattes således:
 »12. I § 66, stk. 1, indsættes som 2. pkt.:
»Virksomheden registreres med kvartalet som  

 afgiftsperiode.«» 4) Efter nr. 12 indsættes som nye numre:
 »02. I § 67, 2. pkt., udgår », jf. § 68, stk.  

 2«.
 03. § 68 affattes således:
»§ 68. For virksomheder, der er registreret som landbrug og  

 fiskeri m.v., og hvis samlede afgiftspligtige leverancer ikke overstiger  

 500.000 kr. årligt, er afgiftsperioderne første og anden halvdel af  

 kalenderåret.
Virksomheden kan uanset 1. pkt. anmode de statslige told- og  

 skattemyndigheder om fortsat at anvende kvartalet som afgiftsperiode.  

 Anvendelsen af halvåret som afgiftsperiode er betinget af, at virksomheden  

 ikke er registreret efter § 47, stk. 3, 2. pkt.
Stk. 2. Ændring af virksomhedens afgiftsperiode sker på grundlag  

 af virksomhedens afgiftspligtige leverancer i det seneste hele afsluttede  

 kalenderår og har virkning fra og med den 1. juli i det følgende kalenderår.  

 Virksomhedens afgiftsperiode kan kun ændres fra kvartalet til halvåret, hvis  

 virksomheden for afgiftsperioderne i hele det senest afsluttede kalenderår  

 har angivet og indbetalt afgiften efter loven rettidigt.«» 5) Nr. 13 affattes således:
»13. I § 81 udgår i stk. 1, nr. 2, »§ 68,  

 stk. 1, 1. pkt.,».« Til § 2 6) Før nr. 1 indsættes som nyt nummer:
»01. I § 2, stk. 2, 1. pkt., udgår », og hvis  

 afgiftsperiode efter merværdiafgiftsloven er kvartalet«.' Til §§ 3-5 7) Paragrafferne udgår.
Til § 6 8) Stk. 5 affattes således:
»Stk. 5. Momslovens § 68 som affattet ved denne lovs § 1, nr.  

 03, har virkning for afgiftsperioder, der påbegyndes fra og med den 1. januar  

 1998. For virksomheder, der benytter første og anden halvdel af regnskabsåret  

 som afgiftsperioder efter momslovens § 68, stk. 2, 2. pkt., omfatter den  

 sidste afgiftsperiode inden lovens ikrafttræden perioden fra afgiftsperiodens  

 begyndelse til og med den 31. december 1997. Virksomheder, hvis samlede  

 afgiftspligtige leverancer efter de seneste 2 modtagne momsangivelser med  

 angivelsesfrist fra den 20. december 1996 til den 20. november 1997 efter  

 momslovens § 68, stk. 1, ikke overstiger 500.000 kr., skal fra den 1. januar  

 1998 anvende kalenderhalvåret som afgiftsperiode efter momslovens § 68, stk.  

 1, som affattet ved denne lovs § 1, nr. 03. Hvis virksomhedens  

 afgiftspligtige leverancer har oversteget denne grænseværdi, eller hvis  

 virksomheden ikke har afgivet to momsangivelser efter momslovens § 68, stk.  

 1, inden lovens ikrafttræden, skal virksomheden fra den 1. januar 1998  

 anvende kvartalet som afgiftsperiode.« B e m æ r k n i n g e r Til nr. 1-8 Med ændringsforslagene foreslås gennemført en sondring mellem små og store  

 virksomheder inden for landerhvervene, således at små virksomheder ved  

 momsafregningen skal anvende kalenderhalvåret som afgiftsperiode, mens store  

 virksomheder skal anvende kvartalet som afgiftsperiode.
Som små virksomheder  

 anses virksomheder med en årlig afgiftspligtig omsætning, der ikke overstiger  

 500.000 kr.
Ændringsforslagene indebærer, at antallet af momsangivelser falder  

 væsentligt i forhold til det oprindelige forslag, hvilket giver en betydelig  

 administrativ lettelse for såvel landerhvervene under eet som for de  

 statslige told- og skattemyndigheder.
Den foreslåede længere afgiftsperiode  

 for de små landbrugsvirksomheder m.v. betyder samtidig en længere kredit for  

 disse virksomheder.
Ændringsforslagene indebærer, at små virksomheder inden for landbrug og  

 fiskeri m.v. fortsat kun skal foretage momsangivelser 2 gange om året, mens  

 de store landbrug m.v., dvs. landbrug med afgiftspligtige leverancer på over  

 500.000 kr. om året, skal overføres til kvartalsafregning.
I forhold til i  

 dag betyder ændringsforslagene, at ca. 30.000 landbrugsvirksomheder m.v. i  

 stedet for 2 årlige angivelser skal aflevere 4 angivelser.
Efter det  

 oprindelige forslag skulle ca. 100.000 landbrugsvirksomheder have været  

 overført til kvartalsafregning.
Det er kun afgiftsperioden, der foreslås forlænget for de små  

 landbrugsvirksomheder m.v.
Det foreslås således, at angivelses- og  

 indbetalingsfristen skal være den samme for både små og store virksomheder.  

 Alle virksomheder skal således angive og indbetale afgiften senest 1 måned og  

 10 dage efter udløbet af afgiftsperioden svarende til den gældende  

 angivelses- og indbetalingsfrist for virksomheder på kvartalsafregning.
Den  

 oprindeligt foreslåede angivelses- og indbetalingsfrist fastholdes således  

 med ændringsforslagene.
For de små landbrugsvirksomheder indebærer ændringsforslagene en  

 nedsættelse af den gennemsnitlige kredittid fra i dag 295 dage til 130 dage  

 mod en nedsættelse til 85 dage i det oprindelige lovforslag.
For de store  

 virksomheder sker der ingen ændringer i forhold til det oprindelige  

 lovforslag.
Disse virksomheders gennemsnitlige kredittid nedsættes således  

 fra 295 dage til 85 dage.
 Ændringsforslagene skønnes at medføre følgende administrative  

 konsekvenser:
Der skal udsendes nye registreringsbeviser og informeres om de nye  

 afregningsregler.
Det skønnes at medføre udgifter på 300.000 kr.
Hertil  

 kommer omkostninger på 200.000 kr. til genoptryk af momsvejledninger, som  

 skal ajourføres som følge af de nye regler.
Endvidere skal der foretages  

 rettelser i edb-systemerne med henblik på maskinel udsøgning og  

 omregistrering af virksomheder.
Udgifterne hertil ventes at være 1 mio. kr.
Forslaget vil betyde en forøgelse af angivelsesmængden som følge af, at  

 halvårsafregnende landbrugsvirksomheder skal omregistreres til kvartalsvis  

 afregning.
Stigningen i antallet af angivelser ventes at være ca. 60.000.  

 Ressourcebehovet skønnes på baggrund heraf at være 10 årsværk til  

 administrative opgaver.
Heraf vedrører 4 sagsbehandling og  

 klagesagsbehandling.
Til kontrolformål skønnes der at blive et øget  

 ressourcebehov på 3 årsværk til udbetalingskontrol af negative angivelser.
 Ændringsforslagene skønnes at medføre følgende provenuvirkninger:
 Ændringsforslagene vedrører ikke landbrugsvirksomheder m.v. med en årlig  

 omsætning over 500.000 kr., men alene landbrugsvirksomheder m.v. med en  

 omsætning under 500.000 kr.
 Af de ca. 100.000 landbrugsvirksomheder, der i dag betaler halvårsvis, har  

 de henved 70.000 virksomheder en omsætning under 500.000 kr., mens godt  

 30.000 virksomheder har en omsætning over 500.000 kr.
 De henved 70 pct. små virksomheders andel af den samlede omsætning fra  

 landbrugserhvervet m.v. udgør dog alene ca. 11 pct. af den samlede omsætning.  

 Da de små virksomheder har en mindre værditilvækst i forhold til omsætningen  

 end de store, bidrager de små virksomheder med mindre end 11 pct. af  

 provenuet.
 Ved ændringsforslagene gives der mulighed for, at de mindre  

 landbrugsvirksomheder fortsat kan anvende halvåret som afgiftsperiode mod det  

 oprindelige forslags krav om, at alle virksomheder uanset størrelse skulle  

 anvende kvartalet som afgiftsperiode.
 I forhold til det oprindelige forslag vil virkningen på de bogførte  

 indtægter, der indgår i DAU, være, at den oprindeligt skønnede  

 engangsprovenugevinst på 1.100 mio. kr. i moms fratrukket 300 mio. kr. i  

 hurtigere godtgørelse af energiafgifter m.v. netto 800 mio. kr. reduceres med  

 henholdsvis ca. 110 mio. kr. og 30 mio. kr. netto 80 mio. kr.
Reduktionen i merprovenuet er mindre end de små virksomheders andel af  

 omsætningen, da deres værditilvækst i forhold til omsætningen er mindre end  

 for landbrug i gennemsnit.
Modsat vil kravet om, at alle nystartede  

 virksomheder i det første år skal angive kvartalsvis, give et vist tab, da de  

 nystartede virksomheder ofte har interesse i korte afgiftsperioder på grund  

 af, at de har indkøb, før de kan sælge, og dermed ofte skal have moms  

 udbetalt af staten.
 Ligeledes vil ændringsforslagene medføre, at engangsgevinsten i betalinger  

 reduceres fra 1.550 mio. kr. til ca. 1.475 mio. kr.
 På den gennemsnitlige likviditet, der er det reelle mål for de økonomiske  

 virkninger, vil forslagene reducere den oprindeligt skønnede forbedring for  

 staten på 1,9 mia. kr. med ca. 30 mio. kr.
 Rentevirkningen af ændringsforslagene, der oprindeligt blev skønnet til  

 150 mio. kr. årligt, bliver derfor alene reduceret med ca. 2,5 mio. kr.,  

 således at de 150 mio. kr. kan fastholdes inden for almindelig afrunding.
 Ved ændringsforslagene reduceres de små landbrugs gennemsnitlige  

 likviditet med 30 mio. kr. mindre end ved det oprindelige forslag svarende  

 til en årlig rente på ca. 2,5 mio. kr. eller 40 kr. i gennemsnit for de små  

 landbrugsvirksomheder.
Ændringsforslagene vil maksimalt for en virksomhed med 499.000 kr. i  

 omsætning og slet ingen indkøb forbedre den gennemsnitlige likviditet med  

 15.625 kr. svarende til en maksimal rentebesparelse på 1.250 kr.
Ved normale  

 indkøb i forhold til salget vil virksomheder lige under grænsen få en fordel  

 i forhold til det oprindelige forslag på højst 400 kr. årligt ved en rente på  

 8 pct.
Ad nr. 1 Titlen foreslås ændret, da der med ændringsforslagene kun foreslås  

 ændringer i momsloven og i lov om fremskyndet tilbagebetaling af visse  

 afgifter.
Ad nr. 2 og 5 Der er tale om konsekvensændringer.
Ad nr. 3 Det foreslås, at nye virksomheder, der anmeldes til registrering i det  

 særlige register for landbrug og fiskeri m.v., uanset den forventede  

 omsætning skal anvende kvartalet som afgiftsperiode i den første tid efter  

 registreringen.
Selv om virksomheden derfor i etableringsperioden kun  

 forventer en mindre omsætning, kan virksomheden ikke blive registreret med  

 halvåret som afgiftsperiode.
Der er herved lagt vægt på, at denne ordning  

 både er den administrativt enkleste, og samtidig taget hensyn til det  

 forhold, at virksomheder i etableringsfasen ofte har negativt afgiftstilsvar,  

 dvs. skal have moms tilbagebetalt, fordi den indgående moms overstiger den  

 udgående moms.
I etableringsfasen vil det derfor for disse virksomheder ofte  

 være en fordel at afregne kvartalsvis, fordi det vil indebære en hurtigere  

 tilbagebetaling af den negative moms til virksomheden.
Samtidig er det  

 hensigten at sikre, at virksomheden i en periode på mindst et år har vist  

 vilje og evne til at overholde lovens angivelses- og indbetalingsfrister,  

 inden virksomheden kan overgå til halvårsafregning med den længere kredit,  

 dette indebærer.
Ad nr. 4 Det foreslås under nr. 03, at landbrugsvirksomheder m.v., hvis samlede  

 årlige leverancer ikke overstiger 500.000 kr., skal anvende første og anden  

 halvdel af kalenderåret som afgiftsperiode.
Virksomheden kan dog forblive på  

 kvartalsafregning, hvis den ønsker det.
Det er en forudsætning for at anvende  

 halvåret som afgiftsperiode, at virksomheden ikke har benyttet lovens  

 mulighed for delregistrering, hvorefter en afgiftspligtig person med flere  

 virksomheder kan registreres under flere momsnumre.
Det er altså den  

 juridiske eller fysiske persons samlede årlige omsætning, der ikke må  

 overstige 500.000 kr., og omsætningen skal ske gennem eet  

 momsregistreringsnummer.
Ændring af en virksomheds afgiftsperiode fra kvartalet til halvåret eller  

 omvendt sker på grundlag af virksomhedens afgiftspligtige leverancer i det  

 senest forudgående hele afsluttede kalenderår og har først virkning fra og  

 med den 1. juli i det efterfølgende år.
Hvis virksomheden f.eks. er på  

 kvartalsafregning og dens afgiftspligtige omsætning i 1998 kun bliver 400.000  

 kr., overføres virksomheden til halvårsafregning fra den 1. juli 1999.  

 Hensigten med disse regler er dels at undgå hyppige periodeskift, dels at  

 sikre, at periodeskiftene sker på samme tid, uanset om der skiftes fra  

 kvartalsafregning til halvårsafregning eller omvendt.
Det foreslås endvidere,  

 at en virksomheds afgiftsperiode kun kan ændres fra kvartalet til halvåret,  

 hvis virksomheden for hele det senest afsluttede kalenderår har angivet og  

 indbetalt afgiften rettidigt.
Ad nr. 6 Den foreslåede ændring er en konsekvens af ændringsforslaget under nr. 4,  

 hvorefter små landbrugsvirksomheder m.v. skal afregne moms halvårligt.
Ad nr. 7 Da det særlige register for landbrug og fiskeri m.v. alligevel ikke  

 nedlægges, idet der fortsat vil gælde særlige afregningsregler for disse  

 erhverv, er der ikke længere behov for at ændre energiafgiftslovene, som det  

 var foreslået i det oprindelige forslags §§ 3-5.
Ad nr. 8 Overgangsreglerne i det oprindelige forslags § 6 foreslås ændret.
Det  

 foreslås således, at igangværende landbrugsvirksomheders m.v. anvendelse af  

 afgiftsperiode fra den 1. januar 1998 afgøres efter størrelsen af  

 virksomhedens samlede afgiftspligtige leverancer efter de seneste afgivne  

 momsangivelser inden lovens ikrafttræden dækkende en periode på tilsammen 12  

 måneder.
Har de samlede afgiftspligtige leverancer udgjort mere end 500.000  

 kr., skal virksomheden anvende kvartalet som afgiftsperiode.
Har leverancerne  

 ikke oversteget 500.000 kr., skal virksomheden anvende kalenderhalvåret som  

 afgiftsperiode, forudsat virksomheden ikke er delregistreret, jf.  

 bemærkningerne til nr. 4 ovenfor.
Det er således leverancerne efter de  

 seneste to modtagne momsangivelser med angivelsesfrist fra den 20. december  

 1996 til den 20. november 1997, der er afgørende.
Har virksomheden ikke været  

 registreret så længe, at der ikke inden lovens ikrafttræden er indgivet  

 momsangivelser dækkende et helt år, skal virksomheden anvende kvartalet som  

 afgiftsperiode.
Jacob Buksti (S) nfmd.
Lis Greibe (S) Klaus Hækkerup (S)  

 Anna-Marie Hansen (S) Per Kaalund (S) Jes Lunde (SF) Elisabeth Arnold (RV)  

 Frank Aaen (EL) Sonja Albrink (CD) Peter Brixtofte (V) Svend Aage Jensby (V)  

 Charlotte Antonsen (V) Mariann Fischer Boel (V) Elisabeth Ehmer (KF) Gitte  

 Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
