Bekendtgørelse om  

 landinspektørerklæringer i henhold til lov  

  

 om landbrugsejendomme I medfør af § 5, stk.  

 2, § 6, stk. 5, § 29, stk. 5, § 36, stk. 1, § 37, § 45, stk. 3, og § 50, stk.  

 3, i lov nr. 435 af 9. juni 2004 om landbrugsejendomme fastsættes efter  

 bemyndigelse:
 § 1.  



  

 Denne bekendtgørelse fastlægger regler om den dokumentation, der skal  

 forevises Kort- og Matrikelstyrelsen ved de forandringer af  

 matrikelregistret,  

 der kan gennemføres uden tilladelse efter lov om landbrugsejendomme.
 § 2.  



  

 De i § 6, stk. 1, jf. dog stk. 2, § 10, stk. 1-4, og § 29, stk. 1, jf. dog  

 stk. 2, i lov om landbrugsejendomme nævnte matrikulære ændringer kan  

 gennemføres uden tilladelse efter lov om landbrugsejendomme ved erklæring fra  

 en praktiserende landinspektør, jf. nedenfor i stk. 4.
 Stk. 2.  



  

 Landbrugspligten kan  

 ophæves uden tilladelse, når det ved erklæring fra en praktiserende  

 landinspektør godtgøres over for Kort- og Matrikelstyrelsen, at arealet i en  

 endeligt vedtaget eller godkendt landzonelokalplan er udlagt som  

 jordbrugsparcel,  

 og at arealet inden 5 år skal anvendes som jordbrugsparcel.
 Stk. 3.  



  

 Landbrugspligten kan  

 endvidere ophæves uden tilladelse, når det over for Kort- og  

 Matrikelstyrelsen  

 dokumenteres, at arealet afstås til vejanlæg, jernbane eller vandløb i  

 overensstemmelse med reglerne i ekspropriationslovgivningen eller efter  

 aftale,  

 jf. §§ 25, 27 og 28 i lov om udstykning og anden registrering i matriklen.
 Stk. 4.  



  

 Erklæringen skal  

 afgives på et skema, der kan hentes på Direktoratet for  

 FødevareErhvervs  

 hjemmeside (www.dffe.dk). Skemaet kan også fås ved henvendelse til  

 direktoratet, Arealkontoret (tlf. 33 95 82 01). Erklæringsskemaet skal være  

 det  

 skema, der er gældende på underskriftsdatoen.
 Stk. 5.  



  

 Ved tinglysning af de  

 i skemaet nævnte deklarationer skal der anvendes standarddeklarationer, der  

 er  

 udfærdiget af Direktoratet for  

 FødevareErhverv.  

 Deklarationerne kan hentes eller fås som angivet i stk. 4.
§ 3.  



  

 Når en praktiserende landinspektør afgiver erklæring efter lovens § 6,  

 stk. 1, nr. 5-8, samt § 10 over for Kort- og Matrikelstyrelsen, skal  

 landinspektøren sende oversigtskort over de berørte arealer og kopi af  

 erklæringen til jordbrugskommissionen samtidig med, at den matrikulære sag  

 sendes til Kort- og Matrikelstyrelsen.
Ved erklæring efter lovens § 10, stk.  

 1-3, skal landinspektøren desuden vedlægge kopi af ejerens eller  

 erhververens  

 erklæring.
Stk. 2.  



  

 I sager, hvor  

 landbrugspligten ophæves uden tilladelse efter lovens § 6, stk. 1, nr. 7 og  

 8,  

 ved erklæring fra en praktiserende landinspektør, skal landinspektøren sørge  

 for, at den i erklæringsskemaet nævnte deklaration tinglyses uden  

 retsanmærkning  

 inden 2 måneder fra registreringen af den  

 matrikulære ændring i Kort- og Matrikelstyrelsen, og at den senest 4 uger  

 efter  

 tinglysningen sendes til opbevaring hos jordbrugskommissionen.
Tilsvarende  

 gælder i sager, hvor der uden tilladelse i henhold til lovens § 10 oprettes  

 en  

 bygningsløs  

 landbrugsejendom på 2 ha eller derover ved en  

 erklæring fra en praktiserende landinspektør.
 Stk. 3.  



  

 Når en praktiserende  

 landinspektør afgiver erklæring efter lovens § 29, stk. 1, over for Kort- og  

 Matrikelstyrelsen, skal landinspektøren indsende oversigtskort over  

 jordomlægningerne, § 29-erklæring fra ejeren af den  

 landbrugsejendom, der  

 suppleres, og kopi af landinspektørerklæringen til Direktoratet for  

 FødevareErhverv samtidig med, at den matrikulære sag sendes til Kort- og  

 Matrikelstyrelsen.
 § 4.  



  

 Er landinspektøren i tvivl om, hvorvidt der er grundlag for at afgive  

 landinspektørerklæring i henhold til § 2, skal spørgsmålet forelægges for  

 jordbrugskommissionen.
 Stk. 2.  



  

 Hvis landinspektøren  

 kan afgive erklæring om ophævelse af landbrugspligt vedrørende en del af  

 parcellerne i en udstykningssag, skal jordbrugskommissionen alene træffe  

 afgørelse for så vidt angår de øvrige parceller.
 § 5.  



  

 Jordbrugskommissionerne og Direktoratet for  

 FødevareErhverv  

 kan kontrollere erklæringer og oplysninger, som en praktiserende  

 landinspektør  

 afgiver i henhold til denne bekendtgørelse.
 Stk. 2.  



  

 Hvis der rejses tvivl  

 om, hvorvidt betingelserne for afgivelse af landinspektørerklæring efter § 2,  

 herunder for omfanget af fradragsarealer efter lovens § 12, stk. 5, jf. § 29,  

 stk. 3, er opfyldt, skal jordbrugskommissionen træffe afgørelse herom.
 Stk. 3.  



  

 Landinspektøren skal  

 inden 4 uger fremsende alle nødvendige oplysninger, herunder redegørelse for  

 fradragsarealer efter lovens § 12, stk. 5, når jordbrugskommissionen anmoder  

 herom.
 § 6.  



  

 Overtrædelse af bestemmelserne i §§ 2 og 3, § 4, stk. 1, samt § 5, stk. 3,  

 straffes med bøde.
 Stk. 2.  



  

 Der kan pålægges  

 selskaber mv. (juridiske personer) strafansvar efter reglerne i straffelovens  

 5. kapitel.
 § 7.  



  

 Bekendtgørelsen træder i kraft den 1. september 2004.
 Stk. 2.  



  

 Bekendtgørelse nr.  

 628 af 26. juli 1999 om udstykningssager m.v. vedrørende landbrugsejendomme  

 ophæves, men kan dog fortsat anvendes på aftaler om matrikulære ændringer,  

 der  

 er indkommet til Kort- og Matrikelstyrelsen inden den 1. september 2004.
