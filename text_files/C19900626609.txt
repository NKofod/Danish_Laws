Almindelige bemærkninger Det meddeles herved, at Finansministeriet og Socialpædagogernes  

 Landsforbund den 7. marts 1990 har indgået medfølgende overenskomst, der  

 afløser overenskomst af 3.december 1987 vedrørende løn- og ansættelsesvilkår  

 for pædagogiske omsorgsmedarbejdere m.fl. og praktiske omsorgsmedarbejdere  

 ved Dansk Flygtningehjælp.
 Der henvises til Finansministeriets cirkulære om ministeriepuljer af 22.  

 maj 1989 (LP.nr. 40/89) med tilhørende vejledning.
Bemærkninger til de enkelte bestemmelser Til punkt 6. Hovedaftale Opmærksomheden henledes på, at ansatte efter dennne overenskomst er  

 omfattet af hovedaftale af 20. juni 1988 mellem Finansministeriet og  

 Statsansattes Kartel.
Man bedes særligt være opmærksom på hovedaftalens § 8  

 og § 9, der indeholder regler om procedure i forbindelse med afskedigelser.
 Den mellem parterne indgåede hovedaftale af 15. december 1981 udgår.
--- Eventuelle tvivlsspørgsmål vedrørende denne overenskomst forelægges for  

 Finansministeriet.
Yderligere eksemplarer af denne overenskomst kan fås ved henvendelse til  

 Administrations- og Personaledepartementets betjentstue, H.C.
Andersens  

 Boulevard 43, 1553 København V, telefon 33 92 42 02 eller 33 92 42 86.
 Cirkulæret har virkning fra 1. april 1989. Samtidig ophæves cirkulære af  

 24. februar 1988 (LP.nr. 27/88) om overenskomst for pædagogiske  

 omsorgsmedarbejdere ved Dansk Flygtningehjælp.
FINANSMINISTERIET Administrations- og Personaledepartementet, den 6. april 1990 P.M.V.
 E.B.
Elisabeth Rasmussen OVERENSKOMST FOR PÆDAGOGISKE OMSORGSMEDARBEJDERE M.FL.
OG PRAKTISKE OMSORGSMEDARBEJDERE VED DANSK FLYGTNINGEHJÆLP Løn- og ansættelsesvilkår § 1.  Omsorgsmedarbejderne ansat ved Dansk  

 Flygtningehjælp ansættes og aflønnes efter tilsvarende regler som anført i de  

 til enhver tid gældende overenskomster mellem Finansministeriet og  

 Socialpædagogernes Landsforbund vedrørende henholdsvis pædagogiske og  

 praktiske omsorgsmedarbejdere ansat på Kofoeds Skole med nedennævnte  

 ændringer og tilføjelser.
 § 1,  stk. 3, i overenskomsten vedrørende pædagogiske  

 omsorgsmedarbejdere om afdelingsledere udgår.
 Såfremt Dansk Flygtningehjælp vælger at udpege en »stedfortræder for  

 forstander«, aflønnes denne efter et skalatrinsforløb 20-24 (alle  

 to-årige) + særligt tillæg af 14.090 kr. (1. april 1983-niveau).
 Såfremt Dansk Flygtningehjælp vælger at udpege en »leder af større  

 indkvarteringsopgave«, aflønnes denne efter et skalatrinsforløb 22-26  

 (alle to-årige) + særligt tillæg af 14.090 kr. (1. april 1983-niveau).
Dispensation § 2.  § 1, stk. 7, i overenskomsten vedrørende  

 pædagogiske omsorgsmedarbejdere ændres således, at Dansk Flygtningehjælp kan  

 dispensere for de i § 1, stk. 6 omhandlede uddannelseskrav efter, at  

 Socialpædagogernes Landsforbund er blevet orienteret herom.
Tidsbegrænset ansættelse § 3.  Ansættelse kan finde sted i en tidsbegrænset  

 selvudløbende periode af indtil 6 måneders varighed.
Perioden kan forlænges  

 for en ny selvudløbende periode efter aftale med Socialpædagogernes  

 Landsforbund.
Stillingsopslag § 4.  I forbindelse med besættelse af nye stillinger  

 skal det fremgå af stillingsopslaget, hvorvidt en given stilling ønskes besat  

 med en pædagogisk uddannet eller praktisk omsorgsmedarbejder.
 Personale ansat i henhold til overenskomsten for praktiske  

 omsorgsmedarbejdere kan eventuelt opnå ansættelse i henhold til  

 overenskomsten for pædagogiske omsorgsmedarbejdere, såfremt de pågældende  

 gennem deres beskæftigelse i Dansk Flygtningehjælp opfylder de af  

 Flygtningehjælpen opstillede dispensationskriterier, jf. notat af 10. juli  

 1987 af Dansk Flygtningehjælp, - der er optaget som bilag til nærværende  

 overenskomst.
Afskedigelse § 5.  Overenskomstens bestemmelser om afskedigelse  

 erstattes/suppleres af bestemmelser vedtaget på et i Dansk Flygtningehjælp  

 afholdt samarbejdsudvalgsmøde den 21. marts 1983 og tiltrådt af Dansk  

 Flygtningehjælps økonomi- og administrationsudvalg den 14. april 1984, idet  

 dog Dansk Flygtningehjælp i tilknytning til en eventuel afskedigelse  

 orienterer Socialpædagogernes Landsforbund.
Hovedaftale § 6.  Ansatte omsorgsmedarbejdere ved Dansk  

 Flygtningehjælp er omfattet af hovedaftale af 20. juni 1988 mellem  

 Finansministeriet og Statsansattes Kartel.
Ikrafttræden og opsigelse § 7.  Overenskomsten har virkning fra 1. april 1989 og  

 kan af parterne opsiges skriftligt med 3 måneders varsel til en 31. marts,  

 dog tidligst 31. marts 1991.
København, den 7. marts 1990 Socialpædagogernes Finansministeriet Landsforbund P.M.V.
 E.B.
Sissel Lindgaard Niels Paludan Bilag 1 NOTAT af 10. juli 1987 Vedrørende: Kriterier Dansk Flygtningehjælp lægger til grund i forbindelse  

 med vurdering dispensation fra de i overenskomst mellem Kommunernes  

 Landsforening og Danske Klubfolk nævnte krav.
 Personale, der ved starten af deres ansættelse i Dansk Flygtningehjælp er  

 blevet indplaceret som uuddannet i henhold til nævnte overenskomst vil efter  

 en periode  eventuelt  kunne opnå ansættelse som uddannet, idet det må  

 formodes at de pågældende gennem deres beskæftigelse i Dansk Flygtningehjælp  

 har opnået kendskab til henholdsvis fremmede kulturer og konfliktløsning.
