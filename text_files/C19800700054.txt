 Under dags dato har man tilskrevet Danmarks Havfiskeriforening, Dansk  

 Fiskeriforening og Danmarks Fiskeindustri- og Eksportforening, således:
 »Efter ansøgning fra Danmarks Havfiskeriforening og efter sagens  

 forelæggelse for Dansk Fiskeriforening og Danmarks Fiskeindustri~ og  

 Eksportforening forlænger fiskeriministeriet herved som gældende INDTIL  

 VIDERE den i årene 1974 - 1979 på forsøgsmæssig basis meddelte dispensation  

 fra strubeskæringskravet i § 6, stk. 1, 2. pkt., i fiskeriministeriets  

 bekendtgørelse nr. 267 af 28. juni 1966 om fisk og fiskevarers behandling og  

 opbevaring om bord i fiskerfartøjer.
Dispensationen omfatter stadig udelukkende torsk, Fiskeriministeriet indskærper samtidig, at pligten til rensning straks  

 efter fangsten, jfr. ovennævnte bekendtgørelses § 6, stk. 1, 1. pkt., fortsat  

 tillige gælder for den ikke-strubeskårne torsk.
 Endvidere er dispensationen stadig betinget af, at torskefilet fremstillet  

 af ikke-strubeskåren torsk ikke bringes i omsætning som fersk filet bortset  

 fra handel hermed mellem autoriserede fiskefiletvirksomheder, og AT det,  

 såfremt den ikke-strubeskårne torsk anvendes til fremstilling af frossen  

 filet, nøje påses, at produktionen sker under overholdelse af  

 kvalitetsbestemmelserne i fiskeriministeriets bekendtgørelse af 1. november  

 1956 om fremstilling af fiskefilet m.v.
 Fiskeriministeriet forbeholder sig til enhver tid at tilbagekalde  

 dispensationen, såfremt forholdene måtte give anledning dertil.
Man har samtidig hermed anmodet fiskerikontrollen om at fortsætte tilsynet  

 med kvaliteten af fisk, herunder torsk, maskinrenset om bord i  

 fiskerfartøjer, med henblik på, at fiskerne stadig har forståelse for  

 betydningen af korrekt betjening og vedligeholdelse af rensemaskinerne,  

 ligesom fiskeriministeriet har meddelt de 2 producenter af godkendte  

 fiskerensemaskiner, at det fortsat er en betingelse for godkendelsens  

 opretholdelse, at den maskinrensede fisk er af tilfredsstillende kvalitet.
I  

 den forbindelse henviser man til fiskeriministeriets skrivelser af 31. januar  

 1978 og 5. februar 1979, jfr. skrivelser herfra af 9. marts 1976 til  

 fiskeriinspektørerne i Esbjerg, Frederikshavn og København samt Kronborg  

 Products ApS, Dybvad, og Scanship I/S, Esbjerg.« P.
M.
V.
 E.B.
