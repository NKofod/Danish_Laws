Meddelelser fra Søfartsstyrelsen F.  

 Mindre erhvervsfartøjers bygning og udstyr m.v.
Kapitel F XXI,  

 Forebyggelse af olieforurening, 1. januar 2001 KAPITEL XXI Forebyggelse af olieforurening Regel 1	Anvendelse Regel 2	Definitioner Regel 3	Udledning af olie og olieholdige  

 blandinger Regel 4	Opsamling og behandling af olie og olieholdige  

  

 blandinger KAPITEL  

 XXI Forebyggelse af  

 olieforurening Dette kapitel er udarbejdet med baggrund i Danmarks  

 forpligtigelse til at udstede nærmere detaljerede regler for mindre  

 skibe jf. bilag I, regel 16(b) i den internationale konvention om  

 forebyggelse af olieforurening af havet fra skibe, MARPOL73/78-konventionen.  

 Konventionens bilag I er i sin helhed, inklusive nationale danske  

 bestemmelser, optrykt i kapitel XXI i Meddelelser fra Søfartsstyrelsen  

 B.
Regel  

 1	Anvendelse 1	Dette kapitel finder anvendelse på nye  

 fartøjer, og på eksisterende fartøjer hvis køl er  

 lagt efter den 2. oktober 1989. Eksisterende fartøjer, hvis køl  

 er lagt før den 2. oktober 1989, skal mindst opfylde bestemmelserne i  

 regel 4, stk. 5.
Regel 2	Definitioner 1	»Olie« - enhver form for mineralolie, herunder  

 brændsels- og smøreolier samt slam og affald i den  

 forbindelse.
 2	»Olieholdig blanding« - en blanding, som indeholder  

 olie og vand eller olie og kemiske produkter(rengøringsmidler).
Regel  

 3	Udledning af olie og olieholdige blandinger 1	Udledning af olie og olieholdige blandinger i havet  

 er ikke tilladt.
Alle olieholdige blandinger skal opsamles eller behandles i  

 henhold til bestemmelserne i regel 4.
Regel  

 4	Opsamling og behandling af olie og olieholdige  

 blandinger 1	Olie og olieholdige blandinger fra motorrummet samt  

 fra andre rum, hvor de kan forekomme, skal via en fastinstalleret pumpe  

 (mekanisk- eller hånddrevet) med rørledninger kunne ledes til en  

 opsamlingstank/tanke med passende kapacitet.
Installationen skal være  

 separat og må ikke have forbindelse til fartøjets  

 lænsesystem eller til sø- eller over bord ventiler.
 2	Opsamlingstanken/tankene kan, alt efter  

 Søfartsstyrelsens skøn i det enkelte tilfælde, være  

 fast monterede eller bestå af en eller flere løse tanke på  

 højst 25 liter hver, som er egnet for ilandtagning.
 3	Fast monterede opbevaringstanke skal være  

 forsynet med udluftningsrør, som er ført til frit dæk, og  

 som skal kunne tømmes til modtageanlæg i land via en egnet  

 tilslutningsmulighed på dækket.
 4	Fartøjerne kan, som alternativ til  

 opsamlingstanke, forsynes med en olie/vand separator med alarm og stop, som  

 er godkendt i henhold til de anerkendte internationale standarder samt med en  

 tilhørende spildolietank, som skal kunne tømmes til  

 modtageanlæg i land, eller med andre systemer, som efter en konkret  

 vurdering kan godkendes af Søfartsstyrelsen.
 5	Eksisterende fartøjer, hvis køl er lagt  

 før den 2. oktober 1989, skal som minimum have installeret  

 arrangementer (lænsepotter) på lænseledningernes sugestudse  

 til adskillelse af vand og olie samt et arrangement til opsamling af olien  

 med tilhørende opbevaringsmulighed.
