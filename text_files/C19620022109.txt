(Til samtlige havne) Efter indstilling fra den under ministeriet for offentlige arbejder  

 nedsatte havnelovskommission samt efter brevveksling og forhandling med bl.a.  

 handelsministeriet, justitsministeriet, vandbygningsdirektøren og  

 Sammenslutningen af danske Havne har ministeriet foretaget følgende ændring i  

 det af ministeriet udfærdigede standardreglement for overholdelse af orden  

 m.v. i (ved) danske havne (broer), jfr. ministeriets cirkulærer nr. 162 af  

 19. november 1931 og nr. 195 af 29. september 1938:
 I § 21 tilføjes som et nyt 2. stykke følgende:
»Losning og ladning direkte til eller fra jernbanetankvogn, tankbiler  

 og lignende transportable beholdere kan dog kun ske fra godkendt anlægsplads  

 efter tilladelse, der meddeles af justitsministeriets konsulent for  

 brandfarlige stoffer.« Den ændrede affattelse af bestemmelsen tager sigte på at tilvejebringe en  

 mere betryggende losning m.v. af den olie af fareklasse III, der i den  

 seneste tid er importeret her til landet over havne uden egentlige  

 oliehavnsanlæg, idet losningen foretaget direkte fra skib til tankbiler eller  

 jernbanevogne på kaj.
 Godkendelse af anlægspladser af den i bestemmelsen nævnte art kan alene  

 søges af en havnebestyrelse, og ansøgninger indsendes til justitsministeriets  

 konsulent for brandfarlige stoffer, postadresse: Københavns brandvæsen,  

 Vester Voldgade 80, København V.
På given foranledning skal man samtidig meddele, at  

 standardordensreglementets § 21 i den ændrede form ikke er til hinder for, at  

 bunkring af skibe med olieprodukter fra land- eller søsiden kan finde sted  

 uden at særlig tilladelse fra justitsministeriets konsulent for brandfarlige  

 stoffer skal indhentes.
Dette følger dels af standardordensreglementets § 23,  

 hvorefter forskrifterne om brandfarlige vædsker ikke finder anvendelse, når  

 disse vædsker alene skal benyttes af skibet selv til dets egen drift, dels af  

 at bestemmelserne i reglementet om losning og lastning ifølge praksis ikke  

 finder anvendelser på bunkringsfartøjer.
 Endelig skal man meddele, at ministeriet er af den opfattelse, at losning  

 af brandfarlige vædsker i videst muligt omfang bør koncentreres på særlige  

 dertil indrettede anlæg i havnene, også af hensyn til den med losning af  

 vædsker under fareklasse III forbundne risiko for forurening af havneområdet,  

 når losning ikke foregår til lager, og man vil derfor, for så vidt angår  

 havne med egentlige oliehavnsanlæg, efter derom modtagen særlig indstilling  

 være sindet at godkende, at der i stedet for ovennævnte ændring af  

 standardordensreglementet gennemføres følgende ændring i vedkommende havns  

 ordensreglement:
 § 20,  stk. 3, affattes således:
 »Ladning og losning må kun ske fra og til lovligt lager.
Ladning og losning direkte fra eller til jernbanetankvogne, tankbiler og lignende transportable beholdere kan dog undtagelsesvis ske efter  

 tilladelse, der meddeles af brandvæsenet efter forud indhentet erklæring fra  

 justitsministeriets konsulent for brandfarlige stoffer.« Til § 21 tilføjes som et nyt 2. stykke følgende:
»De i § 20, stk. 3, givne forskrifter for ladning og losning af  

 vædsker af fareklasse I og II finder tilsvarende anvendelse ved ladning og  

 losning af vædsker af fareklasse III.« Ministeriet for offentlige arbejder, den  

 25. september 1962.
 Kai Lindberg.
 /Lindtner.
